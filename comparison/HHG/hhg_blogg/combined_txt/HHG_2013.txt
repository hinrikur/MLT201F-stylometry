Kristján Vigfússon benti á mjög athyglisverðar staðreyndir í nýlegum pistli á Pressunni :Komin er út stórfróðleg bók eftir Stefán Gunnar Sveinsson sagnfræðing , Búsáhaldabyltingin : sjálfsprottin eða skipulögð ? Kemst höfundur að þeirri niðurstöðu , að búsáhaldabyltingin , eins og óeirðirnar veturinn 20082009 eru oft kallaðar , hafi verið hvort tveggja , sjálfsprottin og skipulögð . 
Margir hafi mótmælt bankahruninu af eigin hvötum og í fyllsta sakleysi , en ýmsir forystumenn Vinstri grænna aðstoðað óeirðaseggi , sem sátu um Alþingishúsið , meðal annars með því að veita þeim upplýsingar símleiðis innan úr húsinu .Íslenskir stjórnmálaforingjar þurfa að berjast í þremur lotum , fyrst að komast á framboðslista , síðan að afla atkvæða í kosningum og loks að mynda stjórn . 
Hefur síðasta lotan oft reynst vandasamari en búist hafði verið við og fáir viljað kannast við afkvæmið , þegar það fæddist eftir erfiðar hríðir . 
Árni Pálsson prófessor sagði til dæmis um þjóðstjórnina , sem mynduð var vorið 1939 : Það vilja allir hafa hana , en enginn kannast við hana .Ein meginkenningin í nýútkominni bók Guðmundar Magnússonar sagnfræðings , Íslensku ættarveldin . 
Frá Oddaverjum til Engeyinga , er , að nokkrar voldugar og auðugar ættir hafi stjórnað Íslandi frá öndverðu . 
Eitthvað er eflaust til í þessari kenningu , en hitt gerist líka stundum , að öflugir menn hafa styrk hver af öðrum , til dæmis Thors-bræður og Engeyjarbræður , og er þá ættarveldið frekar afleiðing af eðlilegum frama þeirra en orsök hans .[Þessa grein skrifaði ég fyrir kosningar á Pressuna . 
Ég get óhræddur birt hana nú eftir kosningar :]Margar skemmtisögur íslenskar eiga sér erlendar fyrirmyndir , og er erfitt að skera úr um það , hvort þær séu flökkusögur , sem borist hafi til Íslands , eða hvort íslenskum háðfuglum hafi dottið hið sama í hug við ýmis tækifæri og fyndnum útlendingum áður .Fyrir nokkru hélt ég því hér fram , að munurinn á ensku og bandarísku byltingunum annars vegar og frönsku og rússnesku byltingunum hins vegar væri , að hinar fyrrnefndu hefðu heppnast , en hinar síðarnefndu ekki . 
Örn Ólafsson bókmenntafræðingur andmælti mér um frönsku byltinguna . 
Þar hefði yfirstéttin verið svipt forréttindum sínum . 
Örn horfir fram hjá því , að sums staðar hefur tekist að afnema forréttindi án teljandi blóðsúthellinga . 
Frönsku byltingunni lauk hins vegar með ógnarstjórn Maximiliens Robespierres og síðan valdaráni Napóleons Bonaparters .Mér varð hugsað til margra sagna um ættarmetnað og ættardramb , þegar ég las nýlega fróðlega bók Guðmundar Magnússonar sagnfræðings um Íslensku ættarveldin . 
Frá Oddaverjum til Engeyinga .Ein sagan er af forngríska skósmiðssyninum Ifíkratesi , sem gerðist herforingi og lést 348 f . 
Kr . 
Þegar ættstór maður , afkomandi hetjunnar Harmodíosar , hæddist að honum fyrir smátt ætterni , svaraði Ifíkrates : Ættarsaga mín hefst með mér , en þinni lýkur á þér .Fyrir skömmu sat ég kvöldverð með nokkrum gömlum vinum , óljúgfróðum og langminnugum . 
Einn þeirra hafði haft nokkur kynni af Tómasi skáldi Guðmundssyni , sagði margar sögur af honum og hafði eftir honum viturleg ummæli . 
Ein hljóðuðu svo : Bókum liggur ekki á . Með þessu brýndi Tómas fyrir viðmælanda sínum , hversu mikilvægt er að vanda til bóka , leyfa þeim að þroskast og vaxa í huga sér , velta fyrir sér efnistökum og söguþræði , velja verkinu og einstökum köflum þess hæfileg heiti , hafa (eins og sagt var um höfund Njálu ) síðustu setninguna í huga , þegar hin fyrsta er sett á blað , skrifa og endurskrifa , uns stíllinn er orðinn þróttmikill og blæbrigðaríkur og þó tilgerðarlaus , en ekki hröngl af slitnum orðum og sljórrar merkingar . 
Sjálfur hef ég lært af hverri einustu bók , sem ég hef sett saman eða ritstýrt .[Ég birti á dögunum ritdóm í tímaritinu Stjórnmálum og stjórnsýslu um nýja bók Styrmis Gunnarssonar . 
Nálgast má dóminn á heimasíðu tímaritsins og hlaða honum niður sem pdf-skjali . 
En hér er textinn líka  undir fyrirsögninni Varnarrit fyrir Geir Hallgrímsson :]Hvað sem því líður , rifjaðist við þetta upp fyrir mér vísa , sem Magnús Ásgeirsson þýddi fyrir löngu :[Ég birti á dögunum ritdóm í tímaritinu Stjórnmálum og stjórnsýslu um þýðingu á bókinni 23 atriði um kapítalisma sem ekki er sagt frá eftir Ha-Joon Chang . 
Nálgast má dóminn á heimasíðu tímaritsins og hlaða honum niður sem pdf-skjali . 
En hér er textinn líka  undir fyrirsögninni 23 atriði um kapítalisma sem klifað hefur verið á :] Okkur er sagt , að dauðasyndirnar verði ekki fyrirgefnar á efsta degi . 
Þær eru samkvæmt kenningu kirkjufeðranna sjö talsins , á latínu superbia , avaratia , luxuria , invidia , gula , ira og acedia , en á íslensku er algengast að kalla þær í sömu röð dramb , ágirnd , lauslæti , öfund , græðgi , heift og hirðuleysi . 
Hin síðari ár hefur merking orðanna ágirnd og græðgi blandast nokkuð saman , en áður fyrr vísaði græðgi einkum til þess , er menn kunnu sér ekki hóf í mat eða drykk , voru átvögl eða vínsvelgir . 
Ein ástæða til þessarar merkingarbrenglunar er eflaust , að enska orðið greed merkir ágirnd , en gluttony græðgi .Mér er minnisstætt , þegar Verslunarráðið bauð Milton Friedman í kvöldverð í Þingholti 31 . ágúst 1984 . Einn veislugesturinn spurði Friedman , hver væri hættulegasti óvinur kapítalismans . 
Hann svaraði að bragði : Horfið í spegil ! Það eru kapítalistarnir . 
Þeir vilja alltaf vernd fyrir samkeppni .Stefán Ólafsson bloggar í gríð og erg , og get ég ekki annað að dáðst að samviskusemi hans . 
Hann vinnur svo sannarlega fyrir öllu því fé , sem hann hefur fengið í sérverkefni frá ráðuneytum undir stjórn vinstri manna og frá öðrum aðilum , jafnt til Þjóðmálastofnunar , sem hann rekur við Háskólann , og til SO Consulting , einkahlutafélags hans .Margrét Thatcher , forsætisráðherra Breta 19791990 , var jarðsungin þriðjudaginn 16 . apríl 2013 . Hún var hugrökk eins og ljón og kæn eins og refur , en svo lýsir Machiavelli öflugum stjórnmálamanni . 
Með festu sinni og baráttugleði vakti hún blendnar tilfinningar í hópi starfsbræðra sinna í Evrópu , hinna gráklæddu , virðulegu , miðaldra manna með hálsbindi , sem komu öðru hvoru saman og töluðu í nafni Evrópu . 
Frú Thatcher ! Hún hefur augun úr Caligúlu og varirnar frá Marilyn Monroe , mælti forseti Frakklands , François Mitterand , við ráðherra Evrópumála í stjórn sinni , Roland Dumas . Þegar ég undirbjó fyrirlestur , sem ég flutti á dögunum um stjórnmálaskörunginn Winston Churchill , bar Pólland á góma í samtali við einn vin minn . 
Ég benti á , að eftir Münchenarsamkomulagið 1938 tóku Pólverjar þátt í að sundurlima Tékkóslóvakíu , stukku á hið varnarlausa ríki eins og hrægammur . 
Engu að síður fóru Vesturveldin í stríð við Þýskaland , eftir að Hitler réðst inn í Pólland að vestanverðu , en skömmu síðar réðst Stalín inn í landið að austanverðu (eftir leynisamkomulag við Hitler ) , en ekki var farið í stríð við hann .Hinn sjöunda janúar 2013 bloggaði ég um tvær bækur , sem ég hafði lesið í löngum flugferðum og mælti hiklaust með . 
Aðra þeirra hafði ég keypt á Heathrow-flugvelli í enskri þýðingu , French suite (Frönsk svíta ) , eftir rússnesk-frönsku skáldkonuna Irene Nemirovsky . 
Nú fræðir vinkona mín , Kolbrún Bergþórsdóttir bókmenntarýnir , mig á því , að þessi bók hafi komið út á íslensku 2011 undir heitinu Frönsk svíta , og gaf JPV hana út í þýðingu Friðriks Rafnssonar . 
Er gott til þess að vita , að Jóhann Páll Valdimarsson fylgist svo vel með erlendum bókmenntum .Þáttur Egils Helgasonar , Kiljan , var eins og hann getur verið bestur , þegar hann ræddi við ástralska rithöfundinn Önnu Funder miðvikudagskvöldið 23 . janúar 2013 . Egill naut þess þar , hversu víðlesinn hann er og mikill tungumálamaður . 
Viðmælandinn , Anna Funder , hafði líka óvenjulega útgeislun . 
Yfir henni hvílir einhver ójarðneskur þokki , eins og Halldór Kiljan myndi líklega orða það . 
Bók hennar , Stasiland , er mjög góð , eins og Egill benti á . 
Anna Funder kom hingað til lands í boði Rannsóknarseturs um nýsköpun og hagvöxt síðastliðið haust , og þá var viðtalið tekið . 
Flutti hún erindi á alþjóðlegri ráðstefnu um fórnarlömb kommúnismans 22 . september 2012 og sagði síðan á fundi Stofnunar Vigdísar Finnbogadóttur frá nýútkominni skáldsögu sinni , All That I Am , sem hefur hlotið mjög lofsamlega dóma . 
Hér er heimildaþáttur á Youtube um Önnu Funder og Stasiland .Ólafur Ragnar Grímsson hefur rétt fyrir sér um það , eins og hann sagði á fyrirmannafundi í Davos í Sviss , að fiskveiðistefna Evrópusambandsins , Common Fisheries Policy , er misheppnuð . 
Ég held , að Íslendingar geri sér ekki almennt grein fyrir því , hversu mótsagnakennd og raunar hættuleg þessi stefna er . 
Samkvæmt grænbók , sem ESB lét sjálft taka saman 2009 , eru 88 % fiskistofna innan efnahagslögsögu ESB ofveiddir í þeim skilningi , að árlegur afli fer fram úr sjálfbærum hámarksafla . 
Nokkrir þessara stofna eru nálægt hruni .Dómurinn í Icesave-málinu er sigur Davíðs Oddssonar , sem barðist eins og ljón gegn Icesave-samningunum , og Ólafs Ragnars Grímssonar , sem tryggði , að þjóðin ætti síðasta orðið um þá . 
Davíð hafði þegar haustið 2008 sagt , að við ættum ekki að greiða skuldir óreiðumanna , og hann skrifaði áhrifamikið Reykjavíkurbréf um málið . 
Þetta er líka sigur þeirra vösku ungu manna , sem fylktu liði gegn samningunum , til dæmis þeirra Jóns Helga Egilssonar , Frosta Sigurjónssonar , Gísla Haukssonar , Sigurðar Hannessonar og Friðbjörns Orra Ketilssonar .Nú er ljóst , hvaða drykki menn báðu um á vínstúkunum í janúarlok 2013 : Cuba Libre (Frjáls Kúba ) , í tilefni þess að EFTA-dómstóllinn sýknaði íslenska ríkið af öllum sökum í Icesave-málinu . 
Því hafði verið spáð , eins og frægt er , ef við Íslendingar samþykktum að greiða skuldir óreiðumanna í stað þess að standa á rétti okkar , að við yrðum Kúba norðursins . 
Í Cuba Libre eru sem kunnugt er hvítt romm , kók og lime . 
Arnór Hannibalsson sneri heim 1961 eftir sjö ára háskólanám í Moskvu , Varsjá og Kraków . 
Hann var þá áhugasamur sósíalisti , sem vildi fræða landa sína um reynsluna af sósíalisma . 
Gerðist hann umsjónarmaður æskulýðssíðu Þjóðviljans . 
Eitt sinn tók hann þá viðtal við Skúla Magnússon , sem var nýkominn frá Kína . 
Þar sagði meðal annars , að einhverjir bændur hefðu verið vegnir í Stóra stökkinu kínverska 19581961 . Sigurður Guðmundsson , ritstjóri Þjóðviljans , tilkynnti Arnóri , að slík skrif yrðu ekki birt í blaðinu . 
Sumarið 1961 bauð Arnór Rétti grein um ríkisvald í Ráðstjórnarríkjunum , en ritstjórinn , Einar Olgeirsson , hafnaði henni , þar eð hún væri ekki aktúel . 
Í janúar 1962 bauð Arnór Þjóðviljanum gagnrýna grein um Stalínstímann , en ritstjórar blaðsins , Sigurður Guðmundsson og Magnús Kjartansson , synjuðu henni birtingar . 
Staðfesti framkvæmdanefnd Sósíalistaflokksins þá ákvörðun . 
Í febrúar 1963 bauð Arnór Sigfúsi Daðasyni , ritstjóra Tímarits Máls og menningar , aðra gagnrýna ritgerð um frelsi og ánauð undir ráðstjórn , en hún var endursend með skætingi .Kolbeinn Óttarsson Proppé , kosningastjóri Vinstri grænna í Reykjavík 1999 , en nú blaðamaður á Fréttablaðinu , skrifar í fréttaskýringu , að Icesave-málið sé dæmi um það , að stjórn sé hlynnt samningum við önnur ríki , en stjórnarandstaða ekki . 
Þetta er almennt ekki rangt , svo langt sem það nær . 
Gallinn er hins vegar sá , að þessi athugasemd á ekki við um Icesave-málið . 
Þar vildi stjórnin ekki aðeins semja , heldur líka semja af sér .Margir vinstri sinnar kenndu mér í Oxford á sínum tíma , hver öðrum snjallari , og átti ég í vinsamlegum útistöðum við þá suma , til dæmis Amartya Sen , Ronald Dworkin og Jerry Cohen , en hinn síðastnefndi var sannfærður marxisti og þó um leið ætíð reiðubúinn til að rökræða . 
Eftirlætistilvitnun Cohens var ekki eftir Karl Marx , heldur franska heimspekinginn Jean-Jacques Rousseau , sem uppi var 17121778 . Hún var í Orðræðu um ójöfnuð , Discours sur lorigene et les fondements de linégalité parmi les hommes , frá 1755 . Þar segir Rousseau : Hinn fyrsti , sem fékk þá hugmynd að girða af jarðarskika og segja : Þetta er mín eign  og fann menn , sem voru nógu grunnhyggnir til að trúa honum , er hinn sanni frumkvöðull þjóðfélagsins . 
Hve mörgum glæpum , morðum og styrjöldum , hvílíkri ógn og eymd hefði sá maður hlíft mannkyninu við , er rifið hefði upp staurana eða fyllt upp skurðinn og hrópað til meðbræðra sinna : Gætið yðar ! Hlustið ekki á svikara þennan . 
Þið eruð glötuð , ef þið gleymið því , að ávextir jarðarinnar eru eign okkar allra , en jörðin sjálf tilheyrir engum manni .Þegar ég hlustaði fyrir skömmu á fróðlegan fyrirlestur dr . 
Nils Karlsons um nýju , sænsku leiðina , sem felst í auknu atvinnufrelsi og lækkun skatta , rifjaðist upp fyrir mér , að sænskir hagfræðingar hafa haft nokkur áhrif á Íslandi á tuttugustu öld , til góðs og ills . 
Til dæmis voru hagfræðiskrif Jóns Þorlákssonar , verkfræðings og forsætisráðherra , að miklu leyti sótt í verk sænska hagfræðingsins Gustavs Cassels , sem var ötull málsvari frjálsra viðskipta . 
Afskipti Ögmundar Jónassonar innanríkisráðherra og Össurar Skarphéðinssonar utanríkisráðherra af máli tölvuþrjóts þess , sem gengur undir nafninu Siggi , eru mjög undarleg . 
Ég hygg , að það sé einsdæmi , að ráðherrar hafi á þennan hátt afskipti af og reyni að stöðva rannsókn lögreglumáls .Boðorðin tíu , sem skráð eru í annarri bók Móse , eru raunar flest bönn frekar en boð : þau leggja taumhaldsskyldur á menn frekar en verknaðarskyldur , eins og siðfræðingar orða það . 
Eina boðorðið , sem leggur á menn verknaðarskyldu , er hið fimmta : Heiðra föður þinn og móður þína . Hvað sem því líður , hefur mörgum manninum reynst erfiðast að fara eftir sjöunda boðorðinu : Þú skalt ekki drýgja hór , að minnsta kosti í upprunalegri merkingu orðsins , þegar bannað er allt kynlíf utan hjónabands og jafnvel öll sú kynhegðun , sem ekki stuðlar að fjölgun mannkyns . 
Ein útgáfa biblíunnar á ensku , sem kom á prent 1631 , hlaut nafnið The Wicked Bible eða biblían illa , af því að þar hafði orðið not , ekki , fallið niður í sjöunda boðorðinu , svo að þar stóð : Thou shalt commit adultery , þú skalt drýgja hór .Stúdentafélag Reykjavíkur hélt marga merkilega fundi um þjóðmál um og eftir miðja tuttugustu öld . 
Sérstaklega varð mörgum minnisstæður fjölmennur fundur félagsins um andlegt frelsi í Tjarnarbíói fimmtudagskvöldið 12 . janúar 1950 , enda var umræðunum útvarpað sunnudaginn á eftir . 
Framsögumenn voru Tómas Guðmundsson skáld og Þórbergur Þórðarson rithöfundur , og voru tildrög þau , að Tómas hafði gert gys að íslenskum sósíalistum á fullveldisfagnaði 1 . desember 1949 . Kvað hann engu líkara en þeir hæfu kvöldbænir sínar á orðunum : Faðir vor , þú sem ert í Moskvu ! Málgagn sósíalista , Þjóðviljinn , réðist þá harkalega á skáld borgarastéttarinnar eins og blaðið kallaði Tómas og kvað hann hafa staðið frammi fyrir þjóð sinni sem þriðja flokks gamanleikari .Stefán Ólafsson prófessor birti 28 . janúar 2013 blogg í tilefni af úrskurði eða áliti EFTA-dómstólsins um Icesave-deiluna . 
Þar sýndi hann línurit , sem hann kvað vera frá fjármálaráðuneytinu . 
Samkvæmt því var kostnaður af leið ríkisstjórnar Geirs H . 
Haardes í Icesave-deilunni miklu hærri en af leiðum ríkisstjórnar Jóhönnu Sigurðardóttur (Svavarssamningnum og Buchheit-samningnum ) .Háskóli Íslands hélt 17 . júní 2011 upp á hundrað ára afmæli sitt , en hann var stofnaður á hundrað ára afmæli Jóns Sigurðssonar , sem fæddist eins og flestum er kunnugt á Hrafnseyri við Arnarfjörð 17 . júní 1811 . Jón skrifaði í Ný félagsrit 1841 : Það er sannreynt í allri veraldarsögunni , að með hnignun málsins hefur þjóðunum hnignað . Enn mælti Jón : Þar í lýsir sér hinn rétti þjóðarandi , að hann hermir ekki eftir neinu öðru , heldur velur sér með skynsemi það , sem best á við og hentugast er á hverri tíð .Hér eru glærurnar úr fyrirlestri þeim , sem ég flutti þriðjudaginn 19 . febrúar 2013 í Hátíðasal Háskóla Íslands um Frjálshyggjuna , kreppuna og kapítalismann . 
Ættu þær að gefa góða mynd af efni fyrirlestursins .Við háskólaprófessorar þurfum 1 . febrúar ár hvert að skila skýrslu um rannsóknir okkar og önnur störf árið á undan . 
Ég tók á dögunum saman þessa skýrslu , og fer hún hér á eftir með tengingum , þar sem efni er aðgengilegt á Netinu . 
Margir kennarar Háskólans eru mér fremri í að birta ritgerðir í ritrýndum tímaritum erlendum , en fyrir það fást flest rannsóknarstig . 
Þeir hreppa því fleiri stig en ég . 
Þeir eru flestir vel að þessum stigum komnir , en ég velti því stundum fyrir mér , hvort háskólaprófessorar geti ekki sinnt rannsóknarskyldu sinni á annan veg líka , til dæmis með því að fara að fordæmi Jóns Sigurðssonar , rannsaka sögu Íslands og þjóðhagi , halda uppi vörnum fyrir land og þjóð erlendis og leggja á ráðin um efnalegar framfarir innan lands . 
Háskólinn var einmitt stofnaður á hundrað ára afmæli Jóns Sigurðssonar , 17 . júní 1911 .Ég varð sextugur þriðjudaginn 19 . febrúar , og var dagurinn hinn skemmtilegasti . 
Ég hélt fyrirlestur undir nafninu Frjálshyggjan , kreppan og kapítalisminn í Hátíðasal Háskóla Íslands klukkan fimm síðdegis , og var hvert sæti setið , og þurftu nokkrir að standa eða koma sér fyrir á efri svölum . 
Þar fór ég yfir þá gagnrýni , sem frjálshyggja og kapítalismi hafa sætt frá hruni , meðal annars í bókum Stefáns Snævarrs , Stefáns Ólafssonar , Ha-Joon Changs , Einars Más Guðmundssonar og Einars Más Jónssonar , og reyndi að svara henni . 
Ómar Kristmundsson var fundarstjóri , en Stofnun stjórnsýslufræða og stjórnmála stóð að fundinum . 
Myndir af fyrirlestrinum má meðal annars sjá hér .Setningarræða Bjarna Benediktssonar , formanns Sjálfstæðisflokksins , á landsfundi var vel hugsuð , vel samin og vel flutt . 
Hann er nú sá formaður stjórnmálaflokks , sem helst hefur þunga , pondus . 
Boðskapurinn var einfaldur : Lækkum skatta til að örva atvinnusköpun . 
Komum í veg fyrir það stórkostlega atvinnuleysi , sem sést í Evrópu , aðallega hjá ungu fólki , og sköpum fleiri atvinnutækifæri .Nú fyrstu vikurnar á árinu 2013 vildi svo til , að ég fór á tvo fróðlega fyrirlestra dr . 
Guðna Th . 
Jóhannessonar , nýráðins sagnfræðilektors í Háskóla Íslands .Í hádeginu miðvikudaginn 24 . apríl hlustaði ég á fyrirlestra Ólafs Þ . 
Harðarsonar prófessors og Evu Heiðu Önnudóttur stjórnmálafræðings um kosningarnar framundan . 
Voru þeir hinir fróðlegustu . 
Ég verð þó að gera athugasemd við eitt , sem Ólafur sagði . 
Hann kvað erlenda blaðamenn furða sig á litlu fylgi stjórnarflokkanna , sem fengju bestu meðmæli Alþjóðagjaldeyrissjóðsins og hægri sinnaðra viðskiptablaðamanna .Booth sagði , að kreppuna megi að sumu leyti rekja til mistækra ríkisafskipta (undirmálslána í Bandaríkjunum og lágvaxtastefnu Seðlabankans ) , en að sumu leyti til óhóflegrar kerfisáhættu , sem ekki hafi verið séð nægilega vel við . 
 Fáir hafa skilgreint frjálshyggju skilmerkilegar en Milton Friedman í svari við spurningu Boga Ágústssonar í Sjónvarpinu 31 . ágúst 1984 . Heimsókn Friedmans til Íslands markaði tímamót , en hann sýndi hér eins og annars staðar , að hann átti fáa sína jafnoka í rökræðum . 
Hér er stutt myndband með skilgreiningunni : Svo vill líka til , að tvö mjög skemmtileg myndbönd eru til á Youtube með þessum verðlaunahöfum ungra jafnaðarmanna . 
Annað er af Þorvaldi Gylfasyni að tala í nafni íslenskrar alþýðu og hefur vakið athygli síðustu daga :  Hitt er af Stefáni Ólafssyni að ræða við Milton Friedman :  Stefán kvartar eins og sósíalisti , kveinar eins og sósíalisti , kveður eins og sósíalisti og tekur við verðlaunum fyrir að vera sósíalisti . 
Er þá ekki nærtækt , að hann sé sósíalisti ?Hér er stutt myndband með mati Nóbelsverðlaunahafans Edwards Prescotts á áhrifum skattalækkana , en upptakan er frá fyrirlestri hans á Íslandi 2007 :Það er auðvitað rétt , sem Ólafur Jóhannesson forsætisráðherra sagði eitt sinn , að ekki ætti að eyða fallbyssuskotum á þúfutittlinga . 
En ég gat þó ekki orða bundist , þegar ég las eftirfarandi á bloggi Karls Th . 
Birgissonar , fyrrverandi ritstjóra Pressunnar og fyrrverandi framkvæmdastjóra Samfylkingarinnar :Það er gaman að sjá , hvernig Stefán Ólafsson prófessor viðrar sig upp við Framsóknarflokkinn síðustu vikurnar .Fróðlegt hefur verið að fylgjast með umræðum þeirra Birgis Þórs Runólfssonar , Skafta Harðarsonar , Stefáns Snævarrs , Jóns Steinssonar og Stefáns Ólafssonar á Netinu um atvinnufrelsi , lífskjör og hagvöxt . 
Allir hafa þátttakendurnir verið málefnalegir nema Stefán Ólafsson , sem eys svívirðingum yfir þá Birgi Þór og Skafta . 
Er einkennilegur og stríður tónn í máli hans og fer illa fræðimanni . 
Ein athugasemd Stefáns vakti undrun mína . 
Hann segir á bloggi Skafta Harðarsonar :Styrmir Gunnarsson , fyrrverandi ritstjóri Morgunblaðsins , gaf út fróðlega bók fyrir jólin um valdabaráttuna , sem hófst í Sjálfstæðisflokknum við skyndilegt fráfall Bjarna Benediktssonar sumarið 1970 og lauk í rauninni ekki , fyrr en Davíð Oddsson varð formaður vorið 1991 . Styrmir var mjög við þá sögu riðinn , enda vinur og samverkamaður Geirs Hallgrímssonar , formanns Sjálfstæðisflokksins 1973-1983 . Við lesturinn rifjaðist margt upp fyrir mér , sumt skemmtilegt .Ég skrifaði ritstjóra norska blaðsins Aftenposten athugasemd við frétt , sem birtist í netútgáfu blaðs hans 27 . apríl . 
Nú hefur eitthvað af því , sem ég fann að , verið leiðrétt , en meginhluti fréttarinnar stendur enn , eins og sjá má hér . 
En athugasemdir mínar hljóðuðu svo (og skrifaði ég þær á ensku til almennari skírskotunar , en ekki á norsku ) :Sögulegustu úrslitin í þingkosningunum vorið 2013 eru , að stjórnarflokkarnir guldu báðir afhroð , töpuðu samtals 27 ,7 % . 
Er það mesta fylgistap stjórnarflokka í stjórnmálasögu Íslands . 
Sérstaklega var tap Samfylkingarinnar mikið , 16 ,9 % , en Vinstri grænir töpuðu líka miklu , 10 ,8 % , röskum helmingi fylgisins frá því í kosningunum 2009 .Það hefur ekki farið fram hjá neinum , sem lesa blogg mitt reglulega , að ég tek þátt í að skipuleggja starfsemi RNH , Rannsóknarseturs um nýsköpun og hagvöxt , en með mér í rannsóknarráði setursins sitja þeir Ragnar Árnason prófessor og Birgir Þór Runólfsson dósent . 
Mörg verkefni RNH eru unnin í samstarfi við AECR , Evrópusamtök íhaldsmanna og umbótasinna , en verndari þeirra samtaka var Margrét Thatcher , sem nú er nýlátin . 
Hér er myndband um samstarfsverkefni AECR og RNH síðustu fimmtán mánuði :Biblían er ekki aðeins merk í sjálfri sér , heldur líka vegna þess , hversu margt í vestrænni og þá um leið íslenskri menningu vísar í hana . 
Í þeim skilningi er hún þrungin menningarsögulegri merkingu , og væri mikill skaði að því að hætta að kenna kristin fræði í skólum . 
Þá væri ein rót þjóðarsálarinnar slitin upp , og megum við illa við því .Á nítjándu öld hóf helmingur mannkyns , konur , upp raust sína og krafðist sömu stjórnmálaréttinda og karlar , og var þeirri sjálfsögðu kröfu misjafnlega tekið . 
Þó fengu þær liðsinni margra frjálslyndra karla , þar á meðal Johns Stuarts Mills , sem skrifaði Kúgun kvenna (The Subjection of Women ) árið 1869 , en hún var fyrst gefin út í íslenskri þýðingu Sigurðar Jónassonar frá Eyjólfsstöðum árið 1900 . Bókin hafði talsverð áhrif hér á landi . 
Upp úr aldamótum voru Hannes Hafstein og Skúli Thoroddsen báðir stuðningsmenn jafnréttis , þótt andstæðingar væru í mörgu öðru . 
Eiginkona Skúla , Theodóra Thoroddsen , andvarpaði yfir hlutskipti sínu og annarra kvenna : Eftirfarandi minningargrein birtist í Morgunblaðinu 15 . mars 2013 :Íslendingar hafa löngum skrifað skammir hver um annan og oft nafnlaust , en lesendur hafa þá reynt að geta sér til um höfunda , og hefur það gengið misjafnlega . 
Frægt er til dæmis , þegar Sverrir Kristjánsson sagnfræðingur kom til Íslands rétt fyrir stríð eftir margra ára nám og drykkju í Kaupmannahöfn og hóf hvatvísleg skrif í sósíalistablaðið Þjóðviljann . 
Framsóknarmönnum líkuðu þau illa , og 29 . september 1942 birtist nafnlaus klausa í málgagni þeirra , Tímanum : Til þess að svala reiði sinni hefir Þjóðviljinn fengið glerbrot eitt , sem lengi var að flækjast á sorphaugum borgarinnar við Eyrarsund , til að skrifa níðklausu í dálka sína um Hermann Jónasson . 
Lætur glerbrotið allmikið yfir sér og þykist víst vera orðið eins og heil flaska . Líkingin af glerbrotinu og flöskunni þótti smellin , og töldu því margir , að hana hefði Jónas Jónsson frá Hriflu samið , en hann var maður meinfyndinn . 
Löngu seinna sagði Jónas þó Sverri , að hann hefði ekki samið þessa klausu , heldur Jón Eyþórsson veðurfræðingur , sem var eindreginn framsóknarmaðu .Orðið Pétur merkir sem kunnugt er Steinn , Petros á grísku , og hefur löngum verið vinsælt mannanafn .Heimspekidoktorarnir Vilhjálmur Árnason og Salvör Nordal skrifuðu lærðar ritgerðir í rannsóknarskýrslu Alþingis um siðferði eða öllu heldur siðleysi íslenskra fjármálamanna fyrir bankahrunið 2008 . Ein hneykslunarhella þeirra var hugmyndin um Ísland sem fjármálamiðstöð . 
En sú hugmynd er ættuð af þeirra slóðum , úr heimspekiskor Háskóla Íslands . 
Mikael M . 
Karlsson heimspekiprófessor birti grein í Vísbendingu 23 . desember 1987 , þar sem hann kvað Ísland af mörgum ástæðum henta sem fjárhæli , eins og hann kallaði það , skráningarstað fyrirtækja og geymslu fjármagns . 
Til dæmis væri landið friðsælt , stöðugleiki í stjórnarfari , orðspor þjóðarinnar gott og málakunnátta almenn . 
Nefndi Mikael í því sambandi meðal annars Sviss , Liechtenstein og Mön , sem náð hefðu miklum árangri í fjármálaþjónustu . 
DV fagnaði hugmynd Mikaels í stórri frétt 30 . desember sama ár , og fylgdi Mikael henni eftir með nokkrum greinum í Vísbendingu ári síðar . 
Þegar ég tók þessa hugmynd upp í bók minni 2001 , Hvernig getur Ísland orðið ríkasta land í heimi ? vitnaði ég með velþóknun í skrif Mikaels .Ég sótti ráðstefnu í Varsjá dagana 14 .15 . maí 2013 um það , hvernig best væri að minnast fórnarlamba alræðisstefnu tuttugustu aldar , kommúnista og nasista . 
Þar töluðu meðal annarra forstöðumenn safna í mörgum kommúnistaríkjanna . 
Einn dagskrárliðurinn var heimsókn í safnið um uppreisnina í Varsjá 1944 . Sú heimsókn var ógleymanleg .Hin síðari misseri hef ég jafnan dvalist nokkra mánuði á ári í Rio de Janeiro í Brasilíu , þar sem ég er í rannsóknarsamstarfi við nokkrar stofnanir , meðal annars um grænan kapítalisma og um hagþróun í BRIK-löndunum . 
Mér var boðið að flytja fyrirlestur í Porto Alegre 9 . apríl síðast liðinn á frelsisráðstefnu , sem var að þessu sinni helguð hugmyndum franska rithöfundarins Frederics Bastiats (sem hafði mikil áhrif á séra Arnljót Ólafsson , höfund fyrsta hagfræðiritsins á íslensku , Auðfræði , eins og sér víða stað í þeirri bók ) . 
Ég talaði á ensku , en hóf fyrirlesturinn og lauk  honum á portúgölsku . 
Hér er myndband af framlagi mínu : Skömmu eftir að Jón Trausti féll úr spánsku veikinni haustið 1918 , lét Jón Stefánsson , bóndi að Hreiðarsstöðum í Fellahreppi í Norður-Múlasýslu , svo um mælt við Guðmund G . 
Hagalín : Það er þjóðinni til ævarandi skammar , að þjóðskáldið Jón Trausti skyldi deyja með eiturörvar í hjartastað . Jón Trausti hafði oft sætt árásum drýldinna skólamanna , enda sjálfmenntaður og vandaði ekki alltaf stíl sinn sem skyldi , þótt hann bæri af um sköpunarmátt og frásagnargleði .Erfiðasta verkefni hinnar nýju stjórnar verður að ná tökum á ríkisfjármálum , sem hafa farið gersamlega úrskeiðis síðustu fjögur árin . 
Vinstri stjórnin sparaði hvergi , svo að heitið gæti , heldur frestaði aðeins framkvæmdum , vanrækti nauðsynlegt viðhald eigna og ýtti þannig vandanum á undan sér . 
Uppsafnaður halli ríkissjóðs er stórkostlegur , eins og dr . 
Birgir Þór Runólfsson bendir á .Margt getur skemmtilegt gerst í kosningabaráttu . 
Magnús Óskarsson , sem lengi var borgarlögmaður , sagði sögu af ónefndum frambjóðanda , sem reytti af sér brandara á kjósendafundi . 
Einn fundargesturinn var andstæðingur hans og kallaði fram í : Það nægir ekki að segja hér brandara . 
Það geta allir gert ! Ræðumaður svaraði að bragði : Segðu þá einn ! Þá varð fundargesturinn orðlaus . 
Sagan mun komin frá Danmörku , og ræðumaðurinn var Klaus Berntsen úr Vinstri flokknum .Stefán Ólafsson prófessor gerði (ásamt aðstoðarmanni sínum ) harða hríð að mér í næstsíðasta hefti tímaritsins Stjórnmála og stjórnsýslu . 
Ég svaraði honum í síðasta hefti tímaritsins , og má hlaða svari mínu niður héðan . 
Útdráttur úr svari mínu hljóðar svo :Ég þurfti vegna alþjóðlegs rannsóknarsamstarfs míns , meðal annars í Bretlandi og Brasilíu , að fara á dögunum í langar flugferðir . 
Ég keypti á Keflavíkurflugvelli á leiðinni utan bókina Iron Curtain : The Crushing of Eastern Europe (Járntjaldið : Austur-Evrópa troðin í svaðið ) eftir bandaríska sagnfræðinginn og blaðamanninn Anne Applebaum . 
Þetta er fjörlega skrifuð og fróðleg bók um það , hvernig kommúnistar lögðu undir sig löndin í Mið- og Austur-Evrópu eftir seinni heimsstyrjöld . 
Suma kommúnistana kannaðist ég við , enda koma þeir nokkrir fyrir í bók minni , Íslenskum kommúnistum 19181998 , til dæmis Ungverjarnir Mihaly Farkas og Matyas Rakosi . 
Mæli ég hiklaust með þessari bók , og hefur hún hlotið góða dóma , meðal annars í New York Times og Daily Telegraph .Gera verður greinarmun á illu umtali , snöggum tilsvörum og móðgunum . 
Þegar séra Árni Þórarinsson sagði um Ásmund Guðmundsson biskup , að hann gæti afkristnað heil sólkerfi og væri ekki lengi að því , var það illt umtal . 
Þegar lafði Astor sagði við Winston Churchill : Væri ég konan þín , Winston , þá myndi ég setja eitur út í kaffið þitt  og hann svaraði : Væri ég maðurinn þinn , Nancy , þá myndi ég drekka það  var það snöggt tilsvar . 
Móðgun er hins vegar bein lítilsvirðing og oftast því verri sem móðgandinn er vingjarnlegri . 
Séntilmaður móðgar engan óviljandi , segir Garðar Gíslason hæstaréttardómari , sem er manna kurteisastur .Allir kannast við Faðirvorið , sem Kristur kenndi okkur í fjallræðunni : Skemmtilegt var að sjá formenn Framsóknarflokks og Sjálfstæðisflokks kynna stjórn sína á Laugarvatni vorið 2013 . Sá staður var ekki í miklu dálæti hjá sjálfstæðismönnum á fjórða áratug , þegar Jónas Jónsson frá Hriflu fór mikinn og lét reisa héraðsskóla á Laugarvatni . 
Orðheppinn sjálfstæðismaður , Árni Pálsson prófessor , afþakkaði eitt sinn boð á samkomu þangað með þessum orðum : Þangað fer ég ekki . 
Þar er hvert steinn stolinn . Sagði Jónas frá þessu sjálfur seinna .Nokkrum sinnum hefur opinberlega verið vikið að skrímsladeild Sjálfstæðisflokksins , svo að ómaksins vert er að kanna uppruna og merkingu orðsins . 
Því miður er Þórbergur Þórðarson , sem kallaði sig iðulega skrímslafræðing hennar hátignar Bretadrottningar , genginn , svo að málið verður ekki borið undir hann .Nú er mikið fjaðrafok vegna þess , að Steinunn Stefánsdóttir er að hætta störfum á Fréttablaðinu , þótt það virðist raunar hafa verið í sátt við yfirmenn 365-miðla . 
En hvar voru allir gagnrýnendurnir , þegar Elín Hirst var rekin fyrirvaralaust af Ríkisútvarpinu ? Þegar Óðinn Jónsson fréttastjóri kom til hennar í sminkherberginu og sagði , að hennar nærveru væri ekki lengur óskað ?Davíð Oddsson myndaði sína fyrstu ríkisstjórn 30 . apríl 1991 . Þá um kvöldið hittumst við Davíð ásamt tveimur öðrum vinum okkar og konum þeirra þriggja og skáluðum . 
Það lýsir þó Davíð vel , að við skáluðum að hans tillögu fyrst fyrir Bjarna Benediktssyni , forsætisráðherra 19631970 , en þetta var afmælisdagur hans . 
Hafði Davíð hagað svo málum í kyrrþey , að stjórnin var mynduð á þessum merkisdegi .Halldór Laxness var ómyrkur í máli , þegar hann talaði um kosningar . 
Hann skrifaði í Alþýðubókinni 1929 : Kosníngar eru borgarastríð þar sem nef eru talin í stað þess að höggva hálsa . 
Sá sem mestu lofar og lýgur nær flestum nefjum . 
Á hinum auvirðilega skrípaleik borgaralegrar skussapólitíkur verður auðvitað einginn endi fyren vísindalegur stjórnmálaflokkur alþýðunnar hefur tekið alræði .Bandaríski bókmenntagagnrýnandinn og rithöfundurinn Dorothy Parker , sem uppi var 1893-1967 , var kvenna fyndnust . 
Jafnframt átti hún það sammerkt með mörgum öðrum háðfuglum , til dæmis Óskari Wilde , að margt skemmtilegt er haft eftir henni , þótt alls óvíst sé , að hún hafi sagt það . 
Nú hafa mestallar umræður um daginn og veginn færst inn á Netið , sem vonlegt er , en forðum sóttu menn fundi til að skiptast á skoðunum . 
Stúdentafélag Reykjavíkur hélt nokkra fjölmenna og sögulega fundi á fimmta og sjötta áratug . 
Einn þeirra var um andlegt frelsi 12 . janúar 1950 , og voru framsögumenn Tómas Guðmundsson og Þórbergur Þórðarson . 
Þar deildu þeir um kommúnisma . 
Tómas kvað nýja hættu komna til sögunnar , alræði , þar sem reynt væri að stjórna sálinni ekki síður en líkamanum . 
Þórbergur fjölyrti hins vegar um það , að menn yrðu að komast út úr myrkri persónuleikans , hætta að hugsa aðeins um sjálfa sig .Danska heimildarmyndin Sikke en fest (En sú veisla ) , sem sýnd var fyrst í danska ríkisútvarpinu haustið 2012 í þremur hlutum , er stórfróðleg . 
Þar kemur meðal annars fram , að Danske Bank , sem var að miklum hluta í eigu stærstu viðskiptavinanna , riðaði til falls haustið 2008 og hefði fallið , hefði danski seðlabankinn ekki bjargað honum með fé , sem fékkst frá Seðlabanka Bandaríkjanna . 
Hafði Danske Bank vaxið mjög ört árin á undan .Skattadagurinn er sá dagur , þegar Íslendingar hætta að vinna fyrir hið opinbera , en geta unnið fyrir sjálfa sig . 
Þeir eru allan fyrri hluta ársins að vinna fyrir hið opinbera . 
Samkvæmt útreikningum Sambands ungra sjálfstæðismanna bar skattadaginn nú upp á sunnudaginn 7 . júlí . 
Röskur meiri hluti tekna okkar rennur til hins opinbera .Ég var í viðtali við Egil Helgason sunnudaginn 5 . maí 2013 um efnið í fyrirlestri þeim , sem ég flutti á félagsvísindaráðstefnu á Bifröst föstudaginn 3 . maí . 
Það var gaman að því , að Egill kunni á latínu tilvitnunina í rómverska leikskáldið Júvenalis , sem ég vék að : Quis custodiet ipsos custodes ? Hver á að hafa eftirlit með eftirlitsmönnunum ? Enn er til einhver klassísk menntun á Íslandi . 
Nú er viðtalið komið á Youtube :Nú er sjónvarpsviðtal Björns Bjarnasonar við mig á ÍNN 27 . febrúar 2013 komið á Netið , og má horfa á það hér . 
Í fyrri hluta viðtalsins ræddum við um stjórnmálaviðhorfið , en í síðari hlutanum snerum við okkur að efninu í fyrirlestri mínum 19 . febrúar 2013 um frjálshyggjuna , kreppuna og kapítalismann . 
Þar svaraði ég fimm bókum , sem komið hafa út síðustu ár gegn frjálshyggju og kapítalisma , eftir Stefán Snævarr , Stefán Ólafsson og fleiri , Einar Má Guðmundsson , Einar Má Jónsson og Ha-Joon Chang .Síðustu vikur og mánuði hef ég þurft að fara í nokkrar langar ferðir , og þá er gott að taka með sér lesefni . 
Ég hef notað tækifærið til að lesa nokkrar bækur .Ég rakst á Facebook á ljósmynd , sem Runólfur Oddsson hafði sett þar , en Kjartan Gunnarsson tók . 
Hún er af okkur nokkrum í kvöldverðarboði á Þingvöllum í júlí 2004 , ef ég man rétt mánudagskvöldið 19 . júlí . 
Boðið var til heiðurs Rudolf Schuster , sem þá hafði nýlega látið af embætti forseta Slóvakíu . 
Við Schuster áttum mjög fróðlegar samræður , sem ég segi síðar frá , ef mér auðnast að skrifa bók um ýmislegt , sem ég hef séð og heyrt og ekki er á almannavitorði .Ég kaus hann raunar í hörðu kjöri til inspectors (formanns skólafélagsins ) vorið 1969 , en flestir aðrir hægri menn í skólanum eyddu þá atkvæði sínu á Þorvald Gylfason , nú hagfræðiprófessor , sem laut í lægra haldi fyrir Davíð . 
Okkur strákunum í mínum bekk , 3 . D , leist frá upphafi flestum betur á Davíð , en hikuðum sumir við að kjósa hann af stjórnmálaástæðum , uns einn úr bekknum , Einar Stefánsson , nú prófessor í augnlækningum , kom einn góðan veðurdag ábúðarmikill inn í skólastofuna norðvestanmegin á fyrstu hæð og sagðist hafa gengið úr skugga um , að Davíð væri hægri maður; hann væri skráður í Heimdall .Ég var svo heppinn , að mér var boðið föstudagskvöldið 11 . janúar 2013 á Vínartónleika Sinfóníuhljómsveitar Íslands í Hörpunni . 
Hljómsveitarstjórinn , Peter Guth , var bersýnilega þrautþjálfaður í að koma fram ekki síður en í að stjórna hljómsveit . 
Aðallega var flutt tónlist eftir Strauss-feðga . 
Tónleikarnir heppnuðust mjög vel , og skemmti ég mér hið besta .Í fyrirlestri á vegum Viðskiptafræðideildar Háskóla Íslands og RNH í Háskóla Íslands 13 . mars 2013 ræddi prófessor Philip Booth frá Cass Business School og Institute of Economic Affairs í Lundúnum um hinar raunverulegu orsakir fjármálakreppunnar . 
Hann sagði , að oft væri kapítalismanum kennt um kreppuna og sérstaklega nefnd í því sambandi ágirnd bankamanna . 
Orsakirnar væru hins vegar fleiri og flóknari . 
Nefndi Booth undirmálslánin í Bandaríkjunum , þar sem bönkum var beinlínis skipað að lána til fólks úr minnihlutahópum , sem aldrei hefði sýnt fram að getu sína til að endurgreiða lán; sumt af því hefði hvorki átt skráðar eignir né verið í reglulegri vinnu . 
Einnig benti Booth á vaxtastefnu bandaríska seðlabankans frá 2001 , sem stafað hefði af ástæðulausum ótta við afleiðingar samdráttarins á netmarkaðnum . 
Um allan heim hefði verið gnótt ódýrs lánsfjárs , og því hefði orðið lánsfjárbóla , sem síðan hefði sprungið .Þriðjudaginn 19 . febrúar 2013 klukkan fimm hélt ég fyrirlestur í hátíðasal Háskóla Íslands og svaraði nokkrum bókum , sem miklir spekingar hafa skrifað gegn frjálshyggju og kapítalisma síðustu árin . 
En oft hafa raddir úr þjóðardjúpinu orðað frelsishugmyndirnar betur en fræðimennirnir . 
Til dæmis sagði Júlíus skóari , reykvískur smákapítalisti , í samtali við Matthías Johannessen : Sjálfstæði er það að sækja það eitt til annarra , sem maður getur borgað fullu verði . Minnir þetta á söguna í Landnámu af Steinunni gömlu , frændkonu Ingólfs Arnarsonar . 
Ingólfur bauð að gefa henni Rosmhvalanes , en hún gaf fyrir heklu flekkótta og vildi kaup kalla; henni þótti það óhættara við riftingum . Enn leiðir þetta hugann að Hávamálum : Viðurgefendur og endurgefendur erust lengst vinir .Ég lagðist þess vegna í grúsk um uppruna orðasambandsins . 
Í ljós kom , að Jón Baldvin smíðaði það ekki , heldur kom það fyrst fyrir hér á landi , svo að ég viti , í fréttagreinum um ástandið í El Salvador , til dæmis í Þjóðviljanum 1977 og 1980 . Á spænsku er iðulega talað um las catorce familias , auðugar landeigendaættir , sem löngum hafi stjórnað þessu litla landi í Mið-Ameríku . 
Talan er aðallega táknræn , því að El Salvador skiptist í fjórtán umdæmi eða héruð . 
Á íslensku smellur þetta miklu betur vegna stuðlunar .