Hugsandi mönnum hefur á öllum öldum orðið starsýnt á misskiptingu gæðanna . 
Snorri Sturluson sagði í Eddu : Ef nornir ráða örlögum manna , þá skipta þær geysi ójafnt , er sumir hafa gott líf og ríkulegt en sumir hafa lítið lén eða lof , sumir langt líf , sumir skammt .Nokkra athygli vakti , að kunnir bókmenntamenn tóku við krossi á Bessastöðum á nýársdag 2012 . Af því tilefni má rifja upp , þegar Steingrími Thorsteinssyni þóttu stjórnvöld veita heiðursmerki af óþarflegri rausn í tilefni þúsund ára afmælis byggðar á Íslandi 1874 , að þá orti hann :Arreboe Clausen var lengi einkabílstjóri forsætisráðherra . 
Hann var grandvar maður , trúr yfirmönnum sínum , en ræðinn og skemmtilegur . 
Eins og nærri má geta , heyrði hann margt í starfi sínu .Veturinn 1954-1955 var vísnaþátturinn Já eða nei á dagskrá í Ríkisútvarpinu undir stjórn Sveins Ásgeirssonar . 
Var hann tekinn upp í Sjálfstæðishúsinu við Austurvöll (þar sem nú er veitingastaðurinn Nasa ) að viðstöddum áheyrendum . 
Þar leiddu fjórir hagmæltir menn saman hesta sína , þeir Steinn Steinarr , Guðmundur Sigurðsson , Helgi Sæmundsson og Karl Ísfeld . 
Botnuðu þeir fyrri helminga sem hlustendur sendu inn .Auðvitað þögðu þeir Andri og Illugi . 
Og þögn þeirra var ærandi .Stefán Ólafsson , prófessor í félagsfræði , skrifaði af lítilsvirðingu á blogg sitt um ráðstefnu , sem við Þór Whitehead , prófessor í sagnfræði , fluttum á fyrirlestra . 
Nú hefur Pawel Bartoszek svarað honum í veftímaritinu Deiglunni , og leyfi ég mér að taka hið beitta og snjalla svar hans hér orðrétt upp :Gróa á Leiti er ein frægasta söguhetja Jóns Thoroddsens , skálds og sýslumanns . 
Aldrei trúði hún meir en einum í senn fyrir trúnaðarmálum , og svo var hún orðvör , að aldrei greindi hún sögumann . 
Var það jafnan orðtæki hennar , er hún sagði frá einhverju : Ólyginn sagði mér , en hafðu mig samt ekki fyrir því , blessuð . Ávallt vissi hún að haga svo orðum sínum , við hvern sem hún talaði , að hverjum fyrir sig virtist sem Gróa ætti engan betri vin hér á jörðu en sig og að hún væri engum trú nema sér einum .Tímaritið Grapevine , sem kemur út á ensku í Reykjavík , bað mig að svara eftirfarandi spurningu :Fréttablaðið birti 14 . janúar nokkur af svörum mínum við spurningum blaðsins um , hvað mér hefði þótt um kvikmyndina Járnfrúna , sem nú er sýnd í Reykjavík . 
Hér eru svör mín í heild sinni :Á haftaárunum skömmtuðu örfáir menn allan innflutning til landsins . 
Höfðu þeir skrifstofu á Skólavörðustíg 14 . Ólafur Björnsson prófessor kallaði þá í háði söngsveitina á Skólavörðustíg . 
Skýringin á þeirri nafngift var , að kasakkatrúðurinn Dzhambúl hafði í lofkvæði um Stalín (sem Halldór Kiljan Laxness sneri hrifinn á íslensku ) kallað hann söngvara þjóðvísunnar , af því að hann skynjaði þarfir almennings best .Með ólíkindum er , að Már Guðmundsson seðlabankastjóri skuli hafa stefnt Seðlabankanum fyrir dóm , af því að hann telji launakjör sín verri en samið hafi verið um . 
Þetta er sami maðurinn og sagði drýgindalega fyrir nokkru , að hann myndi að sjálfsögðu afsala sér launahækkun , fengi hann hana .Þótt einn höfundur sé oft skráður á bók verða vandaðar bækur jafnan til í samstarfi við glöggskyggna yfirlesara . 
Eiga þeir mikilvægan þátt í góðum verkum með því að forða hinum skráða höfundi frá villum , jafnframt því sem þeir bæta iðulega stílinn og auka við fróðleik . 
Jóhannes Halldórsson cand . 
mag . 
, sem lést 13 . janúar 2012 , var einn besti yfirlesari , sem ég hef haft . 
Hann kunni allar reglur um íslenskt málfar út í ystu æsar . 
En hann var líka afar fundvís á villur , jafnframt því sem hann var sjófróður . 
Þegar ég tók við textum mínum frá Jóhannesi varð mér oft hugsað til eigin skeikulleika . 
Hann hafði komið auga á villur , sem farið höfðu fram hjá mér , en öskruðu beinlínis á mig , þegar bent hafði verið á þær . 
Var mér þó ætíð metnaðarmál að Jóhannes fyndi sem fæst lýti á skrifum mínum . 
En allt kom fyrir ekki . Föðurland manns er ekki nauðsynlega landið , þar sem hann fæddist eða ólst upp , enda hafa einstaklingar , fjölskyldur og þjóðir flust til í aldanna rás . 
En hvar er þá föðurlandið ?Már Guðmundsson seðlabankastjóri er pólitískur erindreki þeirrar klíku , sem hrifsaði völdin í upplausninni eftir fall bankanna og hefur að markmiði að auka hér ríkisafskipti , hækka skatta , þrengja að duglegum einstaklingum og losa um tengsl við alla aðra en Evrópusambandið . Elinor Ostrom , sem fékk Nóbelsverðlaunin í hagfræði 2009 , lést 12 . júní 2012 .Staksteinahöfundur í Morgunblaðinu fór 15 . júní á kostum að venju :Ármann Þorvaldsson , fyrrverandi forstjóri Singer & Friedlander , var fimmtudaginn 9 . febrúar 2012 gestur í námskeiði mínu í stjórnmálahagfræði í Háskóla Íslands , þar sem farið er meðal annars yfir orsakir og afleiðingar falls bankanna haustið 2008 . Hann skrifaði hina skemmtilegu bók Ævintýraeyjuna um reynslu sína af hruninu .Ég er þessa dagana að lesa tvær fróðlegar bækur .Stundum er vitnað í Brennu-Njáls sögu : Þeir einir munu vera , að eg hirði aldrei þó að drepist . Ég er ekki viss um , að allir þeir , sem nota þessa tilvitnun , geri sér grein fyrir , að orðin mælti Mörður Valgarðsson , er hann var hvattur til að stöðva bardaga þeirra Gunnars á Hlíðarenda og Otkels Skarfssonar , en Otkell var illmenni .Þorsteinn Már Baldvinsson útgerðarmaður flutti fróðlega ræðu á Viðskiptaþingi 15 . febrúar 2012 . Hann benti þar á , að farsælast væri , þegar stjórnvöld og atvinnulíf ynnu saman að því að auka verðmætasköpun öllum í hag . 
Nefndi hann sérstaklega , hversu boðnir og búnir norskir jafnaðarmenn væru til að aðstoða útgerðarmenn þar í landi , þegar á þyrfti að halda , til dæmis við sölu afurða .Í janúar 2012 birtust tvær greinar í Nature , sem varpa nýju ljósi á tvö umræðuefni í umhverfismálum , bráðnun jökla í Himalajafjöllum og verndun hvala á höfum úti .Rómverski heimspekingurinn Seneca yngri , ráðgjafi og kennari Nerós keisara , skrifaði : Sá sem hlær að sjálfum sér , verður ekki aðhlátursefni . Það er rétt , að menn koma stundum í veg fyrir , að aðrir geri gys að þeim , með því að verða fyrri til .Í Íslandsklukkunni bregður Halldór Kiljan Laxness upp mynd af Íslendingum , þegar þeir voru einna verst staddir , á seytjándu og átjándu öld . 
Sumir þeirrar tíðar menn sögðu svipað . 
Þeir voru síður en svo ánægðir með að búa á Íslandi . 
Þeim leið bersýnilega eins og fólki í flóttamannabúðum .Í fróðleiksmola í Morgunblaðinu og á pressan .is um Gróu á Leiti í íslenskum bókmenntum fór ég með vísu eftir Sigurbjörn Jóhannsson frá Fótaskinni . 
Nú hefur einn afkomandi Sigurbjörns , Vigdís Sigurðardóttir , bent mér á , að í prentuðum ljóðmælum hans frá 1902 sé vísan á aðra lund :Haustið 1997 gaf ég út bókina Hádegisverðurinn er aldrei ókeypis . 
Þeir Benjamín Eiríksson , Jónas H . 
Haralz og Ólafur Björnsson héldu upp á það með mér eitt kvöldið . 
Þeir þrír höfðu verið skeleggir talsmenn hins frjálsa markaðar , Benjamín og Ólafur um og eftir miðja öldina , en Jónas á síðasta fjórðungi hennar . 
Umræður yfir borðum voru fjörugar . 
Jónas rifjaði upp margt úr sögu og samtíð . 
Hann var bekkjarbróðir Magnúsar Kjartanssonar ritstjóra í menntaskóla , og þá var Jónas eindreginn kommúnisti , en Magnús draumlyndur sveimhugi með skáldagrillur . 
Seinna varð Magnús einn harðskeyttasti blaðamaður kommúnista , og taldi Jónas hann síðasta aldamótaritstjórann .Enginn getur neitað því , að veður hefur hlýnað síðustu áratugi . 
Ég man vel eftir því , þegar ég var drengur á sjötta áratug tuttugustu aldar , að stundum var ófært í barnaskóla sökum snjókomu , og afabróðir minn , dr . 
Halldór Pálsson búnaðarmálastjóri , var reglulegur gestur í útvarpinu til að tala um kal í túnum . 
Enginn getur heldur neitað því , að einhver gróðurhúsaáhrif verki á veðrið . 
Ágreiningur hugsandi manna hlýtur að vera um tvennt annað : hvort önnur áhrif á loftslag séu jafnmikilvæg eða mikilvægari (til dæmis áhrif sólar eða hafstrauma ) og hvernig (og hvort ) eigi að bregðast við því , ef hlýnunin reynist að mjög miklu leyti vera af mannavöldum .Ég benti hér í gær á , að bandaríska geimferðastofnunin , NASA , sem safnar skipulega upplýsingum um veður , hefur breytt tölum frá veðurstofunni íslensku um hitafar í Reykjavík á tuttugustu öld . 
Það hefur ýmsar afleiðingar .Einhvern tíma á fjórða áratug tuttugustu aldar sat Tómas Guðmundsson að kaffidrykkju í Hressingarskálanum með Sigurði Einarssyni , guðfræðingi , útvarpsmanni og alþingismanni . 
Þá komu þeir auga á gamlan bekkjarbróður úr Menntaskólanum í Reykjavík , Halldór Kiljan Laxness , sem þegar var orðinn þjóðkunnur rithöfundur , stika stórum á Austurstræti . 
Sigurður sagði þá við Tómas : Hugsaðu þér , Tómas , hvað hefði getað orðið úr okkur , ef við hefðum haft dugnaðinn hans Halldórs .Fróðleg frétt birtist í Morgunblaðinu á dögunum um ræðu , sem þingmaður breska Íhaldsflokksins á Evrópuþinginu , Daniel Hannan , hélt nýlega . 
Þar kvað hann hafa hlakkað í sumum þar á bæ yfir falli íslensku bankanna : Nú hlytu Íslendingar að leita á náðir Evrópusambandsins .Hér hefur verið bent á , að kvæði Steins Steinars , Gras , sem birtist í Alþýðublaðinu 7 . júní 1936 , var nánast lausleg þýðing á samnefndu kvæði bandaríska ljóðskáldsins og sagnfræðingsins Carls Sandburg , þótt Steinn bætti nokkru við frá eigin brjósti . 
Þess var ekki getið í Alþýðublaðinu , en það var tekið fram í bókinni Ljóð , sem kom út eftir Stein 1937 .Dýrafræðingurinn og vísindahöfundurinn dr . 
Matt Ridley flutti afar fróðlegan og skemmtilegan fyrirlestur föstudaginn 27 . júlí , í Háskóla Íslands . 
Fyrirlesturinn hefur verið settur á Netið , á heimasíðu Rannsóknarsetur um nýsköpun og hagvöxt , þar sem menn geta skoðað hann . 
Mörg viðtöl Ridleys og erindi eru þegar til á Netinu , til dæmis viðtal Reason Foundation hér og erindi í Zürich hér og erindi fyrir Google hér .Ridley telur ýmsar góðar ástæður til bjartsýni um framtíð mannkyns . 
Hann benti til dæmis á það , að menn væru samkvæmt greindarmælingum að verða greindari , að minnsta kosti með efnuðum Vesturlandaþjóðum . 
Þetta er í fljótu bragði einkennilegt , því að vandaðar greindarmælingar eiga að vera þannig úr garði gerðar , að þær séu óháðar tíma og rúmi . 
Ef tveir menn eru jafngreindir í Senegal og Sviss , þá eiga þeir að mælast jafngreindir . 
Hvort sem maður er vel eða illa upp alinn , á hann að mælast jafngreindur . 
Tveir jafngreindir menn á 19 . og 21 . öld eiga að mælast jafngreindir , annars er eitthvað að mælingunum .Bloomberg-fréttaveitan , sem sérhæfir sig í viðskiptafréttum , bað mig að blogga fyrir sig um landsdómsmálið , og er bloggið hér á ensku , en það birtist fyrst að kvöldi 12 . mars 2012 .Þýski rithöfundurinn Bertolt Brecht skrifaði í leikritinu Lífi Galileós 1939 : Hamingjusnautt er það land , sem þarf á hetjum að halda . Hann átti við það , að þær þjóðir væru sælastar , sem lentu ekki í slíkum háska , að þær þyrftu að kalla sér til fulltingis á hetjur með brugðinn brand .Í mars 2012 hef ég flutt þrjú erindi .Ég kenndi veturinn 20102011 Bandarísk stjórnmál , sem ég hafði ekki kennt áður , enda hljóp ég þá í skarðið fyrir annan kennara . 
Það var skemmtilegt , þótt ég geti ekki kallast sérfræðingur um alþjóðastjórnmál . 
Svo lengi lærir sem lifir .Mér finnst mál Gunnars Þ . 
Andersens , fyrrverandi forstöðumanns Fjármálaeftirlitsins , Ársæls Valfells lektors og þeirra félaga allt hið furðulegasta . 
Eitthvað býr að baki , og veit ég ekki , hvað það er . 
Lét Gunnar ekki að stjórn ?Tómas Guðmundsson skáld sat sem oftar að kaffidrykkju á Hótel Íslandi einn góðan veðurdag árið 1928 . Þar sá hann skólabróður sinn úr lagadeild Háskólans , Stefán Jóhann Stefánsson , heilsa dómsmálaráðherranum , Jónasi Jónssyni frá Hriflu , með virktum . 
Þá mælti Tómas : Hann er ekki í buxum af bæjarfógetanum núna .Sú var tíð , að hér starfaði kommúnistaflokkur , árin 1930-1938 . Gaf hann út bókina Vakna þú Ísland . 
Söngvar alþýðu árið 1936 . Þar var prentuð vísa , sem eignuð var óþekktum höfundi .Álitsgjafar þeir , sem kallaðir eru til í fjölmiðlum , segja sjaldnast annað en almælt tíðindi . 
Þeir tyggja hver eftir öðrum það , sem komist hefur á dagskrá hverju sinni . 
Til dæmis fannst þeim merkilegra , að rösklega 60 % sjálfstæðismanna kusu Ólaf Ragnar Grímsson en að um 80 % Samfylkingarfólks kusu Þóru Arnórsdóttur .Forsetakjörið snerist að nokkru leyti upp í uppgjör stjórnar og stjórnarandstöðu , þar sem stjórnarsinnar studdu Þóru Arnórsdóttur og stjórnarandstæðingar Ólaf Ragnar Grímsson . 
Vitað er , að þau Jóhanna Sigurðardóttir og Steingrímur J . 
Sigfússon unnu á bak við tjöldin að því , að Þóra færi fram , og þau studdu hana með ráðum og dáð . 
Sjálfur hef ég gott eitt um Þóru að segja . 
Hún hefur til dæmis jafnan verið óhlutdræg í starfi , þótt vinnustaður hennar , Ríkisútvarpið , dragi mjög taum stjórnarinnar .Ég rifjaði upp á dögunum , að Stefán Ólafsson braut trúnað vorið 1996 , þegar hann var forstöðumaður Félagsvísindastofnunar Háskóla Íslands . 
Þá sagði hann þáverandi ritstjórum Morgunblaðsins frá niðurstöðum í skoðanakönnun , sem við Hreinn Loftsson höfðum látið Félagsvísindastofnun gera um hug almennings í komandi forsetakjöri . um það , að Gordon Brown , fyrrverandi forsætisráðherra og leiðtogi systurflokks Samfylkingarinnar í Bretlandi , ætti að minnsta kosti að biðja Íslendinga afsökunar á því , hvernig hann og flokksbræður hans höguðu sér í hinni alþjóðlegu lánsfjárkreppu haustið 2008 , þegar þeir settu einn íslenska bankann , fjármálaráðuneytið og Seðlabankann á lista yfir hryðjuverkasamtök ! Bandamenn Breta í Atlantshafsbandalaginu , sem ekki hafa einu sinni her , voru settir við hlið Al Kaída og Talíbana ! Jafnframt reyndu Bretar að þvinga Íslendinga til uppgjafar í milliríkjadeilu með því að reyna að rjúfa allar leiðir til að flytja fé til og frá landinu . 
Nýttu þeir sér það við þá iðju , að Lundúnir eru alþjóðleg fjármálamiðstöð .En frjáls viðskipti merkja ekki , að við eigum að lúta valdboði stórra ríkja . 
Þess vegna áttum við ekki að láta kínversku leyniþjónustuna kaupa víðlendi á Íslandi . 
Það skildi Ögmundur Jónasson . 
Bestir eru viðurgefendur vinir , segir í Hávamálum .Morgunblaðið birti 20 . apríl fróðlegt viðtal við dr . 
Þráin Eggertsson hagfræðiprófessor . 
Ég hygg , að Þráinn sé sá íslenski hagfræðingur , sem nýtur hvað mestrar virðingar og viðurkenningar erlendis , eins og ég hef sannreynt á ráðstefnum og málstofum (án þess að ég telji það neitt úrslitaatriði , því að upphefðin kemur ekki að utan , heldur innan ) . 
Ég hef hitt fáa erlenda hagfræðinga , sem ekki hafa lesið stórmerkilegar bækur Þráins á ensku um stofnanahagfræði .Ég tek undir það með Geir H . 
Haarde , að dómurinn yfir honum er furðulegur og raunar fáránlegur . 
Geir er fundinn sekur um að hafa ekki haldið nægilega marga ráðherrafundi um mikilvæg mál ! Ef hann er sekur um það , þá eru allir ráðherrar Íslands á lýðveldistímanum sekir um hið sama . 
Það kom mér ekki á óvart , að fulltrúar vinstri flokkanna í Landsdómi skyldu standa að þessum dómi . 
Hitt olli mér vonbrigðum , að nokkrir hæstaréttardómarar skyldu taka þátt í þessum gerningi . 
Þeir Garðar Gíslason og Benedikt Bogason eiga þó heiður skilinn fyrir að hafa ekki látið annarleg sjónarmið trufla sig .Miðvikudaginn 25 . apríl 2012 birtist eftir mig grein í Wall Street Journal um nýgenginn dóm yfir Geir H . 
Haarde , fyrrverandi forsætisráðherra . 
Þar bendi ég á , hversu fáránlegur dómurinn virðist vera : Geir H . 
Haarde hélt ekki nógu marga fundi með ráðherrum sínum (sem margir hverjir voru alræmdir fyrir lausmælgi og hefðu sett allt á annan endann , hefðu þeir fengið einhverja nasasjón af erfiðleikunum , sem við var að glíma ) .Bandaríska ljóðskáldið Carl Sandburg yrkir í kvæði sínu , Gras , sem hljóðar svo í þýðingu Magnúsar Ásgeirssonar : Mánudaginn 5 . mars 2012 hófst skoplegur harmleikur í Þjóðmenningarhúsinu við Hverfisgötu . 
Geir H . 
Haarde á eins og lambið í Jóhannesarguðspjalli að bera allar syndir heimsins . 
Hann er saklaus af því , sem hann er ákærður um , og á ekki að vera fyrir landsdómi . 
Þeir , sem samþykktu ákæru á hendur honum , eru lítilmenni .Nýlega kom út sumarhefti Tímarits Máls og menningar . 
Þar er grein eftir Árna Björnsson þjóðháttafræðing um bók mína , Íslenska kommúnista 19181998 . Ég er þakklátur Árna fyrir að hafa gefið sér tíma til að lesa bókina og gera við hana athugasemdir , en því miður eru þær flestar hæpnar og sumar fráleitar . 
Ritstjóri tímaritsins hefur góðfúslega orðið við ósk minni um að fá að svara Árna í næsta hefti .Ég hef minnst hér áður á grýlu , sem kaffihúsamönnum í Reykjavík varð tíðrætt um á árum áður , eins og Jón Óskar rithöfundur lýsir í endurminningum sínum . 
Hún kallaðist Morgunblaðslygin . 
En til var önnur grýla , sem sömu menn hæddust óspart að : Rússagrýlan , sem ætti sér enga stoð í veruleikanum , enda aðeins Morgunblaðslygi . 
Fyrst kom orðið fyrir , svo að ég viti , í fyrirsögn leiðara Þjóðviljans 22 . mars 1946 , en oft eftir það .Fróðleg er sú frétt , sem mun vera rétt , að meiri hlutinn , þrír af fimm , í stjórn Hörpu hafi viljað ráða Þorgerði Katrínu Gunnarsdóttur , fyrrverandi menntamálaráðherra , framkvæmdastjóra hússins . 
Af einhverjum ástæðum gerðist það þó ekki .Snjöllustu blaðagreinar , sem birtast í íslenskum blöðum um þessar mundir , eru ritstjórnargreinar Davíðs Oddssonar í Morgunblaðinu . 
Hann fer á kostum í leiðurum , Staksteinum og Reykjavíkurbréfum , beitir á víxl nístandi háði , leiftrandi gamansemi og sterkum rökum , nýtir þekkingu sína og þjálfun úr áratuga umræðum og baráttu . 
Í Reykjavíkurbréfi hans 19 . maí 2012 segir :Ólafur Arnarson ræðst harkalega á útgerðarmenn í síðasta pistli sínum á Pressunni . 
Sakar hann þá um marxisma vegna einfaldrar ábendingar þeirra um það , að verðmæti skapast í útgerð og að hún starfar í samkeppni við erlend fyrirtæki um markaði . 
Mættu sumir hafa það í huga .Tómas Guðmundsson orti , að hjörtum mannanna svipaði saman í Súdan og Grímsnesinu . 
En líklega samdi William Shakespeare ein frægustu orðin um sameðli mannanna , þegar hann lét kaupmanninn í Feneyjum segja : Hefur Gyðingur ekki augu ? hefur Gyðingur ekki hendur , líffæri , sköpulag , skilningarvit , hvatir , ástríður , alinn á sömu fæðu , særður sömu vopnum , haldinn sömu sjúkdómum , græddur sömu lyfjum , vermdur og kalinn af sama vetri og sumri og kristinn maður ? Blæðir okkur ekki af stungum ? hlæjum við ekki af kitlum ? deyjum við ekki af eitri ? og hefnum við ekki ranglætis ? Ef okkur svipar saman um annað , þá líkjumst við ykkur þar .Ég benti á það hér á dögunum , að Ólafur Arnarson hefur skipað sér í lið með Karli Marx og Friðrik Engels . 
Hann vill gera rentuna af fiskistofnunum upptæka með auðlindaskatti . 
Marx og Engels skrifuðu í Kommúnistaávarpinu , að ein fyrsta ráðstöfun kommúnista eftir valdatöku þeirra yrði að leggja á skatta til að gera alla rentu upptæka .From Copenhagen , via Moscov and Reykjavik , to HavanaEftir að Ögmundur Jónasson hljóp út undan sér á dögunum með því að vilja fylgja samvisku sinni einni í landsdómsmálinu , þurfti vitaskuld að taka hann aftur inn í ættbálkinn . 
Til þess hlaut hann að gangast undir þá manndómsvígslu , sem er einna algengust í röðum Vinstri grænna . 
Hún er að ráðast á skrif Hannesar Hólmsteins Gissurarsonar , en taka fram um leið , að þau séu látin ólesin .Tvö spænsk blöð hafa snúið sér til mín vegna málarekstursins yfir Geir H . 
Haarde og aðstæðna á Íslandi . 
Annað er ARA í Barcelona . 
Cristina Mas spurði mig ýmissa spurninga , og hér eru svörin :Einhverjir samkennarar mínir í Háskóla Íslands hafa orðið til að andmæla þeirri skoðun minni , að Jón Sigurðsson forseti hafi verið frjálshyggjumaður . 
Á því er þó enginn vafi . 
Jón hafði lesið með skilningi og samúð rit Jean-Baptiste Says , sem var helsti lærisveinn Adams Smiths á meginlandinu , og Johns Stuarts Mills . 
Ég hef þegar á þessum vettvangi vitnað í ýmis ummæli Jóns , sem sýna þetta .Ég hef reynt New York Times að góðu einu , þótt sumir vinir mínir séu andvígir því blaði . 
Það skrifaði vinsamlega um hið undarlega mál , sem ég átti í fyrir breskum dómstólum um árið .Jóhanna Sigurðardóttir hefur það sigri hrósandi eftir einum af blaðafulltrúum sínum , Stefáni Ólafssyni félagsfræðingi , að munurinn á tekjum hinna tekjulægstu og hinna tekjuhæstu hafi minnkað .Ég gat ekki annað en kímt , þegar ég las frétt mbl .is um það , að fullt hefði verið út að dyrum á fyrirlestri Helgu Kress í Háskólanum í dag . 
Minn gamli kennari og prófarkalesari er alltaf sami prakkarinn . 
Hún hafði boðað , að í fyrirlestrinum myndi hún gagnrýna nokkur rit , þar á meðal bók Böðvars Guðmundssonar , Enn er morgunn . 
Auðvitað vakti hún með því forvitni margra , enda er Böðvar fyrrverandi eiginmaður hennar og efnið í hinni ágætu skáldsögu hans um sumt sótt í ævi tengdaföður hans , Brunos Kress málfræðings . 
En Helga tilkynnti áheyrendum , að hún hefði ekki nægan tíma til þess að ræða um þessa bók og nokkrar aðrar , sem minnst hafði verið á í fundarboði , heldur yrði hún að einskorða sig við skáldsögu eftir Hallgrím Helgason .Tómas Guðmundsson orti í kvæðinu Nú er veður til að skapa um hnött , sem hlaðinn væri úr mannabeinum og púðri . 
Þá voru Hitler og Stalín bandamenn eftir griðasáttmála þeirra í ágúst 1939 :Margir menntamenn hugga sig við áhrif sín til langs tíma litið , þótt fáir taki mark á þeim hér og nú . 
Þýska skáldið Heinrich Heine sagði til dæmis í bók um trúarbrögð og heimspeki í Þýskalandi , sem kom út 1853 : Takið vel eftir þessu , þér stoltu athafnamenn . 
Þér eruð án þess að vita af því aðeins handlangarar hugmyndasmiðanna . Heine tók dæmi um stjórnarbyltinguna frönsku : Maximilian Robespierre var ekkert annað en höndin á Jean-Jacques Rousseau ,  sú hin blóðuga hönd , sem tók úr skauti tímans á móti líkama með sál frá Rousseau . Heine taldi eins og fleiri , að Robespierre og aðrir byltingarmenn hefðu reynt að hrinda kenningu Rousseaus um almannaviljann í framkvæmd .Jón Baldvin Hannibalsson hélt því eitt sinn fram , að fjölskyldurnar fjórtán ættu Ísland . 
Hann skýrði ekki nánar , hverjar þær væru , enda tók hann orðið traustataki frá El Salvador , þar sem iðulega var talað um Las catorce familias .Öðru hverju er eins og fólkið , sem skrifar reglulega á Netið , missi stjórn á sér og hlaupi eftir einhverjum órum . 
Þetta gerðist fimmtudaginn 12 . júlí . 
Þá hafði í Staksteinum Morgunblaðsins verið sagt , að menn vissu , hvað J-ið í nafni Steingríms J . 
Sigfússonar merkti . 
Eiður Guðnason kastaði því óðar fram á bloggi sínu á DV , að Staksteinahöfundur ætti við Júdas . 
Egill Helgason greip þetta á lofti og var hinn reiðasti , einnig Baldur Þórhallsson , samkennari minn , og margir fleiri . 
Náðu þeir vart andanum fyrir hneykslun á því , hvernig Davíð Oddsson skrifaði um Steingrím . Á stuðning okkar við málfrelsi reynir ekki , þegar aðrir segjast vera sammála okkur . 
Á hann reynir , þegar aðrir láta í ljós skoðanir , sem við getum ekki tekið undir og teljum jafnvel alrangar . 
Snorri í Betel sagði á heimasíðu sinni :  Nú hefur frjálshyggjudeild Sambands ungra sjálfstæðismanna , sem hélt góðan fund um hægri stefnu á dögunum , sett ræðu mína þar á Netið , nánar tiltekið á Youtube .Hátt í tuttugu þúsund manns hafa verið myrt í Sýrlandi að sögn fjölmiðla . 
Stjórnvöld reka pyndingakjallara á mörgum stöðum í landinu .Nú kyrja þeir fáu , sem enn treysta sér til þess að verja vinstri stjórnina , saman í einum kór , að Bjarni Benediktsson hafi færst til hægri með því að gagnrýna óhófleg ríkisútgjöld . 
Og sumir fjölmiðlar taka undir .Stefán er líka óánægður með það , að ég kom upp um eina talnabrellu hans . 
Hann hafði mótmælt staðhæfingum Árna Mathiesens fjármálaráðherra um , að á Norðurlöndum væru tekjur lífeyrisþega að meðaltali hæstar á Íslandi árið 2004 . Stefán kvað svo ekki vera og deildi með fjölda lífeyrisþega í heildargreiðslur lífeyris og fékk út lægri meðaltekjur þeirra . 
En hann gáði ekki að því , að hann deildi í raun í heildargreiðslurnar með fjölda fólks á lífeyrisaldri , ekki fjölda lífeyrisþega . 
Á Íslandi vinnur fjöldi fólks á lífeyrisaldri og þiggur ekki lífeyri . 
Það ár , sem um var að ræða , voru lífeyrisþegar 26 .000 , en fólk á lífeyrisaldri 31 .000 . Ég hef síðan í gamni kallað Stefán Mr . 
Five Thousand : Það er ekki ónýtt að geta lækkað tölu með að bæta fimm þúsund við í nefnarann .Ég sat í réttarsal í landsdómsmálinu síðdegis 6 . mars 2012 . Hlustaði ég á framburð Arnórs Sighvatssonar , fyrrverandi aðalhagfræðings Seðlabankans (núverandi aðstoðarseðlabankastjóra ) , og Davíðs Oddssonar , fyrrverandi seðlabankastjóra .Maria Damanaki , fiskveiðistjóri Evrópusambandsins , segir , að refsa eigi Íslendingum fyrir ofveiði . 
Hún á þá við makrílstofninn , sem kom inn í fiskveiðilögsöguna óvænt og óumbeðinn , en er auðvitað kærkominn gestur og vonandi fastagestur .Ég fékk frelsisverðlaun þau , sem kennd eru við Kjartan Gunnarsson , laugardagskvöldið 30 . júní 2012 . Það var mér ánægja og sómi að taka á móti þessum verðlaunum , sem Samband ungra sjálfstæðismanna veitir . 
Á hverju ári hljóta einn einstaklingur og einn lögaðili verðlaunin , og nú var lögaðilinn vefsíðan amx .is , sem mælir daglega og skörulega fyrir frelsi einstaklinganna . 
Fer vel á því , að verðlaunin séu kennd við Kjartan Gunnarsson lögfræðing , en hann er einlægur áhugamaður um aukið frelsi einstaklings og þjóðar .Hinn 31 . júlí 2012 átti Milton Friedman hundrað ára afmæli . 
Stephen Moore minntist þess í Wall Street Journal , og má lesa grein hans hér .Eitt furðulegasta stjórnsýslumál síðari tíma , sem þau dr . 
Sigurbjörg og aðrir stjórnsýsluspekingar Háskóla Íslands hafa þó verið einkennilega þöglir um , er , að Þorgerður Katrín Gunnarsdóttir , leikaradóttir , lögfræðingur og fyrrverandi útvarpskona , alþingismaður og menntamálaráðherra , var ekki valin úr hópi umsækjenda til að veita menningarhúsinu Hörpu forstöðu .(Frá Woody Allen . 
) Sú gamla og gráa kenning , að máttur sé réttur og ráði jafnan úrslitum , birtist í ýmsum myndum . 
Til dæmis sagði bandaríski kvikmyndaleikstjórinn Robert Altman eitt sinn : Hvað er sértrúarsöfnuður ? Of fámennur hópur til að teljast minnihlutahópur .Halldór Blöndal vitnaði nýlega í Vísuhorni sínu í Morgunblaðinu í stökuna : Do you think that Ayn Rand has had any influence in Iceland ?Fjórða hefti sjöunda árgangs Þjóðmála á þessu ári kom út nýlega . 
Þar birti ég á bls . 
8891 ritdóm um bók Þorleifs Haukssonar , Úr þagnarhyl , um Vilborgu Dagbjartsdóttur , skáld , baráttukonu og kennara , sem Mál og menning gaf út fyrir jólin .Þegar litið er um öxl , sést , að Ísland slapp betur út úr hinni alþjóðlegu lánsfjárkreppu en mörg önnur lönd , ekki síst vegna þess , að hér voru ekki greiddar skuldir óreiðumanna , eins og Davíð Oddsson orðaði það svo eftirminnilega . 
En dálkahöfundur Viðskiptablaðsins , Óðinn , rifjar í tilefni dómsins yfir Geir H . 
Haarde upp afar fróðleg atriði um fall bankanna :Dr . 
Niels Erik Rosenfeldt , prófessor emeritus í Kaupmannahafnarháskóla , hélt í Háskóla Íslands erindi um leynistarfsemi kommúnista í hádeginu á mánudag , 10 . september 2012 , við góða aðsókn . 
Erindið var flutt í stofu 201 í Odda , og stóðu að því Sagnfræðistofnun Háskóla Íslands , Rannsóknarsetur um nýsköpun og hagvöxt og Varðberg , en formaður þess , Björn Bjarnason , fyrrverandi dómsmálaráðherra , var fundarstjóri .Ég mun væntanlega halda fjóra opinbera fyrirlestra á næstunni :Friðrik Sophusson var einn farsælasti fjármálaráðherra okkar . 
Síðan var hann mjög glöggskyggn og ábyrgur forstjóri Landsvirkjunar . 
Í grein í Fréttablaðinu í dag flettir hann ofan af ótrúlegum ósannindum oflátungsins Jóns Steinssonar . 
Friðrik segir :Samkvæmt tölunum frá 2009 hafði atvinnufrelsi á Íslandi hins vegar snarminnkað . 
Vísitala þess hafði hrapað úr 7 ,8 árið 2004 í 6 ,8 árið 2009 . Íslenska hagkerfið var þá hið 70 . af 141 , þegar miðað var við atvinnufrelsi . 
Ísland var þá í röð þeirra fimm landa í heiminum , þar sem atvinnufrelsi hafði minnkað mest árin á undan . 
Á meðal hinna landanna voru Venesúela og Argentína , en við Íslendingar höfum oftast viljað skipa okkur í röð annarra landa en þeirra .Michael Walker er eins langt frá því að vera slíkur öfgamaður og hugsast getur . 
Hann er þéttvaxinn , sköllóttur , brosmildur og vingjarnlegur Kanadamaður , sem starfaði í fjármálaráðuneyti lands síns og seðlabankanum , áður en hann varð forstöðumaður Fraser-stofnunarinnar í Vancouver , en hann hefur látið þar af starfi fyrir aldurs sakir . 
Walker er vissulega frjálshyggjumaður , af ætt Adams Smiths og Johns Lockes , og var góðvinur þeirra Miltons og Rose Friedmans .Á heimasíðu mælingarmannanna er rækilega gerð grein fyrir aðferðum við mælingar á atvinnufrelsi . 
Sé ég enga ástæðu til þess að efast um niðurstöðurnar . 
Jafnvel má færa rök fyrir því , að atvinnufrelsi hér sé ofmetið , meðal annars vegna þess að réttaröryggi hefur minnkað hér síðustu árin , en auðvitað er erfitt að meta það í tölum .Rannsóknarsetur um nýsköpun og hagvöxt , RNH , hélt alþjóðlega ráðstefnu í Háskóla Íslands laugardaginn 22 . september 2012 undir yfirskriftinni Europe of the Victims : Remembering Communism . 
Aðalræðuna flutti einn kunnasti sagnfræðingur heims , franski prófessorinn Stéphane Courtois , ritstjóri Svartbókar kommúnismans , sem kom út á frönsku 1997 og á íslensku 2009 .Ég flutti erindi um bók mína , Íslenska kommúnista 19181998 , í Rotary-klúbbi Reykjavíkur miðvikudaginn 8 . febrúar 2012 . Þar fór ég yfir helstu niðurstöður bókarinnar , rakti rannsóknir mínar og sýndi nokkrar myndir úr bókinni .Ég vek athygli á fróðlegum útvarpsþætti , sem var á dagskrá í Ríkisútvarpinu á föstudaginn langa , um hjón á Akureyri , Höskuld Markússon og Hildigerði Georgsdóttur . 
Upphaflega hétu þau Harry Rosenthal og Hildegard Heller . 
Hlusta má á þáttinn hér .Á nítjándu öld voru hægri flokkar íhaldssamir , sumir jafnvel afturhaldssamir , og studdust við yfirstéttir . 
Vinstri flokkar voru róttækir og sóttu fylgi til vinnandi stétta . 
Vinstri flokkurinn danski var dæmigerður . 
Hann var frjálslyndur bændaflokkur , enda var landbúnaður aðalútflutningsatvinnuvegur Dana og viðskiptafrelsi honum nauðsynlegt .Þótt jarðarfarir séu jafnan með alvörublæ , hafa þær orðið tilefni gamanyrða .Þegar frjálslyndir menntamenn hittust á ráðstefnu hins alþjóðlega málfundafélags síns , Mont Pèlerin-samtakanna , í Stanford í Kaliforníu haustið 1980 , voru þeir bjartsýnir um , að tíðarandinn væri að snúast á sveif með þeim . 
Tveir helstu hugsuðirnir úr röðum þeirra , Friedrich A . 
von Hayek og Milton Friedman , höfðu hlotið Nóbelsverðlaun í hagfræði , Margrét Thatcher hafði nýlega myndað ríkisstjórn í Bretlandi , og Ronald Reagan var í kjöri til forseta Bandaríkjanna seinna um haustið og þótti sigurstranglegur . 
Reagan sendi einmitt samkomunni kveðju , sem flutt var í upphafshófinu . 
Þetta var fyrsta ráðstefna samtakanna , sem ég sótti , en Hayek hafði í ferð til Íslands þá um vorið boðið mér þangað og Pálmi Jónsson í Hagkaup lagt til farareyri . 
Pálmi veitti okkur frjálshyggjumönnum dyggan stuðning í baráttunni fyrir auknu atvinnufrelsi . 
Í Stanford sá ég Friedman fyrst . 
Hann hélt erindi um peningamál og stjórnskipun á einum fundinum og andmælti harðlega þeim , sem vildu tryggja festu í peningamálum með svonefndum gullfæti , en í honum fólst , að seðlabanki leysti jafnan inn fyrir menn í gulli þá upphæð , sem peningaseðill hljóðaði upp á . 
Hvers vegna í ósköpunum á að grafa upp gull í Suður-Afríku í því skyni einu að grafa það síðan niður í kjallara bandaríska seðlabankans ? Hvað er svona merkilegt við gull ? spurði Friedman . 
Hann vildi , að verð peninga væri frjálst , en það merkti , að gengi ætti að fljóta , en ekki vera fest við gull . 
Þetta var raunar gamalt ágreiningsefni frjálshyggjumanna . 
Á einni fyrstu ráðstefnu samtakanna , sem stofnuð voru vorið 1947 , var austurríska hagfræðingnum Ludwig von Mises svo misboðið á einum fundinum , þegar mælt var gegn gullfæti , að hann gekk á dyr , skellti hurðum og sagði : Þið eruð ekkert annað en ein stór sósíalistaklíka . Friedman rifjaði þetta atvik stundum upp og hló þá hjartanlega . 
Hann átti því ekki að venjast að vera kallaður sósíalisti .Ástralski rithöfundurinn Anna Funder hélt fyrirlestur á vegum Stofnunar Vigdísar Finnbogadóttur í Háskólanum mánudaginn 24 . september . 
Funder er ung kona og fríð sýnum , en sérlega vel máli farin og býður af sér góðan þokka . 
Hún er lögfræðingur , en lauk líka doktorsprófi í listrænni sköpun . 
Sinnti hún mannréttindamálum fyrir Ástralíustjórn , áður en hún gerðist rithöfundur .Bandaríski rithöfundurinn Gore Vidal lést 31 . júlí á þessu ári . 
Hann átti fáa sína líka um meinfyndni , sem beindist ekki síður að honum sjálfum en öðrum . 
Vidal sagði til dæmis í viðtali við Sunday Times Magazine 16 . september 1973 : Í hvert skipti sem einhverjum vini mínum gengur vel , deyr eitthvað inni í mér .Hausthefti Tímarits Máls og menningar er nýkomið út , og er þar prentað svar mitt við ádeilu Árna Björnssonar þjóðháttafræðings á bók mína , Íslenska kommúnista 19181998 , en hún birtist í sumarhefti Tímaritsins . 
Mun eflaust mörgum þykja við Árni fara út í nokkur smáatriði og jafnvel aukaatriði í þessum umræðum , en ég taldi þó rétt að svara honum rækilega og þá hverju einasta atriði , er hann fann að bók minni . Rannsóknarsetur um nýsköpun og hagvöxt hélt afar fróðlega ráðstefnu í Háskóla Íslands um sjálfbærar og arðbærar fiskveiðar laugardaginn 6 . október 2012 . Þar fluttu sérfræðingar FAO , OECD og Alþjóðabankans fyrirlestrar , en einnig þrír íslenskir sérfræðingar , dr . 
Þráinn Eggertsson og dr . 
Ragnar Árnason , sem báðir eru prófessorar í hagfræði í Háskóla Íslands , og dr . 
Rögnvaldur Hannesson , sem er prófessor í fiskihagfræði í Viðskiptaháskólanum í Björgvin . 
Þeir Ragnar og Rögnvaldur eru á meðal virtustu fiskihagfræðinga í heimi , og Þráinn hefur skrifað nokkrar bækur um stofnanahagfræði , sem kenndar eru víða í háskólum erlendis .Ég benti á það í öðru bindi ævisögu Halldórs Kiljans Laxness 2004 , að sögulok í Heimsljósi eru mjög lík og í einni kunnustu smásögu Einars H . 
Kvarans , Vonum . 
Ólafur Kárason Ljósvíkingur hverfur upp í íslenska jökulinn , eftir að hann lendir í ástarsorg , eins og Ólafur Jónsson vinnumaður hverfur á sléttuna í Kanada , þegar hann fær ekki stúlkunnar , sem hann ætlaði að hitta þar vestra . 
Sléttan ómælilega , endalausa , sem er full af friði og minnir á hvíldina eilífu . Í báðum sögum er gefið í skyn , að söguhetjan hafi stytt sér aldur . 
Ég flutti fyrirlestur hjá Sagnfræðingafélagi Íslands í hádeginu 9 . október 2012 um Fátækt á Íslandi 19912004 . 
Þar greindi ég fyrst fátæktarhugtök Adams Smiths , G . 
W . 
F . 
Hegels og Johns Rawls , en hinn síðast nefndi hélt því fram , að sú skipan ein væri réttlát , þar sem hinum verst settu vegnaði sem best . 
Ég sagði , að það sjónarhorn væri fróðlegt , þótt fleiri væru til . 
Þá kynnti ég nýja alþjóðlega mælingu á tengslum atvinnufrelsis og lífskjara , sérstaklega lífskjara hinna verst settu . 
Í ljós hefði komið , að hinir verst settu væru almennt best settir í frjálsustu hagkerfunum (þeim fjórðungi þeirra 144 hagkerfa , sem frjálsust reyndust í mælingunni fyrir árið 2010 ) .Stundum líkir lífið eftir listinni . 
Frægt er atvikið úr Skugga-Sveini Matthíasar Jochumssonar , þegar Jón sterki sagði : Sáuð þið , hvernig ég tók hann ?  eftir að Haraldur útilegumaður lagði hann . 
Það rifjaðist upp fyrir mér eftir nokkur orðaskipti í dag og heldur undarleg á Facebook .Stundum er því haldið fram , að ég sé ekki það , sem kallað er mainstream , á miðjunni . 
Jafnframt er því haldið fram , iðulega af sömu mönnum , að ég hafi haft mikil áhrif á stjórnarstefnuna 19912004 , enda sé ég góður vinur og vopnabróðir þáverandi forsætisráðherra , jafnvel ráðgjafi hans að sumra sögn . 
En ef maður hefur völd eða mikil áhrif í nær fjórtán ár í lýðræðisríki , þá er nánast skilgreiningaratriði um hann , að hann sé mainstream eða á miðjunni . 
Hafi hann ekki fært sig á miðjuna , þá hefur miðjan fært sig til hans .Það fór eins og ég hafði spáð , yrði kjörsókn dræm , að jámenn myndu þá sigra í skoðanakönnun þeirri , sem nú er kölluð ráðgefandi þjóðaratkvæðagreiðsla . 
Þeir ómökuðu sig á kjörstað , ekki hinir , sem láta sér fátt um þetta finnast . 
Sigurður Líndal er skorinorður um þjóðaratkvæðagreiðsluna í Fréttablaðinu 22 . október 2012 . Ég get ekki annað en tekið undir með honum , þegar hann segir :Stefán Ólafsson bloggaði 22 . október 2012 um það , að þjóðaratkvæðagreiðslan á laugardaginn þar á undan um hugmyndir stjórnlagaráðs hefði verið ósigur Sjálfstæðísflokksins .Laxness hefur þessi orð sennilega úr skáldsögu Aldous Huxleys , Eyeless in Gaza , sem kom út 1936 og heimildir eru til um , að hann las . 
Þar segir (27 . k . 
) : Chastity  the most unnatural of all the sexual perversions . Skírlífi  afbrigðilegasta kynferðilega öfughneigðin .Lýsingar ungverska rithöfundarins Arthurs Koestlers og íslenska ritskýrandans Kristins E . 
Andréssonar á því , hvernig þeir tóku ungir menn trú á kommúnisma upp úr 1930 , eru mjög svipaðar .Jón Sigurðsson fæddist sem kunnugt er á Hrafnseyri við Arnarfjörð 17 . júní 1811 , fyrir 201 ári . 
Það er engin tilviljun , að hann gerðist leiðtogi sjálfstæðisbaráttunnar , því að í fari hans var sjaldgæft jafnvægi kappsemi og hófsemi ,  vöku , sem unir hlutskipti sínu , og draums , sem vill rætast .Ég er ekki hissa á því , að Bjarna Benediktssyni hafi fundist talsvert til um að fara á Íslendingaslóðir í Kanada . 
Sjálfur fór ég þangað fyrir nokkrum árum , þegar ég var að gera þátt um Halldór Kiljan Laxness , og það var mjög merkilegt . 
Á sléttunni þýtur bíllinn fram hjá bæjum með gamalkunn íslensk nöfn . 
Í Gimli lítur sumt fólk út eins og það sé á leið á Húnvetningamót . 
Ógleymanlegt var að sjá styttuna af Jóni Sigurðssyni við þinghúsið í Winnipeg .Því má lengi velta fyrir sér , hvers vegna Íslendingum varð miklu meira um lánsfjárkreppuna en öðrum þjóðum , sem lent hafa í sambærilegum vandræðum . 
Ein ástæða var , að þeir höfðu bundið miklar vonir við bankana og voru stoltir af þeim . 
Því sárari urðu vonbrigðin . 
Önnur var , að íslensku bankarnir féllu einna fyrstir evrópskra banka og allir nánast í einu , og héldu þá sumir , að þetta væri séríslenskt fyrirbæri . 
Nú , nokkrum árum síðar , sjáum við skýrar en áður , að þetta var aðeins eitt dæmið af mörgum um það , að alþjóðleg lánsfjárbóla sprakk .Svo mikið þótti liggja , þegar fréttist , að ævisaga Maós væri að koma út á íslensku árið 2007 , að kínverskusérfræðingur einn , Geir Sigurðsson , var fenginn til að skrifa sérstakan ítardóm (miklu lengri en venjulegan ritdóm ) í Sögu , þar sem hann sallaði bókina í sig . 
Hún er eftir Jung Chang og Jon Halliday og lýsir Maó eins og fullkomnu skrímsli , sem á heima við hlið Adolfs Hitlers , Djengis Khans , Josífs Stalíns og Ívans grimma .Ólíklegustu menn keppast nú um að lofa nýja skýrslu McKinsey um Ísland . 
En hefur aðalatriðið farið fram hjá þeim ? Það er , að samkvæmt henni sé íslenskur sjávarútvegur sá atvinnuvegur , sem best hafi tekist að auka framleiðni . 
Þar hafi hagkvæmt fyrirkomulag fiskveiða skipt sköpum .Tveir samkennarar mínir í Háskóla Íslands , prófessorarnir Stefán Ólafsson og Gunnar Helgi Kristinsson , hafa nú látið í ljós opinberlega skoðanir á úrslitum prófkjörs sjálfstæðismanna í suðvesturkjördæmi . 
Verð ég að játa , að ég skil ekki hugsunina á bak við þessar skoðanir þeirra .Ein frægasta teiknimynd Walts Disneys var Mjallhvít og dvergarnir sjö , sem frumsýnd var árið 1937 . Þótti hún tækniundur á sínum tíma . 
Sá teiknari Disneys , sem mótaði útlit Mjallhvítar , var maður að nafni Charles Thorson . 
Hann fæddist í Winnipeg í Manitoba 1890 og lést í Vancouver í Bresku Kólumbíu 1966 . En upphaflega hét hann Karl Gústaf Stefánsson og var af alíslenskum ættum , sonur hjónanna Stefáns Þórðarsonar og Sigríðar Þórarinsdóttur , sem bæði voru úr Biskupstungum . 
Thorson var þó ekki hrifinn af ættjörð foreldra sinna og olli hneykslun í Íslendingabyggðum vestan hafs , er hann birti ljóðið Liceland .Ég varpaði hér í bloggi mínu fram spurningu til Össurar Skarphéðinssonar , sem vill skattleggja íslenskan almenning í því skyni að senda fé til suðrænna ríkja , en kallar það þróunaraðstoð . 
Hvar hefur þróunaraðstoð tekist ? Jafnframt setti ég bloggið á Facebook-síðu mína eins og minn er vandi .Ég sé , að Össur Skarphéðinsson utanríkisráðherra vill eyða meira af fé frá íslenskum almenningi í svokallaða þróunaraðstoð . 
Orðið er að vísu argasta rangnefni , því að reynslan sýnir , að valið er um þróun án aðstoðar (Taívan ) eða aðstoð án þróunar (Tansanía ) .Þótt Jónas Jónsson frá Hriflu sæist stundum ekki fyrir , var hann ritfær og mikilhæfur stjórnmálamaður , sem kunni að velja hugmyndum sínum nöfn . 
Hafði hann hér mikil áhrif og jafnvel stundum víðtæk völd árin 1916-1944 .Upp úr aldamótunum 1900 urðu þrír læknar þjóðkunnir , sem allir hétu Guðmundur og voru úr Húnaþingi . 
Fyrir þeim var borin djúp virðing , og urðu ýmis ummæli þeirra fleyg .Íslensk þýðing á hinni mögnuðu skáldsögu Ayns Rands , Undirstöðunni (Atlas Shrugged ) , er sannkallaður bókmenntaviðburður . 
Ég sótti 26 . október útgáfuhóf , sem Almenna bókafélagið efndi til í Þjóðmenningarhúsinu vegna útkomu verksins , en Elín Guðmundsdóttir þýddi það á íslensku , og studdist hún á nokkrum stöðum við eldri þýðingu á hluta verksins eftir Ólaf Teit Guðnason .Magnús Torfason , sýslumaður í Norður-Ísafjarðarsýslu , var kunnur maður á sinni tíð og þótti forn í skapi . 
Hann sat um skeið á öndverðri tuttugustu öld á þingi með Jóni Þorlákssyni verkfræðingi , formanni Sjálfstæðisflokksins . 
Voru þeir Magnús báðir afkomendur Finns biskups Jónssonar . 
Magnús sagði eitt sinn drýgindalega við Jón : Ég er kominn í beinan karllegg af Finni biskupi , en þú aðeins í kvenlegg , Jón . 
Minn er göfugri ! Jón svaraði að bragði : En minn er vissari !Jón Þorláksson , verkfræðingur og forsætisráðherra , var orðheppinn án þess að vera orðmargur . 
Gunnar Thoroddsen , sem þekkti hann vel , enda systursonur konu hans , sagði í útvarpserindi 1977 , að Jón hefði eitt sinn verið þar við , er menn skröfuðu um , hvenær bylting gæti talist lögleg . 
Bylting er lögleg , þegar hún lukkast ! sagði þá Jón .Ein hugsun , sem gengur eins og rauður þráður um skáldskap og heimspeki á Vesturlöndum , er , að gildi lífsins verði ekki mælt eftir lengd þess , heldur hinu , hvernig því hafi verið varið . 
Þetta orðaði skáldið Jónas Hallgrímsson vel í minningarkvæði um séra Stefán Pálsson , sem lést 1841 :Tuttugasta öldin var öld sósíalismans í þremur ólíkum afbrigðum , þjóðernissósíalisma Hitlers og Mússólínis , byltingarsósíalisma Leníns , Stalíns og Maós og lýðræðissósíalisma ýmissa vestrænna jafnaðarmanna , til dæmis enska stjórnmálafræðingsins Harolds Laskis , sem var fyrirmynd Ayns Rands að söguhetjunni Ellsworth Toohey í skáldsögunni Uppsprettunni .Mín gamla vinkona Jóhanna Hjaltadóttir sagðist í viðtali á dögunum ekki vita um neina rökstudda gagnrýni á Ríkisútvarpið fyrir hlutdrægni .Hvað sem því líður , rifjaðist við þetta upp fyrir mér vísa , sem Magnús Ásgeirsson þýddi fyrir löngu :