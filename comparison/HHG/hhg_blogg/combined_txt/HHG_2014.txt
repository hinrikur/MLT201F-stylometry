Föstudagsmorguninn 6 . júní 2014 flutti ég fyrirlestur á alþjóðlegri ráðstefnu í Öskju , náttúruvísindahúsi Háskóla Íslands , um Kúgun karla . 
Tilvísunin er í rit enska heimspekingsins Johns Stuarts Mills um Kúgun kvenna , sem hefur komið tvisvar út í íslenskri þýðingu . 
Ég er að sjálfsögðu sammála Mill um það , að kynin tvö eigi að njóta fullra réttinda til sjálfsþroska og þátttöku í opinberu lífi . 
Konur voru því miður löngum kúgaðar . 
En eru þær það lengur á Vesturlöndum ? Hefur þetta ef til vill snúist við ? Í því sambandi kynnti ég niðurstöður ýmissa nýrra rannsókna .Deilt er um , hvers eðlis aðlögunarviðræðurnar við Evrópusambandið hafi verið . 
Sumir segja , að þetta hafi verið samningar tveggja aðila . 
En er ekki best að spyrja Evrópusambandið sjálft ? Í bæklingi frá því um aðildarferli umóknarþjóða segir :Eftir bankahrunið komst í tísku , sérstaklega í hópi menntamanna , að gera lítið úr Íslendingum , sjálfstæðisbaráttu þeirra og þjóðernisvitund . 
Það er jafnfráleitt og þegar menn voru fyrir bankahrunið að tala um Íslendinga sem snjöllustu þjóð í heimi . 
En Íslendingar þurfa þrátt fyrir allt ekki að skammast sín . 
Hér er tiltölulega friðsamlegt : Morð á hver tvö hundruð þúsund íbúa eru um tvö í Evrópu að meðaltali , eitthvað innan við tíu í Bandaríkjunum (en raunar aðeins tvö , ef aðeins er miðað við fólk af evrópskum uppruna ) , en hér á landi 0 ,3 . Þjóðin er í góðum álnum og hefur mikla möguleika , ef við nýtum rétt öll þau tækifæri , sem okkur bjóðast , höldum uppi hinu skynsamlega skipulagi fiskveiða , löðum ferðamenn að landinu , seljum útlendingum orku og gætum hófs í opinberum útgjöldum og álögum . 
Það er fróðlegt að lesa í Hagskinnu , sem er bók með tölum frá liðnum tíma , að frá 1870 til 1940 voru Íslendingar aðeins hálfdrættingar á við Dani í tekjum (vergri landsframleiðslu á mann ) . 
Eftir það höfum við staðið þeim jafnfætis um margt , þar á meðal velmegun . 
En á afmælisdegi Jóns Sigurðssonar , Háskólans og lýðveldisins er hollt að hafa í huga , að besta vegarnestið inn í framtíðina er það atvinnufrelsi , sem Jón Sigurðsson mælti fyrir .  Þegar Göran Persson , leiðtogi sænskra jafnaðarmanna og forsætisráðherra í tíu ár , kom til Íslands strax eftir bankahrunið haustið 2008 , gaf hann Íslendingum það ráð , sem Svíar höfðu fylgt í miklum erfiðleikum 19911992 , að snúa bökum saman og vinna sig út úr vandanum , en kjósa á eðlilegum tíma . 
Farin var önnur leið á Íslandi . 
Ráðherrar voru fyrst leiddir fyrir fjöldafundi , en síðan grýttir á götum og torgum úti , jafnframt því sem grímuklæddir menn hófu umsátur um heimili þeirra , og er það ljót saga . 
Ríkisstjórnin var hrakin frá völdum og kosið í flýti .Þegar ég sat í bankaráði Seðlabankans , var Már Guðmundsson hagfræðingur bankans um skeið . 
Ég hafði gott eitt af honum að segja . 
Þótt hann væri drjúgur með sig , var hann vel að sér og mælti jafnan skynsamlega . 
Einu kynni mín af honum áður voru , þegar við vorum iðulega ræðumenn hvor fyrir sinn málstað í framhaldsskólum , hann fyrir sósíalisma og ég fyrir frjálshyggju . 
Boðaði hann þá , að menn skyldu taka almannahag fram fyrir eigin hag .Sleppum málvillunni (á meðan að ) . 
Sleppum líka ruglandinni (hvaða kjörum berjast hinir fátæku fyrir ? sömu kjörum og áður eða sömu kjörum og hinir ríku ? ) . 
En það er einkennilegt , ef Háskóli Íslands er allt í einu tekinn upp á því sem stofnun að halda því fram , að markaðshyggja (væntanlega íslensk þýðing á kapítalisma ) geti ekki gengið til lengdar . 
Sú skoðun er að minnsta kosti mjög umdeild . 
Sósíalisminn er hruninn (nema í Norður-Kóreu , þar sem honum er haldið uppi með ógnarstjórn ) , en kapítalisminn lifir enn og virðist vera í fullu fjöri . Einn af fastapennunum á blaði auðjöfursins (fyrrverandi ? ) Jóns Ásgeirs Jóhannessonar , Guðmundur Andri Thorsson , skrifar þar 6 . janúar 2014 hugleiðingu um Íslandsklukkuna eftir Halldór Kiljan Laxness . 
Margt er þar vel sagt . 
En furðuleg er tilraun Guðmundar Andra til að særa Laxness upp úr gröf sinni og gera hann að liðsmanni sínum í nýliðinni kosningabaráttu . 
Guðmundur Andri segir , að íslensku þjóðinni hafi þá farist eins og Snæfríði Íslandssól og valið versta kostinn frekar en hinn næstbesta .Nú eru senn liðin fimm ár frá því , að lögleg ríkisstjórn landsins var hrakin frá með ofbeldi . 
Ekki var óeðlilegt , að almenningur mótmælti bankahruninu haustið 2008 , enda vissi þá enginn , hvaðan á sig stóð veðrið , sem við sjáum nú skýrar en þá , að var fjárhagslegt fár , sem geisaði um heim allan og átti upptök sín annars staðar . 
En inn í raðir ráðvilltra borgara læddust óeirðaseggir , sumir grímuklæddir (og því ábyrgðarlausir ) . 
Þeir kveiktu elda fyrir framan Alþingishúsið , grýttu ráðamenn og sátu jafnvel um heimili þeirra . 
Ótrúlegt var líka að sjá , hvernig Hallgrímur Helgason rithöfundur réðst hamslaus af bræði á bíl Geirs Haardes forsætisráðherra við stjórnarráðið 21 . janúar 2009 og reyndi að mölva í honum framrúðuna . 
Hann launaði ofeldi með ofbeldi (eins og skáldið Sigurður Pálsson orðaði það af öðru tilefni ) .Ég hef skrifað hér þrisvar um íslenska huldumanninn á Galapágos-eyjum , sem ég frétti af vegna ferðar minnar þangað sumarið 2013 . Hann kallaði sig Finsen , en með hjálp góðra manna komst ég að því , að um var að ræða skagfirska Latínuskólapiltinn Valdimar Friðfinnsson , sem hélt vestur um haf í upphafi tuttugustu aldar og leitaði gulls og olíu í Mið- og Suður-Ameríku . 
Settist hann að á Galapágos-eyjum 1931 og bar þar beinin 1945 .Um miðja sautjándu öld stundaði ungur Íslendingur nám í fornum fræðum í Kaupmannahöfn , Stefán Ólafsson , og gat sér svo gott orð , að sjálfur Mazarin kardínáli , guðfaðir Lúðvíks 14 . , bauð honum til Parísar og gerast menningarfulltrúi Norðurlanda . 
Ráðum var ekki ráðið á heimili Stefáns , nema Brynjólfur biskup Sveinsson væri kallaður til . 
Skrifaði hann Stefáni , að Mazarin væri merkur maður , en þætti hvatráður og miðlungi haldinorður . 
Væri og alkunna , að sumir , sem hafist hefðu af litlu , lægðust oft aftur skjótlega . 
Hollast væri hinum unga manni að snúa aftur og vinna landi sínu . 
Gerði Stefán það og varð eitt okkar bestu skálda .Í Reykjavíkurbréfi Morgunblaðsins 5 . júlí 204 er bent á , að ríkisendurskoðandi er bróðir innra endurskoðanda Seðlabankans , en væntanlega hefur hinn furðulegi gerningur Más Guðmundssonar , þegar hann lét Seðlabankann greiða málskostnað sinn í máli , sem hann höfðaði gegn Seðlabankanum (og í því máli gerði Seðlabankinn á móti kröfu um málskostnað úr hendi Más Guðmundssonar og vann málið ) , farið fram hjá innri endurskoðandanum eða hún kosið að láta kyrrt liggja . 
Ríkisendurskoðandi var því meðal annars að rannsaka verk eða vanrækslu systur sinnar . 
Þegar heyrist í þeim , sem töldu ekkert athugavert við hryðjuverkalögin , sem Bretar settu á okkur , og vildu síðar óðfúsir semja við Breta um að greiða hinar svokölluðu Icesave-kröfur , sem við höfðum ekki stofnað til , hlýtur ýmsum að detta í hug skilgreining bresks stjórnmálamanns , Benjamíns Disraelis forsætisráðherra , í ræðu í ráðhúsi Lundúna 1877 á þeim , sem hann kallaði heimsborgaralega gagnrýnendur , cosmopolitan critics : Menn , sem eru vinveittir öllum löndum öðrum en sínu eigin .Ég var að fá í hendur nýja bók , Understanding the Crash . 
The Financial Crisis of 2008 , sem Danube Institute í Búdapest gefur út . 
Á meðal höfunda eru ásamt mér Norman Lamont lávarður , fyrrverandi fjármálaráðherra Breta , Peter J . 
Wallison , lögmaður bandaríska forsetaembættisins í tíð Ronalds Reagans og höfundur minnihlutaálits rannsóknarnefndar Bandaríkjaþings um fjármálakreppuna 2008 , Péter Ákos Bod , fyrrverandi seðlabankastjóri Ungverjalands , Jack Hollihan , kunnur bandarískur fjárfestir , og fleiri .Þorvaldur Gylfason prófessor andmælti því sjónarmiði í Fréttablaðinu 25 . júní 2009 , að Íslendingar ættu að fara dómstólaleiðina í Icesave-málinu . 
Hann skrifaði síðan : Hugsum okkur , að úr því fengist skorið fyrir rétti , að Íslendingum bæri ekki lagaskylda til að greiða IceSave-ábyrgðirnar . 
Myndu Bretar þá með fulltingi annarra Evrópuþjóða falla frá kröfum sínum á hendur Íslendingum ? Svarið er nei , ekki endilega . 
Krafa Breta væri þá siðferðileg frekar en lagaleg . Þorvaldur rakti síðan margvíslegan orðróm um tengsl íslenskra banka við rússneskar mafíur og hélt áfram : Stjórnvöld sögðust fram að hruni mundu styðja við bankana , ef á þyrfti að halda . 
Viðskiptavinir Landsbankans á Bretlandi voru því í góðri trú . 
Þess vegna kunna Bretar og aðrir að líta svo á , að Íslendingum beri siðferðileg skylda til að axla ábyrgð á Landsbankanum hvað sem lögunum líður . Í Finnlandi skoðaði ég fyrir skömmu vígstöðvarnar við Ilomantsi , þar sem barist var í Vetrarstríðinu 19391940 og líka í Framhaldsstríðinu 19411944 , en bæði stríðin háðu Finnar við Stalín og herlið hans . 
Ilomantsi er austasti bær Evrópusambandinu á meginlandinu , örstutt frá rússnesku landamærunum . 
Svo einkennilega vill til , að Vetrarstríðið er einn fárra erlendra viðburða , sem raskað hafa flokkaskiptingu á Íslandi . 
Tildrög voru þau , að Stalín og Hitler höfðu með griðasáttmála í Moskvu 23 . ágúst 1939 skipt Mið- og Austur-Evrópu upp á milli sín , og voru alræðisherrarnir tveir bandamenn fram að óvæntri árás þýska hersins á Ráðstjórnarríkin 22 . júní 1941 . Finnland kom samkvæmt griðasáttmálanum í hlut Stalíns . 
Vetrarstríðið skall á , þegar Rauði herinn hóf loftárásir á Helsinki 30 . nóvember 1939 og 450 þúsund manna herlið þrammaði yfir finnsku landamærin . 
Á Íslandi háttaði þá svo til , að íslenskir kommúnistar höfðu nýlega fengið vinsælan jafnaðarmann , Héðin Valdimarsson , og nokkra samherja hans til samstarfs . 
Sameinuðust kommúnistar og þessir jafnaðarmenn haustið 1938 í nýjum flokki , Sósíalistaflokknum , en um leið var kommúnistaflokkurinn lagður niður . 
Héðinn var formaður hins nýja flokks , sem skyldi ólíkt kommúnistaflokknum virða lýðræði innan marka laganna .Margt var fróðlegt og gagnlegt í skýrslu Rannsóknarnefndar Alþingis á bankahruninu frá 2010 . Meginniðurstaða nefndarinnar er , að Jón Ásgeir Jóhannesson í Baugi hafi verið helsti innlendi áhrifavaldurinn um hrunið . 
Í 7 . bindi , 21 . kafla , bls . 
189 , segir : Af öllum þeim fyrirtækjahópum sem höfðu veruleg útlán í íslenska bankakerfinu stendur upp úr stór hópur fyrirtækja sem tengdist Baugi Group . 
Í öllum þremur bönkunum sem og í Straumi-Burðarási skapaði þessi hópur of stóra áhættu .Þegar ég vann að rannsóknum á ævi Halldórs Kiljans Laxness , rakst ég í Þjóðarbókhlöðunni á rit , sem gefið hafði verið út um rithöfundamót í Góðviðru (Buenos Aires ) 1936 , en Laxness var einn gesturinn og skrifaði síðar margt um mótið . 
Mér til nokkurrar furðu reyndist ritið óuppskorið ! Hinir miklu Laxnessfræðingar , sem gengu um götur og gerðu sig digra , höfðu ekki haft fyrir því að líta í það . 
Þegar ég ætlaði nýlega að fá lánaðar á Þjóðarbókhlöðunni endurminningar Alistairs Darlings , fyrrverandi fjármálaráðherra Breta , sem var einn mesti örlagavaldurinn um bankahrunið , voru þær ekki til þar , og varð safnið að panta þær handa mér í millisafnaláni . 
Enn varð ég hissa . 
Hafði enginn hinna fjölmörgu sjálfskipuðu hrunfræðinga , sem eru svo tíðir gestir í sjónvarpi , áhuga á þessari hlið málsins ?Í síðustu viku sagði ég frá lýsingu Alistairs Darlings , fyrrverandi fjármálaráðherra Breta , á því , hvernig stærð einkaflugvéla fundarmanna á ráðstefnum væri jafnan í öfugu hlutfalli við stærð heimalanda þeirra . 
Hann gerði þessa athugasemd að morgni 7 . október 2008 , þegar hann var á leið á fjármálaráðherrafund í Lúxemborg og lítil einkaflugvél , sem hann hafði tekið á leigu , renndi á flugvellinum fram hjá tveimur Boeing 747 þotum , sem merktar voru Íslandi og stóðu á flugvellinum . 
Þetta voru hins vegar ekki einkaþotur neinna íslenskra ráðamanna , heldur vöruflutningavélar á vegum Atlanta , sem hafði notað slíkar vélar frá 1993 !Verkamannaflokkurinn breski komst í ríkisstjórn 1964 eftir fjórtán ára hlé . 
Pundið var hins vegar veikt og féll í verði . 
Forystumenn flokksins brugðu þá á gamalkunnugt ráð og kenndu bröskurum um . 
George Brown , sem þá var ráðherra , sagði : The Gnomes of Zürich are at work again . Orðið Gnome er upprunnið í latínu og notað um dverga eða álfa , sem búa neðanjarðar og luma á gulli . 
Orð Georges Browns mætti því þýða : Jarðálfarnir í Zürich eru enn að .Ég hef oft furðað mig á því , að eitthvert skáldanna okkar skuli ekki hafa skrifað ástar- eða glæpasögu , sem gerðist um borð í Gullfossi , til dæmis á leið til Kaupmannahafnar eitthvert haustið á sjötta eða sjöunda áratug síðustu aldar með fyrirfólk á fyrsta farrými og fátæka námsmenn á hinu þriðja . 
Tími og staður eru þægilega afmarkaðir , mörg tækifæri til að falla í freistni og hægt að skrifa ýmsa eftirminnilega einstaklinga inn í söguna .Grímur Thomsen , sem starfað hafði í dönsku utanríkisþjónustunni , skrifaði eitt sinn : Ísland er bæði í landfræðilegum og sögulegum skilningi Janus , sem snýr annarri ásjónu sinni að hinni gömlu og menntuðu Evrópu , hinni að Ameríku , ungri og saklausri . Annað skáld , Hannes Pétursson , orti : Minn staður er hér , þar sem Evrópa endar og auðnir hnattarins taka við . Bæði telja skáldin bersýnilega , að Ísland sé hvorki í Evrópu né utan hennar , heldur á mörkum hennar .Ýmsir íslenskir sósíalistar , til dæmis Silja Aðalsteinsdóttir bókmenntafræðingur og Páll Halldórsson eðlisfræðingur , stunduðu á öndverðum níunda áratug sjálfboðavinnu fyrir Castro á sykurekrum Kúbu og skeyttu því engu , að hinn málskrafsmikli einræðisherra bar ábyrgð á dauða þrjátíu þúsund manna , geymdi stjórnmálafanga þúsundum saman í þrælakistum , en rösk ein milljón manna hafði flúið landið , tíundi hluti þjóðarinnar , flestir á litlum bátum , og var mælt , að þeir hefðu greitt atkvæði með árunum .Því er haldið fram , að Ísland þurfi skjól . 
Það er rétt . 
Vegna skjólsins af Bandaríkjamönnum gátum við rekið Breta í áföngum af Íslandsmiðum , þar sem þeir höfðu veitt frá 1412 . Og vegna þess , að við höfðum ekki lengur skjólið af þeim , féllu bankarnir íslensku haustið 2008 , eins og ég á eftir að sýna betur .Ég er Evrópusinni . 
Ég er Evrópusambandssinni fyrir margar þjóðir , þar á meðal Frakka og Þjóðverja , sem loks eru hættir að berjast , og fyrir Eistlendinga , sem þurfa skjól gegn stórum og óbilgjörnum grönnum . 
En ég er ekki Evrópusambandssinni fyrir Íslendinga , sem þurfa aðgang að opnum markaði , en ekki aðild að lokuðu ríki .(Grein í Grapevine fimm árum eftir bankahrunið 7 . október 2013 . ) Dr . 
Sigurbjörg Sigurgeirsdóttir og prófessor Robert Wade hafa í ýmsum erlendum blöðum haft eftirfarandi setningu eftir mér innan gæsalappa : Oddssons experiment with liberal policies is the greatest success story in the world . Eða á íslensku : Frjálshyggjutilraun Davíð Oddssonar er saga um mesta árangur í heimi . 
Á ég að hafa skrifað þessi hrifningarorð í Wall Street Journal 29 . janúar 2004 um ríkisstjórn Davíðs Oddssonar .Þetta er stefið í bók Ayns Rands , Undirstöðunni , sem er um leið læsileg skáldsaga . 
Hvað myndi gerast , ef þeir , sem skapa verðmætin , hætta að nenna að deila þeim með hinum , sem ekki skapa verðmætin ?Í Kommúnistaávarpinu segir , að öll saga mannkynsins hafi fram að þessu verið saga um stéttabaráttu . 
En er hún ekki saga um baráttu hinna talandi stétta við hinar vinnandi stéttir , um baráttu þeirra , sem sníkja , við hina , sem skapa ?Hver er vinsælasti kvenrithöfundur heims ? Hver er um leið áhrifamesti kvenheimspekingur heims ? Hún er rússnesk-bandaríski rithöfundurinn Ayn Rand , en bækur hennar hafa selst í 30 milljónum eintaka um allan heim .Stefán Ólafsson prófessor fer með sömu tuggurnar á bloggi sínu og hann hefur gert á Íslandi síðustu þrjátíu árin að minnsta kosti . 
Hann varar við auðræði . 
En hvar var Stefán , þegar hér var raunverulegt auðræði árin 20042008 ? Tók hann þá undir með Davíð Oddssyni , sem bar fram fjölmiðlafrumvarp vorið 2004 , svo að ein auðklíka réði ekki aðeins yfir tveimur þriðju smásölumarkaðarins , heldur líka bönkum , tryggingafélögum og öllum einkamiðlum ? Gagnrýndi hann Ingibjörgu Sólrúnu Gísladóttur fyrir að ráðast í hinni alræmdu Borgarnesræðu á lögregluna , sem var aðeins að sinna skylduverki með því að rannsaka kæru frá Jóni Gerald Sullenberger á hendur Jóni Ásgeiri Jóhannessyni ? Ónei . 
Ónei .Evrópa tuttugustu aldar er full af hrollvekjum . 
Hún var full af fórnarlömbum . 
Nasistar myrtu um eða yfir 20 milljónir manna , að því er talið er , þar af sex milljónir gyðinga . 
(Þegar átt er við þjóðflokkinn eða trúflokkinn , á að skrifa nafnið með litlum staf , en með stórum , þegar rætt er um þjóðina . 
) Kommúnistar myrtu um eða yfir 100 milljónir manna , eins og kemur fram í Svartbók kommúnismans , sem ég ritstýrði og þýddi á íslensku 2009 . Stéphane Courtois prófessor var ritstjóri frönsku frumútgáfunnar , og hann var einn af ræðumönnum á fundi Evrópuvettvangs um minningu og samvisku , sem ég sótti í Haag 12 .13 . nóvember 2013 . Á meðal annarra ræðumanna var Vytautas Landsbergis , fyrsti forseti Litháens , eftir að hernámi Rússa lauk 1991 . (Íslendingar viðurkenndu aldrei innlimun Litháens og annarra Eystrasaltsríkja í Ráðstjórnarríkin 1940 og urðu fyrstir þjóða til að endurnýja hina gömlu viðurkenningu sína á sjálfstæði þeirra í ágúst 1991 . )Ég flutti erindi á málstofu í Viðskiptadeild þriðjudaginn 5 . nóvember 2013 um það , hvort Kolkrabbi hefði löngum ráðið íslensku atvinnulífi ásamt fjölskyldunum fjórtán , eins og dr . 
Sigurbjörg Sigurgeirsdóttir hefur haldið fram . 
Einnig ræddi ég um þá kenningu hennar , að Eimreiðarhópurinn hefði síðan tekið við sem valdaklíka , og vísaði ég þvi á bug með ýmsum rökum . 
Enn fremur gerði ég að umtalsefni árin 20042008 , þegar Jón Ásgeir Jóhannesson hafði hér mestöll völd og Baugspennarnir fóru mikinn . 
Ég benti á það , að Ísland naut þá mikils lánstrausts vegna hinnar skynsamlegu stefnu , sem fylgt var árin 19912004 , þegar verðbólga hjaðnaði niður í hið sama og í grannlöndunum , andvirði seldra ríkisfyrirtækja var notað til að greiða upp skuldir ríkissjóðs , skilvirkt og arðbært fiskveiðistjórnunarkerfi var fest í sessi , sjálfbært og traust lífeyrissjóðakerfi fékk að myndast , skattar voru lækkaðir og réttindi einstaklinga aukin með stjórnsýslulögum og upplýsingalögum . 
 Norman Lamont , lávarður af Lerwick , sem var fjármálaráðherra Breta 19901993 , sagði á ráðstefnu í Búdapest 15 . nóvember 2013 um fjármálakreppuna 2008 , að það framferði ríkisstjórnar breska Verkamannaflokksins að setja hryðjuverkalög á Íslendinga hefði verið til skammar (a disgrace ) . 
Hann kvaðst biðjast afsökunar á þessu framferði fyrir hönd allra þeirra Breta , sem teldu Íslendinga eiga að sæta réttlátri málsmeðferð . 
Lamont lávarður kvaddi sér sárstaklega hljóðs eftir fyrirlestur minn á ráðstefnunni , en ég hafði rakið , hvernig stjórn Verkamannaflokksins hefði lokað íslensku bönkunum tveimur í Lundúnum , fimm mínútum áður en hún kynnti viðamikla björgunaráætlun fyrir alla banka í Bretlandi , og síðan sett hryðjuverkalög á einn íslenska bankann , sem hefði samstundis lamað starfsemi annarra íslenskra fyrirtækja og stofnana .Ég skal játa , að ég varð hissa , þegar ég fékk tölvuskeyti frá Gunnari Gunnarssyni fréttamanni föstudagsmorguninn 22 . nóvember 2013 um það , hvort ég gæti komið í Spegilinn þá síðdegis til að ræða um morðið á Kennedy Bandaríkjaforseta að liðinni hálfri öld . 
Samkennarar mínir í stjórnmálafræði hafa síðustu fimm árin verið tíðir gestir í Speglinum , en aldrei verið leitað til mín þar . 
Það hefur að vísu ekki haldið fyrir mér vöku , enda finnst mér satt að segja nóg framboð af mér í fjölmiðlum . 
Mín hugmynd um gott líf er að grúska á daginn og grilla á kvöldin , en ekki að láta móðann mása opinberlega . 
Ég kvað þó já við að koma , enda hef ég kennt námskeiðið Bandarísk stjórnmál í stjórnmálafræðideild og dvalist langdvölum í Bandaríkjunum , meðal annars sem gistifræðimaður í Stanford-háskóla , Kaliforníuháskóla í Los Angeles (UCLA ) og George Mason-háskóla í Virginíu , tvisvar sem Fulbright-fræðimaður . 
Viðtalið gekk bærilega , og Gunnar var hinn alúðlegasti .Undanfarið hef ég verið að lesa erlendar bækur um bankahrunið íslenska 2008 . Ein þeirra heitir Meltdown Iceland og er eftir Roger Boyes , fréttaritara Lundúnablaðsins Times  í Berlín . 
Þótt hún sé skemmtileg aflestrar , er hún afar óáreiðanleg , full af kjaftasögum , sumum tilhæfulausum , en flytur einnig ýmsar hæpnar kenningar . 
Ein er , að kolkrabbinn hafi í samráði við fjölskyldurnar fjórtán löngum stjórnað íslensku atvinnulífi . 
Ég hef áður bent á , að fjölskyldurnar fjórtán er blaðamannamál , sem notað var um helstu landeigendur í El Salvador , en umdæmi þess lands eru fjórtán . 
Fyrst var það heimfært upp á Ísland , svo að ég hafi séð , 1987 .Um verslunarmannahelgina fer vel á því að rifja upp gildi verslunar . 
Jón biskup Vídalín segir í prédikun tíunda sunnudag eftir Trinitatis : Það er víst , að ekki getur veröld þessi staðist án kauphöndlunar . 
Mismun hefur hinn alvísi skapari gjört bæði landanna og mannanna , en engum hefur hann gefið allt .Í för til Galápagos-eyja síðast liðinn júní varð ég þess áskynja , að Íslendingur hefði búið þar frá 1931 og borið beinin vorið 1945 . Kallaði hann sig Walter Finsen , og hitti íslenskur sjómaður á norsku skipi hann vorið 1944 . Vildi hann þá ekki segja full deili á sér . 
Einnig birtist löng grein um hann í Morgunblaðinu 1967 eftir þýska blaðakonu , sem þekkti vel til á Íslandi , var þá nýkomin frá Galápagos-eyjum og hafði hitt gamla granna Íslendingsins . 
Kom fram í þessum heimildum , að hann hefði stundað ýmis störf víða í Vesturheimi , meðal annars í Mexíkó og Venesúela . 
Í nokkrum gögnum á ensku er einnig á hann minnst . 
Velti ég fyrir mér hér fyrir skömmu , hver maðurinn væri . 
Hálfdan Helgason , tæknifræðingur og ættfræðingur , varpar fram í Morgunblaðinu 3 . ágúst langlíklegustu ráðningu gátunnar .Liðin eru fimm ár frá bankahruni . 
Ég hef síðustu vikur verið að grúska í þeim ritverkum , sem komið hafa út um það , og eru þau misjöfn að gæðum . 
Ég tek hins vegar eftir því , að kviknað hafa ýmsar þjóðsögur um bankahrunið , sem ganga síðan aftur í hverri bókinni af annarri . 
Mér til nokkurrar undrunar rakst á ég á eina slíka í greinasafni , sem ég hélt fyrir , að væri fræðilegasta ritið um hrunið , sem enn væri völ á . 
Það heitir Preludes to the Icelandic Financial Crisis . 
Gaf Palgrave Macmillan það út 2011 , og voru ritstjórar Robert Aliber , sem sagði einmitt margt skynsamlegt um aðstæður á Íslandi , og Gylfi Zoëga . 
Flestar greinarnar voru skrifaðar fyrir bankahrun . 
Ein var þó samin eftir það og er eftir Þröst Sigurjónsson , og er hún eins konar yfirlit um atburðarásina . 
Þar segir Þröstur (33 . bls . 
) : Íslenski seðlabankinn lét frá sér fara ummæli , sem skilin voru á þann veg , að Íslendingar myndu ekki standa við skuldbindingar sínar gagnvart breskum innstæðueigendum . 
Viðbrögð bresku ríkisstjórnarinnar voru að leggja hald á breskar eignir allra íslensku bankanna í krafti laga gegn hryðjuverkasamtökum .Margar þjóðsögur hafa komist á kreik um bankahrunið íslenska 2008 . Við því hefði þó mátt búast , að þær yrðu ekki margar í safni greina , sem samdar voru fyrir hrun , en það kom út í Lundúnum 2011 undir heitinu Preludes to the Icelandic Financial Crisis . 
En annar ritstjórinn , Gylfi Zoëga , skrifar í formála (24 . bls . 
) : Einnig er ófyrirgefanlegt , að ríkisstjórnin og Seðlabankinn skyldu ekki gera neyðaráætlun , sem framkvæma mætti , ef einn eða fleiri bankar hryndu .Ég hef síðustu mánuði reynt að lesa allar þær bækur og ritgerðir , sem komið hafa út á ensku um bankahrunið . 
Þar hef ég rekist á fjöldann allan af ónákvæmum staðhæfingum . 
Til dæmis kom 2011 út bók hjá stofnun , sem kennd er við minn gamla lærimeistara (þótt ég hitti hann raunar aldrei ) , austurríska hagfræðinginn Ludwig von Mises , og hefur hún bækistöðvar í Alabama í Bandaríkjunum . 
Bókin nefnist Deep Freeze : Icelands Economic Collapse og er eftir tvo unga hagfræðinga , Philipp Bagus og David Howden . 
Þeir rekja bankahrunið til rangrar stefnu Seðlabankans , sem hafi skapað þenslu .Nokkrar bækur hafa birst á ensku um bankahrunið , og kennir þar margra grasa . 
Ein er Deep Freeze : Icelands Economic Collapse eftir Philipp Bagus og David Howden , sem kom út hjá Ludwig von Mises-stofnuninni í Alabama 2011 . Þessum tveimur ungu hagfræðingum er mjög í mun að kenna Seðlabankanum íslenska um bankahrunið 2008 . Hann hafi ábyrgst skuldir banka , svo að þeir hafi hegðað sér gáleysislega . 
Þeir Bagus segja á bls . 
95 : Seðlabankinn , sem var undir stjórn Davíðs Oddssonar , sendi 13 . nóvember 2001 frá sér fréttatilkynningu , sem fól í sér , að hann yrði þrautavaralánveitandi fjármálakerfisins .Margar þjóðsögur hafa komist á kreik um bankahrunið íslenska árið 2008 , enda spruttu þá óprúttnir náungar út úr öllum skúmaskotum og sögðu , að sinn tími væri kominn . 
Ein þjóðsagan hefur meira að segja verið kynnt í erlendum blöðum . 
Þau Robert Wade og Sigurbjörg Sigurgeirsdóttir sögðu í breska marxistatímaritinu New Left Review 2010 um árin fyrir bankahrunið : Hagstofa Íslands , sem sá um að safna gögnum , var kúguð , svo að eftirtekt vakti , til að stinga undir stól upplýsingum um síaukinn ójöfnuð tekna og eigna , og áræddi hún vart að vekja athygli á óhagstæðri þróun . Þau endurtóku þessa alvarlegu aðdróttun í Huffington Post sama ár .Margt það , sem sagt hefur verið erlendis um bankahrunið íslenska 2008 , er með annarlegum blæ . 
Ein þjóðsagan , sem háskólakennararnir Robert Wade og Sigurbjörg Sigurgeirsdóttir birta í mörgum erlendum blöðum og tímaritum , er um aðgerðir Seðlabankans í byrjun bankahrunsins , dagana 7 . og 8 . október 2008 . Þau segja í New Left Review 2010 : Þegar hrunið hélt áfram af fullum þunga , festi Davíð Oddsson gengi krónunnar við myntkörfu nálægt því gengi , sem verið hafði . 
 Þau segja síðan : Þetta var líklega skammlífasta gengisfesting , sem sögur fara af . 
En hún entist nógu lengi til þess , að klíkubræður með réttar upplýsingar gátu losnað við krónur sínar á miklu hagstæðara gengi en síðar bauðst . 
Innanbúðarmenn segja , að milljörðum króna hafi verið skipt út fyrir gjaldeyri á þessum klukkutímum . Þau hafa endurtekið þessa sögu víðar .Margar þjóðsögur eru á kreiki um bankahrunið 2008 og aðdraganda þess . 
Ein er , að íslenskt atvinnulíf hafi löngum verið gerspillt . 
Til dæmis segja þau Robert Wade og Sigurbjörg Sigurgeirsdóttir í tímaritsgrein árið 2010 : Fjórtán fjölskyldur réðu frá upphafi mestu í íslenskum kapítalisma , og voru þær stundum kallaðar Kolkrabbinn , en þessi hópur myndaði ráðastétt landsins jafnt í atvinnulífi sem stjórnmálum . 
Kolkrabbinn stjórnaði ekki aðeins innflutningsverslun , heldur líka samgöngum , bönkum , tryggingafyrirtækjum og fiskveiðum  og síðar verkefnum fyrir varnarstöð Atlantshafsbandalagsins . 
Í hálfa öld komu flestir valdamenn úr röðum hans , og fjölskyldurnar í honum skiptu með sér opinberum stöðum og bitlingum og lifðu eins og smákóngar í ríkjum sínum .Ég skrifaði grein um nýlátinn forystumann Suður-Afríku , Nelson Mandela , í DV 30 . júlí 1990 . Fróðlegt er að lesa hana aftur í ljósi sögunnar . 
Í rauninni var eitt aðalatriðið í grein minni sú skoðun Bertolts Brechts , að það land væri ógæfusamt , sem þyrfti á hetjum að halda . 
Fastar og fyrirsjáanlegar reglur skiptu meira máli en voldugir einstaklingar . 
En það mega hvítir menn í Suður-Afríku eiga , sem ég sá ekki fyrir , að þeir samþykktu að afsala sér völdum og samþykkja lýðræðislegar kosningar . 
Og það má Mandela eiga , sem ég sá ekki heldur fyrir , að hann notaði ekki afdráttarlausan meirihlutastuðning við sig til að níðast á hvítum mönnum eftir valdaskiptin í Suður-Afríku . 
Sýndi hann þá dæmafátt göfuglyndi . 
Hann skipaði sannleiksnefnd , en dró ekki fyrrverandi forystumenn fyrir dóm eins og Steingrímur J . 
Sigfússon uppi á Íslandi , þótt ólíku hafi raunar verið saman að jafna , margra áratuga kúgun í Suður-Afríku og bankahruninu á Íslandi , þar sem ekki lést einn einasti maður . 
Ef til vill hefur einhverju ráðið líka um hin farsælu valdaskipti í Suður-Afríku , að Mandela var lögfræðingur , sem vissi , að lögin ættu að ráða , en ekki mennirnir . 
Þó verður að minna á , að mörgu hefur farið aftur í Suður-Afríku síðan , þótt fremur sé það samstarfsmönnum og eftirmönnum Mandelas að kenna en honum . 
Lýðræði er ekki lausnarorðið , heldur frelsi einstaklinganna . 
En hér er grein mín frá því fyrir 23 árum (með smávægilegum málfarsleiðréttingum ) :Ein lífseigasta þjóðsagan um bankahrunið 2008 er , að hún hafi verið bein afleiðing af frjálshyggjutilraun , sem hér hafi verið framkvæmd . 
Þessu heldur til dæmis bresk-kóreski hagfræðingurinn Ha-Joon Chang fram í bók , sem kom út í íslenskri þýðingu 2012 , 23 atriði um kapítalisma sem ekki er sagt frá (bls . 
272 ) : Milli áranna 1998 og 2003 einkavæddi landið banka í ríkiseign og hunsaði jafnvel grundvallarregluverk um starfsemi þeirra , til dæmis kröfur um varasjóði banka . 
Í kjölfarið stækkuðu íslensku bankarnir með ævintýralegum hraða og leituðu sér viðskiptavina erlendis líka . Þau Robert Wade og Sigurbjörg Sigurgeirsdóttir og Stefán Ólafsson prófessor hafa í skrifum sínum komið orðum að svipaðri kenningu .Í íslenskum þjóðsögum koma umskiptingar oft fyrir . 
Þeir eru úr álfheimum og jafnan ófrýnilegir . 
Ein nútímagerð af þessari þjóðsögu er , að íslenskir bankamenn hafi verið miklu síðri starfssystkinum sínum erlendis . 
Þeir hafi verið ættaðir úr álfheimum frekar en mannabyggð .Gera má greinarmun á vitringum og sérvitringum , og eins má gera greinarmun á sögum og þjóðsögum . 
Ég hef hér bent á , að margt það , sem sagt hefur verið um bankahrunið fyrir fimm árum , er frekar af ætt þjóðsögunnar en sögunnar . 
Svo er til dæmis um eina algengustu skýringu bankahrunsins , sem er , að íslensku bankarnir hafi verið of stórir . 
Of stórir miðað við hvað ? Flestir ensku bankanna hafa höfuðstöðvar á mjög litlu svæði í miðborg Lundúna , City . 
Þeir voru stórir miðað við það svæði og jafnvel fyrir talsvert stærra svæði , til dæmis héraðið Coventry , en þar eru íbúar jafnmargir (eða öllu heldur jafnfáir ) og á Íslandi . 
En þeir voru varla of stórir miðað við Bretland allt . 
Að minnsta kosti var Englandsbanka það ekki um megn að halda þeim uppi í fjármálakreppunni , sem skall á heiminum fyrir fimm árum .Mörgum þykir gæta nokkurrar drýldni í frásögn Steingríms J . 
Sigfússonar í nýútkominni bók um það , hvernig hann hafi bjargað Íslandi með þrotlausu erfiði . 
Talar Steingrímur við íslensku þjóðina í svipuðum anda og alkunn söguhetja úr Brennu-Njáls sögu , Björn í Mörk Kaðalsson , forðum við Kára Sölmundarson : Hvorki frý eg mér skyggnleiks né áræðis eða nokkurrar karlmennsku . 
En því munt þú hingað kominn að nú mun fokið í öll skjól . Seinna sagði Björn við Kára : Þetta er hættuför mikil og munu fáir hug til hafa nema þú og eg .Frægasta lýsingin á samskiptum smáþjóða og stórþjóða er í Sögu Pelópsskagastríðanna (5 . bók , 17 . kafla ) eftir gríska sagnritarann Þúkídídes . 
Aþeningar , sem töldust stórþjóð í Grikklandi hinu forna , kröfðust þess , að Meleyingar , íbúar á eynni Melos , lytu þeim . 
Enda var yður fullkunnugt eigi síður en oss , að sá ríkari hlýtur að ráða , en réttlæti manna á meðal þar aðeins er jafningjar eigast við , sögðu sendimenn Aþenu . 
Þýddi Friðrik Þórðarson samræður Aþeninga og Meleyinga , og birtust þær í Tímariti Máls og menningar 1964 . Fyrir nokkru var ég á ferð í Svíþjóð . 
Allt er þar í föstum skorðum . 
Svíar eru áreiðanlegir , nákvæmir , seinteknir , gætnir , veitulir , áhugasamir um Ísland . 
Landið er fallegt , en heldur er þar kalt að vetrarlagi , enda færði sænski málfræðingurinn Adolf Törneros í dagbók sína 1827 : Í Svíþjóð eru aðeins til tvær árstíðir , hvítur vetur og grænn .Morgunblaðið minntist aldarafmælis síns á dögunum , og óskuðu allir því til hamingju með daginn nema Egill Helgason , bókmenntagagnrýnandi Ríkisútvarpsins , sem hneykslaðist á því , að Pósturinn gæfi út frímerki af þessu tilefni . 
Egill sagði ekkert , þegar Pósturinn gaf út frímerki á hundrað ára afmæli Vísis þremur árum áður , og hafði þó það dagblað hætt að koma út löngu áður ! Skemmtilegt var í afmælishófinu að hitta gamla ritstjóra Morgunblaðsins , sem tóku mig í fóstur rösklega tvítugan , þá Styrmi Gunnarsson og Matthías Johannessen , þótt ekki hafi fóstursonurinn fylgt þeim í einu og öllu . 
En ekki er úr vegi á slíkum tímamótum að minnast Valtýs Stefánssonar , sem var ritstjóri Morgunblaðsins frá 1924 og allt til dánardags 1963 . Valtýr var um leið einn aðaleigandi blaðsins og vakinn og sofinn í að bæta það og efla . 
Hann skildi við það stórveldi á íslenskan mælikvarða , eins og fram kemur í fróðlegri ævisögu hans eftir Jakob F . 
Ásgeirsson rithöfund .Fyrir skömmu kom út hefti af tímaritinu Stjórnmálum og stjórnsýslu , og þar er ritdómur eftir mig um bók Gunnars Karlssonar , fyrrv . 
prófessors (og gamals kennara míns í sagnfræði ) , um ástir Íslendinga að fornu . 
Ritdómurinn er lofsamlegur , eins og vera ber , en ég hjó sérstaklega eftir kenningu Gunnars um samkynhneigð Guðmundar ríka , um leið og ég saknaði frambærilegs greinarmunar á Guðrúnu Ósvífursdóttur og Hallgerði Langbrók . 
Héðan má hlaða dómnum upp :Bókmenntastjóri Ríkisútvarpsins , Egill Helgason , bloggaði á Eyjunni 6 . nóvember 2012 gegn sparnaðartillögum ungra sjálfstæðismanna í ríkisrekstri . 
Þeir vildu til dæmis , að menn sinntu menningu á eigin kostnað , ekki annarra . 
Egill kvað þetta minna á nasistann Hermann Göring , sem ætti að hafa sagt : Þegar ég heyri orðið menning , dreg ég fram skammbyssuna . En margir hafa bent á það , þar á meðal ég í bók tveimur árum fyrir blogg Egils , að þetta er rangt haft eftir . 
Göring sagði þetta hvergi . 
Þýska leikskáldið Hanns Johst leggur stormsveitarmanni þetta í munn í leikritinu Schlageter , sem frumsýnt var 1933 . Wenn ich Kultur höre  entsichere ich meinem Browning . Sagnfræðingurinn og byssumaðurinn Egill Stardal fræddi mig á því , að besta íslenska þýðingin væri : Þegar ég heyri orðið menning , spenni ég hanann á byssunni minni ! Það er síðan annað mál , hversu smekklegt er að líkja sparnaðartillögum í ríkisrekstri , þar á meðal niðurgreiðslum á þjónustu við yfirstétt vinstri manna (fastagestina í Þjóðleikhúsinu ) , við nasisma . 
Sitt er hvað , að biðja fólk að vinna fyrir sér sjálft eða að skjóta það fyrir rangar skoðanir .Fræg eru ummæli Björns Sigfússonar háskólabókavarðar : Þögnin er fróðleg , þó að henni megi ekki treysta um hvert atriði . Stundum segja menn margt með því að þegja . 
Á sama hátt eru tveir fundir , sem boðaðir voru , en ekki haldnir , merkilegir í íslenskri stjórnmálasögu síðari tíma .Oft er misfarið með fleyg orð . 
Eitt íslenskt dæmi er af Jóni Þorlákssyni , forsætisráðherra og borgarstjóra . 
Hann á að hafa kallað nasista , sem létu að sér kveða á fjórða áratug , unga menn með hreinar hugsanir . 
Hið sanna er , að margir þeir , sem stofnuðu Þjóðernishreyfingu Íslendinga vorið 1933 , voru alls ekki nasistar , og gerðu þeir kosningabandalag við Sjálfstæðisflokkinn í bæjarstjórnarkosningunum 1934 . Hinir eiginlegu nasistar tóku ekki þátt í því bandalagi . 
En Jón Þorláksson sagði á Alþingi 22 . maí 1933 í andmælum við eina ræðu Jónasar Jónssonar frá Hriflu : Þá gat hann ekki stillt sig um , sem ekki er von , að senda hnútur til þess æskulýðs , sem í ýmsum flokkum og í ýmsum myndum rís upp til að skipa sér með hreinum hugsunum undir fána þjóðarinnar . Átti Jón bersýnilega annars vegar við fánalið sjálfstæðismanna , sem starfaði um hríð , og hins vegar við félaga í Þjóðernishreyfingunni , sem þá var nýstofnuð , en skiptist síðan í þá , sem gengu í Sjálfstæðisflokkinn , og hina , sem héldu áfram að vera nasistar .Franski rithöfundurinn Voltaire var kunnur að andríki , svo að margt er eignað honum , sem hann á ekki . 
Ein frægasta setningin er : Ég er ósamþykkur því , sem þú segir , en ég mun fórna lífinu fyrir rétt þinn til að segja það . Voltaire sagði þetta aldrei , heldur er þetta endursögn S . 
G . 
Tallentyres (sem hét réttu nafni Evelyn Beatrice Hall ) á skoðun Voltaires á því , er bókin Sálin eða DEsprit eftir Helvetius var brennd opinberlega árið 1759 .Hér eru svör mín við spurningum Eyjunnar um árið 2013 :Sveinn Einarsson skrifar um skáldsöguna Ragnar Finnsson á bls . 
187 í nýútkominni bók um Guðmund Kamban , sem Mál og menning gefur út : Helga Kress hins vegar nánast ber upp á Kamban ritstuld , þegar hún ber saman brot úr sögu hans og skáldsöguna My Life in Prison (Fangelsisár mín ) eftir Donald Lowrie . 
Því er ekki að leyna að í tilvitnunum hennar eru sláandi líkindi . 
Allir þekkja hvernig höfundar viða að sér efni og hefur margoft verið bent á hvernig jafnólíkir höfundar og Shakespeare og Halldór Laxness eigna sér frásagnir og atburði , án þess að stuld megi kalla . 
Sennilega hefur Kamban þó lesið umrædda bók .Haustið 1933 dvaldist Halldór Kiljan Laxness í Barcelona og fékkst við að skrifa Sjálfstætt fólk . 
Þar var þá staddur Jónas Jónsson frá Hriflu , og bauð sendifulltrúi Íslands í borginni , Helgi P . 
Briem , þeim Laxness og Jónasi á nautaat . 
Halldór Guðmundsson bókmenntafræðingur segir í ævisögu Kiljans , sem kom út 2004 (bls . 
335 ) : Þannig atvikast það að Jónas frá Hriflu og Halldór Laxness fara saman á nautaat , en því miður er ekkert vitað meira um þá ferð .Kristín Hrefna Halldórsdóttir ræðst ómaklega á fyrri forystumenn Sjálfstæðisflokksins í bloggi sínu á Deiglunni 2 . október . 
Hún virðist halda , að stjórnmál snúist um áferð eða aldur og að einn merkimiði dugi á hina óteljandi einstaklinga , sem eru af hverri kynslóð .Félags- og mannvísindadeild Háskóla Íslands sýndi lofsvert frumkvæði með því að fá Stefán Ólafsson prófessor til framsögu á fundi 10 . apríl 2014 um það , hvort háskólakennarar væru í pólitískri krossferð .Ég tók fyrir skömmu saman ritaskrá mína fyrir 2013 vegna rannsóknaskýrslu , sem við háskólakennarar verðum að gera árlega . 
Ég er alls ekki eins duglegur að birta ritrýndar ritgerðir á ensku og sumir samkennarar mínir , en fyrir þá fá háskólakennarar flest stig . 
Ég hef frekar sinnt alþýðlegum fróðleik , fræðum á mannamáli að fyrirmynd þeirra Sigurðar Nordals og Ágústs H . 
Bjarnasonar , og vona , að mér fyrirgefist það í þeim skóla , sem stofnaður var á hundrað ára afmæli Jóns Sigurðssonar . 
Veruleg orka fór líka á það hjá mér  ólíkt sumum samkennurum mínum  að útskýra hinn íslenska málstað fyrir útlendingum , og hefði Jóni forseta ekki mislíkað það . 
Ég ætla hins vegar vissulega að skrifa meira af ritrýndum ritgerðum á ensku næstu árin . 
Hefur ein þegar birst á þessu ári , í Cambridge Journal of Economics , og önnur er væntanleg bráðlega , í The Hungarian Review . 
Hér er ritaskráin með hlekkjum á Netið , og geta lesendur þá dæmt sjálfir um gæði og magn .Ég fagnaði því á dögunum , þegar Félags- og mannvísindadeild Háskóla Íslands fékk Stefán Ólafsson prófessor til að hafa framsögu á opnum fundi um það , hvort háskólakennarar væru í pólitískri krossferð . 
Stefán talaði þar af eigin reynslu , enda hefði hann farið í slíkar krossferðir fyrir þingkosningar 2003 og 2007 . Jafnframt rifjaði ég upp , að Stefán hefði einnig stundað hvíslingar . 
Á meðan hann var forstöðumaður Félagsvísindastofnunar Háskóla Íslands , hefði hann skýrt ritstjórum Morgunblaðsins , Matthíasi Johannessen og Styrmi Gunnarssyni , frá niðurstöðum könnunar , sem Hreinn Loftsson fékk Félagsvísindastofnun til að gera í fullum trúnaði vorið 1996 um sigurlíkur nafngreindra manna í forsetakjöri 1996 . Matthías upplýsti um þetta í dagbókarfærslu frá 8 . maí 1996 , sem birtist löngu síðar á Netinu . 
Stefán hefur andmælt þessu á bloggi sínu og sagt , að þeir ritstjórarnir hefðu vitað af könnuninni . 
Það kann vel að vera , enda er eðli málsins samkvæmt erfitt að halda því leyndu , að slík könnun sé gerð . 
Þeir vissu hins vegar ekki af niðurstöðum könnunarinnar . 
Þær voru algert trúnaðarmál , og átti Hreinn einn að fá þær í hendur . 
Þegar Hreinn Loftsson las andmæli Stefáns á blogginu , skrifaði hann mér tölvubréf 16 . apríl 2014 , sem hljóðaði svo :Ungur gekk Steinn Steinarr í kommúnistaflokk Íslands , sem stofnaður var haustið 1930 . Einnig átti hann þátt í því að stofna Félag byltingarsinnaðra rithöfunda 1933 og er ein aðalsöguhetjan í skemmtilegri smásögu , sem Guðmundur Daníelsson skrifaði um fund í því félagi . 
En snemma bar á því , að Steinn væri sjálfstæður í hugsun , og var hann í maí 1934 rekinn úr kommúnistaflokknum í hreinsunum , sem þar fóru fram að kröfu Kremlverja .Nokkrar umræður urðu nýlega á Snjáldru (Facebook ) , eftir að Guðmundur Andri Thorsson hafði vitnað þar í vísu Steins Steinarrs um Tómas Guðmundsson :Fyrir nokkrum vikum skiptumst við Guðmundur Andri Thorsson á skoðunum um þá Stein Steinarr og Tómas Guðmundsson á Snjáldru (Facebook ) . 
Af því tilefni er fróðlegt að rifja upp viðbrögð sósíalista , þegar Steinn sagði endanlega skilið við þá eftir að hafa setið í sjö manna sendinefnd íslenskra rithöfunda til Ráðstjórnarríkjanna sumarið 1956 . Þegar Steinn gagnrýndi ráðstjórnarskipulagið í viðtali við Alþýðublaðið 19 . september , helgaði Magnús Kjartansson , ritstjóri málgagns sósíalista , honum leiðara í blaði sínu . 
Steinn Steinarr skáld er orðinn spámaður í föðurlandi sínu , skrifaði hann háðslega . 
Hann kvaðst hafa séð myrkur um miðjan dag . Með þessu vísaði Magnús til þess , að komið hafði út á íslensku fræg skáldsaga Arthurs Koestlers , Myrkur um miðjan dag , um sýndarréttarhöld , sem Stalín skipulagði í Moskvu 1938 . Magnús rifjaði líka í leiðaranum upp gömul vísuorð Steins :Ég vék fyrir nokkru af sérstöku tilefni að frægri boðsferð sjö íslenskra menntamanna til Ráðstjórnarríkjanna 1956 , þar á meðal Steins Steinarrs og Agnars Þórðarsonar . 
Nú hefur Una Margrét Jónsdóttir , dóttir Jóns Óskars skálds , sem einnig var í ferðinni , skrifað mér smápistil , sem ég fékk að birta úr . 
Hún rifjar upp , að hinir fimm boðsgestirnir voru auk föður hennar Leifur Þórarinsson tónskáld , Jón Bjarnason blaðamaður , Ísleifur Högnason framkvæmdastjóri og Hallgrímur Jónasson kennari . 
Síðan vitnar hún í ummæli mín : En einnig er það umhugsunarefni að flestir hinna boðsgestanna fimm í sendinefndinni þögðu ýmist þunnu hljóði eða héldu áfram að lofsyngja ráðstjórnina .Fjölmargir lesendur Fróðleiksmolanna hafa haft samband og bent á margt , sem ýmist mátti betur fara eða hafa mætti í huga , og kann ég þeim hinar bestu þakkir . 
Hér ætla ég að leggja út af einni athugasemdinni , eftir Unu Margréti Jónsdóttur . 
Hún er dóttir Jóns Óskars , sem fór í fræga boðsferð til Ráðstjórnarríkjanna 1956 ásamt þeim Steini Steinarr og Agnari Þórðarsyni . 
Benti Una Margrét á , að faðir sinn hefði gagnrýnt stjórnarfar þar eystra í bók sinni , Páfinn situr enn í Róm .Árið 1982 kom út í íslenskri þýðingu Hersteins Pálssonar skáldsagan Óhæft til birtingar eftir blaðamennina Arnaud de Borchgrave og Robert Moss . 
Á ensku nefndist hún The Spike . 
Hún var um tök rússnesku leyniþjónustunnar KGB á ýmsum vestrænum blaðamönnum , sem birtu ekki fréttir óþægilegar Kremlverjum .Ég les , að útgerðarmenn hafi verið skelfingu lostnir yfir Þórólfi Matthíassyni , þegar vinstri stjórnin 20092013 fól honum einhvers konar eftirlit með þeim . 
Það er skiljanlegt . 
Þórólfur er einhver minnsti vinur útgerðarmanna , sem nú er uppi .Skoðanakúgun í háskólum fer venjulega ekki fram á þann hátt , að menn séu hrelltir eða sæti einelti . 
Það er til dæmis sjaldgæft , að menn hegði sér eins og Þórólfur Matthíasson eftir bankahrunið í október 2008 , þegar hann spurði mig vikum saman í hvert skipti og hann rakst á mig á göngum eða kaffistofu Odda , hvort ég hefði sent afsagnarbréfið , en ég sat þá í bankaráði Seðlabankans . 
Eða eins og Stefán Ólafsson , sem sendi tölvuskeyti til stjórnarmanna í Stofnun stjórnsýslufræða og stjórnmála sumarið 2012 til að mótmæla því , að stofnunin væri aðili að fyrirlestri , sem vísindarithöfundurinn dr . 
Matt Ridley hélt um batnandi tíð í heiminum , því að hann væri hægriöfgamaður . 
Ridley er dýrafræðingur frá Oxford-háskóla , var á sínum tíma vísindaritstjóri Economist og er höfundur margra metsölubóka um vísindi , sérstaklega þróunarlögmál Darwins . 
Hann situr í lávarðadeild Bretaþings .Árið 1900 kom út á íslensku bókin Kúgun kvenna eftir enska heimspekinginn John Stuart Mill , og þýddi Sigurður Jónasson frá Eyjólfsstöðum hana . 
Hún var endurútgefin í röð lærdómsrita Hins íslenska bókmenntafélags árið 2003 .  Þar færir John Stuart Mill þau rök gegn kúgun kvenna , að við hana farist mannkynið á mis við ýmsa hæfileika kvenna , af því að þær fái ekki að njóta sín . 
Er sú röksemd Mills auðvitað góð og gild , þótt margir telji líka , að jafnrétti karla og kvenna sé réttlætismál .Þegar ég stundaði heimspekinám fyrir óralöngu , var eitt námskeiðið í rökfræði . 
Þar vorum við vöruð við ýmsum rökleysum eða brellum , sem báru virðuleg nöfn á latínu . 
Ein hafði þó enskt heiti , straw man fallacy , þegar andstæðingi er gerð upp skoðun , sem tiltölulega auðvelt er að hrekja , og síðan er hin uppgerða skoðun hrakin með lúðrablæstri og sigurópum . 
Ég hef lagt til að kalla þetta grýlubrelluna á íslensku .Það var fróðlegt að sækja hið alþjóðlega þing um karlafræði (masculinity studies ) , sem haldið var í Reykjavík 5 .6 . júní . 
Flestir þátttakendur virtust vera andvígir karlmennsku , stækir femínistar . 
Þegar ég flutti fyrirlestur minn að morgni 6 . júní , var troðfullt í fundarsalnum , og menn hlustuðu kurteislega , en með steinrunnin andlit , og lófatakið var dauflegt á eftir . 
Ég bjóst ekki við öðru , enda hafði ég sagt : Í bókinni Fjármagn á 21 . öld heldur Tómas Piketty því fram , að tekjudreifing sé orðin miklu ójafnari á Vesturlöndum en hún var mestalla 20 . öld . 
Hún sé að nálgast það , sem hún var á 18 . og 19 . öld , þegar Jane Austen og Honoré de Balzac skrifuðu skáldsögur um fólk , sem gat aðeins komist úr lágstétt í hástétt með því að stofna til vensla . 
Piketty telur Gini-stuðulinn , sem er oft notaður til að mæla tekjudreifingu , óheppilegan . 
Hann vill frekar horfa á hlut tekjuhæsta 1 % í heildartekjum . 
Sá hlutur sé nú orðinn miklu hærri en áður .Margt hefur verið sagt síðasta misserið um leka . 
Íslenskukennari minn í Menntaskóla og síðar yfirlesari bóka minna , Jón S . 
Guðmundsson , var ekki ánægður með orðið í merkingunni að lauma leyndarmálum í blöð . 
Hann taldi það of enskulegt , beina þýðingu á leak . 
Nú er orðið þó líklega viðtekið í íslenskri tungu , eins og gömul saga sýnir . 
Arreboe Clausen var lengi einkabílstjóri forsætisráðherra , hvers af öðrum . 
Eitt sinn vildi viðmælandi hans forvitnast um ýmis undirmál , sem Arreboe ætti að vita um , og spurði : Ert þú ekki innsti koppur í búri allra stjórnmálaflokka ? Arreboe svaraði : Jú , ég er það , en sá koppur lekur ekki .Hér rifjaði ég upp á dögunum nokkur helstu afrek UBS , stærsta banka Sviss , sem stjórnvöld þar í landi björguðu frá falli í upphafi hinnar alþjóðlegu lánsfjárkreppu . 
Skömmu áður höfðu fjárfestar í Singapúr og Miðausturlöndum bjargað bankanum frá falli . 
UBS reyndi að eyða skjölum um skuldir við dánarbú Gyðinga og samdi um stóra greiðslu til samtaka Gyðinga fyrir vikið . 
Einnig hefur bankinn orðið að greiða stórsektir vegna tilrauna til að hagræða vöxtum og aðstoða auðuga Bandaríkjamenn við peningaþvætti .Þegar ég sat í bankaráði Seðlabankans , var Már Guðmundsson hagfræðingur bankans um skeið . 
Ég hafði gott eitt af honum að segja . 
Þótt hann væri drjúgur með sig , var hann vel að sér og mælti jafnan skynsamlega . 
Einu kynni mín af honum áður voru , þegar við vorum iðulega ræðumenn hvor fyrir sinn málstað í framhaldsskólum , hann fyrir sósíalisma og ég fyrir frjálshyggju . 
Boðaði hann þá , að menn skyldu taka almannahag fram fyrir eigin hag .Hinn 17 . júní 2014 var haldið upp á sjötíu ára afmæli lýðveldisins . 
Þrjú merkilegustu ártöl stjórnmálasögunnar á 20 . öld voru eflaust 1904 , þegar við fengum heimastjórn , 1918 , þegar Ísland varð fullvalda ríki , og 1944 , þegar lýðveldi var stofnað . 
Rök hníga þó að því , að mestu tímamótin hafi verið í raun árið 1918 . Þá varð í fyrsta skipti til íslenskt ríki . 
Áður hafði Ísland verið hjálenda Danmerkur án skýrrar réttarstöðu . 
Örar framfarir í íslensku atvinnulífi í upphafi 20 . aldar , aðallega í sjávarútvegi , sannfærðu Dani um , að óhætt væri að veita þessari undarlegu og heimtufreku eyþjóð langt úti í hafi fullveldi , auk þess sem þeir höfðu hagsmuni af því vegna vonarpenings í Norður-Slésvík að sjást virða sjálfsákvörðunarrétt þjóða .Fimmtudaginn 12 . júní 2014 hlaut Mustafa Dzhemílev , talsmaður Krím-tatara , verðlaun Evrópuvettvangs minningar og samvisku í Kampa-listasafninu í Prag að mér viðstöddum , en íslenskt rannsóknarsetur , sem ég veiti fræðilega forstöðu , er aðili að Evrópuvettvangnum . 
Verðlaunin hlaut Dzhemílev fyrir þrotlausa viðleitni til að rétta hlut Krím-tatara . 
Þjóð hans er tyrknesk að uppruna og myndaðist á 15 .18 . öld í múslimaríki á Krímskaga , sem var skattland Tyrkjasoldáns . 
Talar hún tyrkneska tungu . 
Rússakeisari hertók Krímskaga 1783 , og flýðu margir tatarar þá til Tyrkjaveldis . 
Eftir valdarán kommúnista í Rússlandi 1917 sættu tatarar ofsóknum , og er talið , að um helmingur þeirra hafi fallið eða verið fluttur burt árin 19171933 .Sumar minningar verða skyndilega merkingarþrungnar . 
Svo er til dæmis um hádegisverð , sem við Guðlaugur Þór Þórðarson alþingismaður snæddum saman á Íslenska barnum , eins og hann hét þá , í Pósthússtræti miðvikudaginn 29 . febrúar 2012 .Guðmundur Andri Thorsson spyr á Fjasbók , hvenær sjálfstæðismenn ætli að biðjast afsökunar á hruninu , úr því að Suarez hefur beðið afsökunar á bitinu . 
Ég sendi honum línurit , sem ég gerði upp úr tölum rannsóknarnefndar Alþingis um skuldasöfnun viðskiptahópanna þriggja hér fyrir bankahrun :Raunveruleg tímamót eru ekki um áramót eða árþúsundamót , sem eru aðeins reikningseiningar . 
En hvenær hafa orðið mest tímamót á Íslandi ? Flestir svara : við landnámið 874 , stofnun Þjóðveldis 930 , kristnitöku 1000 , breytinguna í norskt skattland 1262 , siðaskipti 1550 , einokunarverslun 1602 , fullt verslunarfrelsi 1855 , fyrstu stjórnarskrána 1874 , heimastjórn 1904 , fullveldi 1918 , stofnun lýðveldis 1944 . Allt má það til sanns vegar færa . 
En þrjú ártöl gleymast , þótt þau marki mikilvæg tímamót .Þegar ég sat í bankaráði Seðlabankans , var Már Guðmundsson hagfræðingur bankans um skeið . 
Ég hafði gott eitt af honum að segja . 
Þótt hann væri drjúgur með sig , var hann vel að sér og mælti jafnan skynsamlega . 
Einu kynni mín af honum áður voru , þegar við vorum iðulega ræðumenn hvor fyrir sinn málstað í framhaldsskólum , hann fyrir sósíalisma og ég fyrir frjálshyggju . 
Boðaði hann þá , að menn skyldu taka almannahag fram fyrir eigin hag .Ekki fer fram hjá neinum , þegar heimsmeistamótið í knattspyrnu fór fram í Rio de Janeiro og fleiri borgum Brasilíu . 
Borgarheitið merkir Janúarfljótið , því að portúgalskir landkönnuðir , sem sigldu 1 . janúar 1502 inn í Guanabara-flóa , sem borgin stendur við , héldu , að þeir væru komnir í fljótsmynni . 
Einn þeirra var Amerigo Vespucci , sem Ameríka tekur nafn eftir . 
Sjálft landið Brasilía dregur nafn af rauðviðartegund , sem notuð er í liti , og mætti því nefna það Rauðviðarland . 
Færum við þá að fordæmi Konráðs Gíslasonar , sem reyndi að íslenska erlend staðarnöfn og nefndi til dæmis Buenos Aires Góðviðru (bókstafleg merking á spænsku er Gott loft ) og Ecuador Miðgarðaríki (en það liggur um miðbaug ) .Ég les í pistli Pawels Bartoszeks , að samkennarar mínir tali illa um mig . 
Sjálfur tala ég vel um þá . 
En að mér læðist grunur : Getur verið , að við höfum allir rangt fyrir okkur , þessir samkennarar mínir og ég ? Fyrir skömmu var ég á ráðstefnu í Prag . 
Þar var Mústafa Dzhemílev , leiðtogi Krím-Tatara , sæmdur verðlaunum Evrópuvettvangs um minningu og samvisku , en hann hafnar ofbeldi í baráttunni fyrir réttindum þjóðar sinnar , sem Kremlverjar kúga . 
Dzhemílev hefur tvisvar verið tilnefndur til friðarverðlauna Nóbels , sem nefnd á vegum norska Stórþingsins velur . 
Ekki er þar á vísan að róa , því að val norsku nefndarinnar hefur oft verið stórfurðulegt .Dr . 
Otto von Habsburg , elsti sonur síðasta keisara ættarinnar , var félagi í Mont Pelerin-samtökunum , alþjóðlegum samtökum frjálslyndra fræðimanna , og hitti ég hann á þeim vettvangi , til dæmis í München haustið 1990 . Hann var höfðinglegur á velli og virðulegur í framkomu , en leit þó helst út eins og menntamaður . 
Mér heyrðist hann hafa mestan áhuga á hag Ungverjalands , en þar voru Habsborgarar konungar frá gamalli tíð . 
Dr . 
Habsburg sat lengi á Evrópuþinginu og beitti sér fyrir því , að þingið lýsti þegar árið 1983 yfir stuðningi við sjálfstæði Eystrasaltsríkjanna , sem voru þá hernumin lönd . 
Gramdist Kremlverjum mjög hin svokallaða Habsburg-yfirlýsing . 
Ég flyt þrjá fyrirlestra á ráðstefnu norrænna stjórnmálafræðinga í Gautaborg 12 .15 . ágúst . 
Einn fyrirlesturinn er um , hvort íslenska velferðarríkið sé í eðli sínu engilsaxneskt eða norrænt . 
Ég er að vísu sammála þeim Konráð Gíslasyni og Jónasi Hallgrímssyni um , að orðið velferð er dönskulegt . 
Orðið farsæld er íslenskulegra . 
En líklega verður úr þessu litlu um það þokað . 
Niðurstaðan í fyrirlestrinum er , að íslenska velferðarríkið sé hvorki engilsaxneskt né norrænt , heldur séríslenskt . 
Skattar eru hærri og bætur rausnarlegri en í engilsaxneskum löndum , til dæmis Bretlandi og Bandaríkjunum . 
Skattar eru hins vegar lægri en á öðrum Norðurlöndum , jafnframt því sem bætur takmarkast vegna tekjutengingar aðallega við þá , sem þurfa á þeim að halda . 
Til dæmis eru barnabætur óháðar tekjum í Svíþjóð ólíkt Íslandi . 
Þar brugðu jafnaðarmenn á það ráð upp úr miðri 20 . öld að veita öllum bótarétt til þess að auka stuðning við velferðarríkið . 
Allir greiða til velferðarríkisins , og allir þiggja af því , þótt féð rýrni vitanlega talsvert í meðförum ríkisins : Hrói höttur heimtar sitt . 
Allir halda , að þeir séu að græða , þótt flestir séu að tapa .Sigurður Nordal prófessor var eitt sinn spurður , hver væru ógleymanlegustu tímamót í lífi hans . 
Hann svaraði , að þau hefðu verið sumarið 1914 , þegar hann bjó í Kaupmannahöfn . 
Þetta sumar var óvenjuheitt og rakt . 
Á kvöldin var svalara . 
Sigurður fór laugardagskvöldið 1 . ágúst 1914 í heimsókn til kunningja sinna úti í Valby og gekk heim og naut næturloftsins . 
Þegar hann var kominn langt niður á Vesturgötu , að hliðinu inn í Tívolí , rak hann augun í skæðadrífu af blöðum , sem þar lágu . 
Þetta var fregnmiði frá Politiken : Tyskland har erklært Rusland Krig . Þýskaland hefur lýst yfir stríði á hendur Rússaveldi . 
Sigurður varð agndofa , en gekk eins og í leiðslu heim til sín í Gautagötu . 
Hann vissi með sjálfum sér , að sá heimur , sem hann var alinn upp í og hafði búist við að lifa í , var orðinn allur annar .Á norræna sagnfræðingamótinu í Joensuu í Finnlandi 14 .16 . ágúst 2014 var boðið upp á skoðunarferð á einn frægasta vígvöll Finna við smábæinn Ilomantsi , en hann er um klukkutíma akstur í austur frá borginni . 
Leiðsögumaður okkar þangað var vingjarnlegur miðaldra maður , vel mæltur á ensku , kennari í hernaðarsögu og majór í finnska varaliðinu . 
Hann fræddi okkur á því , að Finnar hefðu háð þrjú stríð árin 19391945 . Fyrst var Vetrarstríðið 19391940 , þegar Stalín réðst á Finna , sem vörðust vasklega , en máttu ekki við margnum . 
Síðan var Framhaldsstríðið 19411944 , þegar Finnar gerðust bandamenn Þjóðverja og börðust gegn rússnesku ráðstjórninni í því skyni að endurheimta þau landsvæði , sem hrifsuð höfðu verið af þeim í vetrarstríðinu . 
Þá biðu þeir ósigur . 
Loks var Lapplandsstríðið við Þjóðverja 19441945 , eftir að Finnar höfðu samið um vopnahlé við Kremlverja , en þá var enn fjölmennur þýskur her nyrst í landinu . 
Tókst Finnum að reka Þjóðverja norður í Noreg .Ég flutti fyrirlestur á norræna sagnfræðingaþinginu í Joensuu í Finnlandi 16 . ágúst . 
Meginstef þingsins er krossgötur : Mörk og mót á norðurslóðum (Crossovers : Borders and Encounters in the Nordic Space ) . 
Þar sagði ég á ensku tvær örlagasögur , sem ég uppgötvaði í grúski á Þjóðarbókhlöðunni . 
Voru þær af gyðingakonu , sem varð Íslendingur , og nasista , sem varð kommúnisti . 
Þessar sögur fléttuðust saman vorið 1958 . Þá var sextugsafmæli gamla kommúnistaleiðtogans Brynjólfs Bjarnasonar haldið í Skíðaskálanum í Hveradölum . 
Þangað var að sjálfsögðu boðið aldavini hans , Hendrik Siemsen Ottóssyni , ásamt konu sinni , Henny . 
Hún var þýskur gyðingur og hafði ásamt syni sínum og móður flúið til Íslands 1934 undan nasistum . 
Hér hafði hún kynnst Hendrik , sem kvæntist henni svo að hún fengi landvistarleyfi , og tókust með þeim góðar ástir . 
Nokkrir aðrir þýskir flóttamenn af gyðingaættum bjuggu þá í Reykjavík .Ég er á leið til Hong Kong til að sitja aðalfund Mont Pelerin-samtakanna , en þau eru alþjóðleg samtök frjálslyndra fræðimanna , sem þeir Friedrich von Hayek , Milton Friedman , Karl Popper , Ludwig von Mises og fleiri stofnuðu 1947 til að bera saman bækur sínar að minnsta kosti annað hvort ár . 
Nafnið Hong Kong merkir ilmandi höfn . 
Borgin á sér fróðlega sögu . 
Hún varð bresk nýlenda eftir ópíumstríð Breta og Kínverja 1842 , en Bretar sömdu við Kínverja um , að hún yrði sjálfstjórnarsvæði innan Kínaveldis 1997 . Fáir hefðu trúað því árið 1945 , þegar um 600 þúsund örsnauðir Kínverjar bjuggu í nýlendunni og allt var í rúst eftir fjögurra ára hernám Japana , að hún ætti eftir að verða skýrt dæmi um sköpunarmátt kapítalismans . 
Breska nýlendustjórnin var nógu sterk til að vernda eignaréttindi , en of veik til að hafa víðtæk afskipti af atvinnulífinu . 
Hafa framfarir óvíða orðið örari . 
Hagkerfið hefur lengi mælst eitt hið frjálsasta í heimi , og íbúar borgarinnar njóta nú svipaðra meðaltekna og Bandaríkjamenn og hærri en flestir Evrópubúar .Ég hef margsinnis látið í ljós skoðanir mínar á innflytjendamálum , svo að ekkert ætti að fara þar á milli mála . 
En ég get endurtekið það enn einu sinni , svo að menn leggi mér ekki eitthvað í munn . 
Hið mikla lögmál mannlífsins er gagnkvæmnin . 
Ef við Íslendingar viljum vera velkomin annars staðar , þá verður annað fólk auðvitað að vera velkomið á Íslandi . 
Við stundum nám og störf annars staðar , og fólk frá öðrum stöðum verður að sama skapi að fá að stunda hér nám og störf . 
Frjáls flutningur fólks , fjármagns og vöru stuðlar að framförum , eins og Adam Smith benti á með skýrum rökum . 
Við gerðum til dæmis mikil mistök með því að fá ekki fleiri gyðinga til landsins fyrir seinna stríð . 
Þetta er mikið hæfileikafólk . 
Sjálfur lagði ég til , þegar Hong Kong-búar uggðu um sinn hag fyrir 1997 , er Bretastjórn afhenti Kínastjórn landið , að við myndum bjóða þá velkomna þúsundum saman (eins og Kanadamenn gerðu raunar ) : Það hefði verið búbót að því dugnaðarfólki .Einn samkennari minn , dr . 
Baldur Þórhallsson prófessor , sem er sérfræðingur í alþjóðastjórnmálum , hefur í röð ritgerða í virtum , erlendum tímaritum sett fram þá kenningu , að smáríki eins og Ísland þurfi skjól . 
Þess vegna hafi verið rökrétt að semja við Noregskonung um slíkt skjól 1262 . Þessi kenning hans er síður en svo fráleit . 
Smáríki þurfa skjól , eins og kom fram í bankahruninu 2008 , þegar Bandaríkin veittu okkur ekki lið , eins og þau höfðu gert í þorskastríðunum á 20 . öld . 
En þegar menn skríða í skjól , geta þeir lent í gildru . 
Þetta gerðist einmitt á Íslandi , eins og prófessorarnir dr . 
Þráinn Eggertsson hagfræðingur og dr . 
Gísli Gunnarsson sagnfræðingur hafa sýnt fram á . 
Ein ritgerð Þráins um þetta er stórmerk , en hún birtist í bókinni Háskalegum hagkerfum . 
Hún er um þá einföldu spurningu , hvers vegna Íslendingar hafi soltið í mörg hundruð ár , þótt gnótt sjávarfangs væri skammt undan . 
Svarið er , að fámenn stétt landeigenda og hinn fjarlægi konungur , sem lengst sat í Kaupmannahöfn (en norska konungsættin mægðist við hina dönsku 1380 ) , sameinuðust um , að landbúnaður skyldi vera eini löglegi atvinnuvegurinn , þótt landið væri harðbýlt og sjávarútvegur miklu arðbærari . 
Ég var að taka til á skrifstofunni minni og fleygja ýmsu , en fann þá eins og gengur margt skemmtilegt . 
Eitt var boðsmiði á aðalfund Kaupþings 16 . mars 2007 . Þar var breski sagnfræðingurinn Niall Ferguson ræðumaður um efnið : Is Globalization sustainable ? Political risk , financial liquidity and the paradox of low volatility . Mér er fyrirlestur Fergusons í fersku minni , því að hann var eini maðurinn , sem ég heyrði spá fyrir um fjármálakreppuna , áður en hún skall á . 
Um hana má annars segja eins og íslenska bankahrunið , að það var ekki fyrr en eftir hana sem menn sáu hana fyrir . 
Ferguson sagði efnislega : Mér þykir leitt að segja ykkur það , en það eru mörg sömu teikn á lofti nú og fyrir heimskreppuna miklu .Ég fékkst við það árin 20062009 ásamt öðru að þýða Svartbók kommúnismans á íslensku og ritstýra íslensku útgáfunni . 
Bókin kom út 31 . ágúst 2009 . Um leið og ég fékk eintak úr prentsmiðjunni , sendi ég Sigrúnu Pálsdóttur , ritstjóra Sögu , tölvuskeyti og spurði , hvort ég ætti að senda henni Svartbókina til umsagnar . 
Ég fékk svar um hæl 3 . september 2009 í tölvuskeyti : Varðandi nýju bókina þína , sem ég óska þér til hamingju með , þá er það þannig að Saga birtir ekki ritdóma um þýðingar . Mér þótti þetta svar einkennilegt af tveimur ástæðum . 
Eitt helsta ágreiningsefnið í íslenskum stjórnmálum mestalla tuttugustu öld , að minnsta kosti frá 1930 , var afstaðan til Ráðstjórnarríkjanna og annarra kommúnistaríkja . 
Vandað alþjóðlegt fræðirit eins og Svartbókin , sem studdist við nýjar heimildir um heimshreyfingu kommúnista , ætti að hafa verulegt gildi í umræðum um sögu Íslands . 
Í öðru lagi hafði  Saga árið 2007  tveimur árum áður en ég fékk þetta svar  birt 13 blaðsíðna og mjög neikvæða , jafnvel fjandsamlega , umsögn um bók , sem var þá verið að þýða og hafði ekki einu sinni verið gefin út , Maó : Sagan sem aldrei var sögð , eftir Jung Chang og Jon Halliday . 
Umsögnin var eftir dr . 
Geir Sigurðsson , sem hafði lagt stund á kínverska heimspeki (ekki sagnfræði ) . 
Nám hans í Kína 20012003 var fyrir styrk frá kínverskum stjórnvöldum . 
Árið 2007 var Geir forstöðumaður Asíuseturs , sem Háskóli Íslands og Háskólinn á Akureyri ráku saman , en ári síðar varð hann forstöðumaður Konfúsíusarsetursins Norðurljósa , sem starfar við Háskóla Íslands og er kostað af kínverskum stjórnvöldum . 
Gegndi hann því starfi í nokkur ár . 
Í öðru tölvuskeyti til mín tók Sigrún Pálsdóttir undir þá hugmynd , að ef til vill ættu tveir sagnfræðingar með ólík sjónarhorn að ræða um Svartbókina í Sögu , en ég heyrði aldrei neitt frekar frá henni um það .Stefán Ólafsson prófessor skrifaði fyrir nokkru pistil um nýja skýrslu frá Sameinuðu þjóðunum um loftslagsmál og víkur þar oftar en einu sinni að mér .Íslenskir fjölmiðlar sýna forsetakjörinu í Brasilíu ótrúlegt tómlæti . 
Þetta er fimmta stærsta hagkerfi heims og eflaust veruleg viðskiptatækifæri þar fyrir Íslendinga . 
Brasilíumönnum finnst saltfiskur hið mesta hnossgæti . 
Úrslitin í fyrri umferð komu talsvert á óvart , sérstaklega vegna þess að Dilma Rousseff virðist ekki hafa forsetaembættið í hendi , eins og búast var við . 
Hún fékk aðeins 42 % atkvæða . 
Kjósendur úr miðstétt eru óánægðir með hina miklu spillingu , sem fylgt hefur stjórn Verkamannaflokksins , en hún er frambjóðandi hans . 
Aecio Neves , frambjóðandi lýðræðissinna (miðjuflokks ) , fékk talsvert fylgi , 33 % . 
Hann býður af sér góðan þokka , en hefur orð á sér fyrir að vera glaumgosi (hvort sem telja á honum það til tekna eða ekki ) . 
Ekki veit ég , hvernig fylgi þriðja frambjóðandans , Marina Silva , skiptist í seinni umferðinni .Þeir Jónas Kristjánsson og Björn Valur Gíslason sitja nótt og dag úfnir og geðvondir fyrir framan tölvur sínar og slá inn skammir um náungann . 
Þeir eru svo gersneyddir kímnigáfu , að þeir töldu meinlaust spaug í viðtali Loga Bergmanns við Sigmund Davíð Gunnlaugsson vera alvöru (leikari , sem aldrei sást framan í og átti að vera Sigmundur Davíð , kastaði smáörvum í mynd af Jóhönnu Sigurðardóttur ) . 
1 .060 manns hafa sett Líkar þetta við nöldurpistil Jónasar . 
572 hafa sett Líkar þetta við nöldurpistil Björns Vals . 
Hvar er þetta fólk statt í tilverunni ? Sjálfur varð ég fyrir því um daginn , að Jónas tók upp fáránlegan uppspuna , sem birtist í DV um starfskjör mín í Háskólanum . 
(Ég sá raunar , að Svanur Kristjánsson hafði hlaupið eftir sama þvættingi . 
Þeir , sem trúa því , að ég hafi skrifað undir einhverja samninga gegn vilja mínum ,  þeir menn trúa öllu . 
)Háskólamenn tala stundum um , að bæta þurfi umræðuvenjur Íslendinga . 
Sumir þeirra ættu að byrja á sjálfum sér . 
Til dæmis skrifar Stefán Ólafsson prófessor á bloggsíðu sinni sunnudaginn 26 . október kl . 
10 .04 :Flestir bera virðingu fyrir breskum dómurum , þegar þeir skálma þungbúnir í réttarsali í skikkjum með hárkollur og þúsund ára hefð að baki , og allir aðrir flýta sér að standa upp . 
Ég hef þó oftar en einu sinni tekið eftir því , að þeir eru skeikulir og þá um einfaldar staðreyndir .Franski hagfræðingurinn Thomas Piketty gaf nýlega út bókina Fjármagn á 21 . öld (Le capital au XXI siècle ) . 
Nafnið skírskotar bersýnilega til bókar Karls Marx , Fjármagnsins , en fyrsta bindi þess kom út 1867 . Piketty telur eins og Marx , að hinir ríkari verði sífellt ríkari , en að hinir fátæku verði ef til vill ekki fátækari , en hlutur þeirra í heildartekjum minnki sífellt . 
Þeir verði því fátækari tiltölulega . 
Bilið breikki , uns skipulagið gliðni , nema lagðir verði ofurskattar á auðmenn . 
Breska viðskiptablaðið Financial Times hefur að vísu fundið nokkra alvarlega galla í talnameðferð Pikettys , en þeir breyta ekki miklu , þótt kenning Pikettys sé af öðrum ástæðum hæpin .Samtökin European Students for Liberty halda forvitnilega ráðstefnu í dag , laugardaginn 15 . nóvember , sem meira en 100 manns hafa skráð sig á . 
Hún er í Háskólatorgi , stofu HT-105 , og hefst kl . 
11 .30 . Ætlast er til , að menn skrái sig fyrirfram hér , en ég get ekki ímyndað mér , að neinum sé meinaður aðgangur .Nokkrir Bandaríkjamenn standa saman í hnapp á götuhorni , og fram hjá ekur svört glæsikerra , sem gljáir á . 
Einn þeirra segir með aðdáun í röddinni : Einn góðan veðurdag á ég eftir að aka um í bíl sem þessum .Miðvikudagskvöldið 19 . nóvember tók ég þátt í spjallfundi um Sjálfstætt fólk Halldórs Kiljans . 
Hann fór fram í Stúdentakjallaranum milli 17 og 18 .30 , og vorum við framsögumenn Illugi Jökulsson , Dagný Kristjánsdóttir bókmenntafræðingur , Símon Birgisson leikhúsfræðingur og Þorleifur Örn Arnarsson leikstjóri . 
Sögðu þeir Símon og Þorleifur Örn frá hugleiðingum sínum undirbúningi sínum undir fyrirhugaða leikgerð verksins á fjölum Þjóðleikhússins , en við Dagný og Illugi ræddum um söguhetjur verksins .Eftir að ég sótti norræna sagnfræðingamótið í Joensuu í Finnlandi í ágúst 2014 og skoðaði gamlar vígstöðvar við smábæinn Ilomantsi , rifjaðist ýmislegt upp fyrir mér um samskipti Íslendinga og Finna . 
Stalín réðst á Finnland 30 . nóvember 1939 , þremur mánuðum eftir að þeir Hitler höfðu samið um að skipta Mið- og Austur-Evrópu á milli sín . 
Féll Finnland í hlut Stalíns . 
Hann taldi sig geta lagt landið undir sig á örfáum dögum , enda sendi hann fram 450 þúsund hermenn . 
Hann skipaði jafnframt finnska leppstjórn í bænum Terijoki , skammt frá landamærunum . 
Otto V . 
Kuusinen var forsætisráðherra , en íslenskir kommúnistar þekktu hann vel frá fyrri tíð , því að hann sá ásamt öðrum oft um Norðurlandamál í Alþjóðasambandi kommúnista í Moskvu . 
Íslenskir kommúnistar könnuðust líka við dóttur hans og tengdason , Herttu Kuusinen og Tuure Lehén . 
Þau hjón höfðu bæði kennt í þjálfunarbúðum í Moskvu , sem um tuttugu íslenskir kommúnistar sóttu fyrir stríð . 
Hertta leiðbeindi nemendum í að senda dulmálsskeyti , en maður hennar lýsti því , hvernig skipuleggja skyldi óeirðir , og skrifaði hann strangleynilega handbók um það . 
Varð Tuure Lehén , sem var sænskumælandi Finni , innanríkisráðherra í leppstjórn Kuusinens .