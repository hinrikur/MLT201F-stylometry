Skömmu eftir að Jón Trausti féll úr spánsku veikinni haustið 1918 , lét Jón Stefánsson , bóndi að Hreiðarsstöðum í Fellahreppi í Norður-Múlasýslu , svo um mælt við Guðmund G . 
Hagalín : Það er þjóðinni til ævarandi skammar , að þjóðskáldið Jón Trausti skyldi deyja með eiturörvar í hjartastað . Jón Trausti hafði oft sætt árásum drýldinna skólamanna , enda sjálfmenntaður og vandaði ekki alltaf stíl sinn sem skyldi , þótt hann bæri af um sköpunarmátt og frásagnargleði .