Margar þjóðsögur hafa komist á kreik um bankahrunið íslenska árið 2008 , enda spruttu þá óprúttnir náungar út úr öllum skúmaskotum og sögðu , að sinn tími væri kominn . 
Ein þjóðsagan hefur meira að segja verið kynnt í erlendum blöðum . 
Þau Robert Wade og Sigurbjörg Sigurgeirsdóttir sögðu í breska marxistatímaritinu New Left Review 2010 um árin fyrir bankahrunið : Hagstofa Íslands , sem sá um að safna gögnum , var kúguð , svo að eftirtekt vakti , til að stinga undir stól upplýsingum um síaukinn ójöfnuð tekna og eigna , og áræddi hún vart að vekja athygli á óhagstæðri þróun . Þau endurtóku þessa alvarlegu aðdróttun í Huffington Post sama ár .