Netbókabúðin Abebooks , sem er í eigu Amazon , sérhæfir sig í notuðum bókum og þar er hægt að kaupa milljónir bóka frá þúsundum fornbókasala um allan heim .
Fyrir stuttu birti fyrirtækið lista yfir mest seldu notuðu bækur síðustu sextán ár , frá 2000 til 2015 .
Á þeim lista kennir margra grasa , sem vonlegt er , og kannski kemur einhverjum á óvart að efsta bókin á þeim lista er sjálfshjálparbók , The Seven Habits of Highly Effective People , eftir Stephen R. Covey , en þess má geta að bókaforlagið Aldamót gaf hana út á íslensku undir heitinu Sjö venjur þeirra sem ná raunverulegum árangri : Siðfræði skapgerðarinnar endurvakin árið 1991 í þýðingu Róberts H. Haraldssonar .
To Kill a Mockingbird eftir Harper Lee er í öðru sæti og þar næst kemur The Great Gatsby eftir F. Scott Fitzgerald og svo Their Eyes Were Watching God eftir Zora Neale Hurston og The Catcher in the Rye eftir J.D .
Salinger , en listann allan má sjá á vefsetrinu abebooks.com .
