Við sem erum blind og nafnlaus heitir fyrsta ljóðabók Öldu Bjarkar Valdimarsdóttur , sem JPV gaf út í vikunni .
Alda Björk er doktor í almennri bókmenntafræði og skrifaði um höfundarvirkni Jane Austen .
Hún er aðjunkt í bókmenntafræði við Íslensku- og menningardeild .
Áður hafa komið frá henni fræðibækur um skáldskaparfræði Hallgríms Helgasonar og skáldskap Steinunnar Sigurðardóttur en síðarnefndu bókina skrifaði hún með Guðna Elíssyni .
Alda hefur einnig birt ljóð víða , m.a. í Tímariti Máls og menningar og Stínu og hún var valin háskólaskáldið 2013 .
