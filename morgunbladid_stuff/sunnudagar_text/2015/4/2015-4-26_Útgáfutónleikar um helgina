Tónlistarkonan Eivör Pálsdóttir gaf út plötuna Bridges í lok febrúar en nú er komið að sjálfum útgáfutónleikunum hérlendis en Eivör hefur verið á stífum tónleikaferðalögum það sem af er ári .
Lögin af plötunni Bridges , sem er níunda plata Eivarar , hafa hlotið mjög góðar viðtökur en plata Eivarar hefur að geyma níu splunkuný lög .
Remember Me og Faithful Friend hafa nú þegar hlotið góðar viðtökur .
Tónleikarnir fara fram í Gamla bíói nú í kvöld , laugardaginn 25. apríl , en ásamt Eivöru koma fram tónlistarmennirnir Mikael Blak , Högni Lisberg og svo sjálfur eiginmaður Eivarar , Tróndur Bogason , sem hefur unnið með henni að tónlist hennar .
Ekki aðeins verða þó nýju lög plötunnar flutt heldur einnig nokkur af hennar ástsælustu lögum í gegnum tíðina .
