Nýr þingflokkur varð til á Alþingi í kosningunum sem fram fóru í apríl 1995 , þingflokkur Þjóðvaka .
Framboðið varð til skömmu áður þegar Jóhanna Sigurðardóttir sagði sig úr Alþýðuflokknum og fékk fjóra menn kjörna : Jóhönnu , Svanfríði Ingu Jónasdóttur , Ástu Ragnheiði Jóhannesdóttur og Ágúst Einarsson .
Meðfylgjandi mynd var tekin á fyrsta þingflokksfundi Þjóðvaka en þá var Svanfríður kjörin formaður þingflokksins .
Ágúst var kjörinn varaformaður og Ásta Ragnheiður ritari .
Á þingflokksfundinum var einnig ákveðið að varaþingmenn Þjóðvaka , þau Mörður Árnason , Guðrún Árnadóttir , Lilja Á. Guðmundsdóttir og Vilhjálmur Ingi Árnason , hefðu setu- og tillögurétt á þingflokksfundum .
Þjóðvaki bauð ekki aftur fram til Alþingis en þingflokkurinn sameinaðist þingflokki Alþýðuflokksins undir merkjum þingflokks jafnaðarmanna hálfu öðru ári síðar .
Þjóðvaki gekk formlega inn í Samfylkinguna árið 2000 og varð Jóhanna Sigurðardóttir síðar formaður þess flokks og forsætisráðherra landsins .
