Ekki er greidd þóknun fyrir setu í stjórn Samtaka atvinnulífsins og formaður þiggur ekki laun .
Hjá stærsta aðildarfélaginu , Samtökum iðnaðarins , fær formaður hins vegar 617 þúsund krónur á mánuði og varaformaður þriðjung þeirra launa .
Önnur aðildarfélög Samtaka atvinnulífsins greiða ýmist engin stjórnarlaun eða margfalt lægri upphæðir til formanna .
Um 70% launafólks á almennum vinnumarkaði starfa hjá einhverju af þeim 2.000 fyrirtækjum sem heyra undir Samtök atvinnulífsins .
Samtökin eru regnhlífarsamtök sex aðildarsamtaka á vinnumarkaði en þau eru Samorka ( Samtök orku- og veitufyrirtækja ) , Samtök ferðaþjónustunnar , Samtök fjármálafyrirtækja , Samtök fyrirtækja í sjávarútvegi , Samtök iðnaðarins og Samtök verslunar og þjónustu .
Í stjórn Samtaka atvinnulífsins sitja 20 manns og í framkvæmdastjórn sitja formaður og varaformaður samtakanna ásamt sex einstaklingum úr hópi stjórnarmanna .
Ekki er greitt fyrir setu í þessum stjórnum , en þeir sem sitja í stjórn SA eru jafnan einnig í stjórnum aðildarfélaga .
Formaður stjórnar SA , Björgólfur Jóhannsson , er ekki á launum hjá samtökunum .
Aðildarfélögin sex virðast hafa ólíkan hátt á þegar kemur að þóknun vegna stjórnarsetu .
Samtök iðnaðarins skera sig úr þegar kemur að greiðslum til formanns .
SI greiða mest fyrir stjórnarformennsku Samtök iðnaðarins eru stærstu samtökin innan SA , með um 1.350 félagsmenn eða fyrirtæki innan sinna vébanda .
Guðrún Hafsteinsdóttir er formaður SI og ólíkt formanni SA þá þiggur hún laun fyrir formennsku sína .
Formaður stjórnar Samtaka iðnaðarins fær greiddar tæpar 617 þúsund krónur á mánuði og varaformaður stjórnar fær þriðjung launa formanns , eða um 206 krónur á mánuði fyrir setu í stjórn .
Hjá Samtökum iðnaðarins sitja 10 manns í stjórn en aðeins formaður og varaformaður fá greitt fyrir stjórnarsetu .
Fastir fundir eru haldnir mánaðarlega og aukafundir eftir þörfum .
Engin stjórnarlaun hjá SFF og SAF Stjórn Samtaka fjármálafyrirtækja fundar um átta sinnum yfir árið en í stjórninni eiga sæti níu fulltrúar aðildarfélaga .
Engin stjórnarlaun eru greidd hjá Samtökum fjármálafyrirtækja .
Samtök ferðaþjónustunnar greiða heldur enga þóknun til stjórnarmanna eða stjórnarformanns , en þar er fundað mánaðarlega og sitja sjö manns í stjórn hverju sinni .
Greiðslur til stjórnarmanna SFS afnumdar Hjá Samtökum fyrirtækja í sjávarútvegi , SFS , sitja 19 manns í stjórn .
Á síðasta aðalfundi var ákveðið að þóknun til almennra stjórnarmanna skyldi afnumin .
Formaður stjórnar SFS , Jens Garðar Helgason , og varaformaðurinn Jón Eðvald Friðriksson fá þó greitt fyrir stjórnarsetuna .
Formaður fær 250 þúsund krónur á mánuði og varaformaður 125 þúsund krónur á mánuði .
Fjórir stjórnarmenn auk formanns og varaformanns skipa svokallað framkvæmdaráð en hver þeirra fjögurra fær greiddar 50 þúsund krónur á mánuði fyrir setu í ráðinu .
Samtök verslunar og þjónustu greiða stjórnarformanni sínum Margréti Sanders 20 þúsund krónur á mánuði í stjórnarlaun og 40 þúsund krónur að auki í ökutækjastyrk .
Samtals fær formaður SVÞ því 60 þúsund krónur á mánuði í þóknun , aðrir stjórnarmenn fá ekki greitt .
Í stjórn SVÞ sitja sjö manns og fundir eru einu sinni í mánuði .
Ekki mega allir þiggja þóknun Hjá Samorku eru greidd stjórnarlaun en samkvæmt upplýsingum frá samtökunum mega aðeins þrír af sjö stjórnarmönnum þiggja þóknunina .
Ástæðan er úrskurður kjararáðs um launakjör forstöðumanna fyrirtækja í ríkiseigu .
Laun stjórnarmanna hjá Samorku eru 15 þúsund krónur á mánuði en formaður stjórnar fær tæpar 30 þúsund krónur á mánuði fyrir sín störf .
Laun formanns Samtaka iðnaðarins fyrir stjórnarsetu í samtökunum eru sér á parti eins og ljóst má vera af samantekt um stjórnarlaun í þeim sex aðildarfélögum sem mynda Samtök atvinnulífsins .
Næsthæstar greiðslur til formanns og varaformanns eru hjá Samtökum fyrirtækja í sjávarútvegi .
Þó eru þær aðeins hluti af því sem greitt er í stjórnarlaun hjá SI. Til að setja upphæðirnar í samhengi þá nema samanlagðar greiðslur til formanns , varaformanns og fjögurra annarra í framkvæmdaráði Samtaka fyrirtækja í sjávarútvegi samanlagt 575 þúsund krónum á mánuði , eða um 42 þúsund krónum minna en greiðslur til formanns Samtaka iðnaðarins á mánuði .
Formaður SI hefur alltaf verið á launum Formaður Samtaka iðnaðarins , Guðrún Hafsteinsdóttir , gegnir starfi markaðsstjóra hjá Kjörís .
Varaformaður samtakanna er Eyjólfur Árni Rafnsson , forstjóri Mannvits .
Að sögn Jóns Bjarna Gunnarssonar , aðstoðarframkvæmdastjóra Samtaka iðnaðarins , er hefði fyrir því að formaður SI fái greitt fyrir störf sín fyrir samtökin .
" Formaður og að hluta til varaformaður taka mjög virkan þátt í starfi samtakanna og mæta á fundi sem fulltrúi samtakanna í mörgum tilfellum .
Formanni hafa verið greidd laun fyrir störf sín frá stofnun samtakanna og fyrir nokkrum árum var ákveðið að greiða varaformanni einnig .
Við lítum svo á að bæði formaður og varaformaður vinni alveg fyrir þessu , " segir Jón Bjarni .
