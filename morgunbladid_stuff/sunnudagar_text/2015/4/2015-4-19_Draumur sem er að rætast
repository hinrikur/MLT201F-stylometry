Í næstu viku mun verslunarkeðjan Bestseller afhenda Krabbameinsfélagi Íslands 6,2 milljónir sem söfnuðust á alþjóðlegum góðgerðardegi keðjunnar hinn 10. apríl síðastliðinn .
Sigrún Lillie Magnúsdóttir , forstöðumaður ráðgjafarþjónustu krabbameinsfélagsins , segir styrkinn eiga eftir að hafa umtalsverð áhrif á þjónustuna .
Sigurborg Selma Karlsdóttir sigurborg@mbl.is Hinn 10. apríl síðastliðinn stóð fyrirtækið Bestseller , sem rekur verslanirnar Vero Moda , Selected , Jack & Jones , Name it og Vila , fyrir alþjóðlegum góðgerðardegi .
Viðburðurinn heitir , Give a day eða Gefðu dag og gekk út á það að allir peningar sem viðskiptavinir búðanna versluðu fyrir voru gefnir til góðagerðarmála .
Á Íslandi söfnuðust rúmar 12 milljónir króna þar sem 50% runnu til krabbameinsfélagsins og 50% til alþjóðlegu samtakanna Unicef , Gain og Barnaheilla .
Sigrún Lillie Magnúsdóttir er forstöðumaður ráðgjafarþjónustu krabbameinsfélagsins en hún mun taka við þeim 6,2 milljónum sem söfnuðust til krabbameinsfélagsins .
" Þetta hefur gífurlega mikla þýðingu og mun hjálpa okkur að efla þjónustuna og færa hana yfir á næsta stig .
Markmið Ráðgjafarþjónustunnar er að aðstoða fólk við að ná jafnvægi í lífinu eftir þær breyttu aðstæður sem greining krabbameins veldur .
Það er bæði hægt koma , senda tölvupóst og hringja .
Þetta er draumur sem er að rætast , " útskýrir Sigrún en krabbameinsfélagið hefur sinnt símaráðgjöf frá árinu 1995 .
Númerið er gjaldfrjálst , 800-4040 , og getur fólk hringt í númerið hvenær sem er sólarhringsins og skilið eftir skilaboð eða sent tölvupóst á netfangið radgjof@krabb.is .
" Við höfum verið að sinna þessu samhliða öðrum verkefnum og þar af leiðandi ekki haft tækifæri á því að sinna símaráðgjöfinni eins og við vildum .
Það sem við vorum með á margra ára plani getum við gert ráð fyrir að geti orðið á miklu styttri tíma vegna styrksins .
" Sigrún útskýrir mikilvægi þjónustunnar sem snýr að því að geta verið til staðar fyrir fólk þegar spurningar kvikna og hægt sé að leita eftir faglegum upplýsingum og fá aðstoð .
" Við höfum verið við símann í tvo klukkutíma á dag en nú langar okkur að auka þjónustuna með því að hafa opið lengur .
Það geta allir hringt .
Þeir sem eru að greinast , aðstandendur , fagfólk , kennarar , nemar og fleiri .
Þegar krabbamein kemur upp snertir það svo marga og þá er gott að geta spjallað .
Það er svo mikilvægt .
" 