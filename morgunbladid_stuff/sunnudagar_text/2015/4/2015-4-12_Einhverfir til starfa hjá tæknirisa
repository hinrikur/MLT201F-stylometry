Ætlunin er að byrja á því að ráða tíu einstaklinga til að byrja með í prufuskyni í höfuðstöðvum fyrirtækisins í Redmond í Washington og ætlunin er svo að færa út kvíarnar ef allt gengur vel .
Mary Ellen Smith , einn æðstu stjórnenda fyrirtækisins , sagði á bloggi Microsoft að fólk sem glímdi við einhverfu hefði ýmsa styrkleika sem Microsoft þarfnaðist .
" Allir einstaklingar eru ólíkir innbyrðis .
Sumir búa yfir miklum hæfileikum til þess að leggja upplýsingar á minnið eða huga vel að smáatriðum eða geta unnið sérstaklega vel með stærðfræði eða kóða .
" Fleiri fari að fordæmi Microsoft Samtök einhverfra bæði í Bandaríkjunum og Bretlandi hafa lýst yfir ánægju sinni með framtak fyrirtækisins en hafa jafnframt gefið út að fleiri fyrirtæki mættu fara að fordæmi Microsoft og sýna þeim margvíslegu hæfileikum sem einhverfir búa yfir aukinn áhuga .
Ráðningarfyrirtækið Specialisterne , sem hefur aðsetur í Bretlandi og Danmörku , mun sjá um ferlið fyrir hönd Microsoft .
Fyrirtækið vinnur fyrir ýmis tölvufyrirtæki og markmið þess er að koma einhverfu fólki á framfæri á vinnumarkaði þar sem sérhæfðir hæfileikar þess nýtast .
Sarah Lambert , talsmaður samtaka einhverfra á Bretlandi , sagði í samtali við BBC að það væri gleðiefni að einhverfir gætu fengið tækifæri hjá stórum fyrirtækjum á borð við Microsoft .
" Þetta eru virkilega góð tíðindi að svona stórt fyrirtæki skuli vera búið að átta sig á ónýttum möguleikum sem einhverfir geta opnað á .
Einhverfir eru margir hverjir ótrúlega nákvæmir og áreiðanlegir starfskraftar sem geta komið fjölmörgum vinnustöðum að gagni .
Hins vegar eru t.d. aðeins 15% fullorðinna einstaklinga með einhverfu í fullu starfi á Bretlandseyjum .
Smávægileg úrræði til þess að koma til móts við þarfir þeirra geta skipt sköpum , t.d. að gera atvinnuviðtöl þægilegri og hjálpa þeim að skilja hinar óskrifuðu reglur vinnustaðarins .
" 