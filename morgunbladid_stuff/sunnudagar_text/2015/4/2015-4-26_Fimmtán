Útskriftarsýning nemenda listnámsbrautar VMA , " Fimmtán " , verður opnuð í dag , laugardag klukkan 15 , í Listasafninu á Akureyri , Ketilhúsi .
Sýning á lokaverkefnum nemenda hefur lengi verið fastur liður í starfsemi listnáms- og hönnunarbrautar Verkmenntaskólans á Akureyri .
Nemendur fá eina önn til að vinna að lokaverkefnum sínum og uppsetningu sýningar í samvinnu við leiðsagnarkennara og samnemendur þar sem áhersla er lögð á sjálfstæð vinnubrögð .
Á útskriftarsýningunni má sjá fjölbreytt verk en þetta er í fyrsta sinn sem hún er haldin í samstarfi við Listasafnið á Akureyri .
