Mjög ræða menn vestan hafs og austan hvort ekki sé tími til kominn að gefa ævintýrabókum og vísindaskáldskap meiri gaum , en hingað til hafa slíkar bækur verið taldar hálfgerðar jaðarbókmenntir .
Í kjölfar sjónvarpsþáttanna Game of Thrones , sem byggjast á ævintýrabókum George R.R .
Martin , hefur þó meira borið á ævintýrabókum víða , til að mynda í Bretlandi .
Einn helsti vísindaskáldsagnasmiður Breta var Arthur C. Clarke og ein helstu verðlaun bresk á sviði ævintýrabóka eru einmitt Arthur C. Clarke-verðlaunin sem veitt hafa verið árlega frá 1987 , en Clarke lagði fram fé til þess að koma verðlaununum á koppinn á sínum tíma .
Stuttlisti vegna verðlaunanna var kynntur á dögunum og á honum eru eftirfarandi sex bækur : The Girl With All The Gifts eftir M.R .
Carey , en íslenskrar útgáfu hennar er getið hér á síðunni , The Book Of Strange New Things eftir Michel Faber , Europe In Autumn eftir Dave Hutchinson , Memory Of Water eftir Emmi Itäranta , The First Fifteen Lives Of Harry August eftir Claire North og Station Eleven eftir Emily St John Mandel .
Ekkert þeirra hefur verið tilnefnt áður .
Verðlaunin verða afhent 6. maí næstkomandi .
