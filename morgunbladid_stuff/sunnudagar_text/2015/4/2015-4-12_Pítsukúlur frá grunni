pítsudeig ( fæst víða í matvörubúðum ) pítsusósa einn poki rifinn ostur pepperóní skinka ( má velja annað álegg ef vill en athugið að best er að hafa ekki fleiri en tvær tegundir ) partípinnar eða skrautrör Fletjið pítsudeigið út í stóran ferhyrning og smyrjið pítsusósunni út í alla kanta .
Raðið pepperóní á annan helminginn og skinku á hinn .
Einnig er hægt að skilja smábút eftir fyrir þá sem borða margarítu .
Rúllið síðan deiginu upp þannig að áleggið blandist ekki saman .
Rúlla verður til .
Það er í raun langbest að skera rúlluna með plaststreng eins og notaður er í veiðistangir .
Fínt að miða við að hafa bitana 1½-2 cm að þykkt .
Leggið bitana á ofnplötu sem hefur verið olíuborin og bakið við 200°C í 13-15 mínútur eða þar til þeir eru orðnir gulbrúnir og girnilegir .
Stingið partípinnum í snúðana og voilá ! 