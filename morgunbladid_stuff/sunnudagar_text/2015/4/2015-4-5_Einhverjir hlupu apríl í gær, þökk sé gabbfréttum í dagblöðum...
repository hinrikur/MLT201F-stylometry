Einhverjir hlupu apríl í gær , þökk sé gabbfréttum í dagblöðum , vefmiðlum , sjónvarpi og útvarpi .
Ekki voru þó allir á eitt sáttir með hvernig tekist hefði til með skrökið .
Blaðamaðurinn Valur Grettisson skrifaði á Twitter : " Er Internetið að drepa 1. apríl eða stórkostlegur skortur á hugviti og húmor ? " Tónlistarmaðurinn Örvar Smárason vekur athygli á því að unglingar 10. áratugarins hafa góða ástæðu til að undirbúa hátíðarhöld í ár og skrifaði á Twitter : " Það er hneyksli að það sé ekki verið að halda uppá 20 ára afmæli UXA ' 95 í ár .
Ég vil afmælisfestival með sama line-up og sama veðri .
" Annars flugu aprílgöbb í færslum á Twitter og Facebook í allan gærdag og sumir leituðu ráða hjá netverjum til að hrekkja sína nánustu .
Þannig skrifaði söngkonan og dansarinn Unnur Eggertsdóttir á Twitter : " Er of ljótt aprílgabb að ljúga að ma og pa að ég hafi verið handtekin og þau þurfi að sækja mig til NYPD með $8000 í cash ? " Séra Hildur Eir Bolladóttir var þó á því að 1. apríl bæri upp á óheppilegan dag , það er að segja hefðbundinn vinnudag , og skrifaði á Facebook : " Mér finnst að það ætti að færa 1. apríl nær helgi þannig að það sé hægt að taka svona langa skophelgi með börnunum , það myndi nýtast betur .
" Þá virtist presturinn einnig hafa uppgötvað kosti þess að eldast og skrifaði deginum áður á sama miðli : " Það besta við að eldast er að uppgötva að það er enginn töff , nema á myndum .
" 