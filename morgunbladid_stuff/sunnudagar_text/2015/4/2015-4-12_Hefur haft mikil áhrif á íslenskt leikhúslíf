Magnús Geir Þórðarson útvarpsstjóri var við stjórnvölinn í Borgarleikhúsinu þegar Lee Proud kom til starfa í Mary Poppins .
" Áhrif Lees á íslenskt leikhúslíf verða seint ofmetin .
Með vinnu sinni í Mary Poppins setti hann , að mínu mati , ný viðmið hvað varðar dansþáttinn í íslenskum söngleikjauppfærslum .
Áhorfendur stóðu á öndinni yfir glæsilegum dansatriðum sem voru viðameiri og flóknari en menn áttu að venjast .
Hann gerir miklar kröfur og er einstaklega mikill fagmaður .
Það var lærdómsríkt fyrir okkur öll að kynnast hans vinnubrögðum í þessari risavöxnu sýningu .
Svo er gaman að sjá á Billy Elliot að þróunin heldur áfram .
Við unnum í nokkur ár að því að fá réttinn til að setja Billy Elliot upp í Borgarleikhúsinu og eitt það fyrsta sem við gerðum þegar ljóst var að verkið færi á svið var að fá Lee til að stýra dönsunum .
Hann er enda einn af lykilmönnum þessarar uppfærslu , líkt og í Mary Poppins , án þess að lítið sé gert úr frábærri vinnu á öllum póstum sýningarinnar .
" 