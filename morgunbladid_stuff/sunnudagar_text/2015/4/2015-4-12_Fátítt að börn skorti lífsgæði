Á síðasta ári bjuggu alls 11,4% barna á Íslandi á heimilum þar sem erfitt var að láta enda ná saman .
Um 10% barna bjuggu á heimilum undir lágtekjumörkum og 7,7% þar sem efnisleg gæði skorti .
Hlutfall barna á heimilum þar sem tekjur duga tæpast fyrir útgjöldum lækkaði um 2,9% milli ára og þeim heimilum sem eru undir lágtekjumörkum um 2,2% .
Þetta kemur fram í samantekt Hagstofu Íslands sem birt var í vikunni .
Árið 2013 var hlutfall barna á heimilum undir lágtekjumörkum á Íslandi hið 5. lægsta í Evrópu og hlutfall barna á heimilum hvar lífsins gæði skorti það 6. lægsta .
Börn einstæðra foreldra koma ekki vel út Að sögn Hagstofunnar er fremur fátítt að börn á Íslandi skorti lífsgæði .
Þátttaka í reglulegri tómstundaiðju er þó undantekningin á þessu .
Í fyrra blandaði þriðjungur barna á Íslandi sér í leikinn að því leyti , borið saman við 14,3% árið 2009 .
Á síðasta ári voru 38% barna frá þeim heimilum þar sem minnstum peningum er úr að spila , ekki í reglulegri tómstundaiðju , samanborið við 20,3% þar sem efnisleg staða getur talist best .
Þá eru börn foreldra sem hafa háskólamenntun öflugri í félagsstarfi en börn þess fólks sem hefur veikari bakgrunn hvað menntun áhrærir " Heimili einstæðra foreldra koma gjarnan verr út úr lífskjaramælingum en aðrar heimilisgerðir .
Ástæðan er sú að slík heimili hafa aðeins eina fyrirvinnu en umtalsverða útgjaldaþörf .
Það er því athyglisvert að börn einstæðra foreldra eru ekki með hæst hlutfall utan tómstundastarfs .
Hlutfallið er hæst á meðal einbirna sem bjuggu með tveimur fullorðnum , eða 27,6% árið 2009 og 45,2% árið 2014 , " segir Hagstofan .
Kjör barna batna milli ára Í grein á vef Hagstofunnar segir að í hugtakinu hefðbundin lágtekjumörk felist skortur á efnislegum gæðum og erfiðleikar við að láta enda ná saman .
Slíkt eigi að gefa heildstæða mynd af lífskjörum þess heimilis sem barnið tilheyrir .
Mælingar bendi til þess að lífskjör barna hafi batnað lítillega á milli 2013 og 2014 .
Hlutfall barna á heimilum sem hafi átt erfitt með að láta enda ná saman hafi lækkað úr 14,3% í 11,4% og hlutfall heimila undir lágtekjumörkum hafi farið úr 12,2% í 10% .
sbs@mbl.is 