Eitt af höfuðritum tuttugustu aldar er skáldsagan Nítján hundruð áttatíu og fjögur eftir breska blaðamanninn og rithöfundinn George Orwell , en í bókinni lýsir hann heimi undir alræðisskipulagi þar sem stríð er friður , frelsi er fjötur og fáfræði er styrkur og Stóri bróðir vakir yfir öllu .
Söguhetja bókarinnar , Winston Smith , drýgir þá höfuðsynd að hafa sjálfstæða vitund og sjálfstæðar skoðanir .
Fyrir vikið lendir hann í klóm Hugsanalögreglunnar .
Nítján hundruð áttatíu og fjögur kom fyrst út 1949 , en á íslensku 1951 í þýðingu þeirra Hersteins Pálssonar og Thorolfs Smith .
Sú þýðing var endurútgefin 1983 .
Ugla gefur nú bókina út í nýrri þýðingu Þórdísar Bachmann .
