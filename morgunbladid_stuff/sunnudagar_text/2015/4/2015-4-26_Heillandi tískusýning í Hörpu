Tískusýning nemenda á BA-stigi í fatahönnun við Listaháskóla Íslands var haldin sumardaginn fyrsta í Hörpu .
Níu nemendur sýndu áhugaverðar línur sem þau hafa unnið hörðum höndum að í vetur .
Mikil stemning var í Hörpu eins og við má búast á skemmtilegum viðburðum sem þessum .
Sigurborg Selma Karlsdóttir sigurborg@mbl.is Tískusýning nemenda á BA-stigi í fatahönnun við Listaháskóla Íslands var haldin sumardaginn fyrsta í Hörpu .
Níu nemendur sýndu áhugaverðar línur sem þau hafa unnið hörðum höndum að í vetur .
Mikil stemning var í Hörpu eins og við má búast á skemmtilegum viðburðum sem þessum .
Sigurborg Selma Karlsdóttir sigurborg@mbl.is Innblásin af arkitektúr Andres hannaði línu sem einkennist af ferskri , nútímalegri útgáfu af klassískri fágun .
" Línan er innblásin af arkitektúr og munsturgerð frá sjöunda áratugnum .
Hreint yfirborð , svart , hvítt og grátt .
" Flest efnin í línunni pantaði Andres að utan .
" Ég notaði Neopren , sem er mjög mjúkt og slétt en svo var ég líka með efni með metaláferð sem skapaði áhugaverða útkomu .
" Innblástur fenginn úr hi-fi hljómflutningstækjum Andri Hrafn notaðist við aðalhugtökin úr hip-hop sem heimspeki við gerð línunnar .
" Hip-hop sem heimspeki er nokkurs konar endurvinnsla , endurnotkun , klippa , breyta og remix .
Ég er að nota þessar aðferðir til þess að búa til mínar eigin vinnuaðferðir , " segir Andri og bætir við að fagurfræðilegur innblástur sé fenginn úr hi-fi hljómflutningstækjum .
21. aldar blómabarn " Norræni innblásturinn varð óvart , " segir Ásrún Ágústsdóttir og bætir við að við gerð línunnar hafi hún unnið með ákveðna músu í huga sem er blanda af Línu Langsokk , Angelu Davis og Jane Birkin .
" Út frá þessu varð línan svolítið abstrakt póstmódernísk , 21. aldar blómabarn .
Ég er með lífræn snið .
Þau minna svolítið á sænskt sveitalíf og við það er ég með print og " optical ellusion " eða sjónblekkingar vefnað sem ég óf sjálf .
" Öll efnin í línunni eru náttúruleg , íslenskur mokki og mongólskur pels í bland við laxaroð .
En Ásrún vann einnig með gallaefni og hör .
" Línan er afslöppuð og innblásin af manneskju sem er samkvæm sjálfri sér og fylgir eigin innsæi .
" Textíll úr kítti " Innblásturinn kom út frá sýkingum .
Ég á bók með gömlum læknateikningum af sýkingum því áður en myndavélin var fundin upp voru sjúkdómarnir teiknaðir upp fyrir aðra lækna .
Hugmyndin kemur þaðan .
Ég var svolítið að vinna með bæði hugmyndafræði-sýkingu og líkamlega , hvernig í raun og veru við sýkjumst af hugmyndum samfélagsins , hvernig það mergsýgst inn í okkur og hugsunarhátt okkar , " segir Birkir Sveinbjörnsson sem vann með lífræn efni og bjó til textíl úr kítti og " sýkti " þannig efnin .
" Þá er ég bæði að vinna með það náttúrulega og það sem er búið til af samfélaginu og blanda því saman .
Þetta er svolítið mikið áhersla á textíl og síðan er ég með frekar frekar kynlaus snið og form .
" Andstæður karlmennsku og kvenleika " Í línunni er ég að leita að eitthverskonar nýjum kynþokka .
Ég er að pæla í hliðum kvenleikans og andstæðum karlmennsku og kvenleika , " segir Ingibjörg og bætir við að efnin sem hún notar í línunni séu mjög ólík og þar komi sterkt fram þessi leikur með andstæður .
Hún prófaði nýjungar í textílvinnu , óf , prentaði og prófaði að blanda saman óhefðbundnum efnum .
" Textíllinn er því frekar í aðahlutverki .
Ég er að taka hefðbundnar , karlmannlegar flíkur og útfæra þær á nýjan hátt .
" Vinnugallar í bland við lúxus-kvöldklæðnað Elsa Vestmann skapaði sér ákveðna ímynd eða músu sem veitti henni innblástur við gerð línunnar .
" Þessi týpa er rosalega sjálfsörugg og svöl .
Hún er í skærum litum og áberandi fatnaði .
Hún er bæði djörf og skemmtileg .
" Elsa lék sér með geometrísk form við gerð línunnar .
" Ég vann með silki og fleiri lúxusefni en sniðin minna meira á vinnugalla í bland við lúxus-kvöldklæðnað .
Rík áhersla á litasamsetningu og munstur Halldóra Sif sótti innblástur frá Japan við gerð línunnar og vann með náttúruleg efni , til að mynda leður , sirki og ull .
" Ég nota geometrísk form , bæði í sniðum og í printum .
í sníðagerð notast ég við japanska sníðatækni .
Sniðin eru svolítið látlaus og minna svolítið á kimono en ég lagði ríka áherslu á litasamsetningu og munstur .
" Býr til nýtt munstur úr tweed-munstrinu " Ég byrjaði á því að búa mér til ákveðinn karakter sem ég vann út frá .
Sú týpa er fyndin , vandræðalegur skrifstofukarakter og þaðan er ég að nýta mér ákveðna þætti úr hefðbundnum klæðnaði , " segir Helga Lára sem vann línuna að hluta til beint í efni .
" Ég " drapeaði .
" hefðbundnar flíkur og út frá því urðu til allskonar ólík form .
Mér finnst mikilvægt að vera trú því sem kemur út úr slíkri vinnu því þar verða til áhugaverð form .
" Helga notaði fekar hefðbundin efni eins og tweed og ull sem hún svo blandaði saman við nælon .
" Nælon er efni sem teygist mikið á meðan ullin haggast eiginlega ekki og ég spila svolítið með þann mismun .
Ég er líka að sauma ofan í tweed-efnið með allskonar ullargarni og búa til nýtt munstur úr tweed-munstrinu sem er í grunninum en vera samt trú hefðbundna tweed-efninu .
" Áhersla á form og línur Kristín Sunna lagði mikla áherslu á sníðagerð og segir línuna hafa að miklu leyti snúist um form og línur .
" Efnin eru þung , bæði konungleg og framúrstefnuleg og svolítið eins og úr öðrum heimi .
Hlutföllin eru ósymmetrísk .
" Kristín segir innblástur hafa sprottið út frá laginu Moby með Honey ( Lulu Rouge Remix ) , en hún skissaði alla línuna undir því lagi sem skapaði ákveðna stemningu og þema í línunni .
Hún vann aðallega með pastelliti og saumaði í saumana til þess að ýkja línur .
