" Ég er nokkuð viss um að þetta er Íslandsmet .
Landsbyggðarhljómsveit sem hefur gefið út sjö plötur .
Viti einhver betur má hann endilega láta okkur vita " Grallararnir , Hvanndalsbræður á Akureyri , eru komnir í hring .
Þrír stofnuðu hljómsveitina fyrir mörgum árum ; Summi , Rögnvaldur gáfaði og Valur Freyr .
Hópurinn stækkaði þegar á leið , Röggi sagði svo skilið við bandið og síðar Valur .
" Svo fékk ég bara nóg af hinum , " segir Summi kíminn , spurður hvers vegna hann sé kominn á upphafsreit á ný með gömlu félögunum .
Platan Klappa ketti kemur út um helgina .
Útgáfutónleikar verða 30. apríl á Kaffi Rauðku á Siglufirði og 2. maí á Græna hattinum á Akureyri .
Forsala miða hefst um helgina og platan fæst með fyrir slikk .
Verður svo ekki seld fyrr en síðar .
" Ef hún verður þá einhvern tíma seld .
" Spurðir um tónlistina stendur ekki á svari : " Hún er alltaf jafn léleg ! Þetta er eins og þegar við vorum að byrja , " segir Summi , Sumarliði Helgason .
" Upptakan er vandaðri og hljóðblöndunin betri en tónlistin jafn illa ígrunduð og áður , skulum við segja , " botnar Rögnvaldur Rögnvaldsson .
" Við erum komnir í aðeins meiri vitleysu aftur og meira pönk , " bætir Valur Freyr Halldórsson við .
Stórsöngvarinn og rokkarinn Magni Ásgeirsson er gestur á plötunni ; leikur á rafmagnsgítar .
" Magni fékk ekki að syngja af því að okkur finnst hann ekkert spes ! " segir Valur .
" Eða af því að við komum ekki nógu vel út í samanburði ...
" 