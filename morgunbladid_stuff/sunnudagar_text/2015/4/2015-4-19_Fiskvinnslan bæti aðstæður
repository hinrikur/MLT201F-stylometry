Fjölgun slysa í fiskvinnslu er áhyggjuefni , segir í ályktun Framsýnar – stéttarfélags í Þingeyarsýslum .
Þar er vitnað til úttektar sem gerð var á vegum Vinnueftirlitsins nýlega sem leiddi í ljós að ástandið væri slæmt og stofnunin hefði krafið stjórnendur nokkurra fyrirtækja um tafarlausar úrbætur .
Í ályktun Framsýnar er tekið undir þau sjónarmið að öryggismál í fiskvinnslu þurfi að vera í fullkomnu lagi .
Í því sambandi gegni Vinnueftirlitið mikilvægu hlutverki .
Þá sé ábyrgð hönnuða vinnslulína og fyrirtækja í fiskvinnslu mikil , þar sem þeim beri skylda til að tryggja öryggi starfsmanna .
Samantekt Vinnueftirlitsins er , að mati Framsýnar , áfellisdómur yfir sjávarútveginum og það kallar á umræðu .
Fyrir liggi að aukin tæknivæðing hafi aukið afköst í fiskvinnslu , jafnframt sem aukin framleiðni hafi bætt afkomu fyrirtækjanna .
Ólíðandi með öllu " Á sama tíma hefur ekki verið hugað að velferð starfsmanna , sbr. samantekt Vinnueftirlitsins um fjölgun slysa í greininni .
Þá liggur fyrir að með aukinni tækni hafa stoðkerfisvandamál hjá fiskvinnslufólki aukist , sem er ólíðandi með öllu , " segir í ályktun Framsýnar .
sbs@mbl.is 