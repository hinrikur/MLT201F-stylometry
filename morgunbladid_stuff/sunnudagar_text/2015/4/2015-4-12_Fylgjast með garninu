Verslun Víkurprjóns í Vík í Mýrdal hefur verið stækkuð um 100 m ² til að mæta auknum fjölda ferðamanna sem koma á staðinn og gera þar innkaup sín .
Aðeins tvö ár eru síðan verslunin var stækkuð um 200 m ² , sem staðfestir hve vinsæll áfangastaður þetta er orðið .
Nú er verslunarrými Víkurprjóns alls um 520 m ² og að hluta til á tveimur hæðum .
Í breytingum þeim sem nú er lokið voru gluggar settir á milliveggi á efri hæð , svo viðskiptavinir geta nú fylgst með starfsemi prjónastofunnar .
Þetta mælist vel fyrir og getur fólk fylgst með hvernig ullargarn og lopi verða eftirsóttar tískuvörur .
Mikil eftirspurn hefur verið eftir prjónavörum frá Víkurprjóni á síðustu misserum , bæði hérlendis auk þess sem útflutningur er stór og vaxandi póstur í allri starfseminni .
Til að bregðast við því var prjónaverksmiðja fyrirtækisins stækkuð í lok síðasta árs og prjónavélum fjölgað úr sex vélum í tólf .
Eykur það afköstin tiil muna .
Hjá Víkurprjóni eru fimmtán stöðugildi allt árið en yfir sumarmánuðina er starfsmönnum verslunarinnar fjölgað um tíu .
