Talið er að Frakkar eigi heiðurinn af þeim sið að snæða osta með léttvíni .
Samsetningin getur verið einstaklega ljúf ef valið er rétt saman og getur þetta tvennt af sér mikla matarást .
Gunnþórunn Jónsdóttir gunnthorunn@mbl.is Miðlungssterkir ostar Þessum flokki tilheyra ostar á borð við Jarlsberg , Ricotta , geitaost og Gouda-ost .
Hvítvín í þyngri kantinum , sem hafa meðalfyllingu og sterkan ilm t.d. Chardonnay , Merlot og Syrah , henta vel með miðlungsostum .
Einnig henta dimmrauð rauðvín með meðalfyllingu vel með miðlungsostum .
Þetta er vegna þess að slíkar tegundir innihalda meira magn af tanníni en ljós vín og eru léttari og standa því frekar undir sér með þroskuðum ostum .
Harðir ostar Harðir ostar eru gjarnan stífir , bragðið af þeim ýmist þurrt eða salt og eru þeir oftast þroskaðir .
Harðir ostar á borð við Parmesan og Primadonna tóna einstaklega vel með djúprauðum vínum með meðalfyllingu og henta vel með Chianti .
Vín á borð við hina vinsælu þrúgu Cabernet Sauvignon passa vel fyrir harða osta eins og til dæmis Cheddar .
Gott er að drekka Merlot með Gouda osti .
Hvítmygluostar Hér höfum við rjómakennda og mjúka osta með mildri skorpu eða húð .
Hvítmygluostar byrja á því að þroskast út á við og færa sig síðan hægt og rólega nær miðjunni .
Miðjan er því minnst þroskuð .
Hinn franski Brie ostur er hvítmygluostur og fer afar vel með krydduðu hvítvíni eða rauðvíni með miklum ávaxtakeim en ávaxtakennd rauðvín innihalda yfirleitt lítið magn af tannín sem tónar vel með ostum á borð við Brie .
Vín á borð við Chardonnay , Pinot Gris og Pinot Noir henta vel með hvítmygluostum .
Hins vegar fer kampavín afskaplega vel með Camembert .
Blámygluostar Bragðið af blámygluostum getur verið biturt og rammt en gefur þó afskaplega sérstakt og beitt bragð .
Oft er blámygluostar saltir og hafa bláan blæ yfir sér .
Blámygluostar á borð við Roquefort frá Frakklandi og Gorgonzola eða gráðaostur frá Ítalíu hafa þetta stingandi bragð sem fer vel á með desertvínum og kröftunum rauðvínum .
Prófið að drekka t.d. Riesling eða Sauternes með slíkum ostum .
Sætan í víninu jafnar út seltuna sem má finna í blámygluostum .
Ferskir ostar Ferskir ostar endast fremur stutt og gott er að drekka með þeim ljós vín og létt svo sem Pinot Grigio , létt Riesling vín og Sauvignon Blanc .
Mozzarella , Halloumi , Mascarpone og fetaostur eru meðal þeirra sem flokkast sem ferskir ostar en ferskir ostar eru mjúkir og gjarnan hægt að smyrja þá .
