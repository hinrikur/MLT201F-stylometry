M ér finnst alltaf góð tilfinning í morgunsárið að sjá fyrstu vélina koma inn til lendingar .
Vita að dagurinn er á réttu róli , " segir Ari Fossdal , stöðvarstjóri Flugfélags Íslands á Akureyri .
Ari er að ætla má , í vitund margra , maðurinn sem í vitund margra er sjálft andlit bæjarins , en hann hefur í bráðum aldarfjórðung starfað í afgreiðslunni á Akureyarflugvelli , hvar hann innritar farþega í flug , grípur ferðatöskur og raðar á færiband og gengur frá eða breytir bókunum ef fólk hringir í öngum sínum .
Áður en kaffivélin kemur Þegar hádegisvélin er flogin suður er stutt stund milli stríða og þá gefst tækifæri fyrir spjall við blaðamann .
Það eru tveir tímar uns kaffivélin kemur , en það er laust fyrir klukkan fjögur síðdegis sem hinn fleygi Fokker kemur úr suðri yfir hálendið .
Steypir sér niður dalina í innanverðum Eyjafirði og kemur svo á langri lokastefnu og lendir á Akureyrarflugvelli .
Rennt er upp að flugstöðinni og þegar slökkt hefur verið á hreyflunum kemur út stór hópur fólks , þverskurður mannlífsins .
" Starfið kallar á að maður fylgist vel með veðurspám og öllum teiknum um veðráttu , " segir Ari .
" Raunar er það gamall vani því flugið hefur verið stór þáttur í lífi mínu alveg síðan ég var strákur .
Faðir minn , Jóhannes Fossdal , var flugstjóri og margir fleiri í umhverfi mínu tengdust fluginu svo þetta er allt býsna samofið .
" Ari hóf störf á Akureyrarflugvelli 2. janúar 1991 .
Var fyrstu árin starfsmaður Flugfélags Norðurlands sem seinna varð Flugfélag Íslands .
Síðustu árin hefur hann svo stýrt starfsemi FÍ nyrðra , hvar 15 manns starfa.Kostað er kapps að allir starfsmenn geti sinn hinum fjölbreyttu verkefnum sem upp koma í dagsins önn ; hvort sem það er að ganga frá bókunum eða fara út á stæði og ná í farangurinn eða raða troðfullum töskum um borð í flugvélarnar Stærsti pósturinn í rekstri FÍ Á venjulegum degi fara flugvélar FÍ sex ferðir milli Reykjavíkur og Akureyrar og á háönninni til dæmis í kringum helgar geta ferðir verið fleiri .
" Samfélagið hér á Akreyri og nærliggjandi svæði eiga mikið undir fluginu og að áætlun raskist ekki , " segir Ari .
" Í vetur hefur veðrið stundum sett strik í reikninginn og slíkt truflar margt , til dæmis skemmtiferðir , árshátíðir , fundi og fleira .
Í vetur þurfti til dæmis að aflýsa tónleikum Sinfóníuhljómsveitar Íslands í Hofi , enda komust hljóðfæraleikarar hvorki lönd né strönd .
Fleiri dæmi mætti nefna sem undirstrika mikilvægi innanlandsflugs og þar með Reykjavíkurflugvallar .
" Farþegar með Flugfélagi Íslands í fyrra voru liðlega 300 þúsund og þar af fóru um 160 þúsund til og frá Akureyri sem er stærsti pósturinn í rekstri félagsins .
Reyndar eru umsvifin talsvert meiri en framangreinar tölur gefa til kynna , því starfsmenn FÍ nyrðra hafa einnig með höndum afgreiðslu véla annara félaga sem um flugvöllinn fara , svo sem Norlandair sem flýgur meðal annars til Grímseyar og til byggðarlaga á NA-horni landsins .
Einnig til Grænlands en almennt millilandaflug til og frá Akureyri , svo og tengiflug Icelandair þaðan beint á Keflavíkurflugvöll og þaðan handan um höf , er í miklum vexti og góðri sókn .
Millilandaflugið styrkir Og nú eru breytingar framundan í starfi Flugfélags Íslands , þegar þrjár vélar af gerðinni Bombardier Q400 koma í stað Fokker 50 , en vélar þeirrar gerðar og fyrirrennari þeirra hafa verið þarfasti þjóninn í innanlandsfluginu síðustu hálfa öldina .
Reynslan er góð en lengi hefur þótt vera þörf vélum nýrrar gerðar , enda hafa aðstæður og starfsumhverfi í fluginu breyst mikið á undanförnum árum .
" Nýju vélarnar , sem eru sterkbyggðar og taka um 75 manns , henta vel á leiðum þar sem farþegafjöldi er nokkur , svo sem Akureyri .
Þetta opnar félaginu líka tækifæri til þess að fara á nýja áfangastaði í Noregi , Skotlandi og Færeyjum að viðbættu svo Grænlandsfluginu sem vegur um þriðjung í starfsemi FÍ .
Í þessu liggja sóknarfæri fyrir Akureyri , en fólk hér á svæðinu er áfram um að héðan verði millilandaflug að staðaldri sem þá yrði ný gátt inn í landið og myndi styrkja ferðaþjónustuna hér til muna .
" Fargjöld í takt við þróun Ari Fossdal segir að í starfinu á Akureyrarflugvelli sé þjónusta við fólkið rauði þráðurinn .
Allt sé gert til að koma til móts við viðskiptavinina sem eiga svo mikið undir því að fá far og að leiðin sé greið .
" Oft kemur fyrir að fólk hringi á síðustu stundu og þurfi að komast suður í hvelli .
Já , og oftast er hægt að bjarga því .
Sumum finnst fargjöldin vera há , en ef bókað er í tíma eða stokkið á tilboðspakka fæst hagstæðara verð .
Miðað við raunvirði eru fargjöldin þó hagstæð að mínu mati , við höfum þar verið í takt við verðlagsþróun og aðrar slíkar breytur .
" Líflegar umræður í teríunni Helmingur farþega í Akureyrarfluginu mun vera fólk sem greiðir fargjöld sín sjálft .
Margir ferðist á kostnað fyrirtækja eða annarra slíkra en færri en tíu af hundraði farþega á kostnað ríkisins , en margir hafa talið það hlutfall vera hærra .
Greining sem Flugfélag Íslands hefur látið gera sýnir tölurnar hins vegar svart á hvítu .
Þar eru jafnframt ýmsar bábiljur hraktar .
Í umræðu dagsins hefur því verið kastað fram – sjálfsagt í gamni eða hita leiksins – að farþegar séu einkum landsbyggðarþingmenn á flandri milli funda .
Slíkt er þó fjarri sanni .
" Vissulega er það fólk sem við höfum valið til forystu gjarnan á ferðinni og fáum farþegum er þægilegra að veita þjónustu , " segir Ari .
" Oft rabba ég við þetta fólk á léttu nótunum , en fyrir mér er afgreiðsluborðið nánast heilagt og ekki staður til að koma skoðunum mínum á framfæri .
En það gegnir allt öðru máli væri slíkt yfir kaffibola í kaffiteríunni hér .
Og þaðan má reyndar oft heyra líflegar umræður þar sem ráðamenn fá skoðanir almennings beint í æð og þar geta átt í hlut þingmenn og ráðherrar eða forseti Íslands .
" 