Ritlistarbúðirnar Iceland Writers Retreat eru haldnar í 2. sinn 8.-12. apríl en búðirnar eru ætlaðar fólki sem vill þjálfast í skrifum á Íslandi og ekki er skilyrði að það hafi gefið út ritverk áður .
Rithöfundurinn Sjón kennir við búðirnar en einnig munu erlendir heimsþekktir og margverðlaunaðir rithöfundar verða þar , svo sem Barbarara Kingsolver , Linn Ullman og Ruth Reichl .
Búðunum er ætlað að stuðla að auknum samskiptum rithöfunda og annarra bókmenntaáhugamanna og kynna bókmenntaarf Íslendinga um leið fyrir erlendum gestum , en alls verða þátttakendur í búðunum um 100 talsins .
Áhugasömum er bent á heimasíðu viðburðarins ; icelandwritersretreat.com .
Þess má geta að búðirnar vöktu mikla athygli þegar þær voru haldnar í fyrsta sinn á síðasta ári og var fjallað um þær víða í erlendum miðlum .
