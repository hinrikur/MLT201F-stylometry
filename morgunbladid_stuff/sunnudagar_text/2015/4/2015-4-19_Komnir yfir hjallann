" Þetta er allt á áætlun og gengur vel .
Nú erum við komnir yfir þann hjalla sem ætla mátti að yrði erfiðastur , " segir Óskar Sigvaldason , framkvæmdastjóri Borgarverks .
Starfsmenn fyrirtækisins vinna þessa dagana við endurgerð Tryggvagötu á Selfossi .
Hafist var handa um framkvæmdir um í febrúar og þeim á að ljúka í september næstkomandi .
Skipt er um jarðveg og lagnir , útbúnar nýjar stéttir og stæði við ofanverða Tryggvagötu sem liggur þvert í gegnum bæinn , frá norðri til suðurs .
Vegna þessa var Austurvegi , það er Hringveginum í gegnum bæinn , lokað í sex vikur og umferð beint um aðrar götur tímabundið .
Það var á síðasta ári sem Borgarverk , sem hefur höfuðstöðvar í Borgarnesi , nam land á Suðurlandi mað kaupum á jarðvinnudeild Ræktunarsambands Flóa og Skeiða á Selfossi .
Á vegum Borgarverks er unnið að ýmsum verkefnum um þessar mundir .
Háönnin er sumartíminn , en fyrirtækið gerir út þrjá vinnuflokka og sér sá mannskapur um að leggja klæðingar á veg um allt land .
