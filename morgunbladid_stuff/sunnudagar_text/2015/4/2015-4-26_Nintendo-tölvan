Snúrurnar í fjarstýringarnar eins og girnilegar lakkrísreimar ...
hljóðið þýða sem heyrðist þegar leik var smellt í hólfið ...
tónlistin fallega sem gerði leikina ógleymanlega .
Ef eitthvað er klassík í leikjatölvuiðnaðinum þá er það Nintendo-tölvan , sem fullu nafni nefndist Nintendo Entertainment System .
Hún kom á markað árið 1985 og var fyrsta leikjatölvan frá Nintendo sem kom á markað utan Japan .
Í Japan nefndist tölvan einfaldlega Famicom eða Fjölskyldutölvan , en hér á Íslandi var hún alltaf kölluð " Nintendó " meðal ungmenna , sem skiptust á að blása inn í leiki til að losa þá við ryk og drita á A- og B-takkann til þess að láta karaktera framkvæma einhverjar listir .
Tölvan var langsöluhæsta leikjatölva síns tíma og var byltingarkennd að því leyti að hún gerði þriðju aðilum kleift að hanna leiki fyrir hana .
Ninteno Entertainment System hefur margoft verið valin besta leikjatölva sögunnar .
