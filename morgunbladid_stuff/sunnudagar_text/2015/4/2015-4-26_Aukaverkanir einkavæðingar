Breski rithöfundurinn James Meek var gestur á Bókmenntahátíð í Reykjavík í september 2005 og ræddi þá um bók sína Í nafni kærleikans , sem Bjartur gaf út þá um haustið í þýðingu Árna Óskarssonar .
Í nafni kærleikans , sem heitir The People ' s Act of Love á frummálinu , var vel tekið og hlaut ýmis verðlaun .
Meek er þó ekki bara rithöfundur , heldur er hann lika þekktur sem blaðamaður og hefur verið verðlaunaður sem slíkur .
Síðasta bók hans , Private Island : Why Britain Now Belongs to Someone Else , var einmitt bók blaðamanns , .
en í henni fjallar hann um einkavæðingu breskra ríkisfyrirtækja , póstþjónustu , járnbrauta , vatns- og rafmagnsveitu , heilbrigðisþjónustu og húsnæðismála og það að sú einkavæðing hefur ekki skilað þeim ávinningi sem lofað var , ekki síst í kjölfar þess að erlendir fjárfestar hafa keypt ráðandi hlut í fyrirtækjum í grunnþjónustu og mjólka úr þeim allar tekjur .
Meek rekur hnignum fyrirtækja í grunnþjónustu til einkavæðingarinnar sem hófst í stjórnartíð Margareth Thatcher og stendur enn og leiðir líkur að því að næst á uppboðsskránni sé breska heilbrigðisþjónustan sem hægrimenn hyggist einkavæða án tillits til þess hve fyrri einkavæðing hafi skilað litlum árangri .
Fyrir Private Island er Meek tilnefndur til Orwell-verðlaunanna , en þau eru veitt í nafni George Orwell þeim bókum um stjórnmál sem næst komast því að vera listaverk .
Aðrir sem tilnefndir eru til verðlaunanna eru Rana Dasgupta fyrir bók sína Capital , Dan Davies fyrir In Plain Sight , ævisögu Jimmy Savile , David Kynaston fyrir Modernity Britain , Nick Davies fyrir Hack Attack og Louisa Lim fyrir The People ' s Republic of Amnesia sem fjallar um voðaverkin á Tiananmen-torgi í Peking .
