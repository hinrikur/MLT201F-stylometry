Fyrirtækið Zymetech hlaut á dögunum Nýsköpunarverðlaun Íslands sem afhent voru á Nýsköpunarþingi .
Zymetech er leiðandi á sviði rannsókna , þróunar , framleiðslu og sölu náttúrulegra sjávarensíma til hagnýtingar í húðvörur , lækningatæki og lyf .
Ágústa Guðmundsdóttir , prófessor við HÍ og rannsóknastjóri Zymetech , veitti verðlaununum viðtöku .
Zmetech framleiðir húð- og snyrtivörur sem seldar eru undir ýmsum vörumerkjum .
Nýjasta afurð Zymetech er lækningavaran PreCold .
Það er munnúði til varnar gegn kvefi , en klínískar rannsóknir sýna fram á að fækka má veikindadögum af völdum kvefs um allt að helming ef munnúðinn er notaður reglulega meðan einkenni kvefsins vara eða sem fyrirbyggjandi , segir í tilkynningu .
Zymetech hefur í gegnum tíðina notið stuðnings íslenskra rannsóknarsjóða .
Sá stuðningur ásamt samstarfi við Háskóla Íslands og Landspítala Háskólasjúkrahús þykir hafa skipt sköpum við uppbyggingu fyrirtækisins .
Sé þetta gott dæmi um hvernig háskólar og rannsóknarstofnanir geta stuðlað að nýsköpun í atvinnulífi með stuðningi rannsóknarsjóða .
sbs@mbl.is 