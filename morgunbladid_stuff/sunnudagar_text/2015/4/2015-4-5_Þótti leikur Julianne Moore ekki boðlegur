Ferðamálayfirvöld í Tyrklandi eru greinilega vandlát en á dögunum var upplýst að þau hefðu sagt upp samningi við leikkonuna Julianne Moore , þar sem frammistaða hennar í kynningarmyndbandi fyrir land og þjóð þótti ekki boðleg .
Moore hlaut sem kunnugt er Óskarsverðlaunin fyrr í vor fyrir frammistöðu sína í kvikmyndinni Still Alice .
Forsaga málsins er sú að Moore var ráðin til að taka þátt í auglýsingaherferðinni en þegar ferðamálayfirvöld í Tyrklandi sáu útkomuna kröfðust þau þess að leikkonan kæmi aftur í upptökur , þar sem leikur hennar væri alls ekki nógu góður , að því er fram kemur í The Hurriyet Daily News .
Þar sem Moore tók þetta ekki í mál var samningi rift og hætt við herferðina .
Hlutverk Moore mun hafa verið að sitja í flugvél og rifja upp fyrri kynni af Tyrklandi .
Meiningin mun hafa verið að höfða til enskumælandi ferðamanna .
Auglýsingarnar voru teknar upp í Los Angeles .
Moore hreppti Óskarsverðlaunin í fyrsta sinn á þessu ári sem besta leikkona í aðalhlutverki .
Það var varla tilviljun en hún hafði verið tilnefnd fjórum sinnum áður .
Mögulega eru ferðaauglýsingar ekki hennar tebolli .
