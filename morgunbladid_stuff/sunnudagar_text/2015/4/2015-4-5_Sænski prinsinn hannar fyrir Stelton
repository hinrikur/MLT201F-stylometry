Sænski prinsinn Carl Philip , sem er menntaður grafískur hönnuður , er einn af tveimur hönnuðum sem hanna vorlínu danska hönnunarhússins Stelton , en Oscar Kyldberg hannar línuna ásamt prinsinum .
Nýja línan , sem ber heitið Stockholm , samanstendur af þremur vösum og fjórum skálum í mismunandi stærðum .
Vörurnar eru gerðar úr enamel og áli en við gerð línunnar sóttu hönnuðirnir innblástur í sænsku eyjaklasana og Eystrasaltið – sem hvort tveggja er einkennandi fyrir Stokkhólm .
