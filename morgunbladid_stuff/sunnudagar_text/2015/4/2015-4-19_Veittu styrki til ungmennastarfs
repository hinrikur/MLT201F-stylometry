Í tilefni af 50 ára afmæli Lionsklúbbs Selfoss afhentu klúbbfélagar nú í vikunni styrki að upphæð 1,5 milljónir króna til líknar- og menningarmála í byggðarlaginu .
Þeir sem atfylgi fengu eru Viss , sem er vinnu- og hæfingarstöð fatlaðra , Skátafélagið Fossbúar , Björgunarfélag Árborgar og Lúðrasveit Selfoss .
Styrkir þessir eru sérstaklega ætlaðir til að efla starf með ungu fólki .
Það var 13. apríl 1965 sem Lionsklúbbur Selfoss var stofnaður .
Í klúbbnum eru 33 félagar , þar af einn sem verið hefur með alveg frá upphafi .
Starfsemin er öflug og mörg járn í eldinum .
Stuðningur við líknar- , menningar- og umhverfismál hefur þó alltaf verið efst á baugi .
Einnig hefur atfylgi verið veitt við verkefni bæði á lands- og heimsvísu .
sbs@mbl.is 