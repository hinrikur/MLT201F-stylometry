Þessa dagana er ég mestmegnis að lesa fræðibækur og skrif um tónlistarmenn .
Þessar bækur komast nú ekki á topplistann minn um bestu bækurnar og því fór ég aðeins að hugsa til baka og komst að því að sú bók eða öllu heldur sú sería sem ég hef líklegast haft mest gaman að væri The Hitchhiker ' s Guide to the Galaxy eftir rithöfundinn Douglas Adams .
Í stuttu máli fjalla bækurnar um hinn seinheppna Arthur Dent og ævintýri hans um sólkerfin eftir að jörðinni hefur verið eytt svo hægt sé að leggja hraðbraut í gegn þar sem jörðin var áður .
Arthur er önnur af tveim mannverum sem lifa endalokin af , þökk sé vini hans Ford Prefect sem er í raun geimvera strönduð á jörðinni .
Saman ná þeir að húkka sér far með geimskipi Vogon , veranna sem eyddu jörðinni .
Ford skrifar fyrir útgáfurisann Megadodo sem gefur út The Hitchhikers Guide to the Galaxy , rafræna alfræðiorðabók um alla þá vitneskju sem til er .
Ásamt félögunum Arthur og Ford eru áberandi persónurnar Zaphod Beeblebrox , forseti sólkerfanna og hálf-frændi Fords , Trillian sem er hin mannveran sem lifði af eyðileggingu jarðarinnar og þunglynda vélmennið Marvin .
Bækurnar eru mjög hressandi lesning fyrir furðufugla eins og mig , mikil satíra og gríðarlega fyndnar .
Sögurnar voru upphaflega útvarpsleikrit hjá BBC og síðar hafa verið gerðir sjónvarpsþættir og kvikmynd eftir sögunum .
Hugarheimur Douglas Adams er ansi frjór og hafa bækurnar notið gríðarlegra vinsælda enda um algjöra ritsnilld að ræða í léttgeggjuðum vísindaskáldsögustíl .
