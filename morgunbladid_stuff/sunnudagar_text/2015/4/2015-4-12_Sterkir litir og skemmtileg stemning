Una Ólöf Gylfadóttir , verslunarrýmis- og útstillingahönnuður hjá IKEA , og Björn Ragnar Lárusson , byggingatæknifræðingur hjá Þjóðskrá Íslands , búa í fallega inrréttaðri íbúð í Breiðholti ásamt börnum sínum , Hrafnkeli Mána , ellefu ára , og Hafdísi Birtu , sex ára .
Sigurborg Selma Karlsdóttir sigurborg@mbl.is Heimilisstíllinn einkennist af góðri blöndu af sterkum litum , við og svörtum og segir Una stílinn í áttina að " midcentury modern " .
Una og Björn segja mikilvægast við innréttingu heimilisins að það virki fyrir fólkið sem þar býr og sé bæði heimilislegt og skemmtilegt .
" Í vinnunni er ég náttúrlega umkringd alls konar innanbúðarefni frá IKEA , annars er það eins og flestir Pinterest og þessi helstu skandinavísku húsbúnaðartímarit , " útskýrir Una og bætir við að bækur veiti einnig mikinn innblástur við innréttingu heimilisins .
Frá borðstofunni er útgengt á rúmgóðar svalir þar sem fjölskyldan nýtur sín á sumrin .
Aðspurð hvað sé á óskalistanum fyrir heimilið segist parið langa til að taka baðherbergið í gegn .
" Það er löngu kominn tími á það og okkur langar að taka baðherbergið í gegn .
Annars er ég svolítið spennt fyrir borði sem Ilse Crawford hannaði fyrir IKEA og kemur í búðir í haust .
" 