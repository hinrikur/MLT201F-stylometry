Bílaframleiðandinn Ford kynnti á dögunum til sögunnar nýja tækni fyrir bíla sem gerir þeim kleift að lesa á umferðarskilti og þar með hægja ferðina sjálfkrafa fyrir hönd ökumanns .
Tæknin kallast Intelligent Speed Limiter , sem gæti verið þýtt sem greindarleg hraðatakmörkun á íslensku , og var frumsýnd í Þýskalandi en verður fáanleg á heimsvísu í nýjustu útgáfu Ford S-Max-bílanna frá fyrirtækinu .
Tæknin grundvallast á því að myndavél er komið fyrir á framrúðunni og upplýsingar frá henni eru sendar í tölvubúnað bílsins sem borið getur kennsl á það sem linsa myndavélarinnar fangar .
Þegar kerfið ályktar að ökumaður aki yfir hraðatakmörkunum , getur bifreiðin sjálfkrafa stillt hraða sinn án þess að nota til þess bremsur .
Í staðinn hefur kerfið áhrif á snúningshraða vélarinnar með því að stilla af bensínsmagnið sem flutt er til hennar .
Það verður til þess að hraði bílsins minnkar jafnt og þétt þangað til hann nær settum hámarkshraða .
Búnaðurinn er virkjaður með takka í stýrinu , en ökumaðurinn getur hins vegar ávallt haft aðgerðir búnaðarins að engu með því að stíga ákveðið á bensíngjöfina .
Markmiðið með þessari nýju tækni á vegum Ford er að koma í veg fyrir að ökumenn virði óviljandi hraðatakmarkanir að vettugi .
" Ökumenn eru ekki alltaf meðvitaðir um hraða sinn og átta sig stundum ekki á broti sínu fyrr en eftir á , þegar þeim berst sekt í pósti eða lögreglubíll segir þeim að nema staðar , " sagði Stefan Kappes , yfirmaður öryggissviðs Ford , við kynninguna .
" Nýja greinda kerfið okkar getur minnkað stress ökumanns og aðstoða viðskiptavini okkar við að halda sig innan hraðatakmarkana .
" Talið er að tæknin gæti notið vinsælda í Evrópu , þar sem sektir fyrir hraðaakstur eru bæði hærri og alvarlegri en í Bandaríkjunum .
Ökumenn í Bretlandi geta búist við um 100 punda sekt fyrir hraðakstur , eða því sem nemur um 20 þúsund krónum .
Í Finnlandi eru sektir launatengdar og iðulega mjög háar .
