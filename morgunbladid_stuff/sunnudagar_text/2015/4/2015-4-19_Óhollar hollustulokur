Neytendasamtökin Which ? í Bretlandi hafa komist að því að margar samlokur og salöt frá stórverslunum og keðjum séu jafnvel óhollari eða í það minnsta með fleiri kaloríum í en hamborgari á skyndibitastað .
Mikið er af salti , fitu og sykri í þessum réttum þrátt fyrir að oft séu þeir markaðssettir sem hollur valkostur í hádeginu .
Þetta átti við um hádegisverðarrétti frá Pret a Manger , Caffe Nero , Marks & Spencer og Asda .
Þetta gerist ekki síst úr af því að í salatsósunum er oftar en ekki majónes en í einni matskeið af majónesi ( 15 g ) eru 101 kaloría og 11 grömm af fitu .
Til dæmis inniheldur Brie og beikon-samlokan frá Caffe Nero fleiri kaloríur ( 624 ) heldur en stór McDonald ' s-hamborgari með osti ( 518 ) .
Þrjár af samlokunum sem Which ? skoðaði innihéldu fleiri en þrjár teskeiðar af sykri , þeirra á meðal Cheddar-samloka úr handverksbrauði frá Pret .
Kjúklinga- og beikonsamloka úr fjölkornabrauði frá M & S var með alls 694 kaloríur og 37,1 g af fitu sem er meira en Pizza Express-margarítupizza ( 683 kaloríur og 22,5 g fitu ) .
Það borgar sig sumsé að lesa vel á umbúðirnar .
