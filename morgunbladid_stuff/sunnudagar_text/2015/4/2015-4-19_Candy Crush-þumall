Bandarískur maður reif sin í þumlinum á því að spila Candy Crush í símanum sínum .
Maðurinn spilaði leikinn allan daginn á hverjum degi í sex til átta vikur og notaði alltaf vinstri höndina til verksins .
Þá hægri notaði hann til allra annarra almennra verka .
Þessi endurtekna hreyfing varð til þess að sinin rifnaði , ekki þar sem hún er þynnst eins og oftast varðandi meiðsl á þumli heldur þar sem hún er þykkust .
Þetta kemur fram í nýrri skýrslu í læknaritinu JAMA Internal Medicine .
Í skýrslunni er nefnt að það sé óvenjulegt að maðurinn hafi ekki fundið fyrir sársauka áður en sinin rifnaði en talið er að fíkn hans í Candy Crush hafi komið í veg fyrir sársauka .
Það að spila tölvuleiki gefur frá sér efni í heilanum sem tengd eru ánægju og spennu en þau geta líka virkað sem verkjalyf .
Það er því full ástæða til að gæta hófs í því að spila tölvuleiki í símanum .
Candy Crush er vinsæll leikur og eyddu spilarar 865 milljónum punda í leikinn árið 2014 , samkvæmt frétt Guardian .
