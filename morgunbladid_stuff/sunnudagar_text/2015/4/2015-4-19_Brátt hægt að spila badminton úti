Badminton þykir mörgum skemmtilegur sumarleikur og sniðugt að strengja net þvert yfir garðana í sumar til að nýta í badmintonspil en þau fást orðið víða í nokkrum gerðum og er hægt að nýta þau í fleiri boltaleiki um leið , svo sem til að spreyta sig á blaki .
Badmintoníþróttin hérlendis er þó vissulega óháð veðri og hægt að æfa hana áfram eftir að hausta fer þar sem mörg íþróttafélög bjóða upp á badmintonæfingar innandyra .
Fyrir þá sem ætla ekki að spila badminton endilega undir handleiðslu þjálfara má benda að á dönsku badmintonsíðunni badmintonsiden.dk , er hægt að finna ýmsa skemmtilega badmintonleiki og æfingar sem má spreyta sig á .
Síðan er að sjálfsögðu á dönsku en flestir ættu að geta bjargað sér á henni .
Eitt það fyrsta sem gæti þó gagnast þeim sem eru að spila badminton vel er þetta : Haltu spaðanum alltaf uppi úti á vellinum en ekki láta hann hanga niður .
Annars þarftu alltaf að eyða tíma í að byrja á að lyfta honum upp til að bregðast við skotum mótherja þíns .
