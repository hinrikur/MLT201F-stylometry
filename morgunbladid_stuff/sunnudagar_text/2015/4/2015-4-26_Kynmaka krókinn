Þeir sem stunda kynmök að meðaltali tvisvar til þrisvar í viku þéna 4-5% meira en þeir sem gera það ekki .
Þetta kemur fram í nýrri grískri rannsókn .
Þýðið var 7.500 manns .
Einnig kom fram í rannsókninni að fólk sem glímir við vanheilsu af einhverju tagi en ræktar eigi að síður kynhvötina af kostgæfni þénar 1,5% meira en fólk með samskonar kvilla en stundar ekki rekkjubrögð af neinu tagi .
Af öðrum niðurstöðum rannsóknarinnar má nefna að fólk sem tekur lyf að staðaldri er 5,4% minna virkt kynferðislega en aðrir .
Sömu sögu má segja af fólki með krabbamein .
Sykursjúkir eru 2,4% minna virkir en aðrir og fólk með liðagigt 3,9% .
Hjartveikir eru verst settir hvað þetta varðar , samkvæmt rannsókninni , en þeir eru 11,4% minna virkir kynferðislega en fullfrískir einstaklingar .
