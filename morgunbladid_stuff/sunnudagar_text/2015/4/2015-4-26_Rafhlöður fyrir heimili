Tesla er ekki bara bílaframleiðandi , heldur hefur fyrirtækið lýst því yfir að það ætli að snúa sér að rafhlöðuframleiðslu og það verður engin smáframleiðsla ; fyrirtækið er að reisa risaverksmiðju til að framleiða rafhlöður og hyggst leggja í þá vinnu um 700 milljarða króna .
Samkvæmt kynningu Tesla fyrir fjárfestum mun nýja verksmiðjan lækka framleiðslukostnað á bílarafhlöðum um þriðjung og afkastagetan vera nóg fyrir 500.000 Tesla-bíla á ári .
Rafhlöðurnar eru þó ekki bara fyrir bíla , því hægt verður að framleiða rafhlöður fyrir allskyns búnað annan og sumir hafa gert því skóna að Tesla hafi í hyggju að framleiða rafhlöður fyrir heimili , þ.e. rafhlöður sem hlaða má yfir daginn , nota til að mynda sólar- eða vindorku , eða þá með ódýrara rafmagni , til að mynda að nóttu , og nota yfir daginn .
Að þessu sögðu þá veit enginn hvernig viðkomandi rafhlaða verður og ekki heldur hvenær hún kemur á markað , það eitt liggur fyrir að Tesla stefnir að því að framleiða slíka rafhlöðu , eða svo sagði Elton Musk , eigandi fyrirtækisins , í viðtali á síðasta ári og fyrir stuttu bárust þau boð frá fyrirtækinu að á næstunni yrði slík heimilisrafhlaða kynnt nánar og þá væntanlega í samvinnu við orkufyrirtæki .
Panasonic framleiðir grunnrafhlöðurnar fyrir Tesla , en fyrirtækið setur þær síðan saman í rafhlöður fyrir bíla , og eins og sjá má á myndinni er undirvagninn á Model S ein samfelld rafhlaða .
