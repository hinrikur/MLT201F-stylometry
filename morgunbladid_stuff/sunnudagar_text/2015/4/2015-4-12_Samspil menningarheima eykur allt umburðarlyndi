Alþjóðadagur menningarlegrar fjölbreytni verður 21. maí næstkomandi .
Árið 2002 ákvað UNESCO , menningarstofnun Sameinuðu þjóðanna , að á degi þessum ár hvert skyldi vakin athygli á þýðingu menningarlegrar fjölbreytni sem er sameiginleg arfleifð alls mannkyns .
Beri að hlúa að henni og varðveita í þágu allra .
Gagnkvæm virðing Íslenska UNESCO-nefndin og Bandalag íslenskra listamanna hafa nú sameinast í því að vekja athygli á boðskap þessa dags .
Eru sem flestir hvattir þátttöku með fjölbreytilegum listviðburðum og umræðu í samfélaginu .
" Alþjóðadegi menningarlegrar fjölbreytni er ætlað að vekja athygli á því hversu fjölbreytt menning mannkyns er og minna á að aukinn skilningur á samspili ólíkra menningarheima eykur umburðarlyndi , félagslegt réttlæti og gagnkvæma virðingu menningarsamfélaga , " segir í tilkynningu .
Þar er þess og getið að menningarleg fjölbreytni geti af sér fjölskrúðugan og fjölbreytilegan heim með margvíslegum möguleikum þar sem hlúð er að hæfileikum mannsins og gildum .
Auk þess hvetji þetta til gagnkvæmrar virðingar milli ólíkra hópa og þjóða .
Til hagsbóta Í ár eru 10 ár liðin frá því UNESCO samþykkti samning um að vernda og styðja við fjölbreytileg menningarleg tjáningarform og skapa skilyrði til þess að menningarsamfélög nái að dafna og eiga með sér frjáls samskipti .
Ísland undirritaði samninginn árið 2007 en alls hafa 134 ríki staðfest hann .
Nánar má fræðast um þetta á heimasíðunum www.unesco.is og www.bil.is .
sbs@mbl.is 