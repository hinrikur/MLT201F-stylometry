Þóranna Kristín Jónsdóttir , markaðsfræðingur MBA , vinnur nú að ritröð sem hefur það að markmiði að greiða úr flækjum markaðsfræðanna .
Bókin var bæði gefin út fyrir alþjóðamarkað og seld í gegnum vefverslun Amazon , en einnig fyrir innlendan markað og fæst í stærstu Eymundsson verslununum .
Fyrsta bókin í röðinni kom út seint á síðasta ári og heitir " Marketing Untangled : The Small Business & Entrepreneur ' s Map Through the Marketing Jungle .
" Þórunn vinnur nú að nokkrum titlum ásamt því að halda námskeið og miðla af þekkingarbrunni sínum .
Blaðamanni lék forvitni á að vita hver væri galdurinn í markaðsfræðunum og hvort eða hvernig einstaklingar geta nýtt sér klæki markaðsfræðanna í einkalífinu .
Suðurnesjamenn þekkja Þórönnu ekki síður fyrir söng- og leiklist en markaðsfræðin og í þeim listgreinum liggur hennar fortíð .
Hún fór með sigur að hólmi í Söngvakeppni framhaldsskólanna árið 1993 fyrir Menntaskólann í Reykjavík með laginu Dimmar rósir , hélt síðan til náms í leiklist og söng í Musical Theater í London og vann þar í nokkur ár .
Það liggur því beinast við að spyrja af hverju þessi umskipti .
" Markaðsfræðin og leiklistin eru skyldari en margur heldur .
Mér finnst líka branding , sem mætti þýða sem ímyndamálin , skemmtilegasti hluti markaðsfræðanna og það snýst allt um hvernig fólk sér og upplifir fyrirtæki þitt , vöruna eða þjónustuna , svolítið eins og að byggja upplifun í leikhúsinu og byggja karakter .
Samskiptahæfileikar eru líka stór hluti af markaðssetningu , að geta komið hlutunum frá sér en ekki síst að geta séð hlutina frá sjónarhóli annarra .
Í leiklistinni ertu alltaf að setja þig í spor annarra , þ.e. persónurnar sem þú leikur , og í markaðsfræðunum þarftu alltaf að horfa á allt út frá sjónarhóli viðskiptavinarins .
Það þýðir ekkert að vera sjálfhverfur í markaðsmálunum því það er öllum sama um þig .
Það sem fólk vill vita er hvað þú getur gert fyrir það með því sem þú ert að bjóða .
Sögur eru líka stór hluti af markaðssetningu og ekki síst hvernig fólk sér fyrirtækið þitt .
Og hvað er leiklistin annað en að segja sögur ? " spurði Þóranna , sem nú stígur á svið til að halda erindi um markaðsmál .
Hún er þó alls ekki hætt að syngja og stenst ekki alltaf píanó eða flygil í húsi .
Hvað finnur fólk um þig á netinu ? Þegar kemur að henni sjálfri og fyrirtækjarekstrinum " Markaðsmál á mannamáli " sagðist hún nota mikið efnismarkaðssetningu en stóra þróunin í marksmálsmálum hefur mikið verið í þá átt á síðustu árum , að sögn Þórönnu .
En í hverju felst efnismarkaðssetning ? " Hún flest í því að senda frá sér efni sem hefur eitthvað að bjóða fyrir markhópinn , eitthvað sem fólk vill fá og nýta það á sama tíma til að byggja upp sterkt brand .
Það veltur á jákvæðum hugsunum og tilfinningum til þín , fyrirtækisins , vörunnar og / eða þjónustunnar .
" Þóranna bætti við að í raun séu öll fyrirtæki í dag í efnismarkaðssetningu að einhverju leyti .
Það að gefa út bækling eða setja gagnlegt efni á vefsíðuna , nota samfélagsmiðla , tölvupóstsmarkaðssetningu , vídeó eða blogg sé dæmi um efnismarkaðssetningu .
Þetta eru líka markaðstól sem einstaklingar eru að nota , sér í lagi samfélagsmiðlana , tölupósta , vídeó og blogg .
Geta einstaklingar notað klæki markaðsfræðinnar í sínu persónulega lífi sem og í atvinnulífinu ? " Já , algjörlega .
Við getum öll nýtt markaðsfræðina , t.d. til að ná í betri störf .
Personal branding eða uppbygging eigin ímyndar er mjög vaxandi grein , ef við getum notað það orð , en í því felst að hafa áhrif á það hvernig fólk upplifir mann sem manneskju .
Í nútímaumhverfi spilar þar inn í hvað fólk finnur um okkur á netinu og fleira .
Þetta eru allt hlutir sem við getum markvisst tekið í okkar hendur til að láta það vinna fyrir okkur og hjálpa okkur þar með að ná í draumastarfið , nú eða bara draumamakann – svei mér þá .
" Þetta er gott að hafa í huga í tjáskiptum okkar á samfélagsmiðlum .
Leiðarstikur í frumskógi markaðsfræðanna Þóranna , sem gjarnan kynnir sig sem markaðsnörd vegna áhuga síns , segir fimm lykilatriði grunninn í markaðsmaskínu hvers fyrirtækis , einhvers konar leiðarstikur í frumskógi markaðsfræðanna .
Stika 1 Þú verður að þekkja markhópinn þinn , fólkið sem þú ætlar að selja .
Hér skiptir máli að finna rétta fólkið og eyða ekki púðri í fólk sem ekki hefur áhuga .
Það er næsta ómögulegt að ná til fólks ef þú þekkir það ekki og skilur .
Stika 2 Þú verður að þekkja samkeppnina , því ef þú þekkir hana ekki getur þú ekki aðgreint þig frá henni .
Ef þú ert alveg eins af hverju á fólk þá að skipta við þig ? Stika 3 Þetta er grundvallaratriðið og snýst um að byggja upp ímyndina þína eða það sem kallað er brand .
Skilgreiningin á því er allt það sem kemur upp í hugann á fólki og þær tilfinningar sem vakna við að sjá það .
Þetta skiptir öllu máli því að fólk kaupir eftir tilfinningu .
Stika 4 Þú verður að velja réttu markaðstólin , -tækin og -aðgerðirnar fyrir þig og láta þær spila saman á sem áhrifamestan hátt .
Þetta er svona eins og að setja saman hljómsveit og æfa hana upp þannig að hún spili sem best saman og skili sem mestum árangri .
Stika 5 Þú verður að framkvæma .
Það er ekki nóg að vita hvað maður ætlar að gera , hver markhópurinn er , þekkja samkeppnina , vita hvaða ímynd þú vilt byggja og vera búin að velja hentugustu markaðsaðgerðir , þú verður að gera hlutina og sinna þeim jafnt og þétt .
Enga flugeldasýningu , bara smám saman .
mam.is 