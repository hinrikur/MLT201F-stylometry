Hækkun lágmarkslauna í 300 þúsund krónur á þremur árum er hógvær krafa .
Skipta á hagnaði af rekstri með eðlilegum hætti milli launafólks og eigenda , enda eru arðgreiðslur og hækkun stjórnarlauna í engu samræmi við þau tilboð sem atvinnurekendur setja fram í kjaraviðræðunum .
Þetta segir í ályktun sem þingflokkur Samfylkingar samþykkti í vikunni .
Launafólk ber kostnaðinn " Þrátt fyrir ólíkar kröfur einstakra samtaka launafólks er barátta gegn auknum ójöfnuði í samfélaginu það sem sameinar kröfugerð allra , " segir samfylkingarfólk og bæti við að bil milli lægstu og hæstu launa aukist svo og misskipting og aðgerðir ríkisstjórninnar ýti enn frekar undir þessa þróun .
Lágtekju- og meðaltekjufólk beri að fullu kostnaðinn af hruni krónunnar með launum sem eru verulega lægri en í nágrannalöndunum .
Stórfyrirtækin njóti ávinningsins af gengishruninu en leggi ekkert af mörkum á móti .
" Í þessu samhengi bera samtök launafólks eðlilega ekkert traust til ríkisstjórnar sem hefur hleypt samstarfinu við verkalýðshreyfinguna og atvinnurekendur í algjört uppnám .
Það gefur ekki góð fyrirheit um farsæla niðurstöðu kjarasamninga að fjármálaráðherra sem viðsemjandi geri lítið úr baráttu launafólks , snúi út úr kröfum háskólamanna og hóti skerðingu á verkfallsrétti , " segir samfylkingarfólk sem vill að þessari þróun verði hrunið , auk heldur sem auknum fjármunum verði varið til skóla- og heilbrigðismála .
sbs@mbl.is 