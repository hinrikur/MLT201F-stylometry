Ein örugg leið til þess að fara í taugarnar á fólki á samskiptamiðlum á borð við Instagram er að hlaða inn mörgum myndum í einu , sem veldur því að heimasíður fólks verða skyndilega yfirfullar af myndum af sömu manneskju .
Instagram sendi nýlega frá sér nýtt smáforrit sem nefnist Layout til þess að bregðast við þessu vandamáli .
Forritið gerir notendum kleift að splæsa nokkrar myndir saman í eina og búa til áhugaverðar klippimyndir .
Forritið virkar einfaldlega þannig að notendur velja nokkrar myndir úr myndasafni sínu á farsíma og geta svo auðveldlega snúið þeim og splæst saman eftir sinni hentisemi .
Forritið hvetur notendur til þess að gefa sköpunargáfu sinni lausan tauminn og búa til áhugaverðar og skemmtilegar myndir sem aðrir geta notið .
Mögulegt er að vinna eina mynd úr allt að því 9 ljósmyndum .
