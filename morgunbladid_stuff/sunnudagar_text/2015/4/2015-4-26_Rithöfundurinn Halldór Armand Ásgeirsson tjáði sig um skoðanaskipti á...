Rithöfundurinn Halldór Armand Ásgeirsson tjáði sig um skoðanaskipti á samfélagsmiðlunum og skrifaði á Twitter : " Twitter gegndarlaus echo chamber .
Það er verðmætt að búa í samfélagi þar sem fráleitar skoðanir þrífast og allir eru ekki alveg eins .
" Tónlistarmaðurinn Jón Jónsson var hins vegar meira að spá í tungumálinu sjálfu og setti fram spurningu til kunningja sinna á Twitter : " Hví hefur " ég er að sjóða í þér " aldrei náð festu í málinu líkt og " ég er að grilla í þér " eða " ég er að steikja í þér " ? " Fjölmiðlakonan Sirrý Arnardóttir deildi upplifun sinni af bæjarrölti sínu á Facebook : " Við Kristján vorum á röltinu í bænum í gær og hittum franskan ferðamann og spjölluðum við hann yfir súpu .
Hann var himinlifandi yfir lífinu hér .
Ferðast einn um landið og heillaðist alveg af Snæfellsnesi .
, , Það er svo endurnærandi að ganga einn og upplifa orkuna í náttúrunni .
Og lífið hjá ykkur er svo einfalt og gott .
Það er svo manneskjulegt , " sagði Frakkinn .
Glöggt er gestsaugað .
" Framkvæmdastjórinn og neminn Diljá Ámundadóttir benti réttilega á þá döpru staðreynd að fimmtudagurinn síðasti ber sjaldnast nafn með rentu : " Sú manneskja sem samdi " Sumardagurinn frysti " - brandarann ætti að koma ágætlega útur grín-stef greiðslum dagsins .
Sem og aðra fyrstu sumardaga Íslands svo sem .
" Útvarpsmaðurinn Sólmundur Hólm fagnaði hins vegar sumrinu að eigin sögn á Twitter svona : " Ég er að fara að taka strætó í Hveragerði til að detta í það með pabba .
Gleðilegt sumar ! " 