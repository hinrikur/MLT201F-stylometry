Urður bókafélag og Hið íslenska fræðafélag í Kaupmannahöfn hafa gefið út ævisögu Boga Th. Melsteð eftir Jón Þ. Þór sagnfræðing .
Bogi var í hópi þeirra sem fremstir fóru í sjálfstæðisbaráttu Íslendinga á tímabilinu frá því um 1890 og til 1918 .
Hann bjó lengst af í Kaupmannahöfn , var mikilvirkur fræðimaður og skrifaði mörg rit um sögu Íslendinga .
Bogi tók einnig virkan þátt í íslenskum stjórnmálum og sat um skeið á Alþingi .
Bogi beitti sér einnig mikið í atvinnu- og menntamálum Íslendinga og árið 1912 hafði hann forystu um stofnun Hins íslenska fræðafélags í Kaupmannahöfn sem enn starfar .
