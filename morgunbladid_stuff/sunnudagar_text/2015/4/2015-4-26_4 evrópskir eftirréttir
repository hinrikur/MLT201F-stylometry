Góðir eftirréttir eru oft allra meina bót .
Mörg lönd eiga sín hefðbundnu sætindi sem eru orðin fræg fyrir það eitt að bragðast dásamlega .
Hér koma þekktir eftirlætis eftirréttir fjögurra landa sem auðvelt er að útbúa .
Gunnþórunn Jónsdóttir gunnthorunn@mbl.is Cream puffs frá Ungverjalandi 2 pakkar af vanillubúðing 2 bollar rjómi 1 bolli mjólk ½ bolli smjör 1 bolli vatn ¼ tsk salt 1 bolli hveiti 4 egg Blandið vanillubúðingnum ( blöndunni í pakkanum ) saman við rjóma og mjólk í skál .
Breiðið yfir skálina og færið inn í ísskáp .
Hitið ofninn í 220°C .
Hellið vatni og smjöri í stóran pott og látið suðuna koma upp .
Hrærið hveitinu í , ásamt saltinu , þar til verður að deigi og myndar kúlu .
Færið deigið í stóra skál og notið trésleif til að blanda eggjunum við , einu í einu .
Hrærið vel eftir hvert egg .
Notið matskeið til að mæla og skafa kúlur úr deiginu .
Hnoðið í bollu og setjið á bökunarpappír á ofnplötu .
Endurtakið þar til deigið er búið .
Bakið í 20-25 mínútur í ofninum þar til fylltar á litinn .
Miðjan á að vera alveg þurr .
Þegar bollurnar eru að kólna , skerið þær annaðhvort í tvennt og sprautið búðingablöndunni á milli eða notið sprautupoka til að sprauta inn í bollurnar .
Gott er að hella smá súkkulaði á toppinn og bera síðan fram .
Churros frá Spáni 1 bolli vatn ½ bolli smjör eða margarín 1/4 tsk .
salt 1 bolli hveiti 3 egg , handþeytt olía , til steikingar 1/4 bolli sykur Súkkulaðiídýfa 1 msk .
maíssterkja 2 bollar mjólk 100 g saxað suðusúkkulaði 1/4 bolli sykur Bræðið smjörið eða margarínið á djúpri pönnu ásamt vatni og salti á háum hita og látið suðuna koma upp .
Notið trésleif til að hræra hveitið saman við .
Lækkið hitann niður á lægsta stig og hrærið kröftuglega þar til blandan myndar nokkurs konar kúlu ( þetta tekur um 1 mín .
) .
Takið deigið af hitanum en ekki hætta að hræra í deiginu .
Hellið eggjaþeytunni hægt og rólega í deigið .
Þá er komið að súkkulaðiídýfunni .
Leysið upp maíssterkjuna í 1 bolla af mjólk í lítilli skál og leggið til hliðar .
Blandið súkkulaðinu við hinn bollann af mjólkinni á pönnu við vægan hita .
Hrærið stöðugt og hellið sykrinum og maíssterkjublöndunni út í bráðnað súkkulaðið .
Lækkið hitann niður á lægsta stig og hrærið vel í blöndunni þar til súkkulaðið tekur að þykkna ( bætið við maíssterkju ef það þykknar ekki eftir 5 mín .
) .
Takið pönnuna af hitanum og hrærið í þar til blandan er orðin mjúk , leggið þá til hliðar á hlýjan stað .
Þá er komið aftur að deiginu .
Hellið olíu á djúpa pönnu , um það bil 5 cm lag , og stillið á meðalhita þar til olían nær um 180°C hita .
Setjið sykurinn á disk og geymið .
Færið deigið ofan í sprautupoka með tiltölulega stórum stút .
Kreistið 10 cm lengju ofan í olíubaðið .
Endurtakið þar til 3-4 lengjur eru á pönnunni .
Steikið þær og snúið aðeins einu sinni þar til lengjurnar eru orðnar gylltar , tekur um 2 mín .
á hvorri hlið .
Færið tilbúnu churros-lengjurnar á disk með eldhúspappír til að þerra olíuna af þeim .
Þegar churros-lengjurnar hafa kólnað nóg til að halda á þeim , rúllið þeim í sykurinn .
Borið fram volgt með súkkulaðiídýfunni í skál .
Appeltaart frá Hollandi Deigið 250 g hveiti 175 g smjör 80 g fínn sykur 2 egg ( 1½ fyrir deigið en ½ fer í penslun ) 1 tsk .
kanill Fyllingin 1 kg epli ( græn ) 50 g fínn sykur 70 g ljósar rúsínur ( má sleppa ) 2 tsk .
kanill Blandið hveiti , smjöri , sykri , kanil og 1½ eggi í skál .
Hnoðið með höndunum í mjúkt deig .
Fletjið ¾ hluta deigsins út með kökukefli svo það fylli botninn og hliðar á kringlóttu kökuformi , 24 cm .
Hitið ofninn í 170°C .
Skrælið , kjarnhreinsið og skerið eplin í skífur .
Blandið eplunum saman við sykurinn , rúsínurnar og kanilinn .
Hellið fyllingunni síðan í kökuformið ofan á deigið .
Fletjið síðan restina af deiginu út með kökukefli og skerið í langar ræmur , hver um 1 cm þykk .
Byrjið á því að nota lengstu tvær ræmurnar og leggið ofan á fyllinguna svo ræmurnar tvær myndi stafinn X á miðri bökunni .
Leggið hinar ræmurnar síðan yfir , lárétt og lóðrétt og fléttið þær ýmist yfir eða undir hvora aðra .
Notið stystu lengjurnar í endana .
Ef það reynist erfitt að ná lengjunum upp af borðinu til að færa á bökuna , þá er gott ráð að rúlla þeim upp og afrúlla þær síðan á bökunni .
Þrýstið endunum á lengjunum vel upp við kantana og snyrtið burt óæskilegar flygsur .
Hrærið hálfa eggið og penslið ofan á eplabökuna .
Færið síðan inn í ofn og bakið í um 60-65 mínútur eða þar til deigið er orðið ljósbrúnt á litinn .
Gott er að bera fram með rjóma eða vanilluís .
Tiramisu frá Ítalíu 6 eggjarauður 1 bolli sykur fyrir eggjarauðurnar 1 1/4 bolli Mascarpone 2 bollar þeyttur rjómi ca .
20 stk. Lady fingers 1 bolli kaldur espressó ½ bolli kahlua 1 msk kakó Blandið eggjarauðum og sykri saman í vatnsbaði , undir sjóðandi vatni .
Lækkið síðan hitann og eldið í um 10 mínútur , hrærið stöðugt á meðan .
Takið blönduna af hita og hrærið þar til verður þykk og fölleit .
Bætið Mascarpone við blönduna og hrærið þar til blandast vel .
Í annarri skál , þeytið rjóma .
Blandið þeytta rjómanum varlega saman við Mascarpone og eggjablönduna og leggið til hliðar .
Blandið kalda espressó-kaffinu við kahlua líkjörið og dýfið Lady fingers ofan í , rétt svo þar til þeir verða blautir .
Alls ekki rennbleyta þá ! Raðið Lady fingers í botn í 22 cm kökuform eða form af svipaðri stærð og dreifið Mascarpone- og rjómablöndunni yfir .
Endurtakið þetta með annað lag af Lady fingers og rjómablöndunni .
Geymið síðan inni í ísskáp í 4 klukkustundir eða yfir nótt .
Þegar á að bera fram , sáldrið þá kakóinu yfir kökuna með sigti .
