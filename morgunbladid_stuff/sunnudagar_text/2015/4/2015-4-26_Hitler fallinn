" Fall Adolfs Hitlers var tilkynnt um Hamborgarútvarpið í gærkvöldi og þar sagt frá tíðindum á þá leið , að foringinn hefði fallið í Kanslarahöllinni í Berlín síðari hluta dags hinn 1. maí .
Ekkert er um það rætt , hvernig dauða hans hefði að höndum borið .
Jafnframt var tilkynnt í útvarpinu , að Dönitz flotaforingi hefði verið skipaður eftirmaður Hitlers af honum sjálfum , daginn áður en hann fjell .
" Þessi miklu tíðindi mátti lesa á forsíðu Morgunblaðsins fimmtudaginn 3. maí 1945 .
Ennfremur sagði í einkaskeyti til Morgunblaðsins frá Reuter-fréttastofunni : " Sólarhring eftir að fregnin um fall Adolfs Hitlers , leiðtoga Þjóðverja var tilkynnt í þýska útvarpinu , kemur tilkynning frá Stalin þess efnis , að höfuðborg þýska ríkisins , Berlín , sje að lokum fallin , og leifarnar af varnarliðinu handteknar .
Þjóðverjar sögðu sjálfir fyrr í dag , að þeir verðust nú aðeins í smáflokkum í Berlín .
Rússar segjast hafa tekið höndum um 17 þúsund Þjóðverja í þessari 4 miljóna borg .
" Í annarri frétt á forsíðunni er haft eftir Rússum að Joseph Göbbels hafi fyrirfarið sér .
Þá er haft eftir aðstoðarmanni Göbbels að Hitler hafi gert slíkt hið sama .
