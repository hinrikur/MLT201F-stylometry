Undanfarnir dagar hafa líklega verið ævintýri líkastir , hvernig datt þér í hug að skeyta atriðinu með McConaughey við Star Wars-stikluna ? Ég var í sturtu og mundi eftir leiksigri Matthews McConaughey í Interstellar og fannst þessi myndbrot mögulega eiga samleið .
Ég gaf mér síðan rúman klukkutíma og dreif mig í því að koma þessu upp til þess að nýta mér áhugann á stiklunni .
Þú skrifaðir heila bók um akkúrat þetta , hvernig ætti að ná sér í áhorfendur á Youtube .
Var þetta alltaf planið ? Það væri náttúrlega eðlilegast að segja nei og því segi ég já .
Bókin nefnist " Hvað er víral - 3 auðveld skref til þess að ná sér í 5 milljón birtingar á sólarhring " .
Þeir sem hafa áhuga á markaðsstarfi , hönnun eða auglýsingagerð mega endilega kíkja á Auglýsingastofuna 99 á Facebook .
Þar verður hugsanlega hægt að nálgast bókina ...
Hugsanlega .
Ertu mikill aðdáandi Star Wars ? Þetta eru skemmtilegar myndir og boðskapurinn í þeim er mjög sterkur .
Ég ólst upp við þær eins og flestir .
Þeir sem gerðu það ekki búa væntanlega í Norður-Kóreu .
Hvernig er tilfinningin að sjálfur Darth Vader hafi skoðað stikluna þína ? Það voru fjölmargir áhugaverðir sem deildu þessu en fyrir mig persónulega þá er þetta í uppáhaldi enda um að ræða stærstu persónu kvikmyndasögunnar .
Hvert er stefnan svo tekin núna ? Nú sinni ég 99 og þessari youtube-rás sem finna má á youtube.com / oskararnarson .
Hvet fólk til að smella á subscribe og gerast áskrifendur enda byrjaður að skipuleggja næsta myndband .
Samhliða þessu öllu saman er svo í vinnslu að gera mynd í fullri lengd en ég kem betur að því síðar .
Ég vil þakka öllum kærlega sem deildu þessu og höfðu gaman af .
