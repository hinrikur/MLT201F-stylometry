Fulltrúi ungu kynslóðarinnar 1970 var valin Guðbjörg Aðalheiður Haraldsdóttir , sextán ára gömul til heimilis á Hraunteigi 24 í Reykjavík .
Kjörið fór fram á skemmtun í Austurbæjarbíói um miðjan apríl .
Í frétt Morgunblaðsins um kjörið kom fram að fimm manna dómnefnd hafi valið Guðbjörgu eftir að hafa rætt við stúlkurnar ýmis mál og kynnst þeim persónulega .
Bryndís Schram hafði orð fyrir dómnefndinni og sagði hún meðal annars , að Guðbjörg hefði orðið fyrir valinu sérstaklega fyrir þá sök , að hún notaði ekki andlitsfarða , og væri alveg einstaklega eðlileg í framkomu .
Þess má geta að Guðbjörg las upp frumort ljóð á skemmtuninni en stöllur hennar höfðu ýmist valið sér söng , dans eða píanóleik til að sýna hæfileika sína .
