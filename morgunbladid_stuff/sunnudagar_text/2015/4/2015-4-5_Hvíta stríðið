Þriðjudaginn 7. apríl flytur Skafti Ingimarsson , doktorsnemi í sagnfræði við Háskóla Íslands , hádegisfyrirlestur á vegum Sagnfræðingafélags Íslands sem nefnist Glöggt er gestsaugað - Drengsmálið í ljósi danskra heimilda .
Fyrirlesturinn fer fram í fyrirlestrasal Þjóðminjasafnsins og hefst klukkan 12:05 .
Í tilkynningu segir að Drengsmálið svokallaða , eða Hvíta stríðið , eins og það er stundum nefnt , sé meðal þekktustu atburða íslenskrar stjórnmálasögu .
Í fyrirlestrinum fjallar Skafti um þennan sögufræga atburð út frá nýjum frumheimildum sem fundust í ríkisskjalasafninu í Kaupmannahöfn .
Heimildirnar varpa nýju ljósi á samskipti íslenskra og danskra stjórnvalda vegna málsins og sýna hvernig atburðarásin í Reykjavík kom dönskum embættismönnum fyrir sjónir .
