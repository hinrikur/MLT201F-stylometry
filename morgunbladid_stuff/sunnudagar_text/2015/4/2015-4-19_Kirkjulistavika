Fjórtánda Kirkjulistavika í Akureyrarkirkju hefst á morgun , sunnudag .
Sunnudagurinn er að miklu leyti helgaður minningu Davíðs Stefánssonar , skálds frá Fagraskógi .
Hátíðin hefst með Davíðsmessu þar sem séra Karl Sigurbjörnsson biskup prédikar .
Tónlistin verður að mestu leyti við ljóð Davíðs .
Ásamt Kór Akureyrarkirkju syngur Elvý G. Hreinsdóttir og Birkir Blær Óðinsson leikur á gítar .
Að messu lokinni verður opnuð myndlistarsýning Joris Rademaker og Guðrúnar Pálínu Guðmundsdóttur .
Klukkan 12.30 hefjast svo Davíðstónleikar þar sem Kristjana Arngrímsdóttir söngkona og Kristján Eldjárn Hjartarson gítarleikari koma fram og Sönghópurinn Hljómeyki flytur loks messu fyrir tvo kóra eftir Frank Martin á tónleikum sem hefjast kl. 17 í kirkjunni .
