Halldóra Gestsdóttir fatahönnuður er að ljúka mastersnámi í kennslufræði í vor .
Halldóra vinnur um þessar mundir , ásamt samstarfskonu sinni , Ingibjörgu Petru , grafískum hönnuði , að samfélagsverkefni þar sem ýmsir munir eru hannaðir út plasti , meðal annars töskur .
Sigurborg Selma Karlsdóttir sigurborg@mbl.is Hver hafa verið bestu kaupin þín fatakyns ? Guli svefnpokinn minn .
En þau verstu ? Þau hafa verið nokkur í gegnum tíðina en síðustu ár hefur þeim fækkað .
Manstu eftir einhverjum tískuslysum sem þú tókst þátt í ? Það væri trúlega 90 ' s-axlapúðaævintýrið .
Hvaða þekkta andlit finnst þér með flottan stíl ? Þær eru nokkrar .
Til dæmis þykja mér Gisele Bündchen , Carolyn Murphy og Kate Moss flottar .
Ef þú fengir aðgang að tímavél sem gæti flutt þig aftur til árs að eigin vali og þú fengir dag til að versla , hvaða ár myndirðu velja og hvert færirðu ? 60 ' s-70 ' s , færi trúlega fyrst til Parísar og þaðan færi ég og kíkti á Woodstock .
Hvernig myndir þú lýsa þínum fatastíl ? Hann hefur breyst mikið í gegnum árin en í dag myndi ég segja að hann væri frumlegur og frjáls í bland við hefðbundið þar sem þægindi og góð efni eru í fyrirrúmi .
Áttu þér uppáhaldsfatahönnuð ? Það er kannski enginn einn sem stendur upp úr en mér fannst síðasta lína Fendi og Proenza Schouler flottar .
Áttu þér eitthvert gott stef , ráð eða mottó þegar kemur að fatakaupum ? Já , sofðu á því ! Hvert sækir þú innblástur ? Í náttúruna og daglegt líf Hvað þykir þér heillandi við tísku ? Frelsið til þess að fylgja eigin sannfæringu og hanna sinn eigin stíl .
