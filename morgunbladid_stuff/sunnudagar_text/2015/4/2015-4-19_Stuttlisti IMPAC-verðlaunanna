Hæstu peningaverðlaun sem veitt eru fyrir bókmenntir eru svonefnd IMPAC-verðlaun sem eru meðal annars veitt af Dyflinnarborg .
Stuttlisti verðlaunanna IMPAC-verðlaun 2015 var kynntur í síðustu viku .
Eftir því var tekið í Írlandi að ekki er nema einn írskur rithöfundur á listanum , Colum McCann með bókina TransAtlantic , en aðrir á listanum eru Chimamanda Ngozi Adichie með Americanah .
Mahi Binebine með Horses of God , Jim Crace með Harvest , Richard Flanagan með The Narrow Road to the Deep North , Hannah Kent með Burial Rites , Bernardo Kucinski með K , Andreï Makine með Brief Loves that Live Forever , Alice McDermott með Someone og Roxana Robinson með Sparta .
Eins og sjá má er listinn óvenjufjölbreyttur , í það minnsta sé miðað við hefðbundnari verðlaunalista , sem ræðst meðal annars af því að listinn er unninn upp úr listum frá bókasöfnum um heim allan og nær yfir bækur frá síðustu tveimur árum hverju sinni Sjón , Ragna Sigurðardóttir og Ólafur Jóhann Ólafsson hafa verið tilnefnd til verðlaunanna , en Sjón er eini íslenski höfudurinn sem komist hefur á stuttlistann , en það var fyrir Rökkurbýsnir 2013 .
Þess má geta að bók Hönnu Kent kom út á íslensku á vegum Forlagsins á síðasta ári undir heitinu Náðarstund .
