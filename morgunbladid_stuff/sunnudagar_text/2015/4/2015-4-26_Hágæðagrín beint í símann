Færa má rök fyrir því að The Onion sé virtasti grínmiðill heims .
Laukurinn byrjaði sem háðsfullt háskólatímarit í Wisconsin í Bandaríkjunum og er í dag hálfgert fjölmiðlaveldi á sviði grínefnis .
Flaggskipið er þó alltaf tímaritið The Onion og vefsíða þess nýtur gríðarlegra vinsælda enda er þar að finna allt sem grínþyrst fólk þráir , djúpfyndnar fréttir , háþróað myndbandagrín og stórkostlegar innsendar greinar frá kostulegu fólki með frumleg vandamál og skoðanir .
Nýlega var tekið upp á því að rukka fyrir aðgang að vefsíðunni en á The Onion-appinu er hægt að komast hjá því að þurfa að greiða fjárhæðir fyrir það að brosa og hlæja hvenær sem þörf er á .
Óhætt er að mæla með The Onion enda hafa gæði grínsins þar staðist tímans tönn allt frá árinu 1988 .
