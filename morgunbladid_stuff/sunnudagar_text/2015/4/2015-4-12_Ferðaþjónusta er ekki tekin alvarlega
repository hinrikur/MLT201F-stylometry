Þeir fjármunir sem í dag eru veittir til uppbyggingar á innviðum samfélagsins í tengslum við ferðaþjónustu eru ekki í neinu samræmi við hverju greinin skilar , " segir Ívar Ingimarsson á Egilsstöðum .
Eftir langan feril sem knattspyrnumaður í Englandi snéri hann aftur á heimaslóðir sínar eystra .
Hefur þar , eins og Morgunblaðið hefur áður sagt frá , haslað sér völl í ferðaþjónustu .
Skógurinn er auðlind Ívar og Hrefna Dagbjört Arnardóttir , eiginkona hans , starfrækja nú tvö gistiheimili , það er á Tjarnarbraut 3 og 7 á Egilsstöðum .
Eiga jafnframt jörðina Óseyri í Stöðvarfirði .
Sinna þar skógrækt , ásamt því að nýta húsakost að hluta til í ferðaþjónustu .
Hafa á undanförnum árum gróðursett um 650 þúsund plöntur á jörðinni .
" Í tengslum við skógarbúskap opnast skemmtileg tækifæri í þjónustu við ferðafólk og heimamenn .
Skógurinn er auðlind og það er miður hve framlög til skógræktar hafa verið skorin niður á undanförnum árum .
Í ár gróðursetjum við ekki nema um 15 þúsund plöntur , miðað við að 100 þúsund plöntur þegar mest var á árunum fyrir hrun , " segir Ívar .
Aðalfundur Samtaka ferðaþjónustunnar var haldinn á Egilsstöðum á dögunum .
Þar var fjallað heildstætt um málefni greinarinnar ; tækifærin og verkefnin sem framundan eru .
Sérstaklega var horft til möguleika úti á landi .
" Styrkur Egilsstaða er staðsetning og þjónusta .
Héðan er stutt til allra átta í fjórðungnum og því hentugur viðkomustaður fyrir ferðamenn , " segir Ívar .
" Við erum við hringveginn og meðal annars stansar fólk sem kemur með Norrænu til Seyðisfjarðar hér mikið .
" Nú færist aukinn þungi í þá umræðu að gáttirnar inn í landið með millilandaflugi þurfi að vera fleiri .
" Í því efni kemur Egilsstaðaflugvöllur , sem uppfyllir öll skilyrði sem gerð eru til millilandaflugs , sterkur inn .
Ég gef lítið fyrir að útlendingar vilji einungis hefja ferð sína á suðvesturhorninu .
Þeir eiga hins vegar ekki kost á öðru eins og staðan er nú , " segir Ívar .
" Ef við viljum að ferðaþjónustan vaxi áfram og skili tekjum og störfum í auknum mæli – þarf að opna aðra gátt inn til landsins og dreifa ferðamönnum betur um landið .
" Gert er ráð fyrir að 1,2 milljónir ferðamanna komi til landsins 2015 og nýlegar tölur fyrir árið 2014 sýna að ferðaþjónustan skilaði þjóðarbúinu um 300 milljörðum króna í gjaldeyristekjum .
Verði fjölgun ferðamanna í svipuðum taki næstu ár og verið hefur er reiknað með að gjaldeyristekjurnar verði yfir 400 milljarðar árið 2017 .
Í því efni minnir Ívar á að nú þurfi um einn milljarð króna á ári næstu fimm árin til að byggja upp innviði ferðamannastaða .
Verðmæti í húfi " Í dag koma um 260 miljónir kr. til ríkissjóðs með gistináttaskatti .
Þeirri upphæð ásamt einhverjum tilfallandi viðbótar fjármunum sem ráðherra úthlutar er nú varið til uppbyggingar á fjölsóttum ferðamannastöðum sem margir liggja undir skemmdum vegna álags .
Þetta er hvergi nærri nóg .
Sé þetta sett í samhengi , þá eru þessir peningar sem settir eru til innviðanna ekki nema 0,001% af framlagi greinarinnar í þjóðarbúið , " segir Ívar .
Skýringu þessa telur Ívar þá að ferðaþjónustan sé enn ekki tekin alvarlega sem atvinna .
" Ég er nokkuð viss um að ef vel veiddist og verðmæti væri í húfi myndi ekki standa á því að hafnaraðstæða væri bætt gerðist þess þörf .
En ferðaþjónusta og uppbygging aðstöðu situr á hakanum .
Slíkt gerist þótt greinin sé orðin mikilvægasti atvinnuvegur þjóðarinnar , en á síðasta ári urðu til 2.800 ný störf í landinu , þar af 2.700 í ferðaþjónustu .
" 