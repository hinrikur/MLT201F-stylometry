Í bjartri íbúð í hjarta Hafnarfjarðar býr hönnunarbloggarinn Svana Lovísa Kristjánsdóttir ásamt kærasta sínum , Andrési Garðari Andréssyni og sjö mánaða syni þeirra Bjarti Elíasi .
Svana hefur undanfarin ár starfað við að skrifa um það nýjasta í heimi hönnunar og segir þar af leiðandi heimilið dálítið undir áhrifum tískustrauma Sigurborg Selma Karlsdóttir sigurborg@mbl.is Ætli ég myndi ekki lýsa stílnum sem líflegum og ferskum .
Þar sem ég hef starfað undanfarin ár við það að skrifa um allt það nýjasta í heimi hönnunar og heimila er því varla furða að mitt heimili sé dálítið undir áhrifum tískustrauma , því neita ég ekki .
Í grunninn eru húsgögnin og ljósin klassísk hönnun en smáhlutirnir sem skreyta heimilið sem og plaköt á veggjum breytast með tímanum , það má einnig alltaf finna eitthvað bleikt á mínu heimili , það er svo fallegur litur , " útskýrir Svana sem heldur úti einu vinsælasta hönnunarbloggi landsins , Svart á hvítu á vefsíðunni Trendnet .
Svana sem er menntaður vöruhönnuður leggur mikla ástríðu í innréttingu heimilisins .
Hún segir þó mikilvægast að fólk sé sátt , alveg sama hvaða stíl það aðhyllist .
" Það er svo mikilvægt að líða vel á eigin heimili .
Það sem mér finnst þó mikilvægt er að það má alveg sjást að þarna búi fólk , ég er t.d. alltaf með ljósmyndir af fjölskyldunni á ískápnum og bækur eða tímarit á sófaborðinu , það finnst mér vera svo heimilislegt .
" Svana segist sækja innblástur í þær óteljandi bloggsíður sem hún fylgist með auk tímarita og bóka .
Aðspurð hvar hún kaupi helst inn á heimilið segist Svana alltaf geta fundið sér eitthvað fallegt fyrir heimilið í öllum verslunum sem hún gengur inn í , sama hvort það er gjafahornið í blómabúð eða í Epal sem er reyndar uppáhaldsverslunin .
" En það toppar fátt það að komast á góðan flóamarkað erlendis .
" Íbúðin liggur vel við birtu og segir Svana uppáhalds staðinn á heimilinu vera við stofugluggann .
" Ég er með dásamlegt útsýni og það virðist alltaf vera eitthvað spennandi að gerast þegar ég lít út um gluggann .
" 