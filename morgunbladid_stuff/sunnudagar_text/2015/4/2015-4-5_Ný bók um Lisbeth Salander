Bækur Stiegs Larssons um Lisbeth Salander og ævintýri hennar , Karlar sem hata konur , Stúlkan sem lék sér að eldinum og Loftkastalinn sem hrundi , nutu gríðarlegra vinsælda um allan heim og ekki síst hér á landi .
Larsson lést áður en hann lauk við bókaröðina um Salander , en nú er væntanlegt framhald af bókunum sem sænski rithöfundurinn David Lagercrantz skrifar að beiðni erfingja Larssons , en þess má geta að ekkja Larssons var ekki samþykk verkinu .
Framhaldið heitir Det som inte dödar oss og kemur út á sænsku í lok ágúst næskomandi og á sama tíma á 38 tungumálum , en á ensku mun bókin heita Stúlkan í köngurlóarvefnum .
Bjartur gaf bækur Larssons út á íslensku á sínum tíma í þýðingu Höllu Kjartansdóttur og nú situr Halla við og þýðir nýju bókina sem kemur út hér á landi á sama tíma og um allan heim .
