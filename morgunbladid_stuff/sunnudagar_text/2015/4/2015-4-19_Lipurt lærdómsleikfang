Svonefnd tölvukennsla í grunnskólum hefur jafnan snúist um það að kenna á forrit en ekki að kenna á tölvur .
Þannig hafa börn lært á forrit eins og Word og Excel og fleiri Microsoft-forrit og stundum er þeim líka kennt að búa til vefsíður eða jafnvel að leita á vefnum .
Ekki er í vændum breyting á þessu eða í það minnsta ekki samkvæmt nýrri aðalnámskrá grunnskóla þar sem frekar er dregið úr kröfum um staðgóða tölvuþekkingu en þess meiri áhersla lögð á að nemendur kunni að nota forrit .
Þetta gefur eðlilega svigrúm fyrir einkaaðila sem hafa ýmsir hrint úr vör forritunarnámi fyrir börn og unglinga , en svo má líka koma unglingnum af stað með því að gefa honum það sem þarf til að setja saman eigin tölvu og jafnvel að setja hana upp líka , sýsla með stýrikerfi og tilheyrandi – til að mynda Raspberry Pi .
Raspberry Pi er beinlínis ætluð til að kenna ungmennum að fást við tölvur , að setja þær saman að nokkru leyti og síðan setja þær upp og sýsla með þær .
Að tölvunni stendur sérstök stofnun sem heitir einfaldlega Raspberry Pi-stofnunin , en stofnendur hennar höfðu beinlínis áhyggjur af því hve nemendum sem hófu framhaldsnám í tölvufræðum fór aftur í tölvuþekkingu með hverju árinu - í stað þess að hafa stundað tölvugrúsk og tilraunastarfsemi kunnu þeir lítið annað en nota algengasta hugbúnað og kannski smá-vefforritun .
Raspberry Pi-stofnunin varð til árið 2006 og einsetti sér að framleiða svo ódýra og netta tölvu að nánast hver sem er hefði efni á að kaupa sér slíka og eins að nánast hver sem er gæti komist upp á lagið með grunnforritun og kerfisstjórn með smá-fyrirhöfn .
Fyrsta vélin , Raspberry Pi Model B , kom á markað þremur árum síðar og sló rækilega í gegn ; á tveimur árum seldust af henni ríflega tvær milljónir tölva .
Ný útgáfa tölvunnar er nánast eins og sú gamla fljótt á litið , enda var mikil áhersla lögð á að breytingarnar væru sem minnstar til að tryggja að menn gætu notað jaðartæki og viðbætur án þess að þurfa að leggjast í meiriháttar endursmíði -eða -forritun .
Á vélinni eru fjögur USB-tengi , HDMI-tengi , hljóðúttak og composite vídeótengi , Ethernettengi , myndavélatengi ( CSI ) og skjátengi ( DSI ) .
Það er líka rauf fyrir Micro SD-minniskort , sem er þá fyrir stýrikerfi og tilheyrandi .
Grafíkörgjörvinn er VideoCore IV .
Fyrsta Raspberry Pi-vélin var með ARMv11-örgjörva og 128 MB vinnsluminni og vinnslugetan samsvaraði 300 MHz Pentium II tölvu .
Nýja vélin , Raspberry Pi 2 , er með 90 MHz fjögurra kjarna ARM Cortex-A7 með GB af minni .
Hraðaaukningin ætti að vera 50-60% í venjulegri vinnslu en ef viðkomandi forrit styður fjölkjarnavinnslu er hún að minnsta kosti tvöfalt til þrefalt hraðvirkari .
Hægt er að keyra öll Linux-afbrigði sem keyra á ARM-örgjörvum og þar á meðal ýmis sem sérsniðin hafa verið fyrir tölvuna , til að mynda Raspbian , sem er sérsniðin útgáfa af Debian Linux , Arch Linux ARM , OpenELEC , sem hentar einkar vel til að breyta tölvunni í sjónvarpsmiðstöð heimilisins , Pidora , sem er Fedora-afbrigði , Raspbmc , Minepeon , Kali Linux , OpenWrt for Raspberry Pi , Raspberry Digital Signage , sem er annað Debian-afbrigði , og RISC OS Pi .
Þá er ekki allt upp talið , menn eru sífellt að þróa og prófa ný afbrigði stýrikerfa fyrir vélina , til að mynda Razdroid , sem er sérsniðin útgáfa af Android Gingerbread ( 2.3 ) .
Eins og fram kemur hér fyrir ofan er hægt að kaupa pakka með öllu sem þarf til að komast í gang , þar með talið plastbox fyrir vélina , þó hún þurfi í sjálfu sér ekki að vera í neinu boxi .
Svo er líka hægt að kaupa allskyns box á netinu , sum ofurglæsileg , önnur undirfurðuleg , eða smíða það bara sjálfur , til að mynda úr Lego-kubbum - það þarf ekki að vera flókið , eiginlega bara að vera skemmtilegt .
Þegar spurt er hvað hægt sé að gera á vélinni , er ekki nóg pláss á einni síðu til að rekja það upp .
Vinsælt er að nota vélina sem hjartað í vídeókerfi heimilisins , til að streyma myndum og tónlist yfir net eða af diskum og til að breyta sjonvarpinu í snjallsjónvarp , en líka hafa menn sett saman Raspberry Pi-þjóna sem streyma efni frá Android-farsíma eða -spjaldtölvu í sjónvarp , nú eða nýtast sem Apple AirPlay-móttakarar .
Eitt það geggjaðasta sem ég hef séð er Panflute Hero , sem var tölvuleikur áþekkur Guitar Hero en í stað gítarsins komu panflautur og tónlistin eftir því .
Það sannar það að eina takmörkunin er hugmyndaflugið .
Eins og getið er þá er Raspberry Pi upphaflega hugsuð sem lærdómsleikang , þ.e. tölva sem er nógu góð til að menn geti sett saman skemmtileg og gagnleg apparöt , en þó ekki svo öflug að hún geti leyst borðtölvu af hólmi .
Nýja vélin er aftur á móti það öflug að hún getur gert flest það sem fólk yfirleitt gerir á borðtölvum almennt , en er vissulega heldur lengur að því .
Árni Matthíasson 