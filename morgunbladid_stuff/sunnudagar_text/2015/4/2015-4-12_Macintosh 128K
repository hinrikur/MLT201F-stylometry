London , París , New York ...
Köln , sama hvar drepið er niður fæti á kaffihúsum í stórborgum heims blasir iðulega sama sjónin við .
Þar situr fólk einbeitt við áferðarfagrar Mac-tölvur og vinnur þar að hugðarefnum sínum eða skannar samskiptamiðla .
Mac-tölvan er alls staðar nálæg að því er virðist og á Apple ekki síst þessum ágætu tölvu velgengni sína að þakka .
Upprunalega Mac-tölvan var hin svokallaða Macintosh 128K , eða einfaldlega Apple Macintosh , eins og hún hét þegar hún kom á markað árið 1984 .
Eflaust hefur ekki marga grunað árið 1984 , þegar Steve Jobs stóð á sviði í Kaliforníu , með fallegt og mikið svart hár , og dró tölvuna með tilþrifum upp úr tösku eins og töframaður , að hér væri framtíð tölvutækninnar komin fram .
Ljóst er að mikið vatn er runnið til sjávar síðan þá en augljóst er að Mac-tölvur hafa alla tíð haldið tilteknum séreinkennum .
Macintosh 128K var einfaldur gripur ásýndum og töfrar hennar fólust í látlausu og stílhreinu yfirbragði eins og vissulega á einnig við um Mac-tölvur nútímans .
