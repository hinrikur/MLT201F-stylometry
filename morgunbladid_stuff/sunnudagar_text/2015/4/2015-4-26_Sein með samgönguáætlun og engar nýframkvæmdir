Slæmt er hve samgönguáætlun áranna 2014 til 2018 , sem lögð var fram á Alþingi á dögunum , kemur seint fram þó væntanlega verði veitt afbrigði frá dagskrá svo málið komist í gegn .
Einnig hafa þingmenn dregið – þessu jafnhliða – að fjalla um áherslur í byggðamálum , enda eru greiðar samgöngur grundvöllur vaxtar og viðgangs byggða .
Þetta segir í áskorun sem landshlutasamtök sveitarfélaganna sendu frá sér eftir vorfund sinn í sl. viku .
" Sú samgönguáætlun sem innanríkisráðherra hefur kynnt fyrir ríkisstjórninni gerir ráð fyrir að nánast engar nýframkvæmdir verði á yfirstandandi ári og þegar litið er til þjónustunnar er staðan enn verri enda ekki tekið á margra ára uppsöfnuðum skuldavanda , " segja fulltrúar sveitarfélaganna .
Benda þeir á að mikilvægi samgangna og góðra vega hafi aldrei verið meira en nú .
Þar megi benda á fjölgun ferðamanna , stóraukna vöruflutninga , mikilvægi tryggs aðgangs að heilbrigðisþjónustu , stækkun atvinnusvæða og fleira sbs@mbl.is 