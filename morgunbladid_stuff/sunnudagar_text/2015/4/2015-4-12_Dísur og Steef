" Litríkir tónar " er yfirskrift tónleika í 15:15 tónleikasyrpunni í Norræna húsinu á morgun , sunnudag , klukkan 15.15 .
Þá mun kvartettinn Dísurnar , skipaður Eydísi Franzdóttur óbóleikara , Bryndísi Pálsdóttur fiðluleikara , Herdísi Önnu Jónsdóttur víóluleikara og Bryndísi Björgvinsdóttur sellóleikara , ásamt Steef van Oosterhout slagverksleikara , frumflytja nýtt verk eftir Jóhann G. Jóhannsson auk þess að flytja tónlist eftir Snorra Sigfús Birgisson , Rautavaara og Nino Rota .
Verk Jóhanns og Snorra Sigfúsar voru samin sérstaklega fyrir flytjendurna , það fyrrnefnda í fyrra en hitt árið 2008 .
