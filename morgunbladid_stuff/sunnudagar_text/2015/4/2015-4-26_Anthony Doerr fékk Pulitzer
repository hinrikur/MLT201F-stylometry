Pulitzer-verðlaunin bandarísku voru veitt í vikunni , en þau eru veitt fyrir bókmenntir , blaðamennsku og tónsmíðar .
Verðlaun eru veitt í 21 flokki , allt frá ljósmyndun í almenningsþjónustu , en blaðamennaverðlaunin vekja jafnan einna mesta athygli vestan hafs og eins bókmenntaverðlaunin .
Ef bara er litið til bókmenntanna þá hlaut skáldsagan All the Light We Cannot See eftir Anthony Doerr Pulitzer-verðlaunin sem skáldsaga ársins .
Önnur verðlaun féllu svo : Leikritið Between Riverside and Crazy eftir Stephen Adly Guirgis fékk verðlaun sem leikrit ársins , Encounters at the Heart of the World eftir Elizabeth A. Fenn verðlaun sem sagnfræðirit ársins , The Pope and Mussolini eftir David I. Kertzer var valin ævisaga ársins , Digest eftir Gregory Pardlon ljóðabók ársins og The Sixth Extinction eftir Elizabeth Kolbert fékk viðurkenningu sem besta bók almenns eðlis .
Tónverk ársins var svo valið Anthracite Fields eftir Julia Wolfe .
