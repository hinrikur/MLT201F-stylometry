Í dag , laugardag klukkan 11.30 , hefst á Litla sviði Borgarleikhússins málþing Leikfélags Reykjavíkur um leikskáldið Birgi Sigurðsson og verk hans .
Magnús Þór Þorbergsson leikhúsfræðingur , Salka Guðmundsdóttir leikskáld , Stefán Baldursson leikstjóri og Unnur Ösp Stefánsdóttir leikkona munu flytja framsögu .
Sveinn Einarsson , leikstjóri og leikhúsfræðingur , ræðir við Birgi og stýrir umræðum auk þess sem skáldið sjálft mun flytja eigin ljóð .
Þá verða sýnd brot úr gömlum sýningum LR á verkum eftir hann .
Samkoman er öllum opin og ókeypis .
Birgir Sigurðsson er eitt fremsta leikskáld þjóðarinnar .
Fyrsta leikrit hans , Pétur og Rúna , var sett á svið árið 1973 .
Nýjasta verk hans Er ekki nóg að elska ? var frumsýnt nýlega í Borgarleikhúsinu .
