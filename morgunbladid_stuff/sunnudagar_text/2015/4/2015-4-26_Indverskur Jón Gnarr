Eitt stærsta dagblað Indlands , The Times of India , fjallar um líkindi milli nýs leiðtoga stjórnmálahreyfingarinnar AAP þar í landi og fyrrverandi borgarstjóra Reykjavíkur , Jóns Gnarr .
Bhagwant Mann situr á neðri deild indverska þingsins og tók óvænt við leiðtogahlutverki AAP eftir innbyrðis deilur í flokknum .
Indverska Times greinir frá því að á Íslandi hafi grínisti að nafni Jón Gnarr átt svipaðan bakgrunn og indverski grínistinn og því gæti Bhagwant Mann vel átt möguleika á að auka fylgi flokksins .
Bhagwant hefur farið í gegnum sín pólitísku framboð á gríni og glensi og þar í landi velta menn því fyrir sér hvort framboð hans sé jafnvel ein satíra .
Hann sé hins vegar engan veginn fyrstur til að gera pólitíkina að skemmtun né sá fyrsti til að fara á hlátrinum í gegnum slíkt .
Slíkt hafi Jón Gnarr og nokkrir aðrir leiðtogar einnig gert .
