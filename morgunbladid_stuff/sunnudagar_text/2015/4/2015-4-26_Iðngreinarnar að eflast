Um helmingur 10.000 nýrra starfa sem orðið hafa til á Íslandi frá aldamótum er í ferðaþjónustu eða tengdum greinum .
Helst þetta í hendur við fjölgun ferðamanna landsins og " er almennt gert ráð fyrir áframhaldandi fjölgun , " segir í skýrslu Vinnumálastofnunar um stöðu og horfur á vinnumarkaði fram til ársins 2017 .
Skýrslan góða kom út fyrir nokkrum dögum og þar er farið vítt yfir sviðið .
Fleiri í velferðargeirann Að mati Vinnumálastofnunar skapast ný störf næstu þrjú árin að stórum hluta í greinum sem tengjast ferðaþjónustu .
Einnig sé gert ráð fyrir auknum umsvifum í byggingariðnaði , bæði vegna aukinnar þarfar almennt fyrir nýtt íbúðar- og atvinnuhúsnæði og vegna áforma um uppbyggingu stóriðju og virkjana sem séu í farvatninu .
Með því fjölgi jafnframt afleiddum störfum svo sem hjá verkfræði- og arkitektastofum og öðru slíku .
" Þá má gera ráð fyrir fjölgun starfa í heilbrigðis- og félagsþjónustu vegna aukinnar þarfar samfara fjölgun aldraðra auk þess sem þörf er fyrir að styrkja heilbrigðisþjónustu eftir niðurskurð og aðhald í opinberum rekstri í kjölfar hruns , " segir Vinnumálastofnun .
Góðar horfur í málmiðnaði Vikið er að stöðu iðnaðarins í samantekt Vinnumálastofnunar .
Þar segir að búast megi við að störfum fjölgi , enda svari liðlega þriðjungur forsvarsmanna iðnfyrirtækja því til að þeir hyggist fjölga starfsfólki í næstunni .
Aðeins 14% telji að þeir þurfi að draga saman segl og fækka mannskap .
Horfurnar séu bestar í málmiðnaði , en stjórnendur 2/3 hluta fyrirtækja á því sviði vanti fólk og í 30% fyrirtækja ætli menn á næsta árinu eða svo að fjölga í sínum röðum .
Líklegast verði þeirri eftirspurn svarað með því að fá starfsfólk frá útlöndum .
Í spá Vinnumálastofnunar um tölulega þróun vinnumarkaðarins næstu árin er talið að 181.400 manns verði á íslenska vinnumarkaðnum í ár .
Störfum fjölgi um 3.800 og verði 7.700 atvinnulausir eða 4,1% heildarinnar .
Frá 2016 og 2017 fjölgi störfum um 2.500 hvort árið – og um leið dragi talsvert úr atvinnuleysi enda verði hlutfall fólks án vinnu komið niður í 3,1% eftir hálft þriðja ár , héðan í frá .
sbs@mbl.is 