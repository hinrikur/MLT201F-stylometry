Ný rannsókn sem gerð var meðal 3.500 Bandaríkjamanna yfir sextugu sýndi að þeir sem sögðust glíma við einmanaleika og voru einangraðir voru líklegri til að leita oftar til læknis .
Þessir einstaklingar voru þó ekki endilega veikari eða líklegri til að leggjast inn á spítala .
Þykir rannsakendum þetta sýna fram á að spara megi fjármuni í heilbrigðisþjónustu og draga úr óþarfa heimsóknum til lækna með því að auka við félagslega þjónustu við eldra fólk í því skyni að draga úr líkum á að fólk einangrist .
