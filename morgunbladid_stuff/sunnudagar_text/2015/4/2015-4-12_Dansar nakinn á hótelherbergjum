Spurður um vinnuaðferðir segir Proud að hann sé stöðugt að hugsa um bestu leiðirnar til að túlka tilfinningar persóna með dansi .
Hugmyndirnar koma á ýmsum stöðum og ekki alltaf í leikhúsinu .
" Ég hef alltaf nálægan iPad sem ég nota til að taka upp myndbönd af hugmyndum að dönsum .
Oft koma góðar hugmyndir í svefnrofunum og þá rýk ég fram úr og dansa fyrir framan iPadinn og tek upp hreyfingarnar .
Á meðan ég var að vinna Mary Poppins var ég svo óheppinn að týna iPadinum mínum , sem var ólæstur .
Þannig að ef þið finnið einhvers staðar á netinu myndbönd af nöktum miðaldra manni að dansa á hótelherbergi – þá gæti það verið ég ! " 