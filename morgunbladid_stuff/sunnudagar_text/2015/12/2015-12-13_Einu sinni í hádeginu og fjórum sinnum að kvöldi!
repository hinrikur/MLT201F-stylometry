Þorsteinn S. Guðmundsson var orðinn leiður á tölvufræðum og lét gamlan draum rætast þegar hann opnaði Old Iceland fyrir nákvæmlega einu ári í dag .
Erlendir ferðamenn eru tíðir gestir og kunna vel að meta íslenskan mat , eins og fisk , lamb og hjónabandssælu sem mamma hans bakar tvisvar í viku .
Fullt er út úr dyrum á hverjum degi .
Ásdís Ásgeirsdóttir asdis@mbl.is Íslensk hráefni eru í öndvegi hjá kokkinum á Old Iceland enda maturinn alíslenskur .
" Þetta er mikið fiskréttir og svo lamb og naut , " segir Þorsteinn sem er kokkur og einn eigenda að Old Iceland á Laugavegi 72 .
" Kjötsúpa hefur verið á matseðli frá upphafi og er mjög vinsæl hjá ferðamönnum , " segir hann og nefnir að hægt sé að skola matnum niður með íslenskum bjór .
Þorsteinn segir að erlendir ferðamenn séu 80-90% af viðskiptavinunum en að Íslendingar séu farnir að koma æ oftar .
" Það er búið að vera fínt að gera frá upphafi , " segir Þorsteinn sem var áður í tölvubransanum .
Hann lærði kokkinn í Danmörku en síðar kerfisfræði .
" Það er mjög skemmtilegt að " svissa " svona á milli , " segir hann en það var gamall draumur að opna veitingastað .
" Þetta er þúsund sinnum skemmtilegra , " segir hann brosandi .
Lamb og hjónabandssælan hennar mömmu Þorsteinn segir að lambafille sé vinsælasti rétturinn á matseðlinum og hjónabandssælan sé mjög vinsæll eftirréttur .
" Við köllum hana Mom ' s Rubarb Cake .
Mamma kemur alltaf tvo morgna í viku og bakar fyrir okkur , " segir hann og er ánægður með mömmu sína .
Þorsteinn segir útlendingana mjög ánægða með matinn .
" Það er skemmtilegt að segja frá því að það komu hingað útlendingar , sex manna fjölskylda sem var hér á landi í sex daga og þau borðuðu hér fimm sinnum .
Einu sinni í hádeginu og fjórum sinnum að kvöldi ! " Lambafillet með bökuðu rótargrænmeti og steiktum kartöflum Fyrir tvo lambafillet 400 g fituhreinsað 200 g jarðskokkar 100 g gulrætur 100 g steinseljurót 250 g kartöflusmælki , skorið í tvennt 100 g sveppir salt og pipar hvítlaukur Sjóðið jarðskokka í rjóma og mjólk þar til þeir eru mjúkir og fínir .
Maukið í blandara og smakkið til með salti og pipar .
Skerið kartöflur í tvennt og veltið þeim upp úr olíu og kryddið að vild .
Bakið gulrætur og steinseljurót við 160° í 25 mín .
( endar skornir af og klofið eftir endilöngu ) .
Setjið kartöflur með grænmetinu í ofninn í sér fat .
Hitið hvítlauksolíu og smjör saman á pönnu og brúnið kjötið vel upp úr því á öllum hliðum .
Kryddið með salti , pipar og íslensku blóðbergi .
Setjið í ofninn og steikið þar til kjarnhiti er orðinn 55-59° , allt eftir því hvernig steikingu sóst er eftir á kjötinu .
Steikið sveppi upp úr olíu og smjöri og kryddið með salti , pipar og hvítlauk .
Nauðsynlegt er að láta lambið jafna sig í ca .
10 mínútur áður en það er skorið .
Raðið öllu snyrtilega á diska .
Á Old Iceland er lambið borið fram með sósu sem soðin er á beinum í 12-14 tíma en hægt er að hafa hvaða sósu sem er með þessu .
