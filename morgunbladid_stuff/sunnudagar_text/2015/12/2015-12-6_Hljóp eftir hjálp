" Alex , 13 mánaða gamall hundur af English Springer Spaniel gerð , hljóp eftir hjálp um eins kílómetra leið heim að Saurbæ í Eyjafjarðarsveit eftir að húsbóndi hans , Bergþór Ásgrímsson , lenti út af veginum þar aðfaranótt sunnudags .
Hundurinn komst inn í bæ og þótti heimafólki einkennilegt að hundur kæmi einsamall .
Það var á leið út að fylgja hundinum er að kom ungur piltur sem komið hafði að slysstaðnum .
Bergþór , sem er 25 ára slasaðist mikið , hann komst til meðvitundar í gær , en hann liggur á Fjórðungssjúkrahúsinu á Akureyri .
" Frá þessu var greint í Morgunblaðinu miðvikudaginn 5. desember 1990 .
Í frétt blaðsins var líka rætt við föður Bergþórs , Ásgrím Ágústsson ljósmyndara .
" Bergþór hefur þjálfað hundinn mikið og vel frá því hann fékk hann , hvolp í fyrra .
Þetta er feikilega greind skepna og ég tel að það hafi fyrst og fremst verið vegna þess hve góða þjálfun hann hlaut , að hann hleypur af stað eftir hjálpinni , " sagði Ásgrímur .
Bergþór kastaðist út úr bílnum og hlaut höfuðáverka en náði prýðilegum bata .
