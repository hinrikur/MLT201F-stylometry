Á þessari mynd , sem birtist í Morgunblaðinu fyrir réttri öld , mánudaginn 13. desember 1915 , sjást tveir örmagna serbneskir hermenn , er hafa tekið sér hvíld undir bæjarveggjum einhvers staðar í landi sínu .
" Ef þið athugið myndina vel , " segir í myndartexta , " munuð þið sjá það , að hermennirnir eru á sauðskinnsskóm , eins og flestir íslenzkir sveitamenn .
Þessi plögg eru þar betri en gljástígvél og gangsólar , þar sem yfir fjöll og firnindi er að fara .
" Meira var hermt af hernaði í blaðinu þennan dag .
Á sömu síðu , sem var önnur af fjórum , segir : " Hermálaráðherrann í Kanada heitir Hugher .
Samkvæmt símfregnum frá Toronto , hefir hann ákveðið að ganga í herinn og hefir hann beðið leyfis til þess að mega stjórna herdeild kanadiskra hermanna á orustuvellinum í Frakklandi .
" Það er áform mitt , að ganga í herinn og leiða Kanadamenn til Berlínar .
Þangað skulum vér komast .
Og það verður lagt fyr á stað en flesta mun óra fyrir .
" 