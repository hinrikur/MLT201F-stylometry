Dean Martin er á leið upp á svið á ný , sem heilmynd .
Heilmyndin af þessum svala söngvara verður frumsýnd í Las Vegas á næsta ári , að því er fram kemur í frétt Vanity Fair .
Heilmyndin verður í háskerpu og er höfundur hennar Hologram USA .
" Ný kynslóð á eftir að verða fyrir miklum áhrifum af því hversu mikill söngvari og skemmtikraftur Dean Martin var , " sagði framkvæmdastjóri Hologram USA , Alki David , í tilkynningu .
" Hann var konungurinn í Vegas og bar höfuð og herðar yfir aðra skemmtikrafta og er ímynd glæsimennskunnar og svalleikans .
" Áhorfendur eiga eftir að fá að heyra sígild lög Martins á borð við " That ' s Amore " og " Everybody Loves Somebody " .
Í Vegas-sýningunni mun grín Jerry Lewis og Dean Martin ennfremur verða endurvakið .
Búast má við því að heilmyndasýningum sem þessum muni fjölga verulega .
Með þessari tækni fær fólk að minnsta kosti að komast nær hetjunum sínum .
Fyrr á árinu tilkynnti Hologram USA samstarf sitt við Pat Houston um gerð heilmyndar af Whitney Houston sem mun leggjast í ferðalög á næsta ári .
