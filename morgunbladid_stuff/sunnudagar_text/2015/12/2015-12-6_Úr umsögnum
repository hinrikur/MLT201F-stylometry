Eitthvað á stærð við alheiminn * * * * Eftir Jón Kalman Stefánsson .
Bjartur , 2015 .
Innbundin , 355 bls. Jón Kalman hefur sérstakan stíl sem fyrir löngu hefur unnið sér sess í hjörtum landsmanna .
Hann skrifar afskaplega fallega – en á stöku stað er eins og textinn missi fótfestu og hreinlega hefji sjálfan sig til skýjanna .
Þeir staðir eru þó mun fleiri þar sem fegurð og máttur orðanna njóta sín til fulls , þar sem málsgrein kristallar einhverja hugsun sem hefur áður verið utan seilingar .
Maríanna Clara Lúthersdóttir Barnið sem varð að harðstjóra – Saga helstu einræðisherra 20. aldar * * * * Eftir Boga Arason .
Almenna bókafélagið , 2015 .
Innbundin , 286 bls. Til að gera langa sögu stutta þá er þetta áhugaverð og góð bók .
Bogi dregur þarna saman sögu níu harðstjóra og einræðisherra á síðustu öld , sem stendur vel undir því nafni að kallast öld öfganna .
...
Bókin er vel skrifuð , textinn aðgengilegur og höfundur vinnur vel úr fjölbreyttum heimildum .
Fléttað er saman gömlum og nýjum upplýsingum og greiningum og höfundurinn sjálfur kemur skoðunum sínum og sjónarmiðum vel á framfæri .
Það er gert án málalenginga og útúrdúra sem fellur vel að smekk þess sem hér ritar .
Stefán Eiríksson Sigurgeir skar ' ann - Endurminningar skurðlæknis á Landakoti * * * ½ Eftir Sigurgeir Kjartansson .
Sæmundur , 2015 .
Innbundin , 339 bls. Ævisaga Sigurgeirs Kjartanssonar skurðlæknis er skemmtileg bók .
Er skrifuð af léttleika og textinn rennur ljúflega .
Tungutak höfundar er persónulegt og honum eru töm ýmis óvenjuleg orð – jafnvel hans eigin nýyrði – sem hann er óhræddur að nota ...
Sigurgeir læknir er húmoristi .
Hefur auga fyrir hinu broslega í lífinu , undarlegu ferðalagi sem tekur oft óvænta stefnu ...
Lífið er gott og ævisagan ljómandi fín .
Sigurður Bogi Sævarsson Lausnin * * * ½ eftir Evu Magnúsdóttur .
Mál og menning gefur út .
335 bls. , kilja .
Lausnin er ágæt afþreying , skemmtileg gagnrýni á yfirborðskenndan gerviheim sýndarsamfélagsmiðla og sölumennsku .
Lísa er vissulega ekki aðlaðandi persóna , algjör skinka og enginn töggur í henni , en dugar vel til að spegla yfirdrepsskap og innihaldsleysi .
Hún er harla sátt við hlutskipti sitt í lok bókarinnar og hefur vissulega áttað sig á að til eru skuggahliðar á lífinu , en manni finnst að sá þroski sé bara á yfirborðinu .
Árni Matthíasson Meistari allra meina * * * * Eftir Siddhartha Mukherjee .
Þýðing Ólöf Eldjárn .
Forlagið , 2015 .
Innbundin , 610 bls. Meistari allra meina er snilldarlega skrifuð bók .
Mukherjee segir flókna sögu með skýrum hætti .
Hann nálgast efnið frá öllum hliðum , heimspeki , sálfræði , sagnfræði , læknisfræði , eðlisfræði , efnafræði og náttúruvísindum .
Textinn er skýr og aðgengilegur þannig að flókin vísindi verða skýr þannig að jafnvel ólesinn leikmaður á ekki í vandræðum með að átta sig .
Karl Blöndal 