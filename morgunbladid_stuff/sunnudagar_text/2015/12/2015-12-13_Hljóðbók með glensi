Sagan Bjössi bolla – órabelgur og prakkari sem kom út á bók í fyrra er nú líka komin út sem hljóðbók .
Magnús Ólafsson , leikari og höfundur bókarinnar , les sjálfur inn á hljóðbókina .
Söguna lífgar hann upp með hljóðum , söng , gríni og gleði .
Hægt er að fá bókina og hljóðbókina saman og fylgjast þannig með á síðunum um leið og hlustað er .
Bjössi bolla er mörgum foreldrum kunnur enda kom hann fyrst fram á sjónarsviðið fyrir yfir 30 árum .
Einhverjir munu eflaust taka því fegins hendi að geta kynnt þennan grallara fyrir sínum eigin börnum .
