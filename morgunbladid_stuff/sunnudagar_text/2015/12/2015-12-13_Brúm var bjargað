Minjastofnun hefur veitt Vegagerðinni viðurkenningu vegna braut- ryðjandastarfs í minjavernd ; fyrir varðveislu og endurbyggingu sögulegra brúarmannvirkja .
Þetta er í fyrsta sinn sem slík viðurkenning er veitt .
Elsta steinsteypta brú landsins , utan Reykjavíkur , er yfir Bláskeggsá undir Þyrli í Hvalfirði og var byggð 1907 .
Þegar hún var 100 ára var hafist handa um endurbætur , sem lauk 2010 .
Önnur brú á Vesturlandi sem hefur mikið sögulegt gildi er yfir Örnólfsdalsá við Norðtungu í Borgarfirði , hengibrú úr stáli smíðuð 1899 .
Hún var aftengd vegasambandi fyrir margt löngu .
Vitund um sögulegt gildi hennar réð því að brúin var endurbyggð fyrir nokkrum árum .
" Því er það mikils virði að tekist hefur að bjarga mikilvægum dæmum um þróunarsögu íslenskra brúarmannvirkja , m.a. einu stálhengibrúnni sem eftir er frá 19. öld , " sagði Minjastofnun í rökstuðningi um viðurkenninguna til Vegagerðarinnar .
