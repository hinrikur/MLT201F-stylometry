Árlega tekur Lonely Planet saman lista yfir þá áfangastaði sem talið er að njóti mestra vinsælda .
Á listanum yfir þau lönd sem áætlað er að verði heitustu reitirnir hjá ferðamönnum á komandi ári kennir ýmissa grasa .
1 .
Botswana Íbúar Botswana fagna fimmtíu ára af sjálfstæði á árinu 2016 og það er full ástæða til að fagna með .
Ríkið býr við stöðugleika í efnahagslífi , ólíkt mörgum öðrum Afríkuríkjum , menntunarstig er hátt og tekist hefur að standa vörð um náttúruauðlindir .
2 .
Japan Hvergi annars staðar á jörðinni mætast nútíminn og aldagamlar hefðir á jafn áberandi og glæsilegan hátt .
Ferðamenn eiga kost á því að upplifa ótrúlegar andstæður .
3 .
Bandaríkin Þjóðgarðar í Bandaríkjunum eru 59 talsins og á árinu 2016 verða ýmsir viðburðir á þessum mikilfenglegu stöðum í tilefni af því að það er heil öld liðin frá því þeir voru formlega stofnaðir .
4 .
Palau Eyjaklasi í Kyrrahafinu sem sagður er vera paradís kafarans .
5 .
Lettland Þetta fyrrverandi kommúnistaríki laðar að marga ferðamenn árlega .
Mikil uppbygging hefur farið fram undanfarin ár , sérstaklega í borgum landsins .
Mörg hús í Riga hafa verið uppgerð og gamlir kastalar og stórbýli víða um landið hafa einnig gengið í endurnýjun lífdaga .
6 .
Ástralía Mögnuð kóralrif og einstakt dýralíf eru meðal þess sem dregur ferðamenn til Ástralíu .
Fyrir okkur sem erum akkúrat hinum megin á hnettinum gæti ferðin þó reynst ansi dýr .
7 .
Pólland Sífellt fleiri ferðamenn sækja í að komast til Póllands , enda hefur farið fram uppbygging þar síðustu ár í því skyni að laða að fleiri gesti .
8 .
Úrúgvæ Áætlað er að þrjár milljónir heimsæki Úrúgvæ á næsta ári .
Landið liggur milli Brasilíu og Argentínu og höfuðborgin Montevideo nýtur vinsælda sem ferðamannastaður .
9 .
Grænland Dreifbýlasta land veraldar er vel þess virði að heimsækja .
Norðurljós og miðnætursól heilla margan ferðamanninn .
10 .
Fijieyjar Dýfingar , siglingar og alls kyns sportferðir eru meðal þess sem dregur fólk til Fijieyja .
Náttúrufegurðin og tær sjórinn eru ómótstæðileg .
