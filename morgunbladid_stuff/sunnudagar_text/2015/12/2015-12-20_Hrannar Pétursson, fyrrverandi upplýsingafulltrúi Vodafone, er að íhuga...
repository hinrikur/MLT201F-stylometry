Hrannar Pétursson , fyrrverandi upplýsingafulltrúi Vodafone , er að íhuga forsetaframboð .
Dagskrárgerðarmaðurinn Bergsteinn Sigurðsson skrifaði á Facebook af þessu tilefni : " Hugmynd að slagorði : Hrannar - hver annar ? " Rithöfundurinn Illugi Jökulsson bætir þar við í athugasemd : " Þetta er nokkuð gott .
Slær samt ekki út slagorð Ara Edwalds þegar hann ætlaði sér frama í pólitík .
" Kjósið Ara - af því bara .
" " Illugi bætir við að reyndar hafi það verið andstæðingar Ara sem hafi komið slagorðinu á kreik en það sé jafngott fyrir því .
Svanhildur Hólm Valsdóttir lögfræðingur birtir skjáskot af manni að nafni Bob Burg sem hafði sent henni vinabeiðni á Facebook og skrifar : " Kæru vinir - nenniði að hætta að samþykkja fólk sem er ekki til eða fólk sem þykist vera annað fólk .
Hér er vinabeiðni frá einum slíkum .
Myndin er af einhverjum sérfræðingi sem kennir fólki að eignast pening með því að gefa og heitir Bob Burg og nafnið virðist fengið hjá einhverjum Martin sem býr í Suður-Afríku og líkist Bob ekki neitt .
Við eigum 40 sameiginlega vini .
Vona að þeim fari fækkandi .
" Rithöfundurinn Birna Anna Björnsdóttir skrifar athugasemd við færsluna : " Besta vísbending um gervifólk sem ég kann er þegar allir sameiginlegu vinir manns og viðkomandi eru " frægir " og Líf Magneudóttir , varaborgarfulltrúi Vinstri grænna , segir : " Ég hugsaði bara þegar ég fékk vinabeiðni frá þessum : " Þarna kemur í ljós hverjir samþykkja alla ! " " 