Hinir árlegu Jólasöngvar Kórs Langholtskirkju fara fram nú um helgina .
Fyrstu tónleikarnir voru í gærkvöldi , föstudagskvöld , en þeir verða endurteknir á laugardags- og sunnudagskvöld , klukkan 20 bæði kvöldin .
Fram koma Kór Langholtskirkju og Gradualekór Langholtskirkju undir stjórn Árna Harðarsonar , sem hleypur í skarðið fyrir Jón Stefánsson vegna veikinda .
Hin vinsæla færeyska söngkona Eivør Pálsdóttir verður gestur kórsins á tónleikunum á laugardagskvöld .
Aðrir einsöngvarar verða Benedikt Kristjánsson , Andri Björn Róbertsson og Ólöf Kolbrún Harðardóttir .
Einsöngvari á táknmáli er Kolbrún Völkudóttir .
Einnig koma fram einsöngvarar úr báðum kórunum .
