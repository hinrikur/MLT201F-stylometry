Kammerhópurinn Camerarctica heldur árlega kertaljósatónleika í kirkjum nú rétt fyrir jólin .
Hefur hópurinn leikið ljúfa tónlist eftir Mozart við kertaljós í tuttugu og þrjú ár .
Tónleikarnir verða í Hafnarfjarðarkirkju í kvöld , laugardagskvöld , í Kópavogskirkju á sunnudagskvöldið , Garðakirkju á mánudagskvöldið og loks í Dómkirkjunni í Reykjavík á þriðjudagskvöldið .
Tónleikarnir eru klukkustundar langir og hefjast allir klukkan 21 .
Flytjendur að þessu sinni eru Ármann Helgason klarinettuleikari , Hildigunnur Halldórsdóttir fiðluleikari , Svava Bernharðsdóttir víóluleikari og Sigurður Halldórsson sellóleikari auk góðs gests , Einars Jóhannessonar , sem leikur á eitt af uppáhaldshljóðfærum Mozarts , bassetthorn .
