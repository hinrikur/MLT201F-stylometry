Þórunn Eva Guðbjargar Thapa veit allt um glútenóþol sem er krónískur þarmasjúkdómur .
Enginn lækning er til en hægt er að lifa góðu lífi með því að forðast glúten alla ævi .
Hún er sjálf haldin hveitiofnæmi og hefur þurft að breyta um mataræði .
Ný bók eftir Þórunni , Glútenfrítt líf , leiðir þig í allan sannleikann um hvernig á að lifa með glútenóþoli og hveitiofnæmi .
Ásdís Ásgeirsdóttir asdis@mbl.is Þórunn veit sínu viti þegar kemur að glúteni og óþoli fyrir hveiti en hún greindist með hveitiofnæmi árið 2009 .
Hún heldur úti síðunni gluten.is og fésbókarsíðunni Glútenfrítt líf en í bókinni útskýrir hún á einfaldan máta hvað það þýðir að vera með sjúkdóminn glútenóþol og hveitiofnæmi og hvernig á að bregðast við því .
Glútenóþol er krónískur sjúkdómur Glútenóþol , öðru nafni seliak , er krónískur þarmasjúkdómur .
Slímhúð þarma þolir ekki glútenið og þeir skaðast og bólgna ef þeir komast í snertingu við glúten .
Þetta er sjálfsofnæmissjúkdómur en þegar glútens er neytt ræðst ónæmiskerfið á slímhúð þarmaveggjanna .
Við þetta koma fram ýmis einkenni , einkum frá meltingarvegi .
Einkennin geta verið mismunandi milli einstaklinga en eru til dæmis næringarskortur , þyngdartap , kviðverkir , niðurgangur , uppþemba , þreyta , þunglyndi , höfuðverkur , sár í munni , exem og hármissir .
Einnig getur fólk verið með sjúkdóminn án mikilla einkenna .
Ef þig grunar að þú sért haldin glútenóþoli er fyrsta skrefið að fara í blóðprufu og ef sýnið bendir til glútenóþols er framkvæmd magaspeglun þar sem sýni er tekið úr smáþörmum til að staðfesta greiningu .
Að forðast glúten ævilangt Þórunn bendir á í bók sinni að eitt er að hafa sjúkdóminn glútenóþol ( seliak ) og annað að vera viðkvæmur fyrir glúteni , en mörgu fólki líður betur af því að minnka glúten í fæðu .
Hins vegar þarf fólk með sjúkdóminn alfarið að sniðganga glúten ævilangt .
Þeir sem þjást af hveitiofnæmi þurfa að sniðganga hveiti .
Þórunn útskýrir hvernig hún tókst á við það en í upphafi fannst henni það mjög erfitt , enda hveiti í mjög mörgum matvörum .
Hún ráðleggur fólki að hugsa um það sem það má borða , frekar en það sem það má ekki borða .
Sá matur sem óhætt er að neyta og er glútenfrír er kjöt , fiskur , ávextir , grænmeti , ber , baunir , hnetur , fræ , egg og flestar mjólkurvörur .
Ýmislegt þarf að skoða vel og vandlega og lesa þarf á umbúðir en margar vörur innihalda glúten , eins og unnar kjötvörur , pakkamatur , kryddblöndur , nammi , súpur og frystar matvörur svo eitthvað sé nefnt .
Það er sem er á bannlista er brauð , pizzur , pasta , spelt , rúgur , morgunkorn , bjór , malt , sinnep og margt fleira .
Bólgnar upp við hveitið Hveitiofnæmi er nokkuð sem margir þjást af og er Þórunn ein þeirra .
Hún segir að hveiti sé í ótrúlega mörgu og henni fannst það erfitt í upphafi að forðast allan mat sem innihélt hveiti .
" Nú er þetta ekkert mál , það er svo auðvelt að nota eitthvað annað í staðinn fyrir hveiti í bakstri til dæmis , " segir hún en viðurkennir að hún sakni þess að mega fá sér malt og appelsín á jólunum .
Hún bendir á að ýmsar góðar kökuuppskriftir innihalda ekki hveiti , eins og sörur , til að mynda .
Ef hún neytir matar sem inniheldur hveiti finnur hún vel fyrir því daginn eftir , því hún bólgnar upp af bjúg , fær útbrot og kláða og vanlíðan .
Opnaði fyrst vefsíðuna gluten.is Fyrst þegar hún greindist með hveitiofnæmið fannst henni lítið til af upplýsingum um hveitiofnæmi og glútenóþol .
Hún ákvað því að stofna vefsíðu og fésbókarsíðu um þessi mál .
Þegar Þórunn sá hversu margir heimsóttu vefsíðuna og fésbókarsíðuna ákvað hún að skrifa bókina því áhuginn virtist mikill og þörf á upplýsingum og ráðum á einum stað .
Í bókinni er einnig talað um snyrtivörur en margar þeirra innihalda hveiti og þar af leiðandi glúten .
Þórunn gefur góð ráð varðandi matargerð og birtir margar girnilegar hveiti- og glútenlausar uppskriftir .
Bókin er því góð leið til að fræðast um glútenóþol og hveitiofnæmi og hvernig hægt sé að lifa góðu lífi án glútens eða hveitis .
