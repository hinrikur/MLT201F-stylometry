Fyrsti hluti nýrrar íslenskrar leikinnar jólamyndar fyrir alla fjölskylduna er sýndur nú um helgina , sunnudaginn 13. desember kl. 18 , en myndin , Klukkur um jól , er í þremur hlutum .
Annar hluti er á dagskrá 20. desember og þriðji og síðasti hluti er sýndur á sjálfan jóladag .
Myndin fjallar um krakka í íslenskum samtíma þar sem meðal annars er tekist á við einelti og fordóma og hvernig vinátta og sannur jólaandi geta gert tilveruna betri .
Það er Guðjón Davíð Karlsson , eða Gói , sem er höfundur sögunnar en Bragi Þór Hinriksson leikstýrir .
Í aðalhlutverkum eru ungir og upprennandi krakkar auk þess sem reyndir leikarar svo sem Þröstur Leó Gunnarsson og Ingibjörg Reynisdóttir leika fullorðna fólkið .
