Aflaskipið Steinunn SH 167 er janúarmyndin á Skipamyndadagatalinu 2016 sem kemur út á næstu dögunum .
Þetta er sjöunda árið sem Hafþór Hreiðarsson , ljósmyndari Morgunblaðsins á Húsavík , gefur dagatalið út , og hefur það jafnan fengið góðar viðtökur .
Flestar myndirnar hefur Hafþór tekið , en nokkrir hafa þó lagt honum lið svo sem Alfons Finnsson , Morgunblaðsmaður í Ólafsvík .
" Ég eignaðist mína fyrstu myndavél árið 1983 og æ síðan hef ég verið að taka myndir af skipum og bátum .
Var á sjó frá sextán ára aldri og fram undir þrítugt og þá alltaf með vélina með .
Ég hef lengi myndað í Sjómannaalmanakið , þá mikilvægu bók , og útgáfan af dagatalinu er afsprengi af því .
Þetta hefur alltaf fengið góðar viðtökur , " segir Hafþór sem selur gripinn meðal annars á Netinu og er með netfangið korri@internet.is 