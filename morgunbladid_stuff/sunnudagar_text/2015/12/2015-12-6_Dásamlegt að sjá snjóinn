Ertu mikið jólabarn , Oddur ? Það er svo fallegur snjór hér í Reykjavík núna að það er ekki hægt annað en komast í jólaskap .
Ég kom til landsins [ á fimmtudaginn ] ; þegar ég fór frá Salzburg í Austurríki var átta stiga hiti og EKKI jólalegt en það var dásamlegt að koma í þennan mikla , fallega snjó .
Ertu búsettur í Salzburg ? Já , ég fór þangað í nám árið 2009 og kláraði í fyrravor , 2014 .
Áður en ég lauk námi var ég reyndar farinn dálítið á flakk að syngja og er einmitt mjög mikið á ferðinni um þessar mundir ; ég er í lausamennsku og syng mikið í Þýskalandi , Frakklandi og Spáni auk Austurríkis .
Hvernig er að búa í heimaborg sjálfs Mozarts ? Það er mjög gott .
Aðalhlutverkið í Don Giovanni er fyrir baritón , líka Papageno í Töfraflautunni og stórt hlutverk í Brúðkaupi Fígarós .
Ég lærði í Mozarteum-háskólanum í Salzburg og var þar töluverð áhersla lögð á Mozart þannig að ég hef sungið mikið eftir hann .
Er nóg að gera hjá þér ? Að minnsta kosti í augnablikinu , já .
Ég er mjög heppinn að hafa mikið að gera og mér finnst gaman að vinna hér heima ; hér er fólkið mitt og það er gaman að vinna með Íslendingum .
Hvað ætlið þið að syngja fallegt á tónleikunum ? Við verðum með hálft jólaprógramm og hálft óperuprógramm .
Kristján ætlar meðal annars að syngja Nessum Dorma , sem er mikill smellur , svo ég nefni dæmi syngjum við Kristján saman Perlukafaradúettinn eftir Bizet og ég syng Til kvöldstjörnunnar eftir Wagner .
Síðan erum við með klassísku flottu íslensku jólalögin .
Hefurðu sungið með Kristjáni áður ? Fyrir mörgum árum kom hann í Söngskólann með námskeið þar sem ég vann með honum einn dag .
Svo var ég í kórnum í Íslensku óperunni þegar hann var í Pagliacci og Cavalleria rusticana .
Þá sá maður vel hvað hann er mikill listamaður og magnaður performer .
En ég hef aldrei sungið sóló með honum áður .
Það verður eitthvað ! 