Mér sýnist ljóðið vera ansi sterkt í haust , en ljóðin eru besta loftvogin til að átta sig á tíðarandanum .
Nokkur ný skáld af yngri kynslóð gefa út sínar fyrstu bækur í ár eins og Eydís Blöndal með Tíst og bast sem virðist hressileg .
Það er mikilvægt og göfugt að kaupa fullt af bókum eftir unga höfunda sem gefa út sjálfir .
Það er fátt skemmtilegra en að vera ungur höfundur og sækja bók í endurprentun .
Ég ætla að lesa Sölvasögu unglings sem er fyrsta bók Arnars Más Arngrímssonar , við eigum ekki mikið af raunsæissögum úr samtímanum sem takast á við unglingsárin á þeim tímum sem við lifum einmitt núna .
Svo finnst mér texti og hugsun Kristínar Ómarsdóttur alltaf með eðlismassa á við ljóð þannig að Flækingurinn hennar er bók sem ég hlakka til að lesa .
