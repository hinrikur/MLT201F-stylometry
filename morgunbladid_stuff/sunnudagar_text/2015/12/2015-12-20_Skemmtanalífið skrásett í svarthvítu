Í bókinni Öll mín bestu ár birtist úrval úr einstöku myndasafni Kristins Benediktssonar og sýnir skemmtanalíf unga fólksins árin 1966 til 1979 .
Myndirnar eru af tónleikum , dansleikjum , útihátíðum , fegurðarsamkeppnum , leiksýningum , árshátíðum og tískusýningum , en einnig eru birtar myndir frá því er Kristinn tók auglýsingamyndir fyrir ýmsar hljómsveitir .
Stefán Halldórsson sér um útgáfuna , en Kristinn lést fyrir þremur árum .
Þeir Kristinn og Stefán unnu saman á Morgunblaðinu um 1970 , Stefán sem blaðamaður en Kristinn sem ljósmyndari , og fóru víða saman 1968 til 1971 , en Kristinn hélt áfram að taka myndir þó Stefán hafi hætt að skrifa um poppmúsík .
Stefán valdi í bókina um þúsund ljósmyndir Kristins og skrifar texta við , nefnir þá sem eru á myndunum og skýrir tilefni myndatökunnar , en Sigrún , dóttir Kristins , fór í gegnum filmusafnið með Stefáni .
Elstu myndirnar í bókinni eru frá 1966 , en um það leyti hóf Kristinn ljósmyndanám , en nokkar myndir eru líka frá Hafnarfirði frá 1967 .
