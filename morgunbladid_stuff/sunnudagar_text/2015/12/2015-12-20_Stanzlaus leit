" Nú er jólaösin í algleymingi , þúsundir og tugþúsundir manna arka fram og aftur um miðbæinn í stanzlausri leit , að einhverju til að gleðja með blessuð börnin , konuna og kunningjana .
" Með þessum orðum hóf blaðamaður Morgunblaðsins pistil sinn sunnudaginn 19. desember 1965 eftir að hafa brugðið sér í búðarferð ásamt ljósmyndara .
" Eftir klukkan 5 á daginn verður að beita ýtrustu þolinmæði , hæversku og lempni til að komast ferða sinna í verzlununum , en allir eru að flýta sér , og því miður skortir stundum nokkuð á tillitssemi við náungann .
" Óljúgfróðir menn höfðu tjáð blaðamanni að hjá Silla & Valda í Austurstræti fengjust kerti á kr. 2.700 og lék þeim ljósmyndaranum hugur á að sjá svo merkileg kerti .
" Við héldum í verzlun Silla & Valda og biðum þolinmóðir eftir afgreiðslu .
Þegar hún fékkst var okkur sagt , að slíkt kerti væri því miður ekki til , við hlytum að hafa farið búðarvillt .
Er við gengum út beindust allra ásjónur að okkur , eins og við værum nátttröll eða eitthvað þaðan af verra .
Svona er að vera auðtrúa .
" 