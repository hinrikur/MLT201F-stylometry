Nýjasta listaverk Ólafs Elíassonar , Ice Watch , var frumsýnt í París í vikunni í tilefni af loftslagsráðstefnu Sameinuðu þjóðanna .
Verkið hefur vakið mikla athygli þar sem fjallað er um það í fjölmiðlum um allan heim en það samanstendur af tólf brotum úr ísjökum en þeim hefur verið stillt upp á Panthéon-torginu í borginni .
Ólafur hefur lýst því yfir að tilgangur verksins sé að vekja athygli á hlýnun jarðar og bráðnun pólanna og hefur hann nú þegar náð athygli málsmetandi aðila .
Listakonan og bítilsekkjan Yoko Ono er mikill aðdáandi Ólafs og bað þá sem fylgja sér á Twitter að dreifa boðskap Ólafs sem víðast .
" Ólafur Elíasson er vinur .
Íslenskur snillingur .
Dreifið því sem hann er að gera í París sem víðast , " skrifaði hún .
