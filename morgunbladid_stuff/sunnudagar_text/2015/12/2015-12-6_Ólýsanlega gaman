Opið hús verður á glerblástursverkstæðinu Gler í Bergvík á Kjalarnesi um helgina , bæði laugardag og sunnudag frá kl. 10 til 15 .
Unnt verður að sjá glerblástur , skoða glerlist og þiggja léttar veitingar .
Sigrún Einarsdóttir , eigandi verkstæðisins , hefur lengi haft þennan háttinn á fyrstu helgina í desember og segir það alltaf jafnskemmtilegt .
" Sérstaklega þegar maður er með svona gott fólk en núna eru hjá mér Amy Krüger frá Svíþjóð og Niels Ole Frandsen frá Danmörku en þau eru bæði menntaðir listamenn frá Glerlistaskólanum í Borgundarhólmi .
Auk þess er Amy menntaður glerblásari – og með þeim færari .
" Sigrún kveikir aðeins upp í tækjunum einu sinni á ári , í um tvo mánuði .
" Þá er unnið á 150% eða meira .
Annan tíma vinn ég gler með öðruvísi aðferðum .
Nú höfum við verið að gera tilraunir með nýja muni , lampa og fleira og það er ólýsanlega gaman .
" 