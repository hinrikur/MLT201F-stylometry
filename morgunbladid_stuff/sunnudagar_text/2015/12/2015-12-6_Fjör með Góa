Stórsveit Reykjavíkur kemur fram á jólatónleikum í Silfurbergi í Hörpu á morgun , sunnudag , og hefjast þeir klukkan 14 .
Tónleikarnir verða um klukkustundar langir og á þeim mun hinn góðkunni leikari Guðjón Davíð Karlsson , þekktur sem Gói , heimsækja Stórsveitina og kynnist hann tónlistinni og hljóðfærunum sem félagar sveitarinnar nota .
Hann tekur einnig lagið með hljómsveitinni og allir gestir geta sungið með .
Í tilkynningu segir að svo sé aldrei að vita nema jólasveinar láti sjá sig .
Á efnisskránni eru jólalög í fjörugum útsetningum .
Stjórnandi á tónleikunum er Haukur Gröndal .
