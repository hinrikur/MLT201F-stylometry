Á næstu tíu árum mun íbúum í sveitum Borgarfjarðar fjölga um 470 manns .
Þetta kemur fram í mannfjöldaspá fyrir Borgarbyggð sem Vífill Karlsson hjá Samtökum sveitarfélaga á Vesturlandi gerði og var kynnt nýlega .
Gert er ráð fyrir að íbúum í dreifbýli Borgarfjarðar fækki um tæplega 30 en Borgnesingum fjölgi um rösklega 500 til ársins 2025 .
Að jafnaði gerir spáin ráð fyrir 2,4% fjölgun íbúa næstu árin , en fækkun í sveitunum á ári hverju verður 0,6% Sú fækkun verður þó mun minni en rauntölur undangenginna 10 ára gefa til kynna , eða nærri innan við þriðjungur af því .
" Hins vegar er þetta viðsnúningur hjá Borgarnesi úr 7% samdrætti , " segir á vef Borgarbyggðar .
Samkvæmt nýjustu tölum eru íbúar í Borgarbyggð í dag 3.610 .
Spár um þróun mannfjölda hafa nokkrum sinnum verið unnar fyrir sveitarfélagið og hafa þær oft gengið eftir , en í sumum tilvikum ekki .
Þannig hafi áhrifin sem Hvalfjarðargöng , uppbygging á Grundartanga og bankahrunið höfðu illa komið fram .
