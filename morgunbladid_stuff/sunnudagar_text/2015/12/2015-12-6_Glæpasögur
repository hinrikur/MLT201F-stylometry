Breski glæpasagnahöfundurinn Sarah Ward kemur fram á glæpasagnadagskrá með Ragnari Jónassyni kollega sínum í Kaffislipp á Icelandair Hotel Reykjavik Marina klukkan 14 á morgun , sunnudag .
Þau Ragnar og Ward ræða um glæpasögur og lesa upp úr verkum sínum .
Andy Lawrence stýrir spjallinu , en hann skrifar um glæpasögur fyrir blöð og tímarit .
Ný bók Sarah Ward , In Bitter Chill , vakti athygli í Bretlandi í sumar sem leið og lof gagnrýnenda .
Ragnar Jónasson hefur átt velgengni að fagna á síðustu árum og er með nýja bók , Dimmu , í bókaflóði þessa vetrar .
Reykjavík Bókmenntaborg UNESCO stendur að dagskránni , sem fer fram á ensku .
