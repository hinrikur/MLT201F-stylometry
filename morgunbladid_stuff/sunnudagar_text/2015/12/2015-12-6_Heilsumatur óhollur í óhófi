Allt er best í hófi stendur einhvers staðar og gildir það jafnvel um heilsumat .
Margir vilja minnka hitaeiningaskammtinn og passa upp á línurnar .
Sumir hafa heilsusamlegt nasl til taks þegar garnirnar byrja að gaula .
En það er vandlifað í þessu sem öðru því sumt af því sem við teljum meinhollt er einnig mjög hitaeiningaríkt .
Margir mæla með hnetum , jógúrt , múslí og þurrkuðum ávöxtum sem hentugu nasli á milli mála .
En galdurinn er að neyta þess í hófi .
Oft getur nefnilega verið erfitt að hætta að seilast í skálina með hnetum og rúsínum og fólk skilur ekki af hverju það léttist ekki , þrátt fyrir allan þennan heilsumat .
Hér er listi yfir fimm matartegundir sem geta verið mjög hollar í hófi .
Að sama skapi mjög óhollar eða fitandi í ófhófi .
1 .
Hnetur Þær eru stútfullar af prótínum , trefjum og vítamínum .
En þær eru gríðarlega hitaeiningaríkar .
Í tveimur matskeiðum af salthnetum eru 100 kalóríur þannig að þú ættir að fara varlega í hnetuskálina .
2 .
Þurrkaðir ávextir Ljúffengt og hollt millimálasnakk en magnið þarf að varast .
Sjaldnast er nefnilega nóg að borða bara einn bita .
En hafðu í huga að þú ert að borða heilan ávöxt í einum munnbita , ávöxt sem búið er að fjarlægja allan vökva úr .
Í einum bolla af þurrkuðum apríkósum er 381 kalóría .
Í einum bolla af ferskum aprískósusneiðum eru bara 79 kalóríur .
3 .
Jógúrt Margir telja að jógúrt sé bæði hollt og hitaeiningasnautt , en oftar en ekki inniheldur það mikið magn af sykri .
Jafnvel lífrænt jógúrt inniheldur oft sykur .
Jógúrt getur verið hollt og gott en allir ættu að lesa á dolluna og fræðast fyrst um sykurmagnið .
4 .
Orkustangir Það getur verið freistandi að grípa í eina orkustöng þegar hungrið sverfur að en staðreyndin er sú að þær eru oft stútfullar af sykri , ávaxtasykri og aukaefnum ýmis konar .
Kannski betra að grípa í ávöxt í staðinn .
5 .
Múslí Oft talið vera ímynd hollustufæðis en er mjög hitaeiningaríkt .
Til að mynda eru í einum bolla af granola-múslí 600 kalóríur sem er ívið meira en flestir vilja láta ofan í sig á morgnana .
Að auki eru 25 g af sykri í einum bolla þannig að þú ert kominn með uppskriftina að mjög óhollum morgunverði .
Helltu þessu út á sykrað jógúrtið og þú mátt ekki borða mikið meira þann daginn .
