Jólin eiga að vera tími gleði og hlýju .
Desember vill samt stundum breytast í mikið streitutímabil og jólahamingjan á það til að falla í skuggann af miklum önnum bæði heima fyrir og í vinnunni .
Ólafur Kári Júlíusson er vinnusálfræðingur hjá Vinnuvernd og segir hann að oft komi á hans borð erfið vinnustaðamál á þessum tíma árs .
" Mál sem hafa kannski lengi legið kyrr koma þá upp á yfirborðið .
Það er eins og álagið í aðdraganda jóla valdi því að kveikjuþráðurinn styttist .
" Enda eru margir aðframkomnir .
" Oft er fólk í bullandi yfirvinnu til að " klára árið " fyrir fyrirtækið , og eftir erfiðan dag í vinnunni kemur fólk heim þar sem þarf að skreyta , baka , skrifa í jólakortin , kaupa gjafirnar og helst að þrífa svo vel að heimilið er nánast sótthreinsað .
" En hvað má til bragðs taka ? Er eitthvert gagn í því að segja þeim sem er að farast úr jólastressi og útkeyrður af vinnu að slaka á ? Ólafur segir strax hjálpa mikið ef fólk gefur sér örlítið svigrúm til að skipuleggja bæði verkefnin í vinnunni og heimafyrir .
Það geri vinnuna viðráðanlegri og geti hjálpað til að dreifa álaginu betur ef skýrt liggur fyrir hvað þarf að gera .
" En um leið er ágætt að staldra við og spyrja hvers vegna þarf að gera allt sem við teljum okkur þurfa að klára áður en jólin ganga í garð .
Er þetta allt nauðsynlegt ? Höldum við að jólakötturinn komi og éti okkur ef jólin verða ekki eins og í Disney-mynd ? Er kannski allt í lagi ef það leynist lítill rykhnoðri bak við sófann ? Er öll yfirkeyrslan og hlaupin hugsanlega að standa í vegi fyrir því að við njótum jólanna , og jafnvel að breyta tíma gleði og samveru í andhverfu sína ? Okkur er öllum hollt að hugleiða hvað það raunverulega er við jólin sem gerir okkur sjálf og aðra fjölskyldumeðlimi hamingjusöm .
" Að létta álagið í vinnunni getur verið flóknara , enda þarf jú að vinna verkin .
" En hvernig væri að leyfa dögunum þá að vera á léttu nótunum , og gera eitthvað skemmtilegt til að veita smá tilbreytingu og frí frá streðinu ? Mikið er að gera en alveg óhætt að allir gefi sér smátíma s.s. til að halda litlu jólin fyrir starfsmannahópinn , eða fá jólasvein í heimsókn .
Smá léttleiki og jólagalsi ætti bara að verða til þess að fólk vinnur betur .
" Bendir Ólafur líka á að stundum geti fólk verið svo önnum kafið við að reyna að eiga gleðileg jól , að það nær ekki að vera til staðar í augnablikinu .
" Ef við ætlum okkur stöðugt að reyna að líða á þennan eða hinn veginn , og erum alltaf að tékka á okkur sjálfum , þá er auðvelt að missa af því sem er að gerast í núinu , og jólin virðast kannski vera misheppnuð þegar upp er staðið því þau pössuðu ekki við ákveðnar væntingar sem notaðar voru sem mælistika .
Upplifun okkar af raunveruleikanum á stundum ekkert skylt við raunveruleikann sjálfan .
Þess vegna þurfum við að gæta þess hvar við setjum mælistikuna fyrir " jólagleðina " .
" 