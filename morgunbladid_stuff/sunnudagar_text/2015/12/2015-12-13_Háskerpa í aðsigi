Framundan er bylting í sjónvarpstækni þegar sent verður út í meiri gæðum en áður hefur þekkst .
Tæknin kallast 4K og krEFST betri sjónvarpstækJA , betra sjónvarpsefniS og meiri bandvíddAR .
Hjá Símanum hafa menn verið að gera tilraunir með 4K-útsendingar og spá því að viðskiptavinir geti farið að fikta næsta vor .
Árni Matthíasson arnim@mbl.is Talsvert var um það fjallað í vikunni að nú er hægt að kaupa fótboltaleiki í Sjónvarpi Símans og eins hyggst Síminn fara að bjóða fólki upp á að kaupa tónleika með Sinfóníuhljómsveitinni í Hörpu .
Til viðbótar við þessar nýjungar nefndu menn í leiðinni að tilraunir stæðu yfir með útsendingar á 4K-sjónvarpsefni .
Davíð Gunnarsson og Sveinbjörn Bjarki Jónsson vinna að þessu verkefni fyrir Sjónvarp Símans .
Davíð segir kveikjuna að því hafa verið að Síminn hugðist taka upp næstu kynslóð af myndlyklum , sem lið í eðlilegri endurnýjun .
Þar sem nýju lyklarnir styðji 4K-útsendingar hafi síðan verið ákveðið að slá til og prófa það í leiðinni .
" Lykillinn er ekki kominn reyndar en við höfum verið með innvols úr honum til að prófa og það er svo von á honum snemma á næsta ári , " segir Davíð .
Fólk þarf að fá að prófa Það að fá myndlykil sem styður 4K-útsendingar segir þó ekki nema hálfa söguna , því það er eðlilega lykilatriði að hafa aðgang að efni á því sniði .
Davíð segir og að slíkt efni verði til fljótlega eftir áramót , en ekki ljóst hvort rás verði lögð undir 4K-efni eða sendir út stakir þættir eða myndir .
" Fólk þarf náttúrlega að fá að prófa að upplifa þetta og við verðum með einhverjar skrár til að fólk geti prófað tæknina , það er ekkert gaman að kynna eitthvað nýtt og svo getur fólk ekki skoðað það , " segir Davíð .
Þegar gengið er á hann með það hvenær hægt verði að komast í 4K-straum segist hann ekki geta lofað því að það verði komin alvöru sjónvarpsrás eða mikið af efni í SkjárBíó , " en þetta byrjar svipað og háskerpusjónvarpið hjá okkur á sínum tíma , að það verður eitthvað af flottu efni til að skoða .
Þetta er þó kostnaðarsöm tækni og borgar sig ekki að lofa of miklu .
Ég býst þó við því að þetta muni gerast hraðar en var með háskerpuna , HD-útsendingarnar .
" Eðlileg uppfærsla Eins og getið er þá er uppfærslan í 4K-myndlykla liður í eðlilegri uppfærslu myndlykla , það sé komin ný kynslóð á markað sem er miklu öflugri en eldri gerðir og þá opnast ýmsir möguleikar .
" Þessir myndlyklar eru þó hvergi komnir í almenna notkun og verða ekki fyrr en í janúar eða febrúar hjá stórfyrirtækjum úti í heimi , en það var hjá okkur útsendari frá stórum myndlyklaframleiðanda í síðustu viku til að hjálpa okkur við að setja kerfi upp og samstilla okkur við nýju lyklana .
Ég á því von á því að í mars eða apríl verðum við tilbúnir til að leyfa fólki að prófa ef það er þá komið með nýjan myndlykil .
Það komu upp tiltölulega lítil tæknivandamál hjá okkur við þær tilraunir sem við höfum verið að gera þannig að það verður ekki vandamál .
Vandamálið verður að finna nóg af góðu efni " Davíð segist ekki hafa mikla trú á að framleitt verði íslenskt efni í 4K-gæðum í bráð .
" Það þarf að uppfæra svo mikið í innviðum , kaupa nýjar myndavélar og fjölmargt annað .
Svo tekur það eflaust einhvern tíma áður en það verður gott framboð á efni í 4K-gæðum , ætli það verði fyrr en næsta haust í fyrsta lagi .
" Meiri myndgæði = meiri bandvídd Það að streyma sjónvarpsefni um koparlínur kallar eðlilega á bandvídd , og því meiri bandvídd eftir því sem myndgæðin eru meiri .
Þannig er til að mynda tæpast hægt að streyma HD-efni yfir hefðbundið ADSL og útilokað að streyma 4K .
" Við erum núna að prófa tvær tilraunarásir .
Önnur er 12 Mbitar og hin er 24 Mbitar , en HD kallar á 8 Mbita að minnsta kosti , " segir Davíð og bætir við að þeir sem séu með ljósleiðara þurfi ekki að hafa áhyggjur og ekki heldur þeir sem eru með VDSL-tengingu , sem Síminn kallar Ljósnet , en þá er ljósleiðari í götuskáp og svo kopar inn í hús .
Hvað er 4K ? Það er rétt svo að fólk sé búið að læra á HD og Full HD að nýr staðall bætist við og þá þarf að læra upp á nýtt .
Allir þessi staðlar byggjast á upplausn , byggjast á því hve margir mynddílar sjást á skjánum og þumalputtareglan að því meiri sem upplausnin er því betri verður myndin .
Fyrstu sjónvörpin voru með grófa mynd , mjög stóra díla og því ekki marga á skjánum .
Eftir því sem tækninni hefur fleygt fram hefur dílunum fjölgað ; 480p/540p var staðallinn alllengi , HD var svo með 720p , Full HD 1080i/p og svo var smíðaður nýr staðall , Ultra HD sem er 2160p .
Hvað er þá 4K ? spyrðu kannski steinhissa en það er í raun bara það sem kallast markaðsmál , frasi sem fundinn var upp til að selja sjónvarpstæki þó hann sé almennt notaður í dag , stundum sem 4K ULtra HD eða 4K UHD .
Að þessu sögðu þá er ekki víst að öll 4K-tæki séu með sömu upplausn , í Ultra HD-staðlinum segir að upplausnin þurfi að vera að minnsta kosti 3.840 x 2.160 dílar ; hún má semsé vera meiri .
Við þetta bætast síðan atriði eins og litameðferð , en 4K-tæknin býður upp á miklu stærra litasvið .
Svo er það efnið sem mörgum finnst eflaust vera lykilatriði : Eins og er er lítið framboð af 4K-sjónvarpsefni eða kvikmyndum , en það á væntanlega eftir að aukast á næstu mánuðum , fyrst væntanlega á 4K Blu-ray-diskum , en síðan kemur streymið .
