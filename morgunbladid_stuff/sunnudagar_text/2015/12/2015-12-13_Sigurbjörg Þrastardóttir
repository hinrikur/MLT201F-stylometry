Jahá , hér er ekki beðið um lítið .
Kannski er réttast að nefna bækur úr ólíkum flokkum , svona upp á fjölbreytnina .
Fyrst nefni ég þá barnabókina Af hverju eru jöklar og ís á jörðinni ? sem ég sá í bókabúð um daginn .
Bókin svarar ýmsum spurningum um efnið fyrir forvitna krakka – og fullorðna – og er eftir Helga Björnsson , jöklafræðing og prófessor emeritus við HÍ .
Þá langar mig að komast í ljóðabók Guðrúnar Hannesdóttur , Humátt , en ég er yfirleitt hrifin af tökum hennar á máli og viðfangsefnum .
Svo er Geirmundar saga heljarskinns á borðinu hérna , höfundurinn Bergsveinn Birgisson býr í Noregi en er sennilega manna íslenskastur .
Mig grunar að sú bók fjalli um fleira en fortíðina .
