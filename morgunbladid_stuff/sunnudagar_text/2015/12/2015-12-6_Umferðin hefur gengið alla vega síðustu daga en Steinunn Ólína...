Umferðin hefur gengið alla vega síðustu daga en Steinunn Ólína Þorsteinsdóttir , leikkona og ritstjóri , skrifar á Facebook-síðu sína : " Mér finnst pínu ótraustvekjandi þegar bílstjórar hrjóta .
" Rithöfundurinn og kvikmyndagerðarmaðurinn Þráinn Bertelsson skrifar við færslu hennar : " Þvert á móti er það mikil kurteisi að láta farþega vita að þeir séu sofandi við stýrið .
Flugmenn ferðast yfirleitt sofandi milli landa .
Flugfreyjurnar eru til að vekja þá og færa þeim kaffi þegar sést til lands .
" Þá voru margir að velta fyrir sér bestu aðferðunum við að skafa snjóinn af bílunum og Erla Hlynsdóttir blaðamaður skrifaði á Facebook : " Ég lærði kústatrikkið af mömmu .
Notaði kúst til að skafa af bílnum í gær og nágranni sem gekk framhjá var frá sér numinn af hrifningu : " Já , þetta er eina vitið ! " " Guðmundur Andri Thorsson þakkar góða bókagagnrýni Kiljunnar á Facebook-síðu sinni og segir að þegar Kolbrún Bergþórsdóttir hafi farið að tala um draugaganginn í bókinni hafi sjónvarpið á nákvæmlega sama tíma frosið .
Þá sagði rithöfundurinn frá því þegar hann var að hlusta á Rás 1 á dögunum : " Ég sver og sárt við legg : Í tilkynningalestri útvarpsins í morgun heyrði ég auglýstar nýjar græjur frá Dónastöðinni Skipholti .
" Kunningi hans kom þá með þessa athugasemd : " Mig grunar að sumar villur langi menn að gera .
Leitaðu að þorskaþjálfi á timarit.is og þú færð ótal tilfelli .
Minnir samt að " að höfðu samræði " komi bara þrisvar upp .
" 