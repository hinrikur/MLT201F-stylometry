Hljómsveitin Fufano , sem gaf út sína fyrstu plötu á dögunum , Few More Days To Go , hefur fengið frábæra dóma í erlendum miðlum en One Little Indian gefur hana út í Evrópu og Smekkleysa er útgáfuaðilinn hér á landi .
Ætlunin er að platan komi svo út í fleiri heimsálfum .
Nú síðast birtist dómur um hana í Guardian en gagnrýnandi blaðsins gefur henni fjórar stjörnur .
Ekki síður vekur það athygli blaðamannsins að annar af stofnmeðlimum sveitarinnar , Kaktus Einarsson , er sonur meðlims hljómsveitarinnar Sykurmolanna , Einars Arnar Benediktssonar .
Platan er komin út víða en One Little Indian gefur hana út í Evrópu fyrst , svo fylgja aðrar heimsálfur á eftir , en Smekkleysa á Íslandi .
Auk dómsins í Guardian hefur birst dómur í breska tónlistartímaritinu NME sem gaf henni fjóra punkta af fimm og í The Line Of Best Fit fékk hún 8,5 í einkunn þar sem hæst er gefið 10 .
