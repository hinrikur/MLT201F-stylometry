Jólamarkaðir hafa sjaldan verið jafn margir og nú í ár .
Einn þeirra er Jólagleði STUDIOs sem fer fram í Rangárseli 8 nú um helgina , laugardag og sunnudag frá kl. 12-20 og svo alla aðventuna frá 13-17 .
Ellefu lista- og handverksmenn selja þar vörur sínar og listaverk sem hafa mörg hver skírskotun til þess sem íslenskt er ; laufabrauðs , íslensku jólasveinanna og íslenska fjárhundsins .
Meðal hönnuða og listamanna á Jólagleðinni eru Ragnar Hólm , Elín Pálsdóttir , Birna Jóhannsdóttir , Erna Marín Baldursdóttir , Sóley Einarsdóttir , Gerður Eðvarðsdóttir , með myndlist , fatnað , heimilisvörur og fleira til .
