Það er svo mikill stjörnufans og stjörnudans yfir þessu jólabókaflóði að við liggur að maður viti ekki hvað stendur raunverulega upp úr því .
Vonandi veit það á gott .
Ég er að ljúka við Stúlku með höfuð eftir Þórunni Jörlu Valdimarsdóttur .
Og þetta höfuð opnast og hleypir lesandanum inn í andlega og reyndar einnig mjög líkamlega eða munúðarfulla þroskasögu höfundarins .
Fallega stíluð , heillandi og opinská lesning .
Svo bíður Þýska húsið hjá félaga Arnaldi Indriðasyni handan við hornið og þar er eflaust sitthvað spennandi á seyði .
Trúlega les ég fleiri kollega í sakamáladeildinni .
Gæti t.d. hugsað mér að lenda í Gildrunni hennar Lilju Sigurðardóttur .
En svo er margt annað möstið .
