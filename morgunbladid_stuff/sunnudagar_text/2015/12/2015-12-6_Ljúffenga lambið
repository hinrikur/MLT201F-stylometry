Að þessu sinni eldaði Óskar Finnsson á mbl.is íslenskt lambalæri á spánska vísu með sætkartöflum og hvítlaukssósu sem er auðvitað klassískur sunnudagsmatur .
Nýta má það sem afgangs er af lambinu í nýja og spennandi rétti eftir helgina og enginn mun kvarta yfir afgöngum .
Ásdís Ásgeirsdóttir asdis@mbl.is Óskar setur íslenska lambalærið í spænskan búning , enda þekkir hann vel spænska matargerð þar sem hann býr í Barcelona .
Það fer lambinu sérlega vel og er tilvalin tilbreyting frá gamla góða lærinu " eins og mamma gerir það " .
Hann kryddar með paprikudufti , hvítlauk , rósmaríni , sítrónusafa , hunangi , salti og svörtum pipar og verður lærið skemmtilega bragðsterkt .
Með í skúffuna setur hann síðan sætar kartöflur skornar í litla teninga og beikon í bitum kryddað með timjan .
Með þessu ber hann fram sína heimatilbúnu " original " hvítlaukssósu sem hann þróaði fyrst á Argentínu fyrir tuttugu árum eða svo .
En allt um það má finna á mbl.is .
Hér skoðum við hvað má gera við ljúffenga lambið sem verður afgangs eftir helgarmatinn .
Óskar kemur með tillögur að biximat , marokkóskum lambapottrétti og pítusamloku með lambi .
Marokkósk píta Pítubrauð sýrður rjómi klettasalat paprika marokkóskur lambapottréttur ( sjá uppskrift neðar á síðu ) Hitið pítubrauðið aðeins í ofni .
Setjið fyrst salat , síðan pottréttinn , papriku-strimla og toppið með sýrðum rjóma .
Einnig er hægt að skera lambið í samlokubrauð eða pítubrauð og nota afgang af hvítlaukssósunni sem var með lambinu ásamt grænmeti sem til er í ísskáp .
Marokkóskur lambapottréttur Afgangar af lærinu , skornir í bita 1 dós kókosmjólk 2 msk mango chutney 2 pokar hrísgrjón 2 nan-brauð 1 1/2 - 2 tsk Arabískar nætur frá Pottagöldrum .
( Kryddið Arabískar nætur hefur allt ; kúmen , kardimommur , kóríander , negul , papriku og pipar og er alveg frábært á steiktan eða grillaðan kjúkling og lambalæri .
) Setjið kjötbitana á pönnu , kryddið með Arabískum nóttum , blandið vel og steikið með kryddinu í 1 – 2 mín .
Hellið kókosmjólkinni út á pönnuna og bætið svo við mangó chutney .
Látið sjóða í 1 mínútu .
Berið fram með hrísgrjónum og nan-brauði .
Gott er að klippa ferskar kryddjurtir yfir , til dæmis steinselju eða kóríander .
Biximatur Lamb , skorið í bita kartöflur , soðnar , skornar í bita eða afganga af sætum kartöflum 1 laukur , skorinn gróft Worcestershire og Tabasco ( val ) Grófskerið laukinn og léttsteikið á pönnu upp úr ólífuólíu en má ekki vera brúnn .
Skerið lambið niður í ca eins cm bita og bætið út í sem og kartöflum í litlum bitum .
Kryddið með 5-10 dropum af worcestershiresósu og fyrir þá sem vilja smá sterkt er gott að setja 3-4 dropa af Tabasco út í .
Berið fram með 2 spældum eggjum , hvítlaukssósu og súrum gúrkum .
