Lifandi blóm , kertaskreytingar og kransar tilheyra aðventunni .
Blóm og ilmandi jólaskreytingar lífga upp á skammdegið og setja hátíðlegan blæ á heimilið .
Náttúruleg efni og kopar eiga upp á pallborðið fyrir þessi jól en rauði liturinn tekur síðan alltaf yfir þegar líður að jólum .
Sunnudagsblaðið heimsótti tvær blómabúðir á höfuðborgarsvæðinu til að anda að sér jólailminum og fræðast um strauma og stefnur í skreytingum .
Texti : Inga Rún Sigurðardóttir ingarun@mbl.is Myndir : Árni Sæberg saeberg@mbl.is Lifandi blóm , kertaskreytingar og kransar tilheyra aðventunni .
Blóm og ilmandi jólaskreytingar lífga upp á skammdegið og setja hátíðlegan blæ á heimilið .
Náttúruleg efni og kopar eiga upp á pallborðið fyrir þessi jól en rauði liturinn tekur síðan alltaf yfir þegar líður að jólum .
Sunnudagsblaðið heimsótti tvær blómabúðir á höfuðborgarsvæðinu til að anda að sér jólailminum og fræðast um strauma og stefnur í skreytingum .
Texti : Inga Rún Sigurðardóttir ingarun@mbl.is Myndir : Árni Sæberg saeberg@mbl.is Náttúrulegt og rómantískt Helga Marta Helgadóttir er eigandi og blómaskreytir í Árbæjarblómum við Hraunbæ .
" Ég er búin að vera hérna í níu ár .
Blómabúðin varð 25 ára í nóvember og er með eldri fyrirtækjum hérna í Árbænum , " segir hún en blómabúðin setur svip sinn á hverfið í þjónustukjarna með Skalla , Þorsteini Bergmann og fleiri verslunum og þjónustu .
Hún segir góða stemningu í hverfinu og fólk versli í heimabyggð .
" Aðventan byrjar með aðventukrönsunum , kertum og öllu sem þarf í þá .
Jólastjarnan og Amaryllis-laukarnir eru mjög að sækja í sig veðrið .
Fólk er að kaupa þetta í byrjun aðventunnar , " segir hún en hýasinturnar koma síðar .
" Annasamasti tíminn í þeim er 10-14 dögum fyrir jól svo þær verði fínar um jólin .
" Jólablómvöndum fjölgar Helga segir mikið um að fólk kaupi jólablómvendi , ekki síst til að gefa eldra fólki .
" Blómasalan eykst eftir því sem líður að jólum .
" Fólk er líka mikið að kaupa handa sjálfu sér en fallegir hurðakransar taka vel á móti gestum .
" Það er orðið töluvert stór kúnnahópur hjá okkur sem kemur með útikransana ár eftir ár og lætur laga þá , skipta um greni og setja aftur á þá .
Það nýtir sama dótið , það sem það á og bætir kannski við .
Það er miklu meiri nýtni núorðið .
Fólk hendir ekki heldur lætur laga .
Hugarfarið er breytt , " segir hún en þessara áhrifa gætir ekki síst eftir hrun .
Það eru mörg fyrirtæki í Árbænum sem versla við Árbæjarblóm en þau koma snemma á aðventunni til að punta hjá sér .
Fólk byrjar aðeins seinna að setja heimilið í jólabúning og skreytingum til gjafa fjölgar eftir því sem líður á , útskýrir Helga .
Hvernig er tískan í aðventukrönsunum í ár ? " Það er ákveðinn hópur sem vill alltaf hafa krans , sama hvernig hann lítur út , hvort sem hann er greni eða könglar .
Það var mikið um kertabakka síðustu þrjú árin en mér finnst það aðeins hafa minnkað .
Við höfum farið til baka í þessu .
" En hvernig eru straumarnir í jólaskreytingunum almennt ? " Allt þetta náttúrulega , rómantíska og hlýja finnst mér vera mikið núna .
Hvítt og stílhreint líka og koparinn er að koma sterkur inn .
En því nær sem dregur jólum því meira fer af rauðu hjá okkur .
Við erum alltaf dálítið rauð um jólin .
" Hún segir að koparinn hafi verið vinsæll í byrjun aðventunnar og fólki finnist hann fallegur en það segi að hann passi ekki með því sem það eigi .
" Fólk er ekkert að svissa .
Þú setur ekkert svo auðveldlega koparinn með öllu silfurdótinu þínu .
Ég veit ekki hvort hann nær einhverjum hæðum hérna en hann er rosalega fallegur eins og með könglum og þessum brúnu tónum .
Þegar nær dregur jólum kemur alltaf jólabarnið upp í okkur og við förum aftur í þetta gamla .
Jólahefðirnar eru fastar í okkur .
Jólin eru sá tími sem við erum hvað föstust fyrir í einhverju og barnið kemur upp í okkur .
" Gefandi tími Jólin byrja snemma hjá Helgu og starfsfólki hennar .
" Við erum byrjaðar í ágúst , september að hugsa jólin .
Við skoðum blöðin og tökum stefnuna og pöntum inn .
Þetta er langt ferli .
" Helga segir þetta annasaman en skemmtilegan tíma í blómabúðum .
" Það gefur manni mikið að fá að skapa , " segir Helga .
" Það er starfsfólk sem er hætt hérna en hringir til að koma aðeins inn á þessum tíma .
Þetta er svo stór partur af undirbúningi jólanna hjá okkur sem erum í þessu .
Það verður viss söknuður og tómleiki þegar þessu er lokið .
" Upplifunin stór þáttur Gyða Gísladóttir er blómaskreytir og eigandi blómabúðarinnar Burkna í Hafnarfirði .
Hún er búin að reka búðina í tæp 20 ár .
Hún er alin upp í kringum blóm en foreldrar hennar stofnuðu Burkna árið 1962 .
Þá var búðin til húsa í Strandgötu en hún flutti í núverandi húsnæði við Linnetsstíg árið 1969 .
Búðin hefur því verið til í rúma hálfa öld og segir Gyða að hún eigi marga góða fastakúnna sem hún er þakklát fyrir .
Hún lofar líka þorpsstemninguna í miðbæ Hafnarfjarðar og ekki spillir fyrir að jólaþorpið er handan við hornið .
Kemst í grenivímu " Það er mikil stemning fyrir jólin og meira að gera , " segir hún og bætir við að fólk sem komi í blómabúðir fyrir jólin sækist eftir upplifun .
" Vörurnar fást orðið útum allt en fólki finnst gaman að fara í blómabúð .
Það er önnur stemning að kaupa greni í blómabúð en á kassa í stórmarkaði , " segir hún en eitt af því skemmtilega við að fara í blómabúð er ilmurinn sem tekur á móti manni .
" Þegar maður er að byrja að vinna með grenið í nóvember kemst maður í einhverja vímu .
Lokar augunum og er kominn inn í skóg .
Grenið á svolítið þennan árstíma , " segir hún en annað sem tilheyrir aðventunni eru hýasintur og túlípanar .
" Þessir lifandi hlutir , þetta er eitthvað svo dýrmætt um jólin .
" Margir kransar gamlir vinir Mörgum fastakúnnum fylgja sömu kransarnir .
Gyða er bæði að laga kransa og vefja uppá nýtt fyrir fólk en margir koma líka með til dæmis kristalsaðventukransana frá Kosta Boda sem margir þekkja og láta skreyta þá fyrir sig .
" Þetta eru jafnvel þrjátíu ára kransar sem maður er að lappa uppá .
Þetta eru orðnir gamlir kunningjar .
Fólk tekur ástfóstri við vissa hluti sem það notar um jólin .
Með árunum fá þessir hlutir stóran sess á jólunum .
Fólk segir oft við mig ; það má engu breyta því þá verður allt vitlaust .
" Hvaða straumar og stefnur eru ríkjandi í jólaskreytingunum ? " Í ár er kopar , gull og svart áberandi .
Svo þegar nær dregur jólum , þá verður bara allt rautt , það er bara einhvern veginn þannig .
Rauði liturinn vinnur alltaf , " segir hún .
Hún hefur gaman af því hvað fólk notar blóm mikið yfir aðventuna en þá er hvíti liturinn áberandi .
Úrvalið er líka miklu meira en það var , nú eru til bæði innlend og erlend blóm , rósir og nellikur .
Túlipanarnir koma síðan bæði afskornir og af lauk .
Grenið kemur mest frá Danmörku en íslenska furan er líka notuð .
" Ég nota hana mikið í skreytingar og með blómum í vasa , " segir Gyða .
Hún segir líka lítil sýprus-tré njóta vinsælda um þessar mundir og jólastjarnan sé sívinsælt aðventublóm .
" Mér finnst fólk vera meira með náttúruleg efni heldur en hefur verið áður .
Mér finnst það mjög skemmtilegt .
" Byrjaði allt með gerviblómum Foreldrar Gyðu , Sigrún Þorleifsdóttir og Gísli Jón Egilsson , stofnuðu Burkna .
" Mamma byrjaði á því að búa til gerviblóm niðri í kjallara , falleg blóm úr kreppappír , sem sett voru á vír og dýft í vax , " segir hún .
" Þetta varð mjög vinsælt en það var ekki sama aðgengi að lifandi blómum á þessum tíma .
Fólk pantaði allskonar skreytingar hjá henni , " segir hún en búðin var stofnuð í kjölfar þessara vinsælda .
Faðir hennar var sjómaður en var heilsuveill og lést árið 1978 .
Móðir hennar rak búðina þangað til Gyða keypti árið 1996 .
" Hún fylgist vel með og getur ekki beðið með að koma hingað fyrir jólin og fá að gera eitthvað .
" 