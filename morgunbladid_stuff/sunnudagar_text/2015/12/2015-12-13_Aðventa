Aðventa , saga Gunnars Gunnarssonar um eftirleitir Fjalla-Bensa og förunauta hans á Mývatnsöræfum , verður að venju lesin í Gunnarshúsum í Reykjavík og á Skriðuklaustri þriðja sunnudag í aðventu á morgun .
Hjá Rithöfundasambandi Íslands á Dyngjuvegi 8 les skáldkonan Kristín Svava Tómasdóttir söguna og hefst lestur kl. 13.30 .
Hjá Gunnarsstofnun á Skriðuklaustri hefst lestur Vésteins Ólasonar kl. 14 .
" Allir eru velkomnir á þessa kyrrðarstund í amstri aðventunnar meðan húsrúm leyfir .
Boðið verður upp á kaffi og smákökur með lestrinum sem tekur rúmar tvær klukkustundir , " segir í tilkynningu .
