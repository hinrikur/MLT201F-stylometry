Í nýrri ljóðabók sinni , Með brjóstin úti , fléttar Vilborg Bjarkadóttir sama myndum og texta í frásögn af getnaði , meðgöngu og fæðingu fyrsta barns sína .
Vilborg er menntuð listakona , lauk námi af myndlistardeild Listaháskóla Íslands , en hún er líka skáld sem sannast á Með brjóstin úti enda segist hún vera bæði skáld og myndlistarmaður : " Þetta eru miðlar sem ég hef alltaf haft áhuga á og langað að blanda saman .
" Vilborg segist hafa haft mikinn áhuga á ljóðum frá því hún var unglingur , " ég las mikið af þeim og fór með pabba mínum að kaupa ljóðabækur .
Svo þegar ég byrjaði í Listaháskólanum fannst mér ég þurfa að aðgreina þetta , að nú yrði ég bara í myndlist en það gekk ekki það varð alltaf togstreita , þannig að það má segja að núna fyrst nái ég að sameina þetta tvennt .
" Með brjóstin úti er flokkuð sem ljóðabók og hún er í ljóðarekkanum í bókabúðum , en Vilborg segist þó ekki líta á hana sem myndskreytta ljóðabók , " heldur eru myndirnar eins og ljóð og hluti af því að skapa bókinni heild .
Segja stundum eitthvað annað en textinn og takast á við hann .
" Eins og nefnt er í upphafi snýst bókin um meðgöngu og síðan fæðingu barns og Vilborg segir það skýrast meðal annars af því að hún hafi áttað sig á að þægilegast væri að gera listaverk þar sem hugur hennar væri " og ég fattaði fljótt að hugur minn dvaldist mestmegnis í meðgöngulandi , það var ekkert sem ég hafði eins mikinn áhuga á á þeim tíma og því var svo eðlilegt að láta listaverk fjalla um það sem hugurinn dvelur við .
Ég var líka með í huga að seinna meir myndi ég fjarlægjast þennan tíma og yrði ekki fær um að skrifa um þetta á sama hátt , þannig að þetta byrjaði eins og dagbók líka yfir þennan tíma .
Ég vildi ekki gleyma hvernig væri að vera ólétt , vildi ekki gleyma líkamsbreytingunum .
" – Í lokaljóði bókarinnar segir þú frá því að barnið kann að " sofa , brosa , hjala , gráta / öskra sitja , standa , tæta " .
Hvernig er svo að líta yfir þetta núna .
" Mér þykir mjög vænt um þennan tíma og mér finnst eins ljóðabókin hafi náð utan um hann .
Ég var líka farin að gleyma ýmsu og það að fara inn í ljóðin er ákveðin upplifun .
Það líka skemmtilegt að segja frá því að mér fannst þetta voðalega persónuleg bók þegar ég var að skrifa hana , fannst ég vera að opinbera mig rosa mikið , en núna þegar ég komin lengra frá þessum tíma þá fatta ég að þetta er mjög almennt , eiginlega allar konur og karlar sem eigast börn þekkja sig í þessum ljóðum .
" 