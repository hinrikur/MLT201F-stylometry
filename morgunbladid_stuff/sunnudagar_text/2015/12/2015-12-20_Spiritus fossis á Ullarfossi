Í upphafi skáldsögunnar Spiritus fossis eftir Bjarka Bjarnason vaknar Gunnar á Hlíðarenda við að hægri umferð hefur verið tekin upp á Ísandi .
Móðir hans er farin til Reykjavíkur að vinna í mjólkurbúð og hans bíða þau skilaboð að sláturhúsbíllinn frá Selfossi sé á leiðinni að sækja kýrnar .
Gunnar sníkir sér far í bæinn með mjólkurbílnum og síðan með Ólafi Ketilssyni og fær vinnu á Ullarfossi .
Sagan gerist sumarið 1968 þegar ný kynslóð er að láta í sér heyra með ný viðhorf og nýjar róttækar skoðanir .
Í bókinni bregður fyrir persónum sem sumar gætu verið þekktar eða kannski tilbúningur .
Við sögu koma meðal annars Steppenwolf , Rauða kverið , Janis Joplin , Ullarbíó , Skæringur skerfari , Gunnhildur konungamóðir , Tilraunafélagið Hrappur , töfradrykkurinn Spiritus fossis og stúlka sem Gunnar hrífst af , en hvort heitir hún Gerður eða Hallgerður ? Bókaútgáfan Frá hvirfli til ilja gefur bókina út .
