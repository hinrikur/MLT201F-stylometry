Það eru ekki bara gefnar út bækur á pappír , hljóðbækur njóta sívaxandi vinsælda víða um heim , enda má segja að allir séu komnir með lesara í vasann þar sem farsíminn er og kjörið að streyma upplestri af honum .
Hér á landi hefur hljóðbókaútgáfa aukist á síðustu árum og nokkrir fást við slíkt í dag , þar á meðal Hlusta.is hljóðbókasafn .
Hlusta.is varð til fyrir sjö árum og spratt úr því að einn eigenda vefsins hafði starfað við að búa til hljóðbækur sem kennsluefni , þá aðallega fornbókmenntir .
Aðalsteinn Júlíus Magnússon , ein aðstandenda vefsins , segir að byrjað hafi verið á þekktum höfundum fyrri tíma , svo sem Torfhildi Hólm , Einari Kvaran og Jóni Trausta .
" Í fyrra lásum við inn Einar Benediktsson og núna er unnið að Guðmundi Kamban .
Við setjum líka inn nýrra efni ef höfundar leyfa okkur svo sem Matthías Johannessen , en frábærar samtalsbækur hans og skáldverk má finna í hljóðbókasafninu , og nýlega kom Valeyrarvals Guðmundar Andra Thorssonar inn í safnið .
Sama á við um þýðingar sem við fáum stundum leyfi til að nýta , " segir Aðalsteinn og bætir við að í hljóðbókasafni Hlusta.is sé nú á annað þúsund titla .
Að sögn Aðalsteins er algengast að fólk streymi efni beint af vefþjóni safnsins í heimilistölvu eða spjaldtölvu , líka er hægt að sækja skrár til að hlusta þar sem ekki er netsamband .
" Það mun aukast að síminn verði viðtækið til að hlusta á hljóðbækur eins og er að gerast með tónlist , " segir Aðalsteinn , en bendir líka á að hægt sé að brenna sögurnar á diska og segir að bókasöfn hafi gert það , enda séu öll stærri bókasöfn áskrifendur og megi framleiða diska til útláns .
Hlusta.is hefur hrundið af stað sérstöku kynningarátaki og selur gjafakort í bókabúðum sem veita viðtakandanum aðgang að hljóðbókasafninu í þrjá mánuði .
