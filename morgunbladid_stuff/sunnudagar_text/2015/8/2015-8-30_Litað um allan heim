Úti um allan heim er fólk að lita í litabækur og líka hér á landi .
Eins og sjá má á metsölulistanum fyrir ofan eru litabækur áberandi á honum og þá litabækur efir einn tiltekinn höfund , Johönnu Basford .
Basford hefur starfað sem teiknari síðasta áratug og eitt af því sem hún dundaði sér við að var að teikna skjáborðsmyndir .
Starfsmaður hjá bókaforlagi rakst á eina skjámyndina , stakk upp á því við Basford að þær yrðu gefnar út á bók og Leynigarðurinn varð til .
Sú bók sló rækilega í gegn og eins næsta bók .
Leynigarðurinn var nýverið gefinn út í Kína og þar skorti ekki áhugann heldur – fyrstu þrjá mánuðina seldust af bókinni þrjár milljónir eintaka þar í landi , en hún var gefin út 1. júní .
Á heimsvísu hafa selst af Leynigarðinum nærfellt níu milljónir eintaka .
Önnur bók Basford hefur líka selst vel og sú þriðja er á leiðinni , en fleiri litabækur ýmissa höfunda eru á metsölulistum víða um heim .
