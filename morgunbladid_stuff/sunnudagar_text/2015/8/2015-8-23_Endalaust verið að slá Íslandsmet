Bogfimisetrið flutti úr gamla húsnæðinu í Kópavoginum í Dugguvog 2 í Reykjavík eftir páska en þörfin fyrir stærra og betra húsnæði var knýjandi því bogfimi er ört vaxandi íþrótt .
" Það voru tíu skráðir iðkendur í bogfimi á landsvísu þegar við byrjuðum en þeir eru orðnir 500 á tæplega tveimur og hálfu ári og íþróttin heldur bara áfram að vaxa , " segir Margrét Einarsdóttir , rekstrarstjóri Bogfimisetursins .
En hvað veldur ? Hetjur á borð við Katniss Everdeen úr Hungurleikunum ? " Myndirnar gera sitt , Hungurleikarnir , Brave og Legolas í Hringadróttinssögu , bogfimi er í mörgum myndum .
Rambó var meira að segja með trissuboga , " segir Margrét .
Hún segir bogfimi hafa verið stundaða í yfir 40 ár á Íslandi og þá mest hjá Íþróttafélagi fatlaðra í Reykjavík , ÍFR , en ekki hafa verið í boði fyrir almenning .
Hún segir fólk frá öllum félögum sameinast í Bogfimisetrinu .
" Við erum ekki félag , við erum fyrirtæki .
Okkar markmið er að auka bogfimi , " segir hún en ástríðan fyrir bogfimi skín í gegnum allt tal hennar .
Fyrirtækið var stofnað í kringum bogfimi útfrá áhuga eigendanna sem vildu fá fleiri tækifæri til að æfa sig .
Opið er í Bogfimisetrinu alla daga og kemur stöðugt nýtt fólk inn til að prófa .
" Almenningur þarf að fá að komast í þetta til að smakka , það er ekki hægt að byrja öðruvísi .
Hingað kemur oft fólk sem vill prófa eitthvað nýtt , þar á meðal margir útlendingar .
Vinnustaðahópar eru líka algengir .
Við pössum bara upp á það að áfengi sé ekki haft um hönd , " segir Margrét og útskýrir að öryggið sé sett á oddinn í bogfimi .
" Slysahætta í bogfimi er nánast engin .
Það eru álíka mörg slys í bogfimi og í borðtennis og í keilu , " segir hún .
Hún segir alla geta stundað bogfimi .
" Það er handalaus maður sem er mjög klár .
Það er líka til blindrabogfimi og keppt í henni á heimsvísu .
" 12 manna hópur fór á heimsmeistaramót í Kaupmannahöfn í sumar og var Margrét þeirra á meðal .
" Það var þvílík upplifun , gaman að hitta allar stóru stjörnurnar í bogfimiheiminum .
" Vantar aðstöðu utandyra Stærstu keppnirnar eru utandyra en í Reykjavík er skortur á aðstöðu til að keppa eða skjóta utandyra .
" Af því að boginn er flokkaður sem vopn þurfum við að láta lögreglu taka út svæðið og Reykjavíkurborg vill að við setjum upp girðingar sem er óþarfi .
Við ættum að geta verið með svæði án þess að vera með blikkandi ljós , " segir Margrét sem útskýrir að svæði sem hún hafi heimsótt erlendis séu í þéttbýli án vandræða .
Auk þess að vera rekstrarstjóri Bogfimisetursins er Margrét bogfimiþjálfari , formaður bogfiminefndar ÍSÍ , formaður Íþróttafélagsins Freyju , meðstjórnandi í bogfimifélaginu Boganum og skýtur af öllum tegundum af bogum .
En hvað heillaði hana við bogfimi ? " Þetta ert þú á móti þínu , þú , boginn þinn og skotmarkið þitt , " segir Margrét en hún lofsamar líka félagsskapinn í kringum íþróttina .
Jaðaríþrótt sem er líka fyrir jaðarfólk Það verður enginn að keppa í bogfimi en einbeitingin þarf að vera til staðar .
" Þetta er gott fyrir þá sem eru með ADHD .
Einhverfir hafa líka komið hingað , við höfum fengið krakka til okkar sem hafa ekki funkerað í öðrum íþróttum en gengur vel hérna .
Þetta er jaðaríþrótt fyrir jaðarfólk líka .
Við erum mjög mismunandi í þessu sporti , " segir hún .
Krakkar frá þriggja ára geta komið í bogfimi og elsti iðkandinn , sem nýverið minnkaði þó þátttöku sína , er 95 ára .
Ennfremur var íslenskur keppandi á Evrópuleikunum í Baku og gekk vel og er að reyna að ná takmarkinu inn á Ólympíuleikana .
Íslenskt afreksfólk er því að spretta fram í greininni , að sögn Margrétar .
" Það er endalaust verið að slá Íslandsmet .
" 