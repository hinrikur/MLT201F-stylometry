Tölvuleikjaspilun á sér fastan sess meðal fólks um allan heim .
Margir spila tölvuleiki heima hjá sér til gamans , aðrir til að stytta sér stundir í vinnunni og sumir hafa spilunina að atvinnu .
Tekjulind þeirra síðastnefndu hefur hingað til verið peningaverðlaun fyrir keppni eða frá stuðningsaðilum .
Nú eru hins vegar margir færir um að framfleyta sér aðeins á því að spila tölvuleiki og annaðhvort taka það upp og hlaða upp á YouTube eða streyma því í beinni útsendingu á netinu .
Stærsta , og í raun eina , vefsíðan sem býður upp á að streyma tölvuleiki beint heitir Twitch , en á árinu 2014 heimsóttu síðuna yfir 100 milljón einstaklingar mánaðarlega .
Myndbandsvefsíðan YouTube stefnir nú á að skáka Twitch og hefur opnað streymissíðuna Gaming.YouTube.com og mun hver sem er geta streymt tölvuleikjaspilun sinni .
