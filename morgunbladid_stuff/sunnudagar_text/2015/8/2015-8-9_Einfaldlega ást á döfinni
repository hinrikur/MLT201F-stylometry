Tónlistarmaðurinn Gunnar Birgis hyggst gefa út sitt þriðja lag á mánudaginn næstkomandi .
" Þetta nýja lag er gjörólíkt því sem hefur komið frá mér áður og ég er klárlega að fara nýjar og spennandi leiðir .
Helsta breytingin er sú að lagið er sungið á íslensku , sem er mjög spennandi , " segir Gunnar í samtali við Sunnudagsblað Morgunblaðsins .
Nýja lagið ber titilinn " Einfaldlega ást " og snúa þeir Gunnar og Örlygur Smári saman bökum við vinnslu lagsins , en það var til að mynda Örlygur sem stakk upp á því að lagið yrði sungið á íslensku .
Gunnar semur texta lagsins í samstarfi við móður sína .
" Ég er mjög sáttur við útkomuna , til dæmis hvernig íslenskan kom út , og er mjög spenntur fyrir þessu , " segir Gunnar .
" Lagið er líka í allt öðrum dúr en hin tvö og önnur tónlistarstefna í gangi .
Ég var frekar að gera nútíma " R & B pop " -tónlist en það er meiri svona klassísk dægurlagastemning í þessu nýja lagi , ef svo má segja , " segir Gunnar en tekur fram að erfitt sé að lýsa hinni nýju stefnu með góðu móti .
" Ég vil náttúrulega semja og þróa minn eigin stíl og þess vegna er erfitt að stimpla lagið á einhverja eina stefnu .
Ég vil bara gera flotta og einlæga tónlist sem hefur mikla þýðingu fyrir mig .
" Gunnar hefur verið að semja tónlist í tæp þrjú ár , en auk þess sem hann syngur og semur stefnir hann á nám í Háskólanum í Reykjavík í haust .
Ástríðuna segir hann hins vegar vera í tónlist .
" Ég er nýr í tónlistinni en stefni á að halda áfram .
Auðvitað stefnir maður að því að gera það sem maður elskar eins lengi og maður getur .
" 