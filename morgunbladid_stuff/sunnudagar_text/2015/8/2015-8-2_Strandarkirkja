Þriðju tónleikar Tónlistahátíðarinnar Englar og menn í Strandarkirkju verða í dag , sunnudaginn 2. ágúst , klukkan 14:00 .
Á tónleikunum koma fram þrjár klassískar söngkonur , þær Ísabella Leifsdóttir sópran , Margrét Einarsdóttir sópran og Þóra Passauer kontra-alt ásamt organistanum Magnúsi Ragnarssyni .
Yfirskrift tónleikanna er " Þér ég þakka " en söngkonurnar munu tileinka tónleikana Maríu Guðsmóður og móðurhlutverkinu .
Þær munu flytja íslensk og erlend ljóð , bænir og aríur sem fjalla um Maríu mey , móðurhlutverkið og vernd eftir innlend og erlend tónskáld .
