Herðubreið er drottning íslenskra fjalla .
Rís há og draumfögur á sléttunni og er tignarleg að sjá , sama úr hvaða átt til hennar er litið .
Því kom ekki á óvart árið 2002 , þegar Landvernd efndi til kosninga um Íslenska þjóðarfjallið , að Herðubreið hlyti sæmdarheitið .
Í tímans rás hefur þjóðarfjallið orðið ótalmörgum að yrkisefni ; ljósmyndurum , rithöfundum , listmálurum og fleira .
Fjallið á meiri ítök í þjóðarsálinni enmargir ætla .
Stapinn stendur eftir Á ferðalögum um landið síðustu ár hefur sá sem þetta skrifar stundum veitt því eftirtekt hvernig nokkrum fjöllum svipar til Herðubreiðar .
Þau eru öll háir og formfastir stapar , en slíkir myndast í eldsumbrotum undir jökli .
Í allra einföldustu útgáfu jarðvísindanna er atburðarásin þá sú , að þegar jökullinn sem umlukt hefur fjallið hverfur stendur stapinn eftir sem kringlótt fjall með hamrabrúnum og dyngju á flötum toppi .
Staparnir eða fjöllin sem hér verða gerð að umfjöllunarefni eru íslensk þjóðarfjöll .
Systkini fjalladrottningar .
Eða auðvitað er best að segja hlutina skýrt og skorinort , að þetta er hirðin .
Íslenska konungsfjölskyldan .
Inn af uppsveitum Borgarfjarðar , séð í austur frá Holtavörðuheiði , er Eiríksjökull sem er 1.675 metrar á hæð og hæsta fjall Vesturlands .
Jökulkollurinn er ofan á hamragirtum grágrýtiskolli stapans , en sem slíkt er það eitt hið stærsta í heimi .
Margt í svip Herðubreiðar og þessa kennimarks Borgarfjarðarhéraðs er svipað og víst er að " ískaldur Eiríksjökull veit allt sem talað er hér , " segir í ljóði Jónasar Hallgrímssonar .
Tign jökulsins er mikil og fjallið ekki árennilegt , enda reyna gönguhrólfar sig við flest önnur fjöll .
Þrjú systkinafjöll Á Suðurlandi eru þrjú " systkinafjöll " og öll á sama eldgosabeltinu .
Hrafnabjörg eru austarlega í Þingvallaþjóðgarði , ofan við Gjábakka .
Fjallið er 763 metrar á hæð og ber nokkurn svip Herðubreiðar .
Er girt hömrum í efstu skriðum en vantar þó þann hvíta kúf sem setur svo sterkan svip á þjóðarfjallið fræga .
Hlöðufell , sem er á hásléttunni ofan við Laugardalinn og sunnan Langjökuls , er í raun miklu líkara Herðubreið .
Það er tilkomumikill móbergsstapi sem er 1.188 metrar hæð en sést ekki nema af völum stað úr byggð .
Í góðri sjónlínu er þessi Herðubreið Suðurlandsins úr ofanverðu Grímsnesinu þegar ekið er að Laugarvatni og af Biskupstungnaafrétti , til dæmis ofan við Gullfoss .
Sé haldið norður Kjöl er að minnsta kosti eitt þjóðarfjall á leiðinni , það er Kjalfell .
Það er inni á reginfjöllum , það er í Kjalhrauni , nokkra kílómetra sunnan við Hveravelli og nærri þeirri línu þar sem halla fer norður í mót .
" Stílhreint rís það upp frá hrauninu sem hefur á sínum tíma umkringt það að mestu , fellið sem fær nafn af Kili og markar í hugum marga Suðurmörk hans , " segir í Árbók Ferðafélag Íslands 2001 .
Þar er áréttað er að fjallið sé 1.008 metra hátt .
" Hlíðar Kjalfells eru að mestu brattar skriður og víðast klettabelti í efstu brún , " segir ennfremur um þetta systurfjall Herðubreiðar .
Og þau eru , til viðbótar við þau sem hér eru að framan nefnd , sjálfsagt miklu fleiri á landsvísu ef eftir því væri skimað .
Geta sjálfsagt bætt við listann og haft margt til síns máls .
Sannleikur og orð " Það er fjall í Kinninni fyrir norðan , sem heitir Bakrángi ef maður sér austaná það , Ógaungufjall ef maður stendur fyrir vestan það , en utanaf Skjálfanda kalla sjófarendur það Galta , " segir Halldór Laxnes í Íslandsklukkunni .
Orðin , sem skáldið leggur í munn Arnas Arnæusi , eru oft tiltekin sem dæmi um hve erfitt getur verið að höndla sannleikann og koma með eitthvða algilt svar við stórum spurningum .
Í raun og veru er slíkt aldeilis útilokað .
Svar við þeirri spurningu um hvað líkist hverjum er afstætt og byggist á mati og smekk þeirra sem fyrir svörum verða hverju sinni .
Grjótnegld staðreynd er þó að systkinafjöllin fjögur sem nefnd eru hér að framan mynduðust öll með sambærilegum hætti , það er í eldgosi undir ísaldarjökli og af því ræðst lögun þeirra .
Að því leyti eru þau systkinin drottningarinnar - Herðubreiðar - þó alltaf megi deila um hvort þau hafi endilega sömu lögun og sama svip .
