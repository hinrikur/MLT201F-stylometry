Íslenski vegaatlasinn : með þéttbýliskortum kom út í þarsíðustu viku í meðfærilegu broti , og bundinn í gorm til að auka þægindi við flettingar .
Í atlasnum er Íslandi skipt upp í 82 ferninga og hlýtur hver þeirra sína eigin blaðsíðu , sem er einkar handhægt .
Þar að auki fylgir heildarkort af landinu , sem kemur sér vel þegar yfirsýn skortir .
Auk þess má finna í atlasnum fjölda sérkorta á borð við kort af golfvöllum landsins , sundlaugum þess og tjaldsvæðum .
Eins geymir bókin fjöldann allan af þéttbýliskortum og býður nú í fyrsta sinn upp á möguleikann að fá Íslandskortið í snjalltæki .
Þá þarf einungis að sækja sér ókeypis smáforrit af netinu og skanna inn QR-kóða sem má finna aftarlega í bókinni .
Íslenski vegaatlasinn er með skýringum á íslensku , ensku , þýsku og frönsku .
Veröld gefur út .
