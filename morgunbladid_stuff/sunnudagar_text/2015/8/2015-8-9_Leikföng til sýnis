Á laugardag verður haldið upp á fimm ára afmæli Leikfangasýningar í Friðbjarnarhúsi á Akureyri .
Ýmislegt verður í boði fyrir börnin , eins og kynning á gömlum leikjum , Bangsi Bestaskinn les sögu og útileikföng verða fyrir börnin til að leika sér með .
Leikfangasýningin er í umsjá Guðbjargar Ringsted , sem einnig starfar við myndlist .
Tilurðin að þessari sýningu eða safni er sú að Guðbjörg var stödd á Leikfangasafni í Borgå í Finnlandi árið 1992 og varð svo heilluð að þegar hún kom heim ákvað hún að fara að safna leikföngum og setja upp safn .
" Ég auglýsti í Mogganum árið 1992 eftir leikföngum og fékk smá viðbrögð , en eftir að ég opnaði í Friðbjarnarhúsi árið 2010 hefur bæst mikið í safnið , " segir hún .
Akureyrarstofa hefur styrkt Leikfangasýninguna frá upphafi með húsnæðinu .
Alltaf er frítt fyrir börn og í tilefni dagsins verður tveir fyrir einn af aðgangseyri fyrir fullorðna og opið er frá kl. 13-17 eins og alla daga .
