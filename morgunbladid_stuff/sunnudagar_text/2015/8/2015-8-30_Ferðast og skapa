Erna Ómarsdóttir danshöfundur og Valdimar Jóhannsson tónlistarmaður eiga saman börnin Úlf Óðin og Urði Æsu .
Erna er listdansstjóri Íslenska dansflokksins og eru þau Valdimar listrænir stjórnendur sviðslistahópsins Shalala .
Hvaða þættir , bíómyndir eða bækur eru í uppáhaldi hjá fjölskyldunni ? Okkur finnst mjög gaman að horfa saman á ýmsar teiknimyndir .
Miyazaki-teiknimyndirnar Ponyo og My Neighbor Totoro eru í miklu uppáhaldi og svo höfum við líka gaman af litlu gulu skósveinunum sem eru í Aulinn ég , Múmínálfunum og ofurhetjumyndum svo eitthvað sé nefnt .
Hver er uppáhaldsmatur fjölskyldunnar ? Yngri helmingurinn vill einfaldlega einhvern mat með tómatsósu og sá eldri vill hafa hann með pestó .
Uppáhaldsdrykkur okkar allra er svo ropvatnið .
Hvað er skemmtilegast að gera saman ? Það er alltaf gott að eiga það notalegt heima en svo erum við alltaf að leika okkur saman og spinna alls kyns dansa , söngva og tónlist þar sem við glömrum saman á potta og allt sem gefur frá sér hljóm .
Okkur finnst líka sérstaklega gaman að ferðast um landið og fara í sumarbústaðinn og tjaldferðalög .
Borðar fjölskyldan morgunmat saman ? Já , við reynum alltaf að borða saman hafragraut á morgnanna .
Með rúsínum og kanil og stundum bæti ég smá kínóa út í .
Hvað gerði fjölskyldan skemmtilegt í sumar ? Við ferðuðumst mikið í sumarfríinu .
Við tjölduðum úti um allt land , heimsóttum hina yndisfögru Vestfirði og fórum í sumarbústaðinn okkar í Mjóafirði .
Þar eyddum við dágóðum tíma í náttúrulauginni sem afi smíðaði og í henni lærði yngri helmingurinn næstum því að synda .
Þar lagði ég líka fyrir mig sjósund í um það bil fimm sekúndur .
Á að gera eitthvað skemmtilegt í vetur ? Úlfur er að verða fjögurra ára og ætlar annaðhvort að prófa fimleika eða dans og Urður byrjar á leikskóla .
Við foreldrarnir verðum á kafi í vinnunni , bæði að búa til nýjar dans- og leiksýningar fyrir Íslenska dansflokkinn og að vinna í Excel , eins og gengur og gerist í þessu starfi .
Síðan förum við í einhverjar sýningaferðir erlendis og við munum taka gríslingana með í þær .
Þeim finnst mjög gaman að fljúga og ferðast með öllu frábæra listafólkinu sem við vinnum með .
