Einkenni móbergsstapa er að þau eru formsterk og regluleg í allri lögum .
Þau urðu til við eldgos undir jökli á ísöld .
Neðsta lag þeirra er oftast bólstraberg , myndað við svo háan vatnsþrýsting að bergkvikan sundraðist ekki , móberg er miðlag og hraun liggur efst , runnið eftir að gosopið náði upp úr jöklinum .
" Þetta eru fjöll sem mynduðust undir lok ísaldar , það er fyrir 10.000 til 12.000 árum .
Þegar jöklarnir bráðnuðu ört við lok þessa kalda tímabils jókst eldvirkni mjög , á Norðurlandi til dæmis var hún 30 sinnum meiri en nú er , " segir Sigurður Steinþórsson jarðfræðingur og lengi prófessor við Háskóla Íslands að spurður um jarðmyndanir þessar .
" Atburðarásin var í stuttu máli sú að undir jökli hófust eldgos og eldurinn braut sér leið gegnum ísinn , " segir Sigurður .
" Herðubreið er sennilega þekktust fjalla sem mynduðust með þessum hætti , en þau eru mörg fleiri og að minnsta kosti 40 .
Fyrrum voru uppi ýmsar hugmyndir um myndun þessara fjalla , en stapakenningin um að þau hafi orðið til í eldgosum undir jökli er nú almennt viðurkennd .
Sennilega eru staparnir náskyldir dyngjunum svonefndu , til dæmis Skjaldbreiði og Trölladyngju , sem urðu til eftir að ísaldarjöklana leysti snemma á nútíma .
" 