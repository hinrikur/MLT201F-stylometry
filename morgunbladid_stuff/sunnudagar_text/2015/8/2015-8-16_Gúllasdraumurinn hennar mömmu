Eva Laufey Hermannsdóttir , sem heldur úti matarblogginu Matargleði Evu , sendi þessa uppskrift inn .
Á köldu haustkvöldi er fátt betra en súpa sem yljar að innan .
Bragðgóð og seðjandi súpa stútfull af alls konar góðgæti .
Ég veit fátt notalegra en að hafa súpupott á hellunni og leyfa súpunni að malla í rólegheitum .
Mamma mín er mikil súpukona og ég hef erft súpuástina frá henni .
Hún á heiðurinn að þessari uppskrift sem slegið hefur í gegn í minni fjölskyldu .
Þetta er súpan sem færir ykkur haustnotalegheitin beint í æð , ég segi það satt .
Njótið vel .
Uppskrift miðast við fjóra til fimm manns .
600-700 g nautagúllas 2 msk .
ólífuolía 3 hvítlauksrif , marin 1 meðalstór laukur , smátt skorinn 2 rauðar paprikur , smátt skornar 2 gulrætur , smátt skornar 1 sellerístöng , smátt skorin 1 msk .
fersk söxuð steinselja 5 beikonsneiðar , smátt skornar 1½ l vatn 2-3 nautakraftsteningar 1 dós niðursoðnir tómatar 1 msk .
tómatpúrra 1 meðalstór rófa , skorin í litla bita 5-6 kartöflur , skrældar og niðurskornar Salt og pipar , magn eftir smekk 1 tsk .
kummin 1 tsk .
paprikuduft 1 .
Hitið olíu við vægan hita í potti , mýkið hvítlauk og lauk í smá stund .
2 .
Bætið nautakjötinu , paprikum , gulrótum , sellerí , steinselju og beikoni saman við og brúnið í 5-7 mínútur .
Bætið vatninu og teningum saman við , hrærið vel í .
3 .
Setjið tómatana , tómatpúrru , rófu og kartöflur ofan í súpuna .
Kryddið til með salti , pipar , paprikukryddi og kúmen .
4 .
Leyfið súpunni að malla í 40-60 mínútur við vægan hita .
5 .
Berið súpuna fram með brauði og ef til vill smá sýrðum rjóma .
Það er mjög mikilvægt að smakka sig til og frá með súpur , það getur verið að þið viljið meira krydd og jafnvel að þið viljið hafa meira grænmeti .
Prófið ykkur áfram , það er líka það skemmtilega við súpur .
Það er endalaust hægt að prófa sig áfram , útkoman verður oftast ansi góð .
