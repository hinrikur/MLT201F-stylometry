Jerome David Salinger er einhver dularfyllsti rithöfundur tuttugustu aldarinnar .
Ekki er víst að nokkur maður hafi eytt jafn mikilli orku og hann í að gleymast eftir að hafa slegið í gegn .
Fimm ár eru síðan Salinger safnaðist til feðra sinna , en þá hafði hann ekki sent frá sér nýtt efni síðan 1959 og ekki gefið viðtal síðan 1980 .
Þar áður hafði hann síðast rætt verk sín við 16 ára stúlku fyrir skólablaðið hennar árið 1953 .
Ári eftir að hann sló í gegn með goðsagnakenndri bók sinni The Catcher in the Rye árið 1951 flúði hann frá New York á býli í Cornish í New Hampshire , gróf sér göng að húsi sínu og sleppti þremur varðhundum lausum .
Nú hefur franski rithöfundurinn Frédéric Beigbeder , sem er þekktur fyrir að vera litríkur persónuleiki í heimalandi sínu , gert sér mat úr gamla einsetugoðinu með bókinni Oona og Salinger .
Beigbeder gerir sér gott úr heimildaleysinu kringum Salinger og fyllir upp í eyðurnar með sögu af sambandi hans og kornungrar dóttur Nóbelsskáldsins Eugene O ' Neill .
Það mun vera sú sama og giftist síðar Charlie Chaplin .
Friðrik Rafnsson hefur þýtt yfir á íslensku .
Forlagið gefur út .
