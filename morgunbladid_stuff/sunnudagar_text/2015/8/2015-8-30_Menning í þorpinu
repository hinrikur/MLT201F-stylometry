Fjölbreytt menningardagskrá verður í Höfnum á Reykjanesi um aðra helgi , sunnudaginn 6. september , á sama tíma og Ljósnótt í Reykjanesbæ er haldin .
Dagskrá verður í þorpinu milli kl. 13 og 18 og verður margt í gangi .
Í félagsheimilinu er listsýning Hafnarbúanna Helga Hjaltalín Eyjólfssonar og Valgerðar Gunnarsdóttur .
Þá verður á sama stað sagnastund tengd Höfnum .
Enginn aðgangseyrir er að þessum viðburði , en ágóði af kaffisölu rennur til styrktarsjóðs Kirkjuvogskirkju .
Hún er byggð 1860-1861 og er elsta kirkja á Suðurnesjum .
Hún var gerð upp árið 1970-1972 og þjónar enn Hafnarbúum .
Á milli 16.00 og 17.20 verða Elíza Geirsdóttir Newman , Gísli Kristjánsson og Bjartmar Guðlaugsson með tónleika í kirkjunni .
Það er frír aðgangur á tónleikana og allir velkomnir .
Hafnir , sem eru hluti af Reykjanesbæ , eru á leiðinni frá Fitjum í Njarðvík suður að Reykjanesvita .
Hafnir byggðust upp í kringum mikið útræði , sem svo lagðist af þegar aðstæður breyttust .
Því hefur breyst í bænum , þar sem nú búa alls um 100 manns .
