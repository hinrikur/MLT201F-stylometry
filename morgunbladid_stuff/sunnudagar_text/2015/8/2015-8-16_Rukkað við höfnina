Áformað er að hefja innheimtu bílastæðagjalda við höfnina í Stykkishólmi á næsta ári .
Að undanförnu hefur verið unnið að deiliskipulagi á þessum reit svo og ýmsum framkvæmdum í því að bæta þjónustu við ferðafólk .
Bílastæðin skipta tugum og eru meðal annars nýtt af fólki sem til dæmis fer í dagsferðir , til nokkurra daga dvalar úti í eyjum eða yfir á Brjánslæk í gönguferðir um Vestfirði .
" Auðvitað nýtur bærinn þessa ferðafólks en vegna bílastæðanna – svo og margs annars – höfum við lagt í talsverðan kostnað sem þarf með einhverju móti að ná til baka .
Bærinn hefur til dæmis staðið straum af vaktþjónsutu en þarna fer öryggisvörður um á nóttunni og gengur úr skugga um að allt sé í lagi , " segir Sturla Böðvarson , bæjarstjóri í Stykkishólmi , í samtali við Morgunblaðið .
Bílastæði þessi segir hann ná yfir allstórt svæði .
Nokkur séu til dæmis við ferjulægi Baldurs í Súgandisey , en vinsælt er að ganga þangað upp enda útsýnið gott .
Sturla segir að gjaldmælum á bílastæðunum við Stykkishólmshöfn verði væntanlega komið upp næsta vor .
" Það er að ýmsu að hyggja í svona verkefni og við munum væntanlega leita ráða hjá Reykjavíkurborg þar sem er löng reynsla af stöðumælum .
" 