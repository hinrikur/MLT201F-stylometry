Herdís L. Storgaard er forstöðumaður Miðstöðvar slysavarna barna .
Hún segir íslensk stjórnvöld ekki veita nægu fé til slysavarna barna og nauðsynlegt sé að þau skilgreini mun á slysi og vanrækslu .
Aðferðafræðin sem Herdís styðst við hefur vakið heimsathygli og hlotið alþjóðleg verðlaun .
Íslensk stjórnvöld sýna engan áhuga .
Kjartan Már Ómarsson kmo@mbl.is Þetta íslenska verkefni hefur tvisvar fengið hæstu og næsthæstu einkunn hjá Evrópusambandinu fyrir að vera besta verkefnið í Evrópu , " segir Herdís þegar hún er spurð út í Miðstöð slysavarna barna þar sem hún starfar .
" Verkefnið kallaðist Árvekni en í dag heitir þetta Miðstöð slysavarna barna .
Það breyttist fyrir nokkrum árum , þá bættist við verkefnið þetta hús sem ég hef í Borgartúninu .
Ég er með gerviíbúð og gögn hér , barnabílstóla og allar græjur til alls svo ég geti kennt foreldrum .
Þetta hús , sem hefur verið starfrækt í fimm ár , hefur vakið heimsathygli .
Hugmyndin er komin frá húsi í Ástralíu sem sýndi alls konar öryggishluti .
Ég ákvað hins vegar að það væri sniðugra að setja upp heilt heimili og bjóða foreldrum , nýjum sem verðandi , að koma hingað svo ég gæti kennt þeim undirstöðuatriðin í slysavörnum og hvernig það tengist yfir í þroska barnsins .
Þetta hefur reynst óskaplega vel og vakið athygli úti í heimi .
Þetta hús er t.d. fyrirmynd húss í Austurríki .
Ég er líka að vinna með nokkrum löndum að því að koma á barna- og slysavarnarverkefnum í svona húsum .
Ég er t.d. nýkomin frá Rúmeníu .
Hópur þar fékk styrk frá Evrópusambandinu og ég er að gera tvo svona fyrirmyndaröryggisskóla fyrir börn þar , þar sem er líka hægt að þjálfa starfsfólk og annað .
Ég er líka í umræðum við fólk í Búlgaríu sem er að reyna að setja af stað sambærilegt verkefni við foreldrafræðsluna hér , og þar á að reyna að koma á svona öryggishúsi .
Eins er ég að finna flöt á því hvernig hægt er að framkalla svipað verkefni í Grænlandi .
Þetta er orðið alþjóðafyrirbæri .
" Ert þú að leita með verkefnið út ? " Nei .
Ég er á skrá sem sérfræðingur í Evrópu .
Fólk hefur samband við Evrópusambandið og það bendir á mig .
Það var þannig með Jórdaníu , þar var bara bent á mig sem sérfræðing .
Ég er nýkomin þaðan þar sem ég var í viðræðum við heilbrigðisyfirvöld , sem vilja koma svona verkefni af stað og njóta þekkingar minnar .
Ég hef starfað mikið í samvinnu við aðra barnaslysavarnaraðila í Evrópu .
Kennsluumhverfið sem ég nota og aðferðarfræðin þykir einstök .
Það er gaman hvað það er mikill áhugi fyrir þessu verkefni úti þegar það er enginn áhugi á því hér heima .
" Fékk hugljómun í Stokkhólmi Hvert var upphafið á þessum störfum þínum ? " Þetta atvikaðist þannig að Ólafur Ólafsson , fyrrverandi landlæknir , setti mig í undirbúningsnefnd að fyrstu alþjóðlegu ráðstefnunni um slysavarnir barna í heiminum , sem var haldin í Stokkhólmi árið 1989 .
Þar fékk ég hugljómun og kom heim full af eldmóði og langaði ekkert frekar en að vinna við þetta .
Svo gerðist það að gamla Slysavarnarfélag Íslands las viðtal við mig og bauð mér starf af því að það var komið með styrk frá félagsmálaráðherra , sem var Jóhanna Sigurðardóttir .
Hún kom þessu verkefni af stað .
Svo var ákveðið í tíð Ingibjargar Pálmadóttur að færa verkefnið undir ríkið .
Menn töldu að það myndi ganga betur að þrýsta á stjórnsýsluna ef ég heyrði undir ráðuneytið á þessum tíma .
Svo urðu breytingar hjá ríkinu .
Þá opnaði Sjóvá forvarnarhús árið 2006 og bauð mér stöðu sem framkvæmdastjóri hússins .
Þar skapaðist þessi möguleiki því ég hafði svo mikið rými .
Ég gat þannig opnað fyrstu kennsluíbúðina í húsinu .
Síðar stofnaði ég félag sjálf utan um verkefnið .
Nú fæ ég ekkert fé frá ríkinu .
Ráðamenn hafa engan sérstakan áhuga á þessu og ættu að skammast sín .
" Er þetta eins manns batterí ? " Ég er með styrk frá þremur fyrirtækjum , Frumherja , Sjóvá og IKEA , en annars er ég bara sjálf og engin hjálp frá ríkinu .
Ekki farið eftir reglugerðum Ég er búin að tala við hvern einasta heilbrigðisráðherra , við alla borgarstjóra og formenn sveitarfélaga á höfuðborgarsvæðinu og manni er ekki einu sinni svarað .
Ég tók þá ákvörðun að vera ekkert að reyna að ræða við þá meir .
Það er bara sóun á tíma sem ég hef ekki .
Frekar vil ég nýta þann tíma í að halda fleiri námskeið , því að biðlistinn lengist bara hjá mér .
" Blaðamaður rifjar upp þegar kommóða féll yfir barn á leikskóla í Reykjavík um árið og spyr um eftirlit .
" Það er langt síðan gefnar voru út leiðbeiningar í sambandi við að það þyrfti að festa húsgögn af þessu tagi , " svarar Herdís .
" Þetta er ekkert nýtt .
Ég skrifaði meira að segja handbók fyrir menntamálaráðuneytið fyrir leik- og grunnskóla þar sem þetta kemur fram .
Ég hef fjallað um þetta til margra ára .
Almannavarnir eru líka búnar að vara við þessu , vegna jarðskjálfta , í tugi ára .
Það á allt að vera veggfast og þetta hefur verið vitað í langan tíma .
Svona atvik eiga ekki að koma aftan að fólki .
" Hefur verið eftirlit með þessu ? " Þetta ætti að vera hlutverk Heilbrigðiseftirlitsins .
Það veitir leikskólum starfsleyfi og í rauninni á það þá að vera með gæðastjórnun og gera áhættumat á leikskólunum , samkvæmt faglegum forsendum .
Ef spurt er hvernig Ísland er lagalega í stakk búið varðandi öryggismál erum við með öll lög og reglugerðir eins og best verður á kosið en það er ekki farið eftir því .
Ég hef lengi beðið stjórnvöld um að skilgreina hvað slys er .
Lagaleg skilgreining á slysi hér á landi er aftan úr fornöld .
Það þarf að byrja á því að skilgreina muninn á slysi og ofbeldi .
Hér hafa börn t.d. verið að drukkna í skólasundi og þegar atvikið er rannsakað kemur í ljós að þar voru brotnar kannski 5 , 6 , 7 , kannski 17 reglur sem eru í gildi en það er niðurstaða saksóknara að þetta sé slys en ekki vanræksla .
Árið 1994 tók alþjóðaheilbrigðismálastofnun á þessu .
Segjum að þú búir í fjölbýlishúsi og eigir eins og hálfs árs gamalt barn .
Það er girt kringum húsið en lóðin er full af pollum .
Ef barnið fer út og drukknar er það refsivert .
Foreldri er brothafi , eða lóðareigendur því ef þetta er leiksvæði fyrir börn á einhver að sjá til þess að þarna myndist ekki pollar .
Auðvitað geta þær kringumstæður skapast á Íslandi að ekki er komist hjá pollum því að það er frost í jörðu , svo kemur þíða og rigning .
En þá eiga að vera til leiðbeiningar eins og eru í leikskólunum að börn fara ekki út meðan ástandið er svona .
Þetta er allt til staðar en þessu er ekki fylgt eftir þannig að fólk fær ekki makleg málagjöld .
Það er sorglegt að horfa upp á þetta því að regluverkið er til staðar en þessa skilgreiningu vantar .
Menn líta ekki á það sem barnaverndarvandamál ef eins og hálfs árs barn sem er eitt úti á lóð slasar sig .
Ef við værum búin að skilgreina hvað er slys og hvað er ofbeldi væri það hægt .
Oft er ég spurð : Hvenær getur barnið mitt þetta ? Hvenær má barnið mitt þetta ? Þetta er í raun ekki atriði sem ég á að skilgreina fyrir hvern og einn heldur eiga stjórnvöld , þegar þau eru búin að skilgreina hvað er slys og hvað er ofbeldi , að gefa út leiðbeiningar um hvað börn mega og mega ekki .
Það er uppeldislega auðveldara fyrir foreldra .
En þú skalt ekki ætlast til neins af íslenskum stjórnvöldum .
" Slysavarnalögreglan er þá ekki til ? " Slysavarnir eru í höndum Heilbrigðiseftirlitsins .
En það kerfi er meingallað að mínu mati því að þarna eru starfsmenn sem vinna báðum megin borðsins .
Þetta þarf að vera faglegt eins og víða úti , t.d. í Bretlandi .
Þar eru lög og óháðir fagaðilar sem fá sérstaka þjálfun í áhættumati sem gera úttektir .
Það gengur ekki að sú stofnun sem á að gera eitthvað rannsaki sjálfa sig , eins og hér .
" 