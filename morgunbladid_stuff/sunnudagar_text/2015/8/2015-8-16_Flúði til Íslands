" Ég vissi lítið um Ísland en fólk hefur verið mér mjög gott og ég vil sérstaklega færa hjónunum hér mínar þakkir , " sagði sovéski flóttamaðurinn Viktor Kovalenko í samtali við Morgunblaðið um miðjan ágúst 1980 , en hann dvaldist þá í góðu yfirlæti á bænum Blesastöðum á Skeiðum hjá Hermanni Guðmundssyni og Ingibjörgu Jóhannsdóttur eftir að hafa fengið landvistarleyfi .
Kovalenko strauk af sovéskum togara meðan hann landaði í Reykjavík .
" Mér líkar vel hér , en mig langar til Bandaríkjanna þar sem eru margir Úkraínumenn [ hann var frá Úkraínu , innsk .
blm .
] .
Mig langar að byrja nýtt líf í Bandaríkjunum , vinna þar og birta greinar um ástandið í Sovétríkjunum , segja sannleikann .
En til Rússlands fer ég aldrei aftur .
Nema þá það verði frjálst eins og hér .
Það þarf að gera nýja byltingu í Rússlandi fyrir fólkið , " sagði Kovalenko enn fremur .
Fram kom í spjallinu að hann ætti foreldra og tvö systkini í Sovétríkjunum og reiknaði Kovalenko fastlega með að erfitt yrði hjá þeim næstu mánuðina , búast mætti við ströngum yfirheyrslum .
Hann hafði skrifað fjölskyldunni en bjóst ekki við að bréfin bærust .
