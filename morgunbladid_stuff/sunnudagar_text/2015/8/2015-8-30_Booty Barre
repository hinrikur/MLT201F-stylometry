Nýtt líkamsræktaræði hefur skotið upp kollinum í heiminum og kallast " booty barre " .
Tímarnir byggjast upp á blöndu af æfingum sem finna má í pilates , jóga og dansi en notuð er stöng eins og sést í balletsölum og æfir það því líka jafnvægið .
Eiga æfingarnar að styrkja vöðva , auka liðleika og þrek og eru auk þess skemmtilegar .
Þessi tegund líkamsræktar var fundin upp af líkamsræktarfrönuðinum Tracey Mallet sem er vel þekkt í bransanum en hún býr í Los Angeles og hefur unnið með stjörnunum .
Tracey , sem er bresk , er fyrrverandi dansari og hefur unnið í líkamsræktarbransanum í tuttugu ár .
Hún hefur sérstakan áhuga á að ná til vinnandi kvenna og mæðra sem hafa nóg á sinni könnu og hvetja þær til hreyfingar .
