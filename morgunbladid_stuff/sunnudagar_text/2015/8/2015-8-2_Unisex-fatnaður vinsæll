Svokölluð unisex-föt njóta nú sífellt meiri vinsælda en fötin eru ókynbundin .
Þau henta þannig báðum kynjum en hugmyndin um unisex-klæðnað gerir ráð fyrir því að fólk velji sér föt eftir smekk , fremur en eftir kyni .
Unisex-föt urðu vinsæl rétt eftir miðja síðustu öld , um svipað leyti og annarrar bylgju femínismi kom fram .
Kyn og kynjahlutverk voru endurskoðuð og fatatíska var stór hluti af aðgreiningu kynjanna – og er raunar enn .
Nú eru unisex-föt hins vegar að ryðja sér til rúms á ný – í verslunarhúsinu Selfridges í London var t.d. nýlega opnað tveggja hæða verslunarrými með unisex-fötum og vakti það mikla athygli .
