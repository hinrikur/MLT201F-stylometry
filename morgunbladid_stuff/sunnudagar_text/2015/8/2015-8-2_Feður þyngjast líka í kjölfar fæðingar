Breytingar á líkama og heilsu kvenna á meðan á meðgöngu stendur og eftir barnsburð hafa mikið verið rannsakaðar og ræddar síðustu ár .
Er þar til dæmis rætt um þyngdaraukningu kvenna á meðgöngu .
Breytingar á heilsu feðra hafa hins vegar nær enga athygli fengið , en í sumar var birt rannsókn er tók til 10.253 karlmanna og athugaði breytingar á BMI-stuðli þeirra í tengslum við fæðingu fyrsta barns .
Rannsóknin var birt í tímaritinu American Journal of Men ' s Health .
Niðurstöður rannsóknarinnar benda til þess að mæður séu ekki einar um að þyngjast á meðgöngu , því þeir karlmenn sem eignast höfðu eitt barn voru að meðaltali tæpum tveimur kílóum þyngri en barnlausir karlmenn .
Niðurstöðurnar komu rannsakendum nokkuð á óvart , því algengt er að karlmenn lýsi fæðingu fyrsta barns síns sem eins konar " lykilaugnabliki " í lífi þeirra , þeir finna að þeir vilja vera til staðar fyrir barn sitt í framtíðinni og taka ákvörðun um að breyta lifnaðarháttum sínum til batnaðar , hafi eitthvað vantað þar upp á .
Þannig strengja sumir karlmenn þess heit að hætta að reykja , draga úr drykkju , byrja að fara út að hlaupa og borða hollari mat eftir fæðingu frumburðarins .
Þessi heit virðast þó ekki skila sér sem skyldi og er auðvelt að sjá fyrir sér mögulegar ástæður þess .
Mikil vinna fylgir ungbarni , ekki síst fyrsta barni , og ekki víst að mikill tími gefist til hlaupatúra .
Svefnleysi og þreyta geta líka stuðlað að þyngdaraukningunni .
