Á sumrin njóta fjölskyldur þess að vera saman og skapa skemmtilegar minningar .
Ekki fara allir í ferðalög út fyrir landsteinana eða innanlands en njóta þess fremur að vera heima við , úti í garði eða finna eitthvað skemmtilegt að gera í nánasta umhverfi .
Heimatilbúnir leikir eru án efa vinsælir meðal þeirra yngstu og koma hér nokkrar fínar tillögur .
Gunnþórunn Jónsdóttir gunnthorunn@mbl.is Á sumrin njóta fjölskyldur þess að vera saman og skapa skemmtilegar minningar .
Ekki fara allir í ferðalög út fyrir landsteinana eða innanlands en njóta þess fremur að vera heima við , úti í garði eða finna eitthvað skemmtilegt að gera í nánasta umhverfi .
Heimatilbúnir leikir eru án efa vinsælir meðal þeirra yngstu og koma hér nokkrar fínar tillögur .
Gunnþórunn Jónsdóttir gunnthorunn@mbl.is Fjársjóðssöfnun Langur göngutúr er holl hreyfing fyrir alla fjölskylduna og hægt er að gera gönguna gríðarlega skemmtilega .
Takið með ykkur lítið box eða kassa í gönguferðina og safnið svo saman í kassann fallegum fjársjóði sem á vegi ykkar verður , svo sem skeljum , steinum , laufblöðum eða öðru sniðugu .
Snjallt er að foreldrar séu tilbúnir með myndavél eða snjallsíma til að smella mynd af barninu þegar eitthvað sérlega fallegt finnst , slíkar myndir eru oft tilvaldar til stækkunar .
Þegar heim er komið getur verið gaman að skreyta kassann með listaverki eftir börnin .
Til þess er gott að nota vaxliti , tússpenna eða jafnvel límmiða og glimmer , eitthvað sem gerir kassann sérstakan og persónulegan .
Næst þegar rignir eða einhverjum leiðist er upplagt að taka fram fjársjóðskassann og skoða og rifja upp hvar fjársjóðurinn fannst og af hverju var ákveðið að taka hann með heim .
Borgir og bæir úr sandi Nauthólsvík , fjaran eða hreinlega sandkassi á róló má nýta til að reisa saman sandborgir .
Það eina sem þarf eru fötur og skóflur .
Fyrir þá sem vilja taka leikinn alla leið er upplagt að taka nokkra litla bíla með og jafnvel playmo-karla og -konur og útbúa heilt samfélag í sandinum , kastala , skurði og vegi .
Hér ræður hugmyndaflugið för .
Matarlist sem eykur matarlyst Þó að það sé vissulega mýta að börn vilji ekki grænmeti , þá eru þó mörg þeirra sem fúlsa við því .
Skemmtileg leið sem gæti breytt því er að búa til listaverk úr grænmeti og ávöxtum .
Skerið niður og skrælið gulrætur , gúrku , kál , banana , appelsínur , jarðarber , vínber og hvaðeina sem ykkur dettur í hug og leyfið barninu að ákveða hvað skal búa til .
Einnig má nota brauðmeti og allskonar álegg .
Hvort sem dýr , skordýr , bílar , trúðar , álfar eða tröll verða fyrir valinu þá er aðalfjörið að borða listaverkið þegar það er tilbúið .
Ekki gleyma að smella mynd af verkinu til minningar .
Sögustund með klassískri tónlist Krökkum þykir flestum gaman að ævintýrasögum , hvað þá ef foreldrarnir hafa fjörugt ímyndunarafl og spinna sögur frá hjartanu .
Ekki skemmir fyrir ef tónlist án söngs er spiluð undir .
Klassísk tónlist með fjölbreyttum hljóðfærum getur skapað grunn að góðri sögu eins og til dæmis verk Sergei Prokofiev frá árinu 1936 um Pétur og úlfinn .
Leyfið barninu einnig að spreyta sig með í sögunni og spyrjið ef því dettur einhver sniðugur karakter í hug eða eitthvað skemmtilegt atvik sem ætti að eiga sér stað .
Sápukúlustuð Það er alltaf gaman að blása sápukúlur .
Skiptir engu máli hvort um er að ræða þriggja ára einstakling eða þrítugan , það er eitthvað við sápukúlur því þær færa mikla gleði í umhverfið .
Prófið að blanda ykkar eigin blöndu í stað hefðbundinna sápukúla og búa til ofvaxnar sápukúlur .
Það er gert með því að blanda einum hluta af uppþvottalegi við 10 hluta af vatni .
Bætið glyseríni eða glyseróli við , en það fæst í apóteki , til þess að kúlurnar haldist .
Í raun er hægt að nota hvaða verkfæri sem er sem myndar hring utan um kúlurnar , svo sem band , plasthringi sem festir eru á goskippur , bogið herðatré eða annað sem ykkur dettur í hug .
Þá er bara að hella blöndunni í stórt ílát , helst sem flatast , og hefjast handa við að búa til glæsilegar sápukúlur .
