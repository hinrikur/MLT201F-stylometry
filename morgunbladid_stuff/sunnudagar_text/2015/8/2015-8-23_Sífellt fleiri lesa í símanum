Rafrænar bækur sækja stöðugt í sig veðrið og nú er því spáð að eftir tvö ár fari þær fram úr prentuðum bókum í sölu vestan hafs .
Þáttur í þeirri útbreiðslu er sala á spjaldtölvum sem notaðar eru til að lesa eða á sérstökum lesbrettum eins og Kindle-lesara Amazon .
Í grein í bandaríska blaðinu Washington Post var því þó haldið fram í vikunni að útgefendur sæju nú helst sóknarfæri í farsímum , ekki síst eftir því sem skjáir þeirra fara stækkandi , enda ekki tiltökumál að lesa af 5 " skjá og þaðan af stærri og svo eru allir alltaf með farsímana á sér hvort eð er .
Í greininni í Washington Post er það rakið að þó að meirihluti þeirra sem lesi rafrænar bækur lesi á lesbretti eða spjaldtölvu , 41% um þessar mundir , 30% fyrir þremur árum , kjósi æ fleiri að lesa í farsíma , enda kom það fram í könnun fyrir áramót að 54% lásu eitthvað í skáldsögu í símanum , en það hlutfall var 24% fyrir þremur árum .
