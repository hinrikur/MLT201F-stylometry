" Afkoma í búskapnum er ekki slík að hún dugi fjölskyldu til framfærslu , " segir Sölvi Þór Baldursson á Odda í Bjarnarfirði í Kaldrananeshreppi .
Þau Sölvi Þór og Erna Arngrímsdóttir móðir hans standa saman að búi í Odda hvar þau eru með 400 fjár .
" Hér er nægt landrými og í því tilliti möguleikar á því að stækka búið .
Helmingi stærra bú væri hagstæð eining .
Slíkt kallar hins vegar á uppbyggingu , skuldbindingar og fjárfestingu sem alls ekki er víst að standi undir sér .
Því er búskapurinn í ákveðinni blindgötu , " segir Sölvi Þór sem hefur sótt vinnu út í frá , meðal sótt sjó frá Drangsnesi .
Unnusta hans , Unnur Eva Ólafsdóttir , vinnur á Hólmavík .
" Það verður auðvitað mikill munur og til bóta þegar nýr vegur yfir Bassastaðaháls kemst í gagnið , en framkvæmdir þar eru að hefjast .
" 