Þess er ekki langt að bíða að kínverskir koníakssvelgir geti gengið úr skugga um hvort Remy Martin-flöskurnar þeirra séu þær einu sönnu með því einu að seilast ofan í vasann sinn og grípa í snjallsímann , að sögn talsmanns franska koníaksframleiðandans .
Snjallflöskur af tegundinni Remy Martin Club Connected Cogniac verða nefnilega með tölvuflögu í tappanum sem sannar uppruna áfengisins .
Flöskurnar verða fyrst um sinn einungis seldar í Kína og þá einungis í næturklúbbunum í þremur stærstu borgunum .
Neytendur geta þá sótt sér smáforrit af vefnum sem var hannað í samstarfi við tæknifyrirtækið Selinko , sem þeir hlaða í snjallsímann sinn .
Að því loku eiga þeir sem kaupa flöskuna að geta sannreynt hvort flaskan sé óekta með því að skanna örflöguna sem er falin í tappa flöskunnar .
Það er ekki tilviljun háð að Kínamarkaður hafi orðið fyrir valinu við kynningu vörunnar , að sögn Florence Puech , annars talsmanns fyrirtækisins .
Í Kína er talsvert um að áfengið sé falsað og selt undir fölskum formerkjum .
Þar að auki er Kína einhver stærsti markaður Remy Martin í heiminum ásamt Bandaríkjunum .
Frakkar eru hins vegar ekki sérstaklega hrifnir af drykknum og er því meirihluti framleiðslu drykkjarains fluttur úr landi .
