Í verslunarkjarnanum Glæsibæ í Reykjavík er verslunin Uppskeran , falið leyndarmál sem áhugafólk um hollt fæði skyldi ekki láta framhjá sér fara .
" Það sem er sérstakt hjá okkur er að við seljum næstum ekkert í umbúðum .
Fólk kemur hingað með flöskurnar sínar og kaupir til dæmis ólífuolíu eða kókosolíu o.s.frv .
" segir Þórunn Stefánsdóttir frá Uppskerunni .
" Þetta gerir líka það að verkum að ef þig vantar tvö hundruð grömm af höfrum þarftu ekki að kaupa kíló og sitja svo uppi með restina , heldur kaupirðu bara það magn sem þig vantar .
" Þórunn deilir með lesendum Sunnudagsblaðsins nokkrum hollum en einföldum uppskriftum .
Túrmerik og chia detox-þeytingur Svalandi , bólgueyðandi næringardrykkur sem hefur hreinsandi áhrif .
1 bolli frosinn ananas ½ banani ( má sleppa ) ½ tsk .
túrmerik 1 msk .
chia-fræ 1 msk .
kókosflögur ( eða kókosmjöl ) 1 msk .
límónusafi 1 bolli kókosvatn ( eða vatn ) svartur pipar á hnífsoddi Allt sett í blandara og blandað uns það er silkimjúkt .
Alpha daily-drykkur Innihald þykknisins : Bragg eplaedik , hráhunang og óreganóolía .
Vatnslosandi og bólgueyðandi drykkur sem kemur jafnvægi á sýrustig líkamans og hefur góð áhrif á meltingu .
Alpha daily-þykknið er blandað í vatn ( volgt / kalt ) og drukkið á fastandi maga .
Margir drekka hann fyrir aðalmáltíðir dagsins .
Einnig hentar hann sérlega vel á kvöldin í köldu vatni , en hann þykir vera svalandi og slá á nartþörf .
Hráir súkkulaðibitar með saltaðri karamellu Hollusta alla leið í munninn .
1½ bolli sólblómafræ ( ristuð eftir smekk ) 2 bolli döðlur ( um 16 stk. ) ¼ tsk .
Himalaya-salt ¾ bolli súkkulaðinibbur sjávarsalt til skreytingar ( val ) 1 ) Sólblómafræ , döðlur og himalaya-salt sett í matvinnsluvél og maukað í nokkrar mínútur , uns úr verður þykkt deig .
2 ) Deigið sett í ( ferkantað ) form .
Ef olía myndast ofan á deiginu má strjúka hana af með eldhúspappír .
3 ) Fryst í 20 mín .
4 ) Á meðan eru súkkulaðinibbur bræddar í skál yfir vatnsbaði .
5 ) Form tekið úr frysti .
Skorið meðfram hliðum til að losa deig og því síðan hvolft á bökunarpappir á skurðarbretti .
Deigið skorið í litla bita ( 49 stk. þ.e. 7x7 ) .
6 ) Dropi af súkkulaði settur á hvern bita með lítilli skeið , dreift úr svo leki aðeins niður með hliðum .
Sjávarsalti stráð yfir ( eftir smekk ) og brettið síðan sett aftur í frysti í um 20 mínútur .
7 ) Sett í lofttæmt box , geymist í kæli í viku .
Bitana má líka geyma í kæli og ná sér í einn og einn ískaldan .
Um 60 hitaeiningar eru í hverjum bita .
