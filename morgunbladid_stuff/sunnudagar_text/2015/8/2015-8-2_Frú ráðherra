Frú Ráðherra - konur á ráðherrastól er tæplega 400 blaðsíðna rit sem Edda Jónsdóttir og Sigrún Stefánsdóttir tóku saman í tilefni af 100 ára afmæli kosningaréttar kvenna á Íslandi .
Í bókinni segja 20 ráðherrar , meðal annars Siv Friðleifsdóttir , Þorgerður Katrín Gunnarsdóttir og Ásta Ragnheiður Jóhannesdóttir sögu sína og veita þannig lesendum innsýn í líf sitt , jafnframt því sem þær deila reynslusögum sínum af íslenskum stjórnmálum .
Frásögn kvennanna er einlæg og opinská .
Þær segja frá mörgu sem hefur ekki komist í almenna umræðu áður ; frá mótunarárum , viðhorfum til leiðtogahlutverks og öðru fróðlegu .
