Lokatónleikar tónlistarhátíðarinnar Englar og menn í Strandarkirkju verða á morgun , sunnudag , kl. 14 .
Tónleikana ber upp á Maríumessu að sumri og af því tilefni verða felld saman guðsþjónusta og tónleikar .
Prestur er sr. Baldur Kristjánsson og organisti Hilmar Örn Agnarsson .
Björg Þórhallsdóttir og Sigrún Hjálmtýsdóttir syngja og Elísabet Waage leikur á hörpu .
Í guðsþjónustunni syngja söngkonurnar englalög og dúetta ásamt því að leiða almennan safnaðarsöng .
Á tónleikunum , sem koma strax í kjölfarið , verður slegið á létta og ástríka strengi þar sem m.a. heyrist allt frá barokkmúsík til dægurlaga og óperudúetta .
