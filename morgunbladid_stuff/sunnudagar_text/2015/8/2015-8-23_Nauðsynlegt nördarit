Mental Floss er nafn á skemmtilegu en heldur nördalegu tímariti sem er gefið út í Bandaríkjunum bæði rafrænt og á glanspappír .
Í tímaritinu er að finna ýmsan fróðleik sem finnst ekki annars staðar .
Einn liður kallast " stórar spurningar " , en þar er leitað svara við ótrúlegustu spurningum á borð við hvað er á bak við kreditkortanúmerin okkar , hvað er naflakusk og hver á loftið ? Hnyttin svörin er skemmtilegt að lesa enda grínið aldrei langt undan .
