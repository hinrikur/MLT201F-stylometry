Á elleftu tónleikum sumardjasstónleikaraðar veitingahússins Jómfrúarinnar við Lækjargötu í dag , laugardag , kemur fram tríó gítarleikarans Björns Thoroddsen .
Auk hans skipa tríóið þeir Jón Rafnsson á kontrabassa og Sigfús Óttarsson á trommur .
Þeir munu leika fjölbreytt úrval djass- og popptónlistar í eigin útgáfum .
Tónleikarnir fara fram utandyra á Jómfrúartorginu .
Þeir hefjast kl. 15 og standa til kl. 17 .
Aðgangur er ókeypis .
