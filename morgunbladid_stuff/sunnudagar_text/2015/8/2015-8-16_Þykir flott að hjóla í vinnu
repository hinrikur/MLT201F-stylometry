Það hefur heldur betur orðið vöxtur í hjólreiðum á undanförnum árum , en fáir þekkja hjólreiðar betur en Hafsteinn Ægir Geirsson , atvinnumaður í hjólreiðum og ólympíufari í siglingum .
" Ég byrjaði að keppa í hjólreiðum fyrir að verða 12 árum og það hefur verið vöxtur í greininni á þeim tíma .
Undanfarin þrjú ár hefur hins vegar orðið sprenging og nú taka miklu fleiri þátt í bæði keppnishjólreiðum og samgönguhjólreiðum , " segir Hafsteinn .
Áhuginn á keppnishjólreiðum og samgönguhjólreiðum kemur úr ólíkum áttum en hefur án nokkurs vafa jákvæð á hvor annan að sögn Hafsteins .
" Þríþraut var vinsæl hér um tíma og margir sem stunduðu hana hafa fært sig yfir í hjólreiðarnar .
Þá hefur aukin umfjöllun og bætt aðstaða til samgönguhjólreiða , auk alls konar vinnustaðaátaka , orðið til þess að í dag hjóla fleiri til og frá vinnu .
Ég man eftir því þegar ég byrjaði að hjóla í vinnuna í kringum 1998 .
Þá þótti það heldur lúðalegt og skrítið .
Í dag hefur þetta algjörlega snúist við og það þykir flott að hjóla í vinnu og almennt á milli staða .
" Allar stéttir stunda hjólreiðar Spurður hvort einhver stétt sæki í hjólreiðar umfram aðrar segir Hafsteinn ekki geta greint meiri áhuga hjá einum hópi umfram annan .
" Hingað í Örninn , þar sem ég starfa , kemur bæði mjög efnað fólk og námsmenn , sem hafa kannski minna milli handanna , að kaupa sér hjól og hjólabúnað .
Hjólreiðar eru ekki bara spurning um að spara sér rekstur á bíl .
Þær eru góð hreyfing og bjóða upp á skemmtilegar stundir í góðum hjólreiðatúr með vinum , t.d. upp í Heiðmörk , um borgina , upp í bústað eða annað .
Þá er mjög gott að berjast við veðrið á morgnana og vakna vel áður en vinnudagurinn byrjar og tæma svo hausinn á leiðinni heim úr vinnu áður en komið er heim til fjölskyldunnar .
" Hjólreiðar þurfa ekki að vera dýrar og segir Hafsteinn vel hægt að fá sér hjól og búnað í kringum 100 þúsund krónur og það borgi sig hratt upp þegar haft sé í huga að fullur tankur á bílinn geti verið farið yfir 10 þúsund .
