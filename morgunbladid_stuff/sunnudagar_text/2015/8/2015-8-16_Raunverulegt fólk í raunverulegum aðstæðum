Kvikmyndaleikstjórinn Sólveig Anspach lést 7. ágúst síðastliðinn , fimmtíu og fjögurra ára að aldri .
Sólveig , sem var einkar iðin við kolann og leikstýrði um fjórtán verkum fyrir sjónvarp og bíóhús á sautján árum , vann meðal annars til tveggja Sesarsverðlauna .
Sólveig hafði nýlokið tökum á nýjustu bíómynd sinni , L ' effet aquatique ( Sundáhrifin ) , þegar hún lést .
Davíð Már Stefánsson davidmar@mbl.is Kvikmyndaleikstjórinn Sólveig Anspach lést 7. ágúst síðastliðinn , fimmtíu og fjögurra ára að aldri .
Sólveig hafði þá nýlokið tökum á bíómynd sinni L ' effet aquatique ( Sundáhrifin ) á Íslandi og í Frakklandi , en þar bjó hún lengst af .
Sólveig , sem var einkar iðin við kolann og leikstýrði um fjórtán verkum fyrir sjónvarp og bíóhús á sautján árum , fæddist í Vestmannaeyjum 8. desember 1960 , dóttir Högnu Sigurðardóttur arkitekts og Gerhardts Anspach .
Eftir að hafa dvalið í New York um skeið settist fjölskyldan að í París .
Sólveig nam þar kvikmyndagerð við hinn virta kvikmyndaskóla FEMIS og útskrifaðist þaðan 1990 .
Sólveig hélt sig við heimildarmyndir til að byrja með og sagði í raun aldrei skilið við listformið .
Árið 1999 sendi hún þó frá sér sína fyrstu kvikmynd , Haut les coeurs ! ( Hertu upp hugann ! ) , en sagan segir frá ungri konu sem greinist með krabbamein , sem var einmitt banamein Sólveigar , og er jafnframt barnshafandi .
Eins og Sólveig sagði Einari Fal Ingólfssyni , blaðamanni Morgunblaðsins , í París árið 1999 vildi hún gera kvikmyndir um raunverulegt fólk í raunverulegum aðstæðum .
Vann m.a. Sesarinn " Fyrsta leikna myndin hennar , Haut les coeurs ! , fjallar um unga barnshafandi konu sem reynist einnig vera með krabbamein .
Því miður var myndin byggð að hluta á reynslu Sólveigar .
Myndir hennar hafa margar hverjar unnið til alþjóðlegra verðlauna og tvívegis fengið Sesarinn , æðstu kvikmyndaverðlaun Frakka , sem er mikill heiður , " segir Hrönn Marinósdóttir , stjórnandi RIFF og framkvæmdastjóri Heimilis kvikmyndanna , meðal annars um Sólveigu en þær unnu talsvert saman í gegnum tíðina , þá helst í tengslum við RIFF .
" Ég er mjög glöð , vegna þess að fyrir mig er þetta besti Sesarinn sem við gátum fengið , " sagði Sólveig Anspach meðal annars í símtali við Morgunblaðið árið 2000 , en leikkonan Karin Viard , sem fór með aðalhlutverkið í Haut les coeurs ! eða ( Hertu upp hugann ! ) , hafði þá hlotið Sesarsverðlaun fyrir besta leik í kvenhlutverki þegar frönsku kvikmyndaverðlaunin voru afhent það árið .
Hógværðin skein jafnframt af Sólveigu .
" Ég var svolítið hrædd um að ég hefði ekki nógu gott lag á því að vinna með leikurum , " sagði hún , enda hafði hún fram að þessu aðeins fengist við heimildarmyndir .
Náið samband Sólveigar og Diddu Næsta mynd Sólveigar bar titilinn Stormy Weather ( Stormviðri ) og kom út árið 2003 .
Kvikmyndin var gerð í Vestmannaeyjum , en franska leikkonan Élodie Bouchez fór þar með aðalhlutverkið auk þess sem Baltasar Kormákur og Ingvar E. Sigurðsson fóru þar með hlutverk .
Þetta var einnig í fyrsta sinn sem Sólveig vann með skáldkonunni Diddu Jónsdóttur , en þær áttu síðar eftir að standa saman að þríleik , Back Soon ( Skrapp út ) árið 2006 , Queen of Montreuil ( Drottningin af Montreuil ) árið 2011 og loks L ' effet aquatique ( Sundáhrifin ) sem tekin var upp í sumar .
" Sólveig Anspach er í mínum huga ein sú undursamlegasta manneskja sem við hin erum að kveðja .
Ég mun vera líf mitt á enda að þakka henni fyrir samferðina og átta mig á þessu " vasaljósi " sem hún skildi eftir í höndum mér með því að beina linsu sinni að mér .
Ég hlýt jú að vera tengd henni í gegnum langömmurnar okkar einhvern veginn , alla vega svarar hver fruma í mér eins og systir hvað hana varðar og ég er þakklát fjölskyldu hennar og samstarfsfólki fyrir yndislegt samfélag og hlýju um leið og ég samhryggist innilega , " kveður Didda .
" Bless á meðan elsku Sólveig .
" Hin nakta Lulu sló í gegn Kvikmynd Sólveigar , Lulu femme nue ( Lulu nakin ) , sem kom út fyrir tveimur árum , er þó eflaust sú mynd hennar sem fékk hvað mest áhorf .
Hátt í hálfa milljón aðgöngumiða seldist á kvikmyndina í Frakklandi , sem verður að teljast mjög góður árangur miðað við það hversu ódýrt verkið var í framleiðslu .
Í viðtalið við Morgunblaðið sama ár kvað hún ástæðurnar fyrir vinsældum myndarinnar margar .
" Í fyrsta lagi gerði ég tvær kvikmyndir á einu ári og ég held að blaðamenn hafi verið mjög forvitnir um þá seinni , þeim líkaði vel við þá fyrri .
Í öðru lagi er handritið aðlögun teiknimyndasögunnar Lulu , femme nue , sem er mjög vinsæl í Frakklandi og hefur selst í yfir 700 þúsund eintökum .
Svo er það auðvitað leikarahópurinn og þá einkum Karin Viard .
Hún er ein af fimm vinsælustu leikkonum Frakklands og fólk beið eftir því að við störfuðum aftur saman , en hún fór með aðalhlutverkið í Haut les coeurs ! , Hertu upp hugann ! , sem við tókum fyrir fjórtán árum .
Myndin var sýnd á Cannes og það seldust 222 þúsund miðar , sem er mikið fyrir fyrstu kvikmynd leikstjóra .
Hún hefur líka verið sýnd margoft í sjónvarpi hér í Frakklandi og fólk kannast við hana .
Karin hefur leikið í fleiri en fimmtíu kvikmyndum og hlaut Sesar-verðlaunin fyrir þessa mynd sem besta leikkonan .
Í gagnrýni ( um Lulu , femme nue ) var bent á að hún væri aldrei eins góð og þegar hún léki fyrir mig .
Vinsældirnar má líka þakka myndinni sjálfri , hvað fólk hefur um hana að segja þegar það kemur út úr bíósölunum : " Þessi mynd lætur þér líða vel , gerir þig hamingjusaman , " , " sagði Sólveig .
Í gagnrýni undirritaðs um Lulu , femme nue , þegar hún var sýnd á RIFF-hátíðinni hér á landið haustið 2013 , sagði meðal annars að kvikmyndinni væri vel leikstýrt og að flæði hennar hefði tónað við jarðbundinn söguþráðinn .
" Myndatakan er til fyrirmyndar , sem og klippingin , og fagmannlega staðið að öllum frágangi og smáatriðum .
Þeir leikarar sem fóru með aðalhlutverkin í myndinni stóðu sig einnig vel , " en eftir fyrstu sýningu myndarinnar á hátíðinni gaf Sólveig einmitt færi á sér ; spjallaði við gesti um lífið og listina og kom einkar vel fyrir .
" Sviðsmyndin er falleg og vel nýtt og kaldar strendur Frakklands sjaldan litið betur út .
Eins og oft vill gerast með smærri kvikmyndir þá þurftu aðstandendur myndarinnar að standa í fjárhagskröggum .
Myndin var því skotin á aðeins þrjátíu dögum og í raun ótrúlegt hversu vel tókst til , " segir einnig í dómnum .
Sýndi mikið hugrekki " Það er mikill missir að Sólveigu , hún var vinur okkar hjá RIFF , alltaf tilbúin að veita ráð og deila úr viskubrunni sínum .
Hún var góð fyrirmynd á svo marga vegu .
Hún á mjög litríkan feril að baki sem kvikmyndagerðarmaður , " segir Hrönn enn fremur .
" Hún á að baki fjölda mynda , bæði alls kyns heimildarmyndir og leiknar myndir , og sumar þeirra höfum við sýnt á RIFF , meðal annars Queen of Montreuil sem var opnunarmyndin okkar árið 2012 og vann þá áhorfendaverðlaunin .
Sú mynd er hluti af þríleik hennar um lífið í Frakklandi og Íslandi , en nýverið lauk tökum á síðustu myndinni , sem er meðal annars tekin upp hér á landi ; L ' effet aquatique , " segir Hrönn um Sólveigu .
" Mér finnst Sólveig hafa sýnt mikið hugrekki í sambandi við sjúkdóm sinn og hún hélt ótrauð áfram vinnu sinni , allt fram undir það síðasta , " bætir hún við að lokum .
Margir hafa vottað Sólveigu virðingu sína í kjölfar andláts hennar og er greinilegt að hún var vel metin hér á landi sem og í Frakklandi .
Franski miðillinn Le Monde birti til að mynda langa umfjöllun um Sólveigu þar sem farið var yfir feril hennar en auk þess hefur mátt finna andlátsgreinar um leikstjórann í miðlum á borð við The Hollywood Reporter og Le Figaro .
