Í tilefni 100 ára kosningaafmælis kvenna verður á morgun , sunnudag , kl. 16 opnuð myndlistarsýningin Þær í Gallerý Ormi að Sögusetrinu á Hvolsvelli .
Þar sýna verk sín þær Álfheiður Ólafsdóttir , Guðrún le Sage de Fontenay , Katrín Jónsdóttir og Katrín Óskarsdóttir , en þetta er seinni sýningin af tveimur í sumar þar sem alls átta listakonur sýna .
Allar eiga þær það sameiginlegt að vera bornar og barnfæddar í Rangárþingi eystra ásamt því að hafa lokið námi frá Myndlista- og handíðaskóla Íslands , sem grafískir hönnuðir , á 25 ára tímabili frá 1972 til 1997 .
" Í verkum þeirra má glöggt sjá sterkar rætur til æskustöðvanna , þar má nefna að bernskuheimili kvennanna átta eru fimm bæir sem eru innan 12 km radíus , " segir m.a. í tilkynningu .
Sýningin stendur til 13. september næstkomandi .
