Tæknirisinn Samsung hóf nýverið sölu tveggja nýrra snjallsíma .
Heita símarnir Galaxy S6 Edge + og Galaxy Note 5 .
Báðir keyra þeir á Android-stýrikerfi og eru með 5,7 tomma ( 14,5 cm ) skjá .
Plúsinn í nafni Galaxy S6 Edge + símans er meðal annars til kominn vegna þess að skjárinn er 0,6 tommun stærri en á fyrri gerðinni .
Einnig er síminn með einu gígabæti meira vinnsluminni en forveri sinn .
Rétt eins og fyrri útgáfur á Note-símanum kemur Galaxy Note 5 með sérstökum snertiskjápenna .
Hinsvegar hampar nýja útgáfan málmlæddum brúnum og aftan á símanum er nú glerflötur .
Þá eru ótaldar nokkrar nýjungar sem nýju símarnir luma á .
Til að mynda er sérstakur takki í myndavélaappinu þeirra sem kveikir á " beinni útsendingu " , en þannig má hlaða háskerpumyndböndum beint á vefinn Youtube og bjóða völdum notendum að sjá .
Nýju símarnir styðjast líka við hágæða hljóðskjalasnið ( e. ultra high quality audio format ) , en þannig má hlýða á tónlist og aðrar upptökur í meiri hljómgæðum en á hinu alþekkta MP3-sniði .
Forskot á Apple Það sætir tíðindum að Samsung skuli hefja sölu á nýju símunum svo snemma árs , en ágúst telst óvenjulegur tími til að kynna til leiks nýjan snjallsíma .
Samsung nær með þessu hér um bil mánaðar forskoti á einn helsta samkeppnisaðila sinn , Apple , en von er á uppfærðum snjallsíma frá þeim í september .
Hinsvegar er forskotið ekki eins mikið á kínverska fyrirtækið Xiaomi , en það kynnti alls óforvarandis til leiks svar sitt við stóru snjallsímum Samsung , símann Redmi Note 2 , á dögunum .
Þá hafa sumir sérfræðingar klórað sér í höfðinu yfir ákvörðun Samsung að hefja ekki sölu á galaxy Note 5 símanum í Evrópu , en suðurkóreski símarisinn segir það vera af markaðsástæðum .
Hagnaður Samsung hefur dregist saman fimm ársfjórðunga í röð , segir á vef BBC , og því ef til vill tími til kominn að reyna nýja stefnu .
Þó ber að taka fram að fyrirtækið er enn stærsti framleiðandi snjallsíma í heiminum þrátt fyrir samdrátt .
