Útsjónarsamir notendur vefsíða á borð við Airbnb geta stundum kríað út afslátt hjá gestgjafanum .
Eru mestar líkur á að afsláttur fáist þegar eftirspurn eftir gistingu er lítil eða ef til stendur að gista í margar nætur .
Það sakar ekki að reyna , sérstaklega ef úr mörgum áhugaverðum gistikostum er að velja , en um leið ætti fólk að gæta hófs í prúttinu .
Það er jú þannig , eftir allt saman , að leigusalinn er sennilega ósköp venjulegur meðaljón sem þarf á aukatekjunum að halda .
Ef peningarnir eru af skornum skammti er líka ekki galið að sjá hvað hótelleitarvélarnar bjóða upp á .
Í sumum borgum er það þannig að hótelgisting er ódýrari en heimagisting .
Þannig kom í ljós í úttekt sem gerð var árið 2013 að á stöðum eins og Houston og Las Vegas gat verið ódýrara að gista á hóteli .
