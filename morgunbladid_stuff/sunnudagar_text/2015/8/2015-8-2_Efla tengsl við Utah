" Tengslin eru til staðar og við eigum í margvíslegri samvinnu við fólk í Utah , sem meðal annars lúta að sagnfræði og að rekja saman ættir Eyjafólks og þeirra sem fóru vestur , " segir Elliði Vignisson , bæjarstjóri í Vestmannaeyjum .
Íslendingadagur verður í borginni Spanish Fork í Utah í Bandaríkjunum 12. september nk. og þess minnst að 160 ár verða liðin frá því að fyrstu Íslendingarnir settust þar að , í fyrirheitna landi sínu við Saltvatnið mikla .
" Það er magnað að hugsa til þess að 1874-1895 hafi um 200 manns flutt frá Eyjum vestur um haf og stór hluti þeirra til Utah á forsendum mormónatrúar .
Á þeim tíma var söfnuður mormóna ekki stór og Eyjamenn því stórt hlutfall hópsins sem síðar varð undirstaða alheimstrúar , sem 15 milljónir manna fylgja í dag , " segir Elliði .
Vestmannaeyjabær hefur samþykkt þátttöku í undirbúningi að hátíðinni í Utah í september til að minnast þessara tengsla .
Óvíst er þó að Eyjamenn sendi fulltrúa vestur .
