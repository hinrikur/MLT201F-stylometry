Söngkonan ástsæla Sigrún Hjálmtýsdóttir , betur þekkt sem Diddú , fagnar sextugsafmæli laugardaginn 8. ágúst .
Hún ætlar að eyða deginum í faðmi fjölskyldunnar og bjóða ættingjum heim í veislu .
" Þetta verður nú ósköp lítið á morgun , en ég mun svo gera þessu veglegri skil í Hörpu 13. september þegar ég verð með afmælistónleika í Eldborg , " segir hún .
" Ég mun fara með áhorfendur í ævintýraferð um allan minn feril .
Fyrir hlé verð ég á klassísku nótunum en eftir hlé verður poppið og dægurlögin með Spilverkinu , " útskýrir hún .
Diddú ætlar sjálf að sjá um veitingar á afmælisdaginn og mun bjóða upp á humar og lamb .
" Já , þetta verður fínerí og kruðerí og ég mun eyða deginum við eldavélina , " segir hún .
Diddú veit ekki hvað hún fær í afmælisgjöf en veit hvað hún vill .
" Ég hef sagt öllum að mig vanhagar ekki um neitt og best er að fá knús frá þeim .
Það er flottasta afmælisgjöfin og notalegust , " segir hún .
