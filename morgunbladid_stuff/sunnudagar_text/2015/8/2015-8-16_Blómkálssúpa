Árni Ólafur Jónsson , stjórnandi þáttarins Hins blómlega bús , sendi uppskrift að haustsúpu .
Innihald 1 blómkálshaus ( um 1 kíló ) 1 blaðlaukur , einungis hvíti og ljósgræni hlutinn 1 laukur , flysjaður , helmingaður og sneiddur þunnt 4 matskeiðar jómfrúarolía Salt og pipar 1 lítri vatn 1 teskeið hvítvínsedik Handfylli fersk kóríanderlauf , söxuð Fjarlægið ytri laufin af blómkálshausnum og skerið stilkinn úr .
Snyrtið stilkinn til þannig að einungis meyri innri hlutinn sé eftir og sneiðið hann þunnt .
Takið frá væna lúku af blómkáli og skerið í 1-2 sentímetra blómvendi .
Skerið restina af blómkálinu í 2 sentímetra þykkar sneiðar .
Hitið 2 matskeiðar af jómfrúarolíu við miðlungslágan hita í stórum potti og bætið blaðlauknum og lauknum út í ásamt 1 teskeið af salti .
Hrærið oft í pottinum og eftir 5-10 mínútur ætti laukurinn að vera orðinn mjúkur en ekki brúnaður .
Skellið snyrta stilknum og helmingnum af blómkálinu í pottinn og bætið við nægu vatni til að það fljóti yfir grænmetið , rúmum einum lítra .
Hækkið hitann undir pottinum , náið upp suðunni og lækkið svo strax aftur niður í miðlungslágan hita .
Látið malla í um 15 mínútur .
Bætið þá við restinni af blómkálinu og látið malla í 15 mínútur eða þar til það er orðið meyrt .
Maukið súpuna í blandara eða með töfrasprota þar til hún er orðin flauelsmjúk .
Setjið maukuðu súpuna í hreinan pott , þynnið hana út með vatni og saltið eftir smekk .
Hitið 2 matskeiðar af jómfrúarolíu á lítilli pönnu yfir miðlungshita og eldið blómvendina í um 5-10 mínútur eða þar til þeir eru orðnir brúnir og meyrir í gegn .
Bætið hvítvínsedik á pönnuna og kryddið með salti og pipar .
Setjið blómkálið í litla skál og haldið því heitu þar til súpan er borin fram .
Ef súpan er gerð fyrir stóran hóp er best að velta blómkálinu upp úr olíunni , baka í 250 ° C ofni í tæplega 20 mínútur og velta því um í ofninum af og til svo það bakist jafnt .
Setjið súpuna í heitar súpuskálar og skreytið með vænni matskeið af brúnuðu blómkáli , smá skvettu af jómfrúarolíu , söxuðum kóríanderlaufum og einum snúningi af ferskum muldum pipar .
