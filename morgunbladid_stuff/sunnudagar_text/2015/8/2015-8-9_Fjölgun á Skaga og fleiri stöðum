Íbúum í nokkrum af fjölmennustu sveitarfélögunum úti á landi fjölgaði nokkuð milli 1. og 2. fjórðungs líðandi árs , samkvæmt mannfjöldatölum sem Hagstofa Íslands birti á dögunum .
Þannig voru Akurnesingar 6.830 þann 20. júní en voru 6.780 í lok mars síðastliðins Á Akureyri var fjölgunin með líku lagi og á Skipaskaga .
Í höfuðstað Norðurlands búa nú 18.340 , sem er fjölgun um 110 manns yfir þriggja mánaða tímabil .
Almennt þykja tölur um íbúaþróun góður mælikvarði á stöðu mála í hverri byggð og fjölgun vita á að byr sé í seglum .
Í Árborg , sem spannar Selfoss , Eyrarbakka , Stokkseyri og sveitarnir þar í kring , hefur verið jöfn stígandi í íbúafjölda um langt skeið .
Þar búa nú 8.170 eða 80 fleiri en var við lok fyrsta ársfjórðungs .
Raunar standa Árborg og Reykjanesbær á pari varðandi fólksfjölgun .
Suður með sjó fjölgaði einnig um 80 manns og nú búa alls 14.970 í Reykjanesbæ .
