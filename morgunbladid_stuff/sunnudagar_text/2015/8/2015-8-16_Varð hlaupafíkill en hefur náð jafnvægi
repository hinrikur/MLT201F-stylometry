Rapparinn Eminem hljóp yfir 27 kílómetra á dag fyrir nokkrum árum þegar hann var að byrja að takast á við eiturlyfjafíkn sína .
Eminem greinir frá þessu í viðtali við tímaritið Men ´ s Journal .
Árið 2007 var Eminem orðinn 104 kíló og segist hafa þurft að taka sig á , auka hreyfingu og skipta yfir í heilsusamlegri lífsstíl .
" Þegar ég kom úr meðferð varð ég að léttast en ég þurfti líka að finna út hvernig ég ætti að fúnkera án vímuefna .
Ég átti erfitt með svefn þegar ég var orðinn laus við öll efnin .
Svo ég fór að hlaupa .
Í gegnum hlaupin komst ég í náttúrulega endorfínvímu og það hjálpaði mér líka að sofa , svo að þetta var hin fullkomna hreyfing fyrir mig , " segir rapparinn , sem þó segist hafa tekið hlaupin of langt um tíma .
Í raun hafi hann verið orðinn fíkill á hlaup og skipt vímuefnum út fyrir hlaup á hlaupabretti .
Fór úr 104 kílóum í 68 kíló Hann hljóp 13,5 kílómetra að morgni og sömu vegalengd að kvöldi .
Á skömmum tíma léttist hann mikið og fór niður í 68 kíló .
" Það er auðvelt að skilja að fólk vilji skipta fíkniefnum út fyrir líkamsæfingar .
En þar getur ein fíkn tekið við af annarri og það er ekki gott .
Ég fór of langt og breyttist í hálfgerðan hamstur .
Sautján mílur [ 27,4 km ] á dag á hlaupabrettinu .
" Heldur sér í formi með aðstoð sjónvarpsins Eminem hefur nú róast í hlaupunum og segist reyna að leita jafnvægis í æfingum og mataræði .
Öfgarnar séu á bak og burt .
Hann noti nú meðal annars æfingamyndbönd til að halda sér í formi , enda æfi hann oftast einn heima hjá sér í sínum eigin æfingasal .
Eminem segist halda mest upp á DVD-diska með æfingakerfum sem kallast Insanity og Body Beast .
Hann pantar einfaldlega diskana og notar svo sjónvarpið sem æfingafélaga .
" Ég veit að sumir af þessum DVD-dúddum eru klikkaðir en ég er einn í mínum æfingasal þannig að ég þarf að hafa einhvern í sjónvarpinu til að öskra á mig og hvetja mig áfram , " segir rapparinn í viðtalinu .
Árangur sinn í ræktinni mælir hann í því að nú þarf hann ekki lengur að " ýta á pásu " heldur getur keyrt í gegnum heilan æfingadisk með krefjandi æfingum án þess að stoppa .
