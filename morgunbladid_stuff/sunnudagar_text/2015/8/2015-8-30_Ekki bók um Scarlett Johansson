Skáldsagan La Première Chose Qu ' on Regarde eftir franska rithöfundinn Grégoire Delacourt varð metsölubók í Frakklandi , ekki síst fyrir það að bandaríska leikkonan Scarlett Johansson reyndi að koma í veg fyrir útgáfu hennar , en hún birtist í bókinni sem aukapersóna og lygasögur af einkalífi hennar eru raktar .
Johansson höfðaði mál á síðasta ári og krafðist þess að bókin yrði innkölluð og eintökum af henni eytt enda væri höfundurinn að gera frægð hennar sér að féþúfu og fjallaði um einkalíf hennar á niðrandi hátt .
Johansson vann reyndar málið en fékk ekki meira út úr því en það að Delacourt þurfti að greiða málskostnað hennar og smáræðis bætur og fella tvær setningar út úr bókinni .
Í kjölfarið á málaferlunum kviknaði svo áhugi á því að gefa þessa umdeilda bók út á ensku og það varð – hún kemur út í Bretlandi eftir nokkra daga og heitir þá The First Thing You See .
