Ekki hefur verið upplýst hvort fyrir liggi í utanríkisráðuneytinu skýrsla um það , hvaða efnahagslega áhætta fylgdi því að bjóða Ísland fram sem sjálfboðaliða í refsiaðgerðum .
Slík skýrsla hlýtur þó að liggja fyrir og hafa verið kynnt í ríkisstjórn landsins áður en tillögur ráðherrans um refsiaðgerðir voru samþykktar .
Fyrir margt löngu þrefuðu menn um ákvörðun sem Reykjavíkurborg hafði tekið og deildu um hversu vel lukkuð hún var .
Verjandi hennar benti á , að málið hefði verið samþykkt með 15 samhljóða atkvæðum í borgarstjórn Reykjavíkur .
Einn af virtustu embættismönnum borgarinnar á þá að hafa getið þess , að sagan sýndi að þær ákvarðanir sem teknar væru án ágreinings , svo ekki væri minnst á þegar hver einasti borgarfulltrúi hefði sagt já , hefðu yfirleitt reynst mun verr en aðrar ákvarðanir .
Ekkert skal fullyrt um , hversu mikil alvara var á bak við þessa staðhæfingu , en óneitanlega koma fljótt nokkur dæmi upp í hugann .
Ekki hnífur á milli Það voru fréttir af fundahöldum utanríkismálan efndar Alþingis sem vöktu þessi hugrenningartengsl .
Í þeim fréttum var þess ítrekað getið að nefndin hefði verið algjörlega einhuga um að standa áfram að refsiaðgerðum gegn Rússlandi .
Það voru eiginlega helstu rökin fyrir niðurstöðunni að um hana hefðu allir verið sammála .
Talsmaður Bjartrar framtíðar sagðist raunar fagna því að samþykktir um efnahagsþvinganir væru ekki til sölu .
Það minnti á frægt dæmi úr seinni tíma sögu þegar að þingmaður Borgaraflokks sagðist , á dögum ríkisstjórnarinnar 1988-1991 , hafa tilkynnt þáverandi forsætisráðherra að hann ( þingmaðurinn ) væri ekki lengur til sölu ! Og nefndarmaður pírata sagði : " Við stöndum áfram með þeim ríkjum sem við höfum alltaf staðið með þegar kemur að viðskiptaþvingunum .
" Seinni yfirlýsingin undirstrikar að við tökum ekki sjálfstæða afstöðu til álitaefnis , sem þó varðar íslenska hagsmuni miklu .
Margoft hefur verið rætt í bandaríska stjórnkerfinu að rétt væri að forsetinn beitti Íslendinga viðskiptaþvingunum vegna hvalveiða þeirra .
Myndu píratar sjálfkrafa styðja það ? Því má skjóta hér inn í að stundum var látið eins og Ísland hefði verið , eins og t.d. Danmörk , í hópi ríkja sem stóð í árás á Írak árið 2003 .
Það er alrangt .
Hins vegar var gefin stuðningsyfirlýsing við aðgerðir bandamanna gegn Írak þegar ákvarðanir um hernaðinn lágu fyrir .
Í umræðu um hina pólitísku yfirlýsingu , sem skuldbatt Ísland ekki á neinn hátt , var stundum bent á , að þarna ættu tveir hefðbundnir bandamenn Íslands í hlut .
Það þótti gagnrýnendum yfirlýsingarinnar þá lítið innlegg í málið .
En Ísland hefur vissulega tekið þátt í efnahagslegum refsiaðgerðum gegn ríkjum .
Áður fyrr varð að ákvarða þá þátttöku með lögum .
En árið 2008 voru settar í lög heimildir til framkvæmdavaldsins til að ákveða efnahagslegar þvinganir , að höfðu samráði við utanríkismálanefnd .
Samþykki nefndarinnar er ekki áskilið .
Lögin bera það með sér að einkum er hugsað til samþykkta Öryggisráðs Sameinuðu þjóðanna í þessu sambandi , þótt heimildin til stjórnvalda gangi vissulega lengra .
Aðdragandinn Öllum er kunnugt um , hvaða aðdragandi var að efnahagslegum þvingunum gagnvart Rússlandi .
Ólga hafði farið vaxandi í Úkraínu og beindist hún ekki síst að þáverandi forseta landsins , en hann og ríkisstjórn hans voru talin höll undir stjórnvöld í Moskvu og andvíg nánari tengslum við Evrópusambandið , meðal annars fullgildingu samstarfssáttmála við það , sem meirihluti var fyrir í þinginu .
Í nóvember 2013 hófust mótmæli í miðborg Kiev , sem þróuðust ört yfir í óeirðir og loks í byltingu , þar sem Janúkóvítsj forseta var bolað úr embætti og hann hrakinn á flótta .
Fyrir meðalgöngu Rússa og ESB hafði forsetinn skömmu áður samþykkt að flýta forsetakosningum um ár .
Sá samningur varð að engu .
Og löglega kjörnum forseta var steypt .
Ekki er ágreiningur um það , að Evrópusambandið og að nokkru Bandaríkin misstu ástandið í Úkraínu út úr höndum sínum , enda láku út upplýsingar um mjög mismunandi áherslur þeirra .
Og ESB og Bandaríkin hafa heldur ekki í framhaldinu staðið undir væntingum nýrra valdhafa í Kiev , þ.m.t. um fjárhagslegan og einkum hernaðarlegan stuðning .
Ástandið í Úkraínu er mjög bágborið .
Krímskagi sameinaðist Rússlandi á ný eftir umdeilda þjóðaratkvæðagreiðslu þar .
Í austurhluta landsins , sem löngum var bakland hins burtflæmda forseta , er meirihluti íbúa á stórum svæðum hlynntur nánara samstarfi við Rússa og stjórnin í Kreml styður ( án þess að viðurkenna það ) vopnaða baráttu þeirra fyrir sjálfstæði sem hvíldi á nánum tengslum við Rússland .
Virka efnahagsþvinganir ? Ekki verður endilega sagt að efnahagsþvinganir séu ætíð áhrifaríkt tæki til að ná markmiðum þeirra sem beita því .
Þær eru örugglega í besta falli hægvirkar .
Myllur guðs mala hægt en þær mala vel , segir þar .
En refsiaðgerðir hafa sýnt að þær lúta iðulega öðrum lögmálum en myllur guðs .
Fyrsta skilyrði , eigi að vera von um árangur , er að markmiðin sem á að ná séu öllum ljós svo að eitthvert vit sé í þvingununum .
Það gildir bæði um gerendur og þolendur .
Bandaríkin hafa beitt ríkisstjórn Kastrós efnahagsþvingunum í hálfa öld .
Fyrst í stað tóku fleiri ríki í raun þátt í þeim þvingunum en það hefur kvarnast úr liðinu með tímanum .
Nú hafa Bandaríkin fallið frá sínum efnahagsþvingunum á Kúbu án þess að hafa náð fram sínum markmiðum .
Sumir túlka þá niðurstöðu sem sigur fyrir Obama forseta ! Norður-Kórea var beitt efnahagsþvingunum til að koma í veg fyrir að landið kæmi sér upp kjarnorkuvopnum .
Nú er landið orðið kjarnorkuveldi .
Íran hefur verið beitt efnahagsþvingunum um langa hríð í sama tilgangi og Norður-Kórea .
Bandaríkin og önnur neitunarvaldsríki SÞ ásamt Þýskalandi hafa nú samið við Íran um að létta af öllum þvingunum gegn því að Íran komi sér ekki upp kjarnorkuvopnum .
Það er að segja næstu 10 árin ! Obama segir umheiminum að þetta sé enn einn sigur hans .
En hann er þó aðeins að viðurkenna að efnahagsþvinganirnar hafa verið fjarri því að gera sitt gagn , þótt þær hafi vissulega þrengt að lífsskilyrðum írönsku þjóðarinnar um langa hríð .
Í raun er Bandaríkjaforseti að segja , að eina leiðin til að koma í veg fyrir að Íran komi sér upp kjarnorkuvopnum sé að beita landið herafli í stórum stíl .
Bandaríkin eru nú , svo sem eðlilegt er , haldin stríðsþreytu og forsetinn getur ekki hugsað sér að leggja með landið í nýjan leiðangur af því tagi .
Þótt meirihluti í báðum þingdeildum Bandaríkjaþings sé andvígur samningunum við Íran og skoðanakannanir sýni að mikill meirihluti almennings sé einnig algjörlega andvígur samningunum segir það ekki alla söguna .
Hvorki þingið né almenningur hefur treyst sér til að lýsa yfir stuðningi við eina kostinn sem eftir er , þegar ljóst er að efnahagsþvinganirnar duga ekki .
Beinar og afgerandi hernaðaraðgerðir .
Hver eru markmiðin nú ? En að hverju beinast efnahagslegar refsiaðgerðir gagnvart Rússum ? Í upphafi fór ekki á milli mála að innlimun Krímskagans var veigamesta atriðið ásamt meintri undirróðursstarfsemi Rússa í Austur-Úkraínu .
Fáeinum vikum áður en þær voru ákveðnar hafði farþegaþota frá Malasíu verið skotin niður og með henni fórust 298 manneskjur .
Leyniþjónustur Vesturlanda eru ekki í neinum vafa um að flaugar sem uppreisnarmenn hafi fengið frá Rússum hafi grandað vélinni .
Enginn hefur þó haldið því fram , að úkraínsku uppreisnarmennirnir hafi viljandi skotið niður farþegaflugvélina vitandi að um farþegaflugvél væri að ræða .
Því síður að Rússar eða Pútín sjálfur hafi verið á bak við slíkan óhugnað .
Útsendarar bandamanna höfðu ýtt undir andófið gegn Janúkóvítsj og misst vald á atburðarásinni .
Viðbrögð Rússa , hernaðarlegur stuðningur þeirra við uppreisnarmenn og innlimun Krímskaga ásamt hinni óhugnalegu , en um leið slysalegu , árás á farþegaflugvélina , hrópaði á viðbrögð .
Og kostirnir voru þekktir .
Hörð diplómatísk viðbrögð , efnahagslegar refsiaðgerðir eða beinar hernaðarlegar aðgerðir gegn Rússum .
Það seinasta gengur ekki upp .
Enginn hefur hernaðarátök við eitt af stærstu ríkjum veraldar í bakgarði þess , þótt það hafi áður verið öflugra en það er nú .
Það er ekki hægt að horfa framhjá því , að þar fer annað mesta kjarnorkuveldi í heimi og það veldi lýtur stjórn sem fer sínu fram .
Diplómatískt kvak , jafnvel með diplómatískum aðgerðum eins og þeim , að banna Rússum að sækja fína og gagnslausa fundi , hefðu einar og sér verið eins og öfugmælavísa eftir þessa miklu atburði .
Þrautalendingin Efnahagslegu refsiákvarðanirnar voru einar eftir .
Bandaríkin þrýstu á .
Evrópuþjóðirnar voru ófúsar en almenningsálitið vildi viðbrögð .
Markmið refsiaðgerðanna er sagt vera að þrengja að lífskjörum Rússa svo að fjara muni undan stuðningi við Pútín og þannig stuðla að valdaskiptum í Keml .
Efnahagsþvinganirnar voru frá upphafi veikburða og hikandi og hefðu hrotið af Rússum eins og vatn af gæs ef heimsverð á olíu hefði ekki óvænt hrunið á sama tíma .
Olían er Rússum það sem þorskur , loðna , álbræðsla og ferðamenn eru Íslendingum .
Bandaríkin leggja lítið til aðgerðanna því viðskipti á milli þjóðanna eru óveruleg , einkum í samanburði við viðskipti Rússa og ríkja Evrópu .
Refsingarnar bitna illa á veikburða efnahag ESB og það áður en Rússar grípa til nokkurra mótaðgerða af sinni hálfu .
Enginn veit í raun hvaða skilyrði Rússar þurfa að uppfylla svo að fallið verði frá refsiaðgerðum .
Sé forsendan að þeir skili Krímskaganum , þá er rétt að gera ráð fyrir að aðgerðirnar geti staðið í aldir .
Evrópskir leiðtogar muldra sín á milli að Krím sé auðvitað ekki raunhæft markmið .
En hvar ætla þeir þá að draga mörkin ? Hvenær ætla þeir að hætta ? Gefast þeir upp eftir 50 ár eins og Bandaríkjastjórn á Kúbu með Kastróbræður enn við stjórnvölinn ? ( Það er ekki hægt að gagnrýna Obama fyrir að viðurkenna misheppnaðar refsiaðgerðir eftir hálfrar aldar tilraun .
En það er óþarfi að kalla uppgjöfina sigur .
) Efnahagsþvingunum gegn Íran var hætt þegar þeir áttu aðeins fáeina mánuði í að framleiða kjarnorkusprengjur .
Eftir 10 ár verður ekki einu sinni aðfinnsluvert að þeir framleiði kjarnorkusprengjur og eftir 7 ár má selja þeim eldflaugar sem geta flutt slíkar sprengjur hvert á land sem er .
Og þessi uppgjöf , sem kannski var óumflýjanleg , er líka sögð sigur .
Ekkert samráð var haft við Íslendinga um að grípa til refsiaðgerða gegn Rússum .
Engin samþykkt lá fyrir í Öryggisráði Sameinuðu þjóðanna .
Nauðsynlegt að kynna áhættumatið Ekki hefur verið upplýst hvort fyrir liggi í utanríkisráðuneytinu skýrsla um það , hvaða efnahagslega áhætta fylgdi því að bjóða Ísland fram sem sjálfboðaliða í refsiaðgerðum .
Slík skýrsla hlýtur þó að liggja fyrir og hafa verið kynnt í ríkisstjórn landsins áður en tillögur ráðherrans um refsiaðgerðir voru samþykktar .
Skýrslan hefur vafalítið verið rædd í utanríkismálanefnd , hugsanlega í trúnaði .
Það er engin ástæða til að halda þeim trúnaði lengur .
Hafi utanríkismálanefnd samþykkt þátttöku Íslands fyrir sitt leyti , eftir að hafa farið rækilega yfir áhættumat vegna þeirrar aðgerðar , er skiljanlegra að nefndin árétti nú í kór fyrra álit sitt án nokkurrar raunverulegrar skoðunar .
En sjálfsagt er og nauðsynlegt að yfirvöld birti almenningi nú þegar áhættumatsskýrsluna svo bera megi þær spár , sem þar koma fram , við þann veruleika sem nú blasir við .
