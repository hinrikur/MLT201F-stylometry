" Tólf ára piltur , Erling Blöndal Bengtsson , hefir vakið á sjer eftirtekt í Danmörku og hlotið mikið lof fyrir celloleik sinni , " segir í frétt í Morgunblaðinu fyrir réttum sjötíu árum , 23. ágúst 1945 .
" Piltur þessi er íslenskur í móðurætt .
Móðir hans er Sigríður Nielsen , systir Hjartar og Friðþjófs Nielsen , sem báðir eru þekktir Reykvíkingar .
Í fyrravetur hjelt Erling fyrsta sólókonsert sinn og fjekk einróma lof blaðanna fyrir leik sinn .
" Haft er eftir Berlingske Tidende að Erling hafi fengið sína fyrstu fiðlu þriggja ára .
" En Erling ljek ávalt á fiðluna eins og hún væri cello og varð það til þess , að faðir hans gerði honum cello úr gömlum bratsch .
Fjögra og hálfs árs kom Erling fram í fyrsta skifti , sem hljómlistarmaður .
Ljek þá á jólahljómleikum .
" Í fréttinni kemur fram að Erling hafi ekki látið frægðina fá neitt á sig .
Hann gangi í skóla og sé þar eins og hver annar skólastrákur .
" Hann er að vísu ekki neinn kraftajötunn , en engin bleyða og ef honum sinnast við einhvern skólabróður sinn , þá er skorið úr deilunni á karlmannlegan hátt .
" Erling er sagður mjög áhugasamur um náttúrufræði og eiga mikið af uppstoppuðum dýrum í kjallaranum heima hjá sér .
" Erling vildi ekki ræða framtíðarfyrirætlanir sínar er blaðamaður frá Berlingske Tidende heimsótti hann , en sagðist búast við því , að hann yrði hljómlistarmaður , en fyrst yrði hann að ljúka skólanámi til að vita um eitthvað meira en hljómlist .
" 