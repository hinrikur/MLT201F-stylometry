Heilsu kvenna hrakar við það að vinna á vinnustöðum þar sem karlamenning ræður kíkjum , samkvæmt nýrri rannsókn sem framkvæmd var við Indiana-háskóla í Bandaríkjunum .
Kannaðir voru vinnustaðir þar sem karlar eru meira en 85% starfsmanna og heilsa kvenna sem þar starfa skoðuð .
Niðurstöður rannsóknarinnar sýndu að streita mældist óeðlilega mikil hjá konum á þessum vinnustöðum .
Hjá konum á karlavinnustöðum mældust óheilbrigðar sveiflur á streituhormóninu kortisól yfir daginn , miðað við það sem eðlilegt getur talist .
Þessar sveiflur sáust einnig þótt leiðrétt væri fyrir ýmsum þáttum sem gætu haft áhrif og einnig þótt tekið væri tillit til ólíkra persónuleika kvennanna .
Rannsakendur benda á að óregluleg mynstur í streituhormóni og mikil streita getur veikt varnir líkamans til að berjast gegn sjúkdómum .
Þá getur mikil streita valdið heilsutjóni síðar á lífsleiðinni .
Niðurstöður rannsóknarinnar bendi því til þess að það að vinna á karlavinnustað geti verið ógn við heilsu kvenna .
