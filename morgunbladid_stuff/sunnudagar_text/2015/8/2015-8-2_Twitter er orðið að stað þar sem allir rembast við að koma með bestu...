Twitter er orðið að stað þar sem allir rembast við að koma með bestu brandarana , getur verið fínasta skemmtun ! Leikarinn og grínarinn Halldór Halldórsson , betur þekktur sem Dóri DNA , tísti skondnu atviki í lok viku : " Rak við í morgun .
Magnea vaknaði og sagði - Ha ? Hvað varstu að segja ? Án gríns .
" Lára Björg Björnsdóttir , almannatengill hjá KOM Almannatengslum , er stödd í New York-borg hjá systur sinni , Birnu Önnu .
Hún og leikkonan Unnur Eggertsdóttir fengu áhugaverða athugasemd á kaffihúsi nokkru : " " I didn ' t know you had a daughter ! " - Ég og Unnur Eggertsdóttir hlið við hlið á Joe Coffee hér hjá Birnu Önnu .
( Við systur skiptumst á að útskýra að við erum hvorki mæður né ömmur UE ) .
" Feeling óverðskuldað " ( Höfum notað flókin og þróuð hrukkukrem frá fermingu ) .
" Bergur Gunnarsson gerði góðverk í vikulok þegar hann benti erlendum ferðamanni í matvöruverslun á að pilsner væri ekki bjór .
" Stöðvaði rétt í þessu erlendan þriggja barna föður við að kaupa sér 3 kippur af pilsner í Bónus .
Sagði honum hvar hann fengi the good stuff .
" Í vikunni varð uppi fótur og fit á samfélagsmiðlum þegar mynd af bandarískum tannlækni fór manna á milli .
Tannlæknirinn sat stoltur við hlið félaga á afrískri grund með eitt stykki dautt ljón á milli sín .
Maðurinn var samstundis fordæmdur hérlendis sem og erlendis en Margrét Erla Maack lét viðeigandi vísu flakka við frétt um atvikið .
" Í bernsku blíðri var ég meinhorn og fól , ég mömmu barði oft og hýddi með ól .
Hvolpana okkar ég í súpu sauð og gullfiskunum ég smurði oná brauð .
Og kattarskarnið ljúfa skar ég á háls þá tók hún mútter til máls .
Hvað sagð ' ún þá ? Hún sagð ' einn góðan veðurdag : Þú velur fag þar sem að hneigðin þér verður í hag .
Þú verður tannlæknir ...
" 