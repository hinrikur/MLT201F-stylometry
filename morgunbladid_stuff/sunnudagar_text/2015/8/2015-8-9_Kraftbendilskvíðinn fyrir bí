Sé maður einn þeirra sem fyllist ugg og ótta þegar talið berst að Kraftbendlinum ( e. Powerpoint ) og öllu því glærumoði sem honum fylgir er nýtt smáforrit , Sway að nafni , hugsanlega eitthvað sem vert er að kynna sér betur .
Síðasta miðvikudag sendi Microsoft frá sér forrit sem er himnasending sniðin að þörfum þeirra sem kvíða uppsetningu glærusýninga .
Sway virkar eins og milliliður milli notenda og glæranna og velur sjálfkrafa leturgerðir , snið , sníður ljósmyndir og svo framvegis .
Síðustu tíu mánuði hefur starfsfólkið hjá Sway rannsakað hundruð þúsunda glærusýninga sem reynslunotendur þeirra hafa skapað .
Fylgst var með því hvaða hnappar urðu fyrir valinu hjá notendum , hvaða hnappa þeir sniðgengu og hvaða hnappa þeir vildu að væru til staðar .
Talsmaður Sway segir þá hafa gert sér grein fyrir hversu ný þessi hugmynd væri og að framleiðendur hafi ekki viljað draga óþarfa ályktanir um hvað það væri sem notendur sæktust eftir .
Þess vegna hafi þeir rannsakað notendamynstur ofan í kjölinn .
Nú er gerð smáforritsins lokið og hægt að nálgast það á smáforritaveitum á borð við Apple Store .
