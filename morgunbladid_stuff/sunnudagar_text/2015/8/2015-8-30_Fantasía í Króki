Á sunnudag lýkur í safninu í Króki við Garðakirkju á Garðaholti sýningunni " Náttúrufantasía í Króki " .
Jafnframt er það síðasti dagurinn sem safnið er opið í sumar .
Á sýningunni er verkum mæðgnanna Rúnu K. Tetzschner og Kömmu Níelsdóttur , málverkum og þæfðum ullarverkum , stillt upp í hlöðunni við Krók .
Í verkum Rúnu renna raunveruleiki og draumur saman í náttúrufantasíu þar sem norðurljós sveiflast , fjöll blika og ljósverur svífa um meðal manna .
Þau kallast á við þæfða fjallaskúlptúra Kömmu , álfahúfur og litríkar ljósslæður úr ull og silki .
Allir eru velkomnir og ókeypis inn .
