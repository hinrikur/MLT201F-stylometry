Það kemur líklega fæstum á óvart að streita og álag getur haft þau áhrif að löngun í óhollan , fituríkan mat eykst – nægir þar að nefna kvikmyndaklisjuna vinsælu um sambandsslit og rjómaís .
Ný rannsókn frá Háskólanum í Flórída bendir hins vegar til þess að tengslin séu flóknari en svo .
Skv. niðurstöðum rannsóknarinnar hefur fitumagnið á líkamanum áhrif á það hvernig brugðist er við streitu .
Ekki eru þau áhrif góð , því þeim mun meira sem fitumagnið er , því meiri streitu upplifir einstaklingurinn .
Sú streita leiðir síðan til meira og óhollara áts , eins og fram var tekið í byrjun greinarinnar .
Fitan í líkamanum hefur áhrif á upplifun af streitu með því að senda frá sér efni sem hafa áhrif á heilann .
Fituvefurinn virkar því í raun sem innkirtill og vilja sumir sérfræðingar að hann verði flokkaður sem slíkur .
Þegar einstaklingur hefur brugðist við streitunni með áti , er ekki ólíklegt að magn fituvefjar aukist – sem aftur hefur þau áhrif að boð hans til heilans magnast .
Hér er því um að ræða hvimleiða hringrás sem erfitt getur verið að losna út úr .
Sem fyrr er vitneskjan þó besta vopnið og gott að vera meðvitaður um áhrif streitu á matarvenjur .
Einnig má hafa það í huga að góður göngutúr getur verið mjög streitulosandi .
