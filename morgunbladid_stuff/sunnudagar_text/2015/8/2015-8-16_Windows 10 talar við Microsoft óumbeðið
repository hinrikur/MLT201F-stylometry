Eins og gefur að skilja notast Windows 10-stýrikerfið mikið við internetið þegar það er notað til að inna af hendi hin ýmsu verkefni .
Í gegnum stýrikerfið á tölvan manns í raun í miklum samskiptum við gagnaver Microsoft-fyrirtækisins , meðal annars við uppfærslu ýmissa forrita .
Þeir sem vilja vera varir um sig með ýmsar persónulegar upplýsingar á netinu eða tala fyrir friðhelgi einkalífsins í netheimum hafa lýst yfir áhyggjum sínum af því að ekki virðist vera hægt að slökkva á þessum samskiptum tölvunnar og Microsoft , segir á tæknivefnum Ars Technica .
Jafnvel þótt slökkt sé á téðum samskiptum virðist vera að þau haldi áfram að einhverju leyti .
Til að mynda sendir stýrikerfið upplýsingar á OneDrive , sem er forrit sem gefur notendum Microsoft aðgang að einskonar persónulegu geymslurými á netinu , jafnvel þegar slökkt er á forritinu .
Óljóst er hvernig upplýsingar eru þar á ferðinni samkvæmt grein Ars Technica .
