Úttekt Vanity Fair á sambandsappinu Tinder og þar með stefnumótaheiminum og kynlífi ungmenna í Bandaríkjunum hefur vakið mikla athygli en greinin birtist í septemberhefti blaðsins og er komin á netið .
Í greininni er talað um Tinder í samhengi við endalok stefnumótamenningarinnar og rætt við fólk á þrítugsaldri .
Alex , myndarlegur bankamaður á uppleið , segir í samtali við tímaritið að þetta sé keppni .
" Þú ert alltaf að leita .
Þú gætir talað við tvær eða þrjár stelpur á bar og svo valið þá bestu eða þú getur skoðað hundruð á dag , fjöldinn er svo miklu meiri í appinu .
Það er hægt að stilla upp tveimur til þremur Tinder-stefnumótum á viku og það getur vel verið að þú sofir hjá öllum þeirra og þannig endað á því að sofa hjá um hundrað stelpum á einu ári , " sagði Alex en hann og vinir hans nota Tinder og önnur stefnumótaforrit mikið .
Alex segir að hann hafi sofið hjá fimm " Tinderellum " eins og og hann og vinir hans kalla stelpurnar á síðustu átta dögum .
" Það er orðið svo auðvelt að redda sér kynlífi , " segir John , 26 ára New York-búi sem vinnur í markaðsmálum .
" Ég get farið í símann núna og án efa fundið einhverja sem vill sofa hjá mér í kvöld , meira að segja fyrir miðnætti .
" Hann segist hafa fengið stefnumót eftir að hafa aðeins sent tákn ( e. emoji ) með pitsu- og bjórmyndum " án þess að hafa einu sinni þurft að eiga samtal , bara samtal með myndum .
" 