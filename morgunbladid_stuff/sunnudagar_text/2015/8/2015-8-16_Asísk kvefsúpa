Marta Rún sem skrifar á Femme.is segir þessa súpu frábæra þegar haustkvefið fer að gera vart við sig .
" Þegar maður er ennþá að rembast við það að vera léttum sumarfötum .
En þegar það er orðið kaldara í veðri á maður einmitt til að ná sér í hálsbólgu og kvef .
Súpan er reglulega elduð heima hjá mér á haustin og veturna en hún rífur vel í og losar um kvefið .
Því meira af engifer og sílepipar , því sterkari verður hún .
Gaman er að bjóða upp á þessa súpu í matarboðum því þá getur hver og einn ráðið hversu mikið hann vill hafa af engifer og sílepipar .
Uppskrift 1,5 lítri vatn eða nóg í stóran pott 2 teningar kjúklingarkraftur 2 kjúklingabringur Kínakál 2-3 gulrætur Blaðlaukur Engifer Sílemauk Eggjanúðlur 1 .
Sjóðið vatnið og setjið teningana í pottinn og smá salt 2 .
Skerið kjúklinginn í litlar ræmur á meðan vatnið sýður .
3 .
Skerið grænmetið niður , gulræturnar í þunnar sneiðar , blaðlaukinn og kínakálið frekar gróft .
4 .
Þegar vatnið sýður er einni góðri teskeið af sílemaukinu bætt við og smakkað til .
5 .
Hellið kjúklingnum í pottinn , lokið pottinum og sjóðið kjúklinginn .
6 .
Hitið vatn í hraðsuðukatli og setjið eggjanúðlurnar í stóra skál , magnið fer fjölda matargesta .
Hellið vatninu í skálina .
7 .
Þegar kjúklingurinn er tilbúinn er grænmetinu bætt í súpuna og látið malla í smá stund .
Ég slekk á hellunni þegar ég set grænmetið í pottinn því mér finnst betra að sjóða grænmetið ekki í gegn .
8 .
Sigtið núðlunar frá vatninu og leyfið þeim aðeins að þorna .
Setjið þær í botninn á skálunum sem þið ætlið að bera súpuna fram í , magn núðlanna er bara smekksatriði .
Núðlurnar eiga að líta út fyrir að vera ekki alveg tilbúnar en þær sjóða í gegn þegar súpunni er hellt yfir .
9 .
Núna ausið þið súpunni yfir núðlurnar með nóg af grænmeti , kjúklingi og soði .
10 .
Berið fram með niðurskornu engiferi og chillimauki svo að hver og einn geti smakkað sína súpu til .
