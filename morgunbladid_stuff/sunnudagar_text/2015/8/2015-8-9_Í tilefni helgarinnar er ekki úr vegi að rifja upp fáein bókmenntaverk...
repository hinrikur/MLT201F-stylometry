Í tilefni helgarinnar er ekki úr vegi að rifja upp fáein bókmenntaverk sem snerta við málstað gleðigöngunnar með einu eða öðru móti .
Bækur í öllum regnbogans litum .
Mánasteinn Bók Sjóns , Mánasteinn : drengurinn sem aldrei var til , kom út hjá JPV árið 2013 .
Hún segir af ungum dreng sem heitir Máni Steinn Karlsson og því sem drífur á daga hans .
Lesandi er staddur í upphafi 20. aldarinnar þegar farsóttir , styrjaldir og náttúruhamfarir geisa .
Máni Steinn passar illa inn í þá samfélagsformgerð sem hann er staddur í , verandi hvort tveggja lesblindur og samkynhneigður .
Hann leitar því á náðir kvikmyndanna í leit að samastað .
Sagan gerist árið 1918 , er í stuttu nóvelluformi og hefur sögulegar skírskotanir , sem eru áberandi í höfundarverki Sjóns í seinni tíð .
Fjölskyldulíf Árið 2003 kom út bók hjá Háskólaútgáfunni undir heitinu Samkynhneigðir og fjölskyldulíf þar sem fjallað var um þær afdrifaríku breytingar sem orðið höfðu á lífi samkynhneigðra á undangengnum 30 árum .
Átján manns komu að gerð bókarinnar , sem mun vera fyrsta íslenska umfjöllunin um hlutskipti , fjölskyldulíf og félagstengsl samkynhneigðra .
Bókin hefur hvort tveggja að geyma fræðilegar greinar sem og frásagnir samkynhneigðra foreldra og barna þeirra .
Rannveig Traustadóttir , dósent í félagsvísindadeild Háskóla Íslands , og Þorvaldur Kristinsson bókmenntafræðingur ritstýrðu .
Askur og prinsessan Sögusmiðirnir og myndahöfundarnir Sirrý Margrét Lárusdóttir og Smári Pálmarsson tóku vænan snúning á stöðluðum hugmyndum um barnabækur árið 2010 þegar þau sendu frá sér hinsegin barnabók sem hét Askur og prinsessan .
Sagan af Aski klæðskerasyni , Lilju prinsessu og Dofra galdramanni var gefin út af Ókeibæ , vakti mikla lukku á sínum tíma og var um skeið á metsölulistum bókabúða .
Bleikur þríhyrningur Bók Heinz Heger Mennirnir með bleika þríhyrninginn sem kom upprunalega út árið 1972 birtist íslenskum lesendum í íslenskri þýðingu Guðjóns Ragnars Jónssonar árið 2013 .
Bókin er ein sárafárra frásagna af meðferð samkynhneigðra í fangabúðum nasista .
Hún var jafnframt best þekkt heimilda um samkynhneigðan eftirlifanda fangabúðanna .
Bókin er byggð á viðtölum sem Heinz Heger tók við Joseph Kohout á árunum 1965-1967 , en Kohout var fangelsaður fyrir samkynhneigð árið 1940 og sat inni í fimm ár .
Bókin er ekki síður gagnrýni á þá meðferð sem samkynheigðir fengu eftir að þeim var sleppt úr fangabúðunum , en þeir hlutu t.d. aldrei bætur frá vesturþýska ríkinu .
