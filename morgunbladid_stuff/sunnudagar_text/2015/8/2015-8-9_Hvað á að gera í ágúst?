Sumri tekur brátt að halla og nú er um að gera að njóta síðustu sumardaganna .
Þegar verslunarmannahelgin er liðin og farið að dimma á kvöldin finnst mörgum að sumarið sé á enda .
Einungis eru nokkrar vikur þar til skólarnir hefjast og haustið gengur formlega í garð með fallandi laufum og frísklegum vindi .
En í ágústmánuði má enn njóta sumars og margt er í boði fyrir alla .
Við kíktum á það sem er á dagskrá til að gefa lesendum hugmyndir til að nýta síðuustu daga sumars .
Nóg er um að vera í ágúst og þarf enginn að láta sér leiðast .
Ásdís Ásgeirsdóttir asdis@mbl.is Sumri tekur brátt að halla og nú er um að gera að njóta síðustu sumardaganna .
Þegar verslunarmannahelgin er liðin og farið að dimma á kvöldin finnst mörgum að sumarið sé á enda .
Einungis eru nokkrar vikur þar til skólarnir hefjast og haustið gengur formlega í garð með fallandi laufum og frísklegum vindi .
En í ágústmánuði má enn njóta sumars og margt er í boði fyrir alla .
Við kíktum á það sem er á dagskrá til að gefa lesendum hugmyndir til að nýta síðuustu daga sumars .
Nóg er um að vera í ágúst og þarf enginn að láta sér leiðast .
Ásdís Ásgeirsdóttir asdis@mbl.is Tónlistin blómstrar í ágúst Fyrir tónlistarunnendur er nóg í boði í ágúst .
Jazzhátíð Reykjavíkur stendur yfir dagana 12.-15. ágúst og verða allir tónleikarnir í Hörpu .
Metnaðarfull dagskrá er í boði sem lýkur með tónleikum til heiðurs Louis Armstrong , en 50 ár eru síðan hann hélt goðsagnakennda tónleika hérlendis .
Fyrir yngri kynslóðina er sniðugt að bregða sér á Snæfellsnes og fara á Íslensku tónlistarhátíðina Extreme Chill Festival – Undir jökli sem er haldin helgina 7.-9. ágúst á Hellissandi við rætur Snæfellsjökuls .
Dagskráin í ár er ekki af verri endanum , en tónlistarmenn á borð við Biosphere , Hilmar Örn Hilmarsson , Steindór Andersen , Mixmaster Morris , Studnitzky , Stereo Hypnosis , Dj Flugvél og Geimskip , Jónas Sen , Tonik Ensemble , Futuregrapher , Ruxpin , Skurken og Jóhann Eiríksson munu koma fram á hátíðinni .
Fyrir eldri tónlistaráhugamenn eru í Háskólabíói Heiðurstónleikar The Beatles laugardaginn 15. ágúst .
Fjórmenningarnir sem stíga á svið í Háskólabíói eru engir aukvisar og fara þar nokkrir af öflugustu söngvurum þjóðarinnar , þeir Björgvin Halldórsson , Matthías Matthíasson , Stefán Jakobsson og Eiríkur Hauksson .
Stórhljómsveitin Kings of Leon kemur hingað að halda tónleika 13. águst , en hún hefur undanfarið verið aðalnúmerið á stærstu tónleikahátíðum heims síðustu ár .
Hin íslenska Kaleo hitar upp og enn eru til miðar .
Goðsögnin Patti Smith mun mæta í Hörpu 17. ágúst þar sem hún mun heiðra fyrstu plötu sína , Horses , og flytja hana í heild sinni .
Margir telja það hennar bestu plötu og ættu tónleikarnir að vera mikið gleðiefni fyrir íslenska aðdáendur .
Menningarnótt og matarveislur Menningarnótt mun ekki fara framhjá neinum , en hún er haldin 22. ágúst og fagnar nú 20 ára afmæli .
Hátíðarhöld verða um allan bæ og enda að venju með flugeldasýningu .
Fyrir svanga er sniðugt að rölta Skólavörðustíginn laugardaginn 16. ágúst milli 2 og 4 og smakka ýmsa gómsæta beikonrétti , en Bacon Festival Reykjavík er nú haldin í þriðja sinn og dregur til sín þúsundir gesta .
Þeir sem eru staddir fyrir norðan þessa helgina ættu að fá sér að borða á Dalvík , en fjölskylduhátíðin Fiskidagurinn mikli er haldin þar 8. ágúst .
Þar bjóða fiskverkendur og fleiri framtakssamir í byggðarlaginu landsmönnum upp á dýrindis fiskrétti .
Gleðiganga hinsegin daga er einnig laugardaginn 8. ágúst og fyllist bærinn af fólki til að gleðjast og styðja baráttu hinsegin fólks .
Fjölskyldan getur skemmt sér vel í bænum , enda mikil veisla fyrir augað .
Þriðju helgina í ágúst er ýmislegt í boði fyrir fjölskylduna .
Ormsteiti bæjarhátíð er uppskeruhátíð sem haldin er á Egilsstöðum og vítt og breitt um Fljótsdalshérað .
Berjadagar eru tónlistarhátíð sem er haldin árlega í Ólafsfirði og er flutt þar aðgengileg kammertónlist , auk þess sem gestir úr öðrum listgreinum taka þátt .
Grenivíkurgleðin er fjölskylduskemmtun sem ætluð er íbúum Grýtubakkahrepps , ættingjum , vinum og vandamönnum .
Sveitasæla er landbúnaðar- og bændahátíð sem haldin er á Sauðárkróki .
Maraþon , berjatínsla og fjallgöngur Enn er tími til að skrá sig í Reykjavíkurmaraþonið sem haldið er 22. ágúst .
Hægt er að fara mismunandi vegalengdir og geta allir fundið eitthvað við sitt hæfi , ungir sem aldnir .
Mörg spennandi hlaup eru í boði og mætti nefna Hvalfjarðarhlaupið sem er laugardaginn 29. ágúst , en það er haldið í fyrsta sinn .
Vegalengdirnar eru 5 km , 7 km og 14 km .
Útivist fagnar 40 ára afmæli í Básum í Þórsmörk og hefst dagskrá klukkan 16 þann 15. ágúst .
Boðið verður upp á skemmtilegar göngur um nágrenni Bása .
Hægt er að skrá sig í lengri göngur , bóka sig í helgarferðina og njóta þess að fara í léttari göngur .
Þá er boðið upp á dagsferð í Bása úr Reykjavík sem hentar þeim sem ekki vilja gista .
Um kvöldið er grill og varðeldur .
Vonandi mun berjasprettan taka við sér síðar í mánuðinum og geta þá fjölskyldur farið í berjamó .
Það er ekki amalegt að fá sér ný íslensk bláber með sykri og rjóma þegar hausta tekur .
Svo má alltaf taka upp nýjar íslenskar kartöflur og gera það að fjölskylduskemmtun og víst er að börnin vilja frekar borða kartöflur sem þau sjálf hafa tekið upp .
Styttri fjallgönguferðir eru tilvalin leið til að njóta samvista við vini og fjölskyldu og hreyfa sig í leiðinni .
Helgafell , Úlfarsfell , Esjan og leiðin upp að Glymi eru allt fallegar gönguleiðir í nágrenni borgarinnar .
Nauthólsvíkin er vinsæll áningarstaður fjölskyldunnar og um að gera að sleikja síðustu sólargeislana þar , svamla í sjónum eða liggja í heita pottinum á meðan börnin byggja sandkastala á þessari íslensku strönd .
