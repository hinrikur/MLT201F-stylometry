Hvers vegna má sleppa gargandarungum úr Fjölskyldu- og húsdýragarðinum en ekki kópum ? Skýringin er undanþága frá 23. grein laga um dýravernd .
Húsbændur í garðinum hafa nú hug á að tryggja sér slíka undanþágu fyrir næsta sumar , enda telja þeir kópana eiga góða möguleika á að spjara sig í náttúrunni .
Selur sé eitt , hundur og köttur annað .
Hvað þá kindur og kýr .
Í lögum um dýravernd segir , gr. 23 : " Óheimilt er að sleppa dýrum sem hafa alist upp hjá mönnum út í náttúruna í þeim tilgangi að þau verði þar til frambúðar .
Þó er heimilt að sleppa seiðum og fiskum .
Umráðamanni eða sveitarfélagi , sé umráðamaður ekki þekktur , er skylt að smala eða handsama dýr , önnur en villt dýr , sem ætla má að líði fyrir umhirðu- eða skjólleysi úti í náttúrunni .
" Það var á grundvelli þessara laga sem selkópurinn sem strauk úr Fjölskyldu- og húsdýragarðinum fyrr í sumar var aflífaður á dögunum .
Enda þótt það væri gert fyrr en efni stóðu til , svo sem Tómas Ó. Guðjónsson , forstöðumaður garðsins , hefur staðfest .
Ekki er pláss fyrir kópana í garðinum á haustin og þar sem ekki má sleppa þeim eru þeir aflífaðir .
Í þessu ljósi vekur athygli að nokkrir gargandarungar og einn rauðhöfðaungi fluttu búferlum úr Fjölskyldu- og húsdýragarðinum í Friðlandið í Vatnsmýrinni í vikunni .
Ungarnir klöktust út í garðinum í sumar og dvöldust þar í sex vikur í góðu yfirlæti , að því er fram kemur á heimasíðu Reykjavíkurborgar , áður en þeir fengu bílferð um borgina .
Á hvern hátt skyldi þetta vera frábrugðið því að sleppa selkóp ? Tómas Guðjónsson vill ekki taka afstöðu til þess máls og vísar á Umhverfis- og skipulagssvið Reykjavíkurborgar , enda hafi það haft umsjón með téðum flutningum í Vatnsmýrina og beri ábyrgð á því verkefni .
Starfsmenn Fjölskyldu- og húsdýragarðsins hafi lagt verkefninu lið með aðstöðu og vinnu .
Tómas segir Fjölskyldu- og húsdýragarðinn þó almennt séð líta á það sem hlutverk sitt að koma villtum dýrum í hremmingum til hjálpar gerist þess þörf en hann líti svo á að í tilfelli andarunganna sé ekki um villt dýr í hremmingum að ræða heldur verkefni þar sem markmiðið sé uppbygging andarstofna við Reykjavíkurtjörn .
Eggin voru sem kunnugt er tekin við Mývatn í sumar .
Eiga góða möguleika Tómas viðurkennir að hann sé hugsi yfir 23. grein dýraverndarlaganna og hefur beint fyrirspurn til atvinnu- og nýsköpunarráðuneytisins af því tilefni þess efnis hvort til greina komi að sleppa selkópum út í náttúruna næsta sumar .
" Ég er auðvitað ekki löglærður maður og ekki mitt að dæma en í mínum huga er það alveg skýrt að kóparnir sem fæðast hjá okkur eiga ekki minni möguleika á að lifa í náttúrunni en kópar sem fæðast villtir .
Að því gefnu að þeim sé sleppt þriggja til fjögurra vikna gömlum , þegar urtan er að bíta þá af sér .
Dánartíðni kópa er að vísu tiltölulega há í náttúrunni en væri þeim sem fæðast hjá okkur sleppt á þessum tímapunkti ættu þeir líklega sambærilega möguleika á að lifa af og villtir kópar í náttúrunni , " segir Tómas .
Í huga Tómasar er eðlismunur á að sleppa selum annars vegar og gæludýrum eða húsdýrum öldum upp af fólki hins vegar .
" Málið snýst um það hvort dýrið á möguleika á að bjarga sér í náttúrunni eða hvort menn séu að setja það út á guð og gaddinn .
Það breytir því hins vegar ekki að orðalag áðurnefndrar lagagreinar er ákaflega skýrt og gefur ekki mikið tilefni til túlkunar .
" Aðspurður kveðst Tómas ekki undrast hörð viðbrögð almennings við dauða kópsins .
Téð lög tóku gildi árið 2014 og harmar Tómas að þau hafi ekki á neinum tímapunkti verið borin undir sérfræðinga Fjölskyldu- og húsdýragarðsins enda þótt þau eigi augljóslega við um starfsemi garðsins .
Tómas segir það eðli málsins samkvæmt ekkert skemmtiverk að aflífa dýr í Fjölskyldu- og húsdýragarðinum í lok sumars .
Hafa beri þó í huga að flest dýrin séu húsdýr og í sveitum sé þeim líka slátrað að hausti .
" Fjölskyldu- og húsdýragarðinum er ætlað að vera brú á milli borgar og sveitar og þetta er einfaldlega hluti af því .
" Snorri Sigurðsson , líffræðingur hjá Reykjavíkurborg , sem hefur umsjón með flutningi gargandarunganna í Vatnsmýrina , segir verkefnið byggjast á undanþágu sem sótt var um til umhverfisráðuneytisins varðandi grein í lögum um veiðar og vernd villtra dýra er varðar eggjatöku úr náttúrunni .
" Þessi umsókn var send inn áður en ný lög um velferð dýra tóku gildi 1. janúar 2014 .
Það var ekki sótt sérstaklega um undanþágu frá velferðarlögunum varðandi það að sleppa ungunum en við hófum tilraun með andaræktun í fyrra .
Væntanlega hefði þurft að gera það til atvinnuvegaráðuneytisins eða Matvælastofnunar , sem fer með þann málaflokk eftir að lögin tóku gildi , " segir Snorri .
Í kjölfar umsóknarinnar fékk borgin jákvæða umsögn Náttúrufræðistofnunar og Umhverfisstofnunar .
" Umhverfisráðuneytið hafði staðfest það við okkur í tölvubréfi og að málið yrði afgreitt en síðan var þetta aldrei formlega klárað hjá ráðuneytinu í tæka tíð .
Við ákváðum að láta samt slag standa og engar athugasemdir voru gerðar , " segir Snorri .
Töldu það til bóta Hann veit ekki til þess hvort leyfis vegna dýravelferðarlaga hefur verið krafist af t.d. æðarbændum sem ala upp móðurlausa unga og sleppa .
" Við létum ekki á það reyna í fyrra , og ekki heldur núna með þessa gargandarunga , ef til vill hefði það þurft .
Það verður þá að viðurkennast sem mistök af okkar hálfu .
Við létum duga að hafa fengið vilyrði fyrir eggjatökunni en skýrt kom fram í þeirri umsókn að ungum yrði sleppt og allir umsagnaraðilar tóku jákvætt í það og töldu það til bóta fyrir andastofna við Reykjavíkurtjörn , ekki síst þar sem þeir andastofnar eru flestir afkomendur anda sem voru aldar upp og sleppt fyrir nokkrum áratugum .
" Snorri segist að öllu leyti fylgjandi lögum um velferð dýra , þar á meðal 23. greininni .
" Þessi grein á að koma í veg fyrir að fólk sleppi t.d. gæludýrum sínum lausum um hvippinn og hvappinn .
Það er hugsunin á bak við lögin .
Við þekkjum því miður mörg slík tilvik og örlög þeirra dýra eru oft grimm , sérstaklega þeirra sem hafa ekki burði til að lifa í náttúrunni , þó að vissulega séu dæmi um að þau geti spjarað sig , " segir hann .
Hafandi sagt það þykir Snorra eðlilegt að hægt sé að sækja um undanþágu frá lögunum , eins og Reykjavíkurborg hafi gert í tilviki andarunganna , þegar sterkar líkur eru á því að dýrin geti spjarað sig í náttúrunni .
" Við erum ekki í vafa um að andarungarnir geti lifað í náttúrunni , annars værum við vitaskuld ekki að þessu .
Helstu sérfræðingar eru sammála um það .
" Að sögn Snorra verður dyggilega stutt við ungana fyrsta kastið , meðal annars með fóðurgjöf , og vel fylgst með þeim eins lengi og ástæða er til , en þeir eru rækilega merktir .
" Við reiknum samt fastlega með því að ungarnir hætti mjög fljótt að sækja í fóðrið því að þeirra náttúrulega fæða er í þessu umhverfi .
" 