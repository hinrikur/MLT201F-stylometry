" Bláklædda konan – Ný rannsókn á fornu kumli " er yfirskrift málþings sem haldið verður í fyrirlestrarsal Þjóðminjasafnsins í dag , laugardag , klukkan 13 til 15 .
Er þingið haldið í tengslum við samnefnda sýningu og nýútkomna bók .
Á málþinginu verður greint frá nýjum niðurstöðum rannsókna á kumli landnámskonu sem fannst árið 1938 í gröf á Austurlandi .
Inngangserindi málþingsins flytur dr. Steinunn Kristjánsdóttir fornleifafræðingur .
Þá mun Joe W. Walser III segja frá niðurstöðum greininga á beinaleifum úr kumlinu og Julia Tubman frá forvörslu mjúkvefjar .
Að lokum greinir Michèle H. Smith frá niðurstöðum aldursgreininga á textíl , skarti og klæðnaði bláklæddu konunnar .
