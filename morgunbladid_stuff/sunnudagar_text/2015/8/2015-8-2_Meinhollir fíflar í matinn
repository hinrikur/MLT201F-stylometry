Margir hamast við að rífa fífla upp úr görðum sínum og eitra jafnvel fyrir þeim líka .
Þeir eru þó ekki einungis til ama , því þeir eru meinhollir ! Rétt er að tína þá þar sem umferð er lítil og þvo þá .
Nýta má trefjarík laufblöðin , ræturnar sem innihalda steinefni og blómhausana , en þeir eru ríkir af A- , B- , C- og D-vítamínum .
Fíflar eru tilvaldir í salöt , sjeika og út í grjónarétti , t.d. hrísgrjón og kínóa .
