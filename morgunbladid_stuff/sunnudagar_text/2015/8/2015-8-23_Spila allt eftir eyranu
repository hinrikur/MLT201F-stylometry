Gunnar Hansson og Unnur Elísabet Gunnarsdóttir eiga saman börnin Kormák Jarl , Snæfríði Sól og Emilíu Álfsól .
Þau eru mikið fjölskyldufólk og verja miklum tíma með fjölskyldu sinni og vinum .
Þáttur / bíó / bækur sem eru í uppáhaldi fjölskyldunnar ? Með Millu dóttur okkar er t.d. geggjað að horfa á myndir Pixar , þær eru frábærar , nú síðast Inside Out .
Uppáhaldsmatur fjölskyldunnar ? Brokkolí-kjúklingasalatið og barbekjú rif ( uppáhaldið hans Gunna ) .
Reyndar höfum við ekkert getað eldað í allt sumar því við vorum að flytja og eigum enn eftir að tengja eldavélina , en það sér nú fyrir endann á því tímabili .
Skemmtilegast að gera saman ? Að ferðast , að búa okkur til fallegt heimili , kósýkvöld , hitta fólk og fá heimsóknir .
Borðar fjölskyldan morgunmat saman ? Já , við reynum að borða alltaf morgunmat saman .
Um helgar er oftast egg , beikon og pönnukökur .
Á virkum dögum reynum við að gera melónu- , gúrku- og sítrónudjús sem er mjög góður og svalandi .
Hvað gerir fjölskyldan saman heima ? Við höfum spilað talsvert gegnum tíðina , bæði borðspil og með hefðbundnum spilum .
Unnur leggur oft Tarrot-spil og á það til að spá fyrir gestum .
Við vorum reyndar að kaupa litabók fyrir fullorðna , sem er frábær fyrir alla fjölskylduna .
Svo er Unnur alltaf að reyna að fá Gunna til að gera með sér jógaæfingar , með misjöfnum árangri .
Hvað gerði fjölskyldan skemmtilegt í sumar ? Það sem var skemmtilegast og það sem reyndi mest á í sumar voru flutningarnir .
Það var mikið ævintýri og brjáluð vinna , en nú er þetta að koma og við ánægð með útkomuna .
Við fórum líka í tvær stuttar ferðir í sumarbústaði með fjölskyldunni sem voru frábærar .
Eru skipulagðar fjölskyldustundir ? Nei , en við erum mikið saman .
Við erum mjög " spontant " fólk og spilum allt eftir eyranu .
Hlutirnir gerast yfirleitt með litlum fyrirvara .
