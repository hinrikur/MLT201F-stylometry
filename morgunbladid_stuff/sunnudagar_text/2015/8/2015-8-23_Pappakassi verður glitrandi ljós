Hver er innblásturinn á bak við verkið í ár , Stjörnubrim ? Innblásturinn kom útfrá endurspeglun síðustu ára , þegar ég fór að velta því fyrir mér hvað það er sem fær fólk til að dást að flugeldum .
Fór þar með að kynna mér hugtakið fegurð .
Þar rakst ég á áhugaverðar greinar um hvort fegurð sé hlutlæg eða huglæg .
Sé hún hlutlæg og þarmeð mælanleg kom gullinsniðið til sögunnar og hef ég nýtt mér það við hönnun sýningarinnar .
Mér fannst sérstaklega áhugaverð setning i bókinni Sense of Beauty þar sem talað var um að fegurð sé bara tilfinning , og takist þer að vekja þá tilfinningu hjá áhorfanda upplifir hann hugtakið fegurð .
Minningatengingin er líka sterk , hljóðið í flugeldum minnir flesta á áramótin , spennandi og gleðileg tilfinning úr barnæsku , kvöldið sem börn fá að vaka lengi og reyna að sjá flugeldana .
Í ár verður verkið tvískipt , hvernig kom það til ? Mig langaði mikið að ljúka þessum þríleik með því að bjóða fólki til Íslenska Dansflokksins .
Það eru svo margir sem hafa séð allar flugeldasýningarnar og haft gaman af en hafa ekki prófað að fara á danssýningu í leikhúsi .
Margir eru smeykir við að sjá danssýningu og halda að þeir muni ekki skilja hvað er í gangi svo mér fannst frábært að bjóða fólki að sjá svart á hvítu hvað ég er að meina með flugeldadanssmíðum , að fólk sjái sama verkð flutt af flugeldum og dönsurum og njóti þar með dansverksins eins og tónlistar .
Hefur þú lengi haft áhuga á flugeldum ? Frá fæðingu held ég bara , þetta samspil af krafti , hljóði og dýnamík gefur dásamlega tilfinningu .
Ég hef alltaf verið spenntust um áramótin að styrkja Björgunarsveitirnar og kaupa mikið af flugeldum .
Það er eitthvað líka við töfrana sem heillar , flugeldar eru svo mikið listaverk : að ljótur pappakassi breytist í glitrandi ljós 100 m fyrir ofan með því einu að kveikja í honum er stórfenglegt .
Getur þú lýst ferlinu , að tvinna saman dans og flugelda ? Að semja flugeldadansverk er ekki svo ólíkt því að semja venjulegt dansverk .
Fyrir nokkrum árum samdi ég dans í stórri auglýsingu fyrir ameríska tannburstarisann Oral-B .
Þar voru 20 dansarar í 3 mismunandi litum að dansa stórt munstur sem átti að filma með þyrlu .
Þar var ég að stýra hreyfingu lita í rými , alveg eins og flugeldar eru lituð ljós á himni .
Það sem er frábrugðið er að það er ekki hægt að æfa með flugeldunum .
Nú er þetta í þriðja sinn sem þú stýrir flugeldasýningu með dansi .
Hvernig undirbýrð þú slíkar sýningar ? Ég byrjaði að undirbúa sýninguna í ár í byrjun október í fyrra .
Tímafrekast er að liggja yfir pöntunarlistum , skoða flugelda og mikilvægt að fylgjast með því nýjasta .
Því miður höfum við ekki fengið leyfi fyrir áhugaverðustu flugeldunum þar sem þeir hafa ekki Evrópuvottun .
Svo þarf eldvarnaeftirlitið að samþykkja alla þætti sýningarinnar .
Þar geta veður og vindar spilað inní fram á síðustu stundu svo ég þarf að hugsa marga leiki fram í tímann og vera með plan b og c og d og e. Í ár eru áhorfendur hvattir til þess að taka þátt í sýningunni , hvernig kom það til ? Það kom útfrá konsepti sýningarinnar , Platon talaði um að eitt af elementum fegurðar væri symmetría og harmónía .
Það er ákveðin tilfinning þegar það er samheldin stemming í stórum hóp eins og í fjöldasöng .
Allir sameinast í að búa eitthvað til og upplifa sig sem eitt .
Bæði verður þetta sjónrænt fallegt og vonandi eftirminnilegt augnablik að sjá 100 þúsund manns lyfta upp ljósi í síma .
