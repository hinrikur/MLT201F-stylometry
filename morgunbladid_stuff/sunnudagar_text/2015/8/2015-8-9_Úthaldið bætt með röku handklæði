Þeir sem taka vel á því í ræktinni eða úti við hjólreiðar eða hlaup kannast kannski við það að verða mjög heitt á höfði og í andliti eftir æfingu .
Þetta er ekki skrýtið því að andlitið ku vera tvisvar til fimm sinnum viðkvæmara fyrir hærri líkamshita en aðrir hlutar líkamans .
Þessu veitti afreksíþróttamaðurinn Ashton Eaton athygli líka , en honum þótti andlitshitinn vera farinn að taka of mikinn toll af hvíldartíma sínum , sem er víst ekki ýkja langur .
Til að leysa vandann hannaði Nike nokkurs konar kælihjálm fyrir Eaton , úr efni sem heldur köldu vatni innanborðs en lekur ekki .
Rannsókn sem birt var í tímaritinu Journal of Athletic Training leiddi í ljós að það að kæla á sér hálsinn á meðan á æfingu stendur getur lengt úthald .
Þeir sem ekki eiga sérhannaða kælihjálma gætu því kannski bætt úthald sitt með því að hafa rakt handklæði um hálsinn á meðan þeir æfa .
