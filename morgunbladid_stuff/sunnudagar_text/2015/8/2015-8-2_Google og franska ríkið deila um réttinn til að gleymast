Google er í miðri lagadeilu við frönsk yfirvöld um gagnavörslu .
Málið snýst um hversu langt evrópski " rétturinn til að gleymast " nær .
Evrópskir dómstólar úrskurðuðu á síðasta ári að samkvæmt " réttinum til þess að gleymast " , ættu þeir þegnar sem vildu , réttmæta kröfu á að láta fjarlægja sig og upplýsingar varðandi sig af listum leitarvéla .
Var þetta ekki síst hugsað í tilfelli neyðarlegra eða niðrandi upplýsinga sem væru á evrópskum leitarvélum .
Google varð við beiðninni og gerði milljónir síðna óaðgengilegar á evrópskum leitarvélum eftir að notendur báðu fyrirtækið um það , að því tilskildu að upplýsingarnar féllu undir þann flokk að vera " ófullnægjandi , óviðkomandi , ekki lengur viðkomandi , ofaukið , eða ekki almenningi til hagsbóta .
" CNIL í Frakklandi espar Google Google heldur því fram að dómurinn nái bara til léna sem heyra undir Evrópusvæðið , en CNIL ( Commission Nationale de l ' Informatique et des Libertés ) í Frakklandi hefur haldið því fram að úrskurðurinn eigi að ná til allra landa .
Þessu andmælti Google síðasta fimmtudag og bað CNIL að draga fullyrðinguna til baka .
Neyðist Google til að verða við úrskurði CNIL þýðir það að leitarvélarnar þyrftu ekki aðeins að taka upplýsingar af leitarsvæðum á borð við google.co.uk , heldur einnig af öðrum lénssvæðum , til að mynda google.com ( Bandaríkjunum ) , google.com.co.in ( Indlandi ) , google.com.co.ca ( Kanada ) og google.com.co.br ( Brasilíu ) .
Þrátt fyrir að upplýsingar séu fjarlægðar undir því yfirskini að sá er málið snertir hafi " réttinn til að gleymast " þýðir það ekki að upplýsingarnar séu teknar af vefnum , né netinu í heild sinni .
Það merkir eingöngu að upplýsingarnar séu ekki innan handar fyrir ákveðinn hóp gegnum einfalda leit með leitarvélum , líkt og Google .
Google sendir frá sér tilkynningu síðasta fimmtudag að ekkert eitt land ætti að hafa úrslitavald yfir því hvaða upplýsingar fólk í öðrum löndum hefði aðgang að .
CNIL hefur aftur á móti svarað því til að sum andmæli Google komi málinu hreint ekki við og það gæti tekið allt að tvo mánuði að skoða áfrýjun Google áður en sambandið ákveður hvort það eigi að draga úrskurð sinn til baka , eða halda áfram í sókn .
