Nýtt app fyrir iPhone sem heitir VHS Camcorder lætur símann þinn minna á gamaldags vídeótökuvél frá níunda áratuginum .
Appið kostar tæpa fimm dollara og getur látið glæný myndbönd líta út fyrir og hljóma eins og þau séu þrjátíu ára gömul .
Höfundur appsins er fyrirtækið Rarevision , eftirvinnslufyrirtæki í Los Angeles .
Því meira sem síminn er hreyfður á meðan á upptöku stendur , því verra verður myndbandið .
Líka er hægt að ýta fingri á skjáinn til að gera gæðin verri .
Það sem gerir þetta þó mjög " ekta " í útliti er tímastimpillinn góði .
Það er reyndar hægt að breyta dagsetningunni að eigin vali svo það er ekkert mál að þykjast fara aftur á níunda eða tíunda áratuginn .
