Tilnefningar til Man Booker-verðlaunanna 2015 hafa verið gerðar heyrinkunnar .
Það voru 156 bækur sem kepptust um tilnefningar og 13 komust í fyrstu úttekt .
Þetta er í annað sinn sem verðlaunin eru veitt til höfunda af öllum uppruna svo fremi sem þeir skrifi á ensku , en áður voru verðlaunin einskorðuð við höfunda frá Bretlandi og Írlandi .
Á listanum eru Bill Clegg fyrir Did You Ever Have a Family ; Anne Enright fyrir The Green Road ; Marilynne Robinson fyrir Lila ; Anne Tyler fyrir A Spool of Blue Thread ; Andrew O ' Hagan fyrir The Illuminations ; Marlon James fyrir A Brief History of Seven Killings ; Tom McCarthy fyrir Satin Island ; Sunjeev Sahota fyrir The Year of the Runaways ; Laila Lalami fyrir The Moor ' s Account ; Hanya Yanagihara fyrir A Little Life ; Chigozie Obioma fyrir The Fishermen ; Anurada Roy fyrir Sleeping on Jupiter og Anna Smaill fyrir The Chimes .
Úrslitin verða tilkynnt 13. október næstkomandi .
