" Þetta byrjaði þannig að Ido Portal , stórvinur minn , æfði kapúera þegar hann var ungur .
Hann fann að hann langaði að stækka það og fór að blanda saman alls konar hreyfingum úr bardagalistum , fimleikum og fleiru og blandar þessu saman í eina hreyfilist , " segir Einar Carl Axelsson , sem kennir fyrsta hérlenda námskeiðið í " movement improvement " .
Hann segist hafa sótt námskeið hjá Ido Portal , sem sé eins konar upphafsmaður þessarar nýju hreyfilistar , og eftir það hafi ekki verið aftur snúið .
" Þá fær maður náttúrlega delluna beint í æð og þá er ekki aftur snúið .
" Einar starfar sem nuddari og reyndi að eigin sögn að blanda því sem hann lærði hjá Ido Portal saman við nuddið .
" Ég sá strax að árangurinn af þessu tvennu saman var miklu meiri en af nuddinu einu sér .
Þegar ég fékk fólk til að styrkja sig , hreyfa sig og auka hreyfiferlana sína hurfu verkirnir .
" Einar byrjaði svo að kenna námskeið í tengslum við hina nýstárlegu hreyfilist og segir aðsókn vera mikla .
" Þarna færðu styrk , brennslu og liðleika allt á sama tíma .
Maður er kófsveittur eftir hverja æfingu .
" 