Það ætti kannski ekki að koma neinum á óvart en þetta er samt sem áður fyrsta árið sem Jennifer Lawrence vermir toppsætið á árlegum lista tímaritsins Forbes yfir hæstlaunuðu leikkonur Hollywood .
Lawrence er 25 ára og hefur unnið til Óskarsverðlauna .
Hún leikur í tveimur þekktum myndabálkum , Hungurleikunum og X-Men og þénaði yfir árstímabil 52 milljónir dala , eða um 6,8 milljarða króna .
Scarlett Johansson er í öðru sæti , " aðeins " 2,2 milljörðum króna á eftir Lawrence , en hún lék bæði í Black Widow og Mystique .
Það virðist því vera sem svo að það að klæðast ofurhetjubúningi skili sér í góðum tekjum .
Tekjur leikkvennanna á listanum koma þó ekki aðeins frá kvikmyndum heldur komast Angelina Jolie , Jennifer Aniston , Julia Roberts og Reese Witherspoon hátt á listann að hluta til út af verðmætum auglýsingasamningum .
Hin magnaða gamanleikkona Melissa McCarthy er í þriðja sæti en myndirnar Spy og Tammy hafa notið mikilla vinsælda .
Nýlega stofnaði McCarthy fatalínuna Seven7 sem selur föt í öllum stærðum og ætlar sér að brúa bilið milli " venjulegra " stærða og yfirstærða .
Ef þetta gengur vel gæti McCarthy komist enn hærra á næsta ári , hún er að minnsta kosti á mikilli siglingu um þessar mundir .
Launamunur kynjanna er mikill í Hollywood eins og frægt er .
Aðeins fjórar leikkonur þénuðu meira en 20 milljónir dala en sambærileg tala hjá körlunum var 21 .
Viðmiðið til að komast á listann yfir hæstlaunuðu leikkonurnar var 6 milljónir en miðað var við 13 milljónir hjá körlunum .
