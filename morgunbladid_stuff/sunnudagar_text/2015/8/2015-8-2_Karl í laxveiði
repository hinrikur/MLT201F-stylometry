" Karl prins af Wales , ríkisarfi í Englandi , hefur átt góðu gengi að fagna við laxveiðar sínar í Hofsá í Vopnafirði og hafði um hádegi í gær veitt alls níu laxa frá því á mánudagsmorgun , en um veiði hans síðdegis í gær var Mbl. ekki kunnugt .
" Með þessum orðum hófst frétt í Morgunblaðinu í ágústbyrjun 1975 .
Prinsinn hafði komið til landsins nokkrum dögum áður með áætlunarflugvél Flugleiða og tóku á móti honum við komuna til Keflavíkurflugvallar Geir Hallgrímsson forsætisráðherra , sendiherra Breta á Íslandi og fleiri .
Prinsinn hafði stutta viðdvöl á flugvellinum en hélt síðan beint til Vopnafjarðar með Twin Otter-flugvél Vængja .
Þar tók talsverður fjöldi fólks á móti hinum tigna gesti .
Karl fékk gott veður í veiðinni fyrsta daginn en annan daginn var það heldur leiðinlegt , þoka og rigningarsúld á köflum .
Með honum í veiðinni voru ungur Englendingur , sem bauð prinsinum hingað , Anthony Tryon , föðurbróðir hans og enski leigutakinn majór Booth sem lengi hafði haft Hofsá á leigu .
Ströng gæsla var í nágrenninu .
