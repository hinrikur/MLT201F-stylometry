Myndlistarmaðurinn Eiríkur Smith verður níræður á morgun , sunnudag .
Af því tilefni verður boðið upp á léttar veitingar í Hafnarborg , menningar- og listamiðstöð Hafnarfjarðar , milli kl. 16 og 18 á afmælisdaginn .
" Við sama tilefni verður kynnt væntanleg útgáfa bókar um listamanninn þar sem margbreyttum ferli hans eru gerð góð skil , " segir m.a. í tilkynningu , en Eiríkur á að baki langan og farsælan feril .
Á undanförnum árum hefur Hafnarborg sett upp röð sýninga til að kynna margbreyttan feril listamannsins , en árið 1990 gaf hann safninu hátt á fjórða hundrað verka eftir sig .
Fimmta og síðasta sýningin á verkum listamannsins verður sett upp í Hafnarborg í október nk. Þar verða sýnd olíumálverk og vatnslitamyndir unnar á árunum 1982 og til samtímans .
