Samkvæmt nýlegri rannsókn lítur út fyrir að hvítt hveiti og hvít grjón gætu mögulega leitt til þunglyndis hjá eldra kvenfólki .
Aftur á móti gæti heilkornafæða , í það minnsta gróf- og grænmeti , bæði unnið gegn þunglyndi og virkað sem forvörn .
Hormónabreytingar af völdum unninnar matvöru geta mögulega dregið úr blóðsykurhlutfalli og valdið einkennum þunglyndis , samkvæmt rannsókninni , sem birt var í American Journal of Clinical Nutrition .
Niðurstöðurnar eru taldar geta stuðlað að aukinni innspýtingu í þá aðferðafræði sem boðar að rétt mataræði geti spornað við þunglyndissjúkdómum .
Í rannsókninni , sem tók til meira en 70 þúsund kvenna sem voru komnar af barnseignaaldri , komust vísindamenn að tengingu milli neyslu á unnum kolvetnum og þunglyndis .
Þegar fólk neytir kolvetna hækkar blóðsykur þess vanalega .
Á sykurstuðul-skala , frá 1-100 , má merkja magn sykurs í blóði eftir hverja máltíð .
Því meira sem kolvetnin eru unnin , þeim mun hærra skorar viðkomandi á sykurstuðlinum .
Unnar vörur á borð við hvítt hveiti og hvít grjón hleypa af stað hormónaviðbrögðum innan líkamans sem eiga að draga úr blóðsykurmagni .
Viðbrögðin geta einnig valdið skapsveiflum , þreytu og öðrum einkennum þunglyndis .
Þá má sjá greinilegt orsakasamband milli sykurstuðuls og neyslu viðbætts sykurs og unninnar kornvöru og aukinnar áhættu á þunglyndi hjá þeim konum sem tóku þátt í könnunni .
Á sama tíma mátti merkja að matarpakkar sem sumar konurnar í rannsókninni voru látnar borða og innihéldu trefjaríka fæðu , korn- og grænmeti , drógu úr áhættunni .
