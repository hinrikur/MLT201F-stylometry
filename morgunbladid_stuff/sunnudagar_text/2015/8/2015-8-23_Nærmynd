Nærmynd nefnist sýning Þóru Einarsdóttur sem opnuð var í Grafíksalnum , Tryggvagötu 17 , í gær .
Á sýningunni eru olíumálverk og dúkristur þar sem viðfangsefnið er gömul yfirgefin hús sem Þóra heimsótti á Vestfjörðum og á Vesturlandi árið 2014 .
" Þar veltir listakonan fyrir sér spurningunni af hverju hús og staðir eru yfirgefin , " segir í tilkynningu .
Þóra stundaði nám í Myndlistarskólanum í Reykjavík 1991-1995 og hefur síðan sótt námskeið hjá hinum ýmsu myndlistarmönnum .
Þóra hefur haldið nokkrar einkasýningar og tekið þátt í fjölda samsýninga hér- og erlendis .
Sýningin stendur til 6. september , en opið er alla daga kl. 14-18 .
