Erna Kristín Stefánsdóttir , guðfræðinemi og bloggari hjá króm.is , býr í notalegri íbúð í Vogahverfinu í Reykjavík ásamt kærasta sínum Bassa Ólafssyni og syni þeirra , Leon Bassa .
Erna hefur mikið dálæti á því að gera fallegt í kringum sig en hún rekur listasíðuna StínART þar sem hún framleiðir skemmtilegar teikningar og vörur fyrir heimilið .
Sigurborg Selma Karlsdóttir sigurborg@mbl.is Erna Kristín segir heimilisstílinn nútímalegan , stílhreinan og bjartan .
" Ég er mikið fyrir ljósa hluti , ég vil hafa bjart og létt í kringum mig , þannig líður mér best , " segir hún en spurð um innblástur segist hún ekki leitast eftir innblæstri ennfremur fangi augað fallegar hugmyndir héðan og þaðan og nefnir hún þá vefsíðuna Pnterest , í heimsóknum og smáforritið instagram .
Erna segist hafa lagt mikla vinnu í herbergi Leons Bassa , átta mánaða sonar síns og segir hún herbergið jafnfram eftirlætisstað sinn á heimilinu , enda eyði hún mestum tíma þar .
Eldhúsið er í miklu uppáhaldi hjá fjölskyldunni þar sem þau njóta sín saman við eldmennsku og spjall yfir góðum mat og segir Erna Kristín Kitchenaid-hrærivél efsta á óskalistanum þar sem hún segist elska að baka .
Aðspurð hverjar séu eftirlætisverslanir fjölskyldunnar fyrir heimilið svarar Erna , " Blómaval lumar einnig á rosalega fallegum hlutum , en þar kaupi ég blómin mín , en Hrím stendur þó algjörlega upp úr og er í miklu uppáhaldi , " segir hún og bætir við að hún fari þó sjaldnast tómhent út úr verslununum IKEA og Söstrene grene .
