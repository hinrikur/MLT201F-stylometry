Hljómsveitin Reykjavik Swing Syndicate kemur fram á tíundu tónleikum sumardjasstónleikaraðar veitingahússins Jómfrúarinnar við Lækjargötu í dag , laugardaginn , kl. 15 .
Sveitina skipa þeir Haukur Gröndal á klarínett og saxófón , Jóhann Guðmundsson og Ásgeir J. Ásgeirsson á gítara og Gunnar Hrafnsson á kontrabassa .
" Tónlistin tengist swingi fjórða áratugarins , Django djassi og bannáragleði , " segir m.a. í tilkynningu .
Þar er minnt á að tónleikarnir fari fram utandyra á Jómfrúartorginu .
Þeir hefjast kl. 15 og standa til kl. 17 .
Aðgangur er ókeypis .
