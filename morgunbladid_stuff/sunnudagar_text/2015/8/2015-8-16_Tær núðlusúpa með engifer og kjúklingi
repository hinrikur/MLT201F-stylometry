Unnur Guðrún Pálsdóttir á Happi sendi þessa uppskrift sem á rætur sínar að rekja til Filippseyja .
" Við maðurinn minn vorum á ferðalagi .
Við höfðum leigt okkur bíl í Maníla og hugðum á stutt ferðalag suður af borginni .
Það vildi ekki betur til en svo að bíllinn okkar bilaði eftir stutt ferðalag .
Til bjargar kom fimm manna fjölskylda sem keyrði fram á okkur á litlu vespunni sinni .
Þau buðu okkur heim til sín á meðan verið var að sækja bílinn og eldaði næstyngsta barnið þessa ljúffengu súpu handa okkur á meðan við biðum .
" Uppskrift fyrir 4-6 100 g soba-núðlur 1 msk .
ólífuolía 1 laukur , saxaður 1 msk .
engifer , fínsaxað 1 rauður sílepipar , skorinn í örmjóar sneiðar 1 sítrónugrasstöngull , marinn 4 stk. kaffírlímónulauf 1 gulrót , skorin í litla teninga 150 g sveppir , skornir í sneiðar 1 l grænmetissoð eða sama magn af vatni með grænmetiskrafti 2 msk .
tamari-sósa 400 g kjúklingabringur , skornar í litla teninga 2½ dl edamamebaunir 1 handfylli ferskt kóríander , saxað 4 handfyllir spínat Aðferð : 1 .
Sjóðið núðlurnar samkvæmt leiðbeiningum á pakka .
Kælið með köldu vatni .
Geymið .
2 .
Hitið olíu í potti og mýkið laukinn .
3 .
Setjið engifer , sílepipar , sítrónugras , kaffírlímónu , gulrót og sveppi saman við og steikið í stutta stund .
4 .
Bætið grænmetissoði og tamarísósu út í .
Látið suðuna koma upp og setjið kjúkling út í .
Látið suðuna koma aftur upp og bætið baunum út í .
Látið malla á lágum hita þar til kjúklingurinn er soðinn , u.þ.b. 10 mínútur .
5 .
Setjið kóríander út í .
Smakkið til með tamari-sósu ef þurfa þykir .
6 .
Skiptið núðlum og spínati niður í fjórar skálar og hellið súpunni yfir .
