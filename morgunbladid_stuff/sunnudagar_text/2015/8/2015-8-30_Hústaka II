Hópur listamanna sýnir verk á hústökusýningu Ekkisens sem verður opnuð í dag , laugardag , klukkan 17 , í tveggja hæða háu og aldargömlu einbýlishúsi á Bergstaðastræti 25 .
Sýningin er önnur í röð hústökusýninga á vegum Ekkisens , sýninga- og viðburðarýmis , en fyrr í sumar var opnuð hústökusýning í niðurníddu einbýlishúsi á Stöðvarfirði .
Um tuttugu listamenn úr ýmsum áttum hafa boðað þátttöku sína .
" Markmiðið með hústökusýningunum er að viðhalda sjálfbærni í sýningarstarfsemi myndlistarmanna og virkja sköpunarkraftinn , " segir Freyja Eilíf Logadóttir , sem opnaði sýningarrýmið Ekkisens fyrir ári í óíbúðarhæfum kjallara hjá ömmu sinni á Bergstaðastræti 25B .
