Fiski- og Grillmarkaðsstýran Hrefna Rósa Sætran lagði til uppskrift að grillaðri graskerssúpu .
Innihald 2 lítrar kókosmjólk 4 límónulauf 2 sítrónugrös 4 skalottlaukar , skornir í sneiðar 2 stk rauður sílepipar , skorinn í sneiðar 1 butternut-grasker ½ límóna 2 msk .
sykur 4 msk .
ristaðar kókosflögur 4 msk .
ristuð graskersfræ Skrælið graskerið , skerið mjög gróft niður og penslið með olíu .
Grillið graskerið þar til það er orðið fallega grillað .
Setjið það í eldfast mót og bakið í ofni í 30 mínútur við 180 ° C. ( Hér er hægt að sleppa því að grilla graskerið en þá þarf að baka það 15 mínútum lengur .
) Setjið kókosmjólkina í pott með límónulaufunum , gróft skornu sítrónugrasinu , lauknum og sílepiparnum .
Sjóðið niður um ¼ og sigtið súpuna .
Setjið kókosmjólkina aftur í pottinn og bætið graskerinu út og maukið með töfrasprota .
Smakkið súpuna til með límónusafa og sykri .
Setjið svo kókosflögurnar og graskersfræin ofan á .
