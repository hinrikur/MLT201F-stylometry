Herdís varar við svokölluðum hreiðrum , sem margir foreldar eru að kaupa þessa dagana .
" Þetta er svona tuska sem er með bólstruðum kanti og lítur út eins og hunda- eða kattakarfa .
Það er eitthvert æði fyrir þessu núna .
Þetta fóru fyrirtæki að framleiða eftir að það birtist mjög virt rannsókn , sem er rétt , að það hefur róandi áhrif á nýfætt barn að barnið sé í nánd við foreldra sína , heyri í þeim í svefni .
En þetta þýðir ekki að barnið þurfi að sofa uppi í rúmi hjá foreldrum sínum , heldur er talað um að þau þurfi bara að vera í næsta herbergi .
Þetta er stórhættulegur búnaður .
Fólki er talin trú um að barninu líði vel í þessu hreiðri og það minnki hættuna á því að maður velti sér fyrir barnið hafi maður það í rúminu hjá sér .
En börn kafna ekki í rúminu af því foreldrar leggjast ofan á þau , það er afar sjaldgæft .
Það er almennt rúmfatnaðurinn , dýnur og sængur í fullorðinsrúmum sem valda köfnun hjá börnum en ekki fólkið sjálft .
Þessi hreiður eru hættuleg að því leyti að þetta er ekki öryggisbúnaður .
Það eru bólstraðir kantar og allt sem er bólstrað og fer upp í rúm í dag þarf að standast öndunarprófun .
Það er mikill heimilisiðnaður kringum svona hluti en þeir sem taka að sér að sauma svona lagað vita ekki að ef þeir selja vöruna eru þeir ábyrgir samkvæmt lögum ef eitthvað kemur fyrir barn .
" 