Kleinuhringir og kaffi seldust best af því sem á boðstólum var í veitingatrukknum sem William Rosenberg ( 1916-2002 ) ók á milli byggingarstaða og verksmiðja í Massachusetts á fimmta áratug síðustu aldar .
Þessi ungi frumkvöðull ákvað í framhaldinu að opna veitingastað sem leggja skyldi áherslu á þetta tvennt : kaffi og kleinuhringi .
Staðurinn , sem opnaður var árið 1948 í bænum Quincy , fékk í fyrstu nafnið Open Kettle en var breytt í Dunkin ' Donuts tveimur árum síðar .
Dunkin ' Donuts-stöðunum fjölgaði hratt á næstu árum og árið 1955 fór Rosenberg að selja sérleyfissamninga til þeirra sem vildu opna staði undir nafni Dunkin ' Donuts .
Kleinuhringjastaðirnir voru komnir yfir 1.000 árið 1979 og eru nú yfir 11.000 í 33 löndum .
Stærsti markaður Dunkin ' Donuts utan Bandaríkjanna er Suður-Kórea en þar í landi eru um 900 staðir .
Það var fyrst árið 2014 sem kleinuhringjarisinn náði inn á Norðurlöndin þegar opnað var í Täby Centrum-verslanamiðstöðinni í Stokkhólmi .
Síðan var opnað í Kaupmannahöfn og nú í Reykjavík .
