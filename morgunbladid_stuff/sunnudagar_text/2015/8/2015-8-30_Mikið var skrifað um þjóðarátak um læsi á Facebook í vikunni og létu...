Mikið var skrifað um þjóðarátak um læsi á Facebook í vikunni og létu rithöfundar sig þetta varða .
Gerður Kristný skrifaði : " Ég sá bara á feisbúkk áðan að hafið væri þjóðarátak um læsi .
Þetta kemur rithöfundum náttúrlega eeeekkert við .
" Andri Snær Magnason skrifaði : " Þjóðarátak um læsi .
Verður spennandi að sjá hvort bækur séu taldar tengjast læsi á einhvern hátt , en skattur á barnabækur var nýlega hækkaður , skólabókasöfn hafa mörg hver haft takmörkuð fjárráð og ekki átt nýjustu bækur að hausti , barnabókahöfundar fá skarðan hlut þegar kemur að starfslaunum og fræði og fræðslurit fyrir íslensk börn eru allt of fá og fábreytt - enda þurfa forlög að reiða sig á , , markaðinn " sem er eðli málsins örsmár þegar aðeins 4000 krakkar eru í hverjum árgangi .
" Stefán Pálsson : " hefur á tilfinningunni að þeir Fésbókarvinir sem mest tjá sig um lestrarkennslumálin eigi það sameiginlegt að hafa komið meira og minna læsir inn í skólakerfið og búi því yfir sérlega ómarktækum reynslusögum ...
" Flóttamannavandinn í Evrópu er mikið fréttaefni um þessar mundir og hafa margir Íslendingar skoðun á því máli og finnst við ekki gera nóg .
Hallgrímur Helgason : " Evrópusambandið er til í að taka á móti 20.000 flóttamönnum , af öllum þeim milljónum sem nú eru á vergangi .
Hvernig væri að við Íslendingar byðumst til að taka við 20.000 sjálfir ? Við gætum til að mynda nýtt eitthvað af aukahúsunum sem við eigum , sumarbústöðum og sumarhúsum .
Ég býð fram eitt slíkt í Hrísey .
Við getum varla haldið áfram lífi okkar eins og ekkert sé .
" 