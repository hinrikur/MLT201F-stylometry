Varla er til undarlegri fæðutegund en sílepipar .
Aðeins agnarögn af habaneró , jalapenjó , eða kajenne getur búið yfir svo miklum krafti að enginn heilvita maður ætti að leggja sér þá til munns .
Engu að síður hefur mannkynið borðað sterkt kryddaðan mat svo öldum skiptir , og notið vel .
Undanfarin ár hefur neysla á sterkum kryddum aukist verulega á heimsvísu , hugsanlega sökum vinsælda mexíkóskra salsarétta , auk indverskra og taílenskra .
Nú hafa vísindamenn sem rannsaka þetta undarlega aðdráttarafl sterkrar fæðu fundið vísbendingu sem kann að skýra vinsældir hennar .
Hún er hreinlega holl .
Rannsóknir eru enn á frumstigi en benda þó til þess að sterkur matur hafi alla vega heilsustyrkjandi eiginleika , allt frá því að auka brennslu til þess að draga úr líkum á hjartasjúkdómum og krabbameini .
Rannsóknin er byggð á gögnum sem safnað var saman af hálfri milljón manna á árunum 2004-2008 .
Tekið var tillit til aldurs , kyns , menntunar , hjúskaparstöðu , áfengisneyslu , reykinga , heilsufarssögu og annarra breytna og í kjölfarið komist að því að neysla sterks matar drægi úr dánarlíkum .
Þeir sem snæddu sterkan mat 1-2 í viku lækkuðu dánarlíkur sínar um 10% og þeir sem átu sterkan mat 3-7 sinnum í viku lækkuðu dánarlíkur sínar frekar um 14% .
