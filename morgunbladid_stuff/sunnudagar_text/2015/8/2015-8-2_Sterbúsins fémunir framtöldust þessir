Már Jónsson , prófessor í sagnfræði við Háskóla Íslands , hefur tekið saman í bók nákvæmar skrár fyrir eignir 96 einstaklinga sem bjuggu á Íslandi á tímabilinu 1722-1820 .
Þeirra á meðal voru holdsveikur niðursetningur , feðgar sem drukknuðu , rektorsfrú í Reykjavík og örbjarga piparsveinn .
Lögboðið var að skrá eignir nýlátins fólks og sinntu hreppstjórar því starfi með stakri prýði .
Allt var skráð , frá götóttum höttum til slitinna næturgagna .
Bókin er hvort tveggja í senn fræðandi og þrælfyndin aflestrar og býður manni að íhuga hversu gott maður hefur það miðað við forfeður sína .
