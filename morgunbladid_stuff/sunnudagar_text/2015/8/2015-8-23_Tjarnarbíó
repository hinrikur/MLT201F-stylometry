Ný verk listakonunnar Huldu Hlínar Magnúsdóttur verða til sýnis í Tjarnarbíói á Menningarnótt í dag , laugardag , kl. 13-23 .
Sýningin ber nafnið Forum / Torg / Square og er einkasýning .
" Listsköpun Huldu einkennist af sterkum litasamsetningum og hreyfingu / flæði .
Nýjustu verk Huldu eru óhlutbundnari en áður .
Verkin eru sjónrænt , dularfullt ferðalag í hugrænan heim .
Nýjustu verkin hafa mörg hver lífrænan blæ og minna stundum á landslag innan frumu , lífveru eða plöntu .
Önnur verk minna á flæðandi dramatíska kletta eða fjöll , " segir m.a. í tilkynningu .
Allar nánari upplýsingar um listakonuna eru á vefnum huldahlin.com 