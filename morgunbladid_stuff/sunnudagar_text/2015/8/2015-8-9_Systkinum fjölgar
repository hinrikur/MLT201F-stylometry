Áfram bætist í flokk íslenskra þjóðarfjalla .
Eins og sagði frá í Morgunblaðinu um síðustu helgi eru nokkur fjöll á landinu býsna lík Herðubreið , en slík voru í grein blaðsins kölluð systkini drottningar .
Þar voru í dæminu Eiríksjökull , Hrafnabjörg við Þingvelli , Hlöðufell og Kjalfell á Kili .
Athugulir lesendur hafa síðan bent á að Búrfell í Þjórsárdal sé um margt sviplíkt fyrrnefndum fjöllum – og komist þannig í þjóðflokkinn .
Búrfell er 669 metra hár móbergsstapi .
Þjórsá , í sínum gamla farvegi , rennur austan með fjallinu og við suðurenda þess eru fossarnir Tröllkonuhlaup og Þjófafoss í ánni .
Nú hefur Þjórsá verið virkjuð við Búrfell og er svokallað Bjarnalón norðaustan við fjallið .
Fallorkan nýtist í Búrfellsvirkjun undir Sámastaðamúla , sem var fyrsta stórvirkjun Íslendinga .
Í blaðinu um síðustu helgi var Kjalfell ranglega sagt í myndatexta vera Hlöðufell og leiðréttist það hér með .
