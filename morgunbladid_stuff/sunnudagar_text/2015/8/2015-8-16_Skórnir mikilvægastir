Hlaup hafa lengi verið stunduð á Íslandi en undanfarin ár hefur vöxtur verið í íþróttinni .
Torfi H. Leifsson , hlaupari og stofnandi síðunnar www.hlaup.is er eflaust manna fróðastur um hlaupamenninguna á Íslandi og vöxt hennar undanfarin ár .
" Síðan var opnuð árið 1996 og frá þeim tíma hefur fólki fjölgað gífurlega sem stundar útihlaup .
Ég myndi segja að það hafi byrjað að verða vakning fyrir um tíu árum en vissulega má halda því fram að aukningin undanfarin þrjú til fjögur ár hafi verið meiri en árin á undan .
" Hvað veldur þessum aukna áhuga ? " Núna er ekki gott að segja að eitthvað eitt hafi áhrif frekar en annað en vissulega hafa stór hlaup eins og Reykjavíkurmaraþonið haft sitt að segja ásamt auknum áhuga á bættri heilsu með hreyfingu .
Reykjavíkurmaraþonið fær mikla athygli og auglýsingu og margir sem ekki hafa stundað hlaup áður eru að skrá sig til leiks t.d. í 10 km og eru þá að hlaupa fyrir eitthvert gott málefni .
Þannig rata margir inn , í þennan hlaupaheim , " segir Torfi .
Hlauparar geta verið á öllum aldri flestir hafa verið að koma inn í hlaupin og stunda þau á aldrinum 35 til 55 að sögn Torfa en breyting hefur orðið á því á undanförnum árum .
" Ég hef orðið var við mikla aukningu hjá bæði yngri og eldri hlaupurum .
Fólk er að byrja að hlaupa sér til heilsubótar allt frá tvítugu og einnig eru að koma fleiri eldri einstaklingar inn í hlaupin en það eru dæmi um að fólk sem er 70 plús er að byrja að hlaupa .
" Kostnaður við útihlaup er ekki mikill og má ætla að það hafi eitthvað með vinsældir hlaupa að gera en hvaða búnað þurfa hlauparar helst að fjárfesta í ? " Góðir hlaupaskór eru það helsta sem hlauparar þurfa að fá sér .
Ef fólk sem er að byrja að hlaupa ætlar sér að nýta lélega eða gamla íþórttaskó , aukast líkur á meiðslum og eymslum eftir hlaup .
Þess vegna er mikilvægt að hafa skóbúnaðinn í lagi .
Í dag er vel hægt að fá góða skó í kringum 20 þúsund og ég mæli með að fólk fari í þekktari merki .
Annar búnaður getur verið mjög hefðbundinn og sambærilegur öðrum íþróttum .
" 