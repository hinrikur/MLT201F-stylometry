Að vefa saman DNA nefnist sýning sem opnuð verður á Torgi Þjóðminjasafnsins í dag , laugardag , kl. 14 .
Sýningin er samvinnuverkefni íslenska vöruhönnuðarins Hönnu Dísar Whitehead og skoska textílhönnuðarins Claire Anderson .
" Hönnuðirnir leitast við að veita íslenskum og skoskum textíl nýja merkingu með því að flétta saman aðferðum og þáttum úr handverki og þjóðarímynd .
Í verkefninu er farið aftur í tímann og skoskt og íslenskt handverk rannsakað allt aftur til sameiginlegra forfeðra .
Markmið rannsóknarinnar var m.a. að kanna hvaða þátt handverkið átti í að móta sjálfsmynd þjóðanna og bera saman hefðir þeirra á þessu sviði , " segir m.a. í tilkynningu .
Þar kemur fram að verkefnið er styrkt af Creative Scotland og Ístex .
