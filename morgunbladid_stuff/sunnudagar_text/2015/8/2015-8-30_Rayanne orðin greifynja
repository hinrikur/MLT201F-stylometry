Margir muna áreiðanlega eftir Allison Jay Langer í hlutverki sínu sem Rayanne Graff í þáttunum goðsagnakenndu My So Called Life frá tíunda áratugnum .
Hún var þar fremst í flokki ásamt Claire Danes og Jared Leto , sem hefur gengið vel síðan þá , en Langer er nú greifynjan af Devon .
Langer kom enn fremur fram í þáttum á borð við Baywatch og Seinfeld .
Hún kynntist eiginmanni sínum Charlie Courtenay á The Hard Rock Circle Bar í Las Vegas en hafði ekki hugmynd um að hann væri sonur og erfingi jarlsins af Devon fyrr en eftir að þau höfðu verið saman í nokkra mánuði og hann keyrði með hana að kastala fjölskyldunnar .
" Það var eins gott , því ég hefði ekki vitað hvað ég ætti að gera við þessar upplýsingar , " sagði hún í viðtali .
Þetta er því algjör Öskubuskusaga .
Þau gengu í hjónaband árið 2002 og þá fékk hún titilinn " lafði " .
Fyrr í mánuðinum lést síðan tengdafaðir hennar og það þýðir að Charlie Courtenay er jarl og hún sjálf greifynja .
Hjónin munu nú taka við rekstri fjölskyldukastalans , hins 600 ára gamla Powderham-kastala , sem er nærri Exeter .
Hún hefur ekki tjáð sig um titilinn nú , en árið 2009 hafði hún þetta um málið að segja : " Við notum ekki titlana daglega en þeir eru þarna og við virðum söguna sem gat þá af sér .
Í raun og veru erum við samt bara venjuleg fjölskylda .
" 