Rithöfundurinn Hallgrímur Helgason skrifaði um embætti forseta Íslands á Facebook : " Morgunútvarpið sagði frá skoðanakönnun sem sagði helming landsmanna vilja takmarka kjörtímabil forseta Íslands við þrjú eða færri og lék að því loknu " Ómissandi fólk " með Magga Eiríks .
" Kirkjugarðar heimsins / geyma ómissandi fólk .
" " Silja Aðalsteinsdóttir bókmenntafræðingur skrifaði athugasemd sem margir tóku undir : " Ég tók eftir að einn hópur skar sig úr og finnst sumt fólk ekki ómissandi .
Mér kemur stundum í hug að í landinu búi tvær þjóðir , Íslendingar og framsóknarmenn .
" Það hefur líklegast ekki farið framhjá neinum Facebook-notanda að Reykjavíkurmaraþonið er hlaupið um helgina en margir þátttakendur hlaupa til styrktar ýmsum verðugum málefnum .
Sjónvarpsmaðurinn Helgi Seljan spyr sig : " Er enginn að hlaupa til styrktar útgerðinni í þessu maraþoni ? " Ellen Jacqueline Calmon , formaður ÖBÍ , gerir grein á vefnum vertunaes.is að umtalsefni en í greininni fjallar Patrycja Wittstock Einarsdóttir um hvernig það sé að vera með erlent nafn í atvinnuleit en nafnið virðist geta flækst fyrir .
" Þetta þekki ég mjög vel , bæði á eigin skinni og svo hefur þetta einnig verið reynsla mannsins míns sem er sænskur og pabba míns sem er franskur .
Ég var eitt sinn spurð í atvinnuviðtali , hvort ég gæti alveg skrifað íslensku , verandi með svona útlenskt nafn og allt , og beðin um að sýna skólaritgerð þess efnis .
Ég gerði það og fékk starfið .
Verum næs , við alla ! " 