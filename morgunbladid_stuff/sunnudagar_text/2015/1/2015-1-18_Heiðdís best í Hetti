Nýlega var íþróttamaður Hattar á Egilsstöðum árið 2014 kynntur og var fótboltakonan Heiðdís Sigurjónsdóttir valin .
Heiðdís þótti standa sig vel í sumar sem fyrirliði meistaraflokksliðs Hattar .
Hún lék fimm leiki með U19 landsliði Íslands .
Í öðrum greinum voru eftirtaldir valdir : Guðjón Hilmarsson er blakmaður ársins , Kristinn Már Hjaltason fimleikamaður ársins , Atli Pálmar Snorrason var valinn maður ársins í frjálsum íþróttum og Hreinn Gunnar Birgisson í körfubolta .
Á samkomunni á Egilsstöðum voru það Björn Ingimarsson , bæjarstjóri Fljótsdalshéraðs , og Davíð Þór Sigurðarsson sem afhentu verðlaunin .
Við þetta tilefni voru starfsmerki Hattar veitt í þriðja sinn en þau hljóta einstaklingar sem hafa unnið óeigingjarnt starf í þágu félagsins til lengri tíma .
Hafsteinn Jónasson fékk starfsmerki fyrir vinnu sína í þágu Hattar , svo sem formaður aðalstjórnar og á vettvangi körfuboltadeildar .
Þá fékk Elín Sigríður Einarsdóttir starfsmerki fyrir vinnu og stjórnarsetu en hún hefur meðal annars verið formaður fimleika- og skíðadeilda og virk í foreldrastarfi .
