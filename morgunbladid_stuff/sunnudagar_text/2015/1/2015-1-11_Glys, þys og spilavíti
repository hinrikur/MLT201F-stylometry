Macau er ekki lengur lélegri útgáfan af Las Vegas heldur hefur staðurinn vaxið og dafnað síðustu ár .
Tekjurnar af spilavítunum þar eru sex sinnum meiri en í Las Vegas .
Nýríkir Kínverjar streyma þangað til að stunda fjárhættuspil og skemmta sér .
Macau hefur þó upp á margt fleira að bjóða en spilavíti .
Portúgölsk arfleifð staðarins þýðir að matargerðin þar er suðupottur af evrópskum , afrískum , indverskum og kínverskum mat .
Hvar annars staðar er hægt að heimsækja kínverskt búddahof um morguninn , fara í hæsta teygjustökk í heimi yfir miðjan daginn , borða á Michelin-veitingastað um kvöldið , fara í sitt fínasta púss á skemmtisýningu um kvöldið og enda á nætursnarli á kínverskum götumarkaði ? 