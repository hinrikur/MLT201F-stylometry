Skepna snýr aftur á svið vegna mikillar eftirspurnar .
Er þetta leikrit sem allir verða að sjá ? Skepnan á klárlega mikið erindi .
Hún fjallar í grófum dráttum um það hvernig sjálfhverfa , afskiptaleysi og ómanneskjuleg hegðun gagnvart hvers gagnvart öðrum veldur hringrás enn ómanneskjulegri hegðunar .
Við fáum að heyra sögur gríðarmargra litríkra persóna , til dæmis óvirka fíkilsins Joe og glæpanördsins Monty og fylgjumst með vonlausasta pari veraldarsögunnar , Alla og Ninu .
Þessar persónur reyna að feta sig í átt að einhverju sem líkist hamingjusömu lífi , en tilraunirnar eru misgáfulegar og oftar en ekki gríðarlega grátbroslegar .
Þótt efnistökin virðist þung þá er verkið fullt af húmor og mjög fyndið á köflum , þannig að það ætti að höfða til ansi margra .
Hversu mikil skepna ertu á sviði ? En í daglegu lífi ? Ég er nú bara eins mikil skepna á sviði og hlutverkið krefst af mér hverju sinni .
Þarna eru nokkur sem krefjast töluverðs skepnuskapar , en líka mörg þar sem maður sýnir á sér töluvert mýkri hliðar .
Í daglega lífinu held ég að ég sé ágætlega ljúfur og ég geti verið ákveðin jarðýta þegar á reynir .
Er ekki krefjandi að leika einleik og þurfa að stóla algjörlega á sjálfan sig ? Það er jú auðvitað töluvert álag að leika einleik , sérstaklega svona erfitt verk þar sem maður bregður sér í ein fjórtán hlutverk .
Fókusinn er allur á þér og ef þú klikkar þá hrynur allt .
Enginn annar er til staðar til að deila ábyrgðinni á framvindunni þannig að maður verður bara að hysja upp um sig brækurnar og standa sig .
Leikstjórn , leiklist eða tónlist ? Ég held að blanda af þessu öllu sé það sem heillar mig mest .
Ég er svolítið týpan sem þarf að vera með tuttugu járn í eldinum í einu .
Síðastliðin ár hef ég einna mest starfað við leikstjórn af þessu þrennu en tími ekki að sleppa leiklist né tónlist .
Þetta er einfaldlega allt gríðarlega skemmtilegt .
Myndirðu keppa aftur um sæti í Eurovision ef svo bæri undir ? Ekki spurning .
Mér finnst mjög gaman að syngja og þau skipti sem ég hef tekið þátt í þessari keppni , sem aðalsöngvari , bakrödd eða bakvið tjöldin hafa öll verið gríðarlega skemmtileg .
Þessi keppni er dásemd , alveg sama hvort maður horfir með einlægnis- eða kaldhæðnisgleraugunum .
