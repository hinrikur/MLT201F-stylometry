Með því að nota myndavélina í símanum mælir Instant Heart Rate hjartsláttinn og þykir appið með þeim betri á þessu sviði og hefur fengið góða dóma .
Þessar upplýsingar er hægt að nota í þjálfunarskyni því í appinnu eru ennfremur upplýsingar um til dæmis hvort hjartslátturinn sé nógu hraður til að æfingin virki sem fitubrennsla og svo er að sjálfsögðu hægt að deila herlegheitunum á Facebook og Twitter .
Ókeypis fyrir iOS og Android .
Fyrir hlaupa- og hjólatúra Strava er gott app til að fylgjast með hlaupa- og hjólatúrum og til að deila þeim upplýsingum með vinum .
Það sker sig frá keppinautunum með því að höfða til keppnisskapsins í fólki og fá það til að taka þátt í áskorunum .
Strava er hægt að nota með margskonar GPS-tækjum og líka hægt að nota það með Google Glass .
Ókeypis fyrir iOS og Android .
Jóga fyrir alla Yoga Studio segist vera app fyrir alla , sama hversu vanir þeir eru eða hversu mikinn tíma iðkendurnir hafa .
Í appinu er að minnsta kosti að finna 65 mismunandi tíma sem eru tíu mínútur til klukkustund að lengd og mismunandi erfiðir .
Það er hægt að velja mismunandi umhverfishljóð til að spila undir æfingunni , æfa á sama tíma og aðrir eða þegar manni hentar .
Ennfremur er hægt að fá hjálp með 280 jógastellingar .
Fyrir iOS og kostar 5,01 dali .
Til að verða sterkari StrongLifts 5x5 er lyftingaapp sem byggist eins og titillinn gefur til kynna á fimm sinnum fimm endurtekningum .
Þetta þykir góð leið til að byggja upp vöðva og tapa fitu en er ekki auðvelt fyrir óvana .
Takmarkið er að auka smám saman við þyngdina í æfingunum og verða þannig sterkari .
Áherslan er á stóru vöðvana í líkamanum .
Miðað er við að æfa þrisvar í viku í um 45 mínútur í senn .
Æfingakerfið er byggt á því sem Reg Park , mentor Arnolds Schwarzeneggers , kynnti til sögunnar .
Höfundur appsins heitir Mehdi og þróaði kerfið áfram .
Auðvelt er að halda utan um æfingarnar í appinu , sem sýnir líka framfarir vel .
Ókeypis fyrir iOS , Android .
Jóga í vasanum Með Pocket Yoga er maður með eigið jógastúdíó í vasanum .
Í því er að finna ítarlegar leiðbeiningar , bæði í gegnum talað mál og myndbönd af hundruðum af mismunandi jógastellingum .
Ennfremur kemur fram hvaða kosti hver stelling hefur og þar með meint áhrif á heilsuna .
Notendur geta valið á milli þriggja erfiðleikastiga og þriggja lengda .
Appið skráir æfingarnar svo þægilegt er að fylgjast með notkuninni .
Fyrir iOS , Android , kostar 3,75 dali .
Keppni við náungann Fitocracy er samfélagsmiðill fyrir þá sem eru háðir líkamsrækt .
Fólk notar appið til að hvetja sig áfram í æfingunum og er hægt að keppa við náungann og vinna sér inn stig .
Hægt er að fylgjast með öðrum og setja inn athugasemdir og hvatningu innan appsins .
Keppni af þessu tagi hvetur marga áfram og heldur þeim við efnið .
Hægt er að fylgja fjöldamörgum tilbúnum æfingum og fá næringar- og þjálfunarráð frá sérfræðingum .
Ókeypis fyrir iOS og Android en býður upp á áskriftarleiðir .
Leiðbeint með teiknimyndum Vefurinn Digitaltrends.com lofsamar þetta app og segir það þægilegt í notkun og auðvelt sé að skrá og fylgjast með æfingum .
Það sem er öðruvísi í þessu appi er að leiðbeiningarnar eru teiknimyndir , ekki myndbönd .
Teiknimyndirnar eru spilaðar sjálfkrafa og endurtaka sig líka sjálfkrafa svo þú þarft ekki að setja á pásu eða endurtaka ef þú vilt fylgjast sérstaklega vel með einhverju .
Appið spyr þig hvaða búnað þú átt áður en það stingur upp á æfingu svo þú lendir ekki í því að eiga að grípa ketilbjöllu eða jógabolta sem er ekki til .
Ókeypis fyrir iOS , Android .
Tækni í þágu þjálfunar Hægt er að nota tæknina í sína þágu til að hjálpa til við að efna áramótaheitin um betri heilsu , sterkari líkama og lífsstílsbreytingu til framtíðar .
Hér verða talin upp nokkur öpp sem gagnast til ólíkra æfinga , allt frá jóga til lyftinga .
Öppin er jafnan hægt að nota til að skrá æfingarnar , deila þeim með vinum , fá kennslu og fleira .
Inga Rún Sigurðardóttir ingarun@mbl.is Jóga fyrir hlaupara og betri svefn Daily Yoga er ætlað jógum sem eru komnir mislangt í listinni en ókeypis útgáfan er miðuð við byrjendur .
Boðið er upp á stutta tíma með tónlist og aðgangi að lista yfir margar mismunandi jógastellingar .
Hægt er að æfa í styttri eða lengri tíma í einu .
Þegar jógaástundunin hefur aukist er hægt að kaupa áskrift fyrir tíu dali en áskriftarútgáfan býður upp á fleiri möguleika , svo sem að leggja áherslu á þyngdartap eða ákveðinn líkamshluta .
Þá er hægt að hlusta á kennslu í beinni og horfa á myndbönd í HD-gæðum .
Í gegnum keypta appið er líka hægt að gera jóga fyrir hlaupara , betri svefn , heilbrigðan háls og morgunjóga .
Fyrir iOS , Android .
Rístu upp úr sófanum C25K er gott app fyrir þá sem eru rétt að rísa upp úr sófanum og að byrja að hlaupa .
Það miðast að því að byrjendur geti hlaupið fimm kílómetra eftir aðeins níu vikna æfingar ef fylgt er planinu um að æfa að minnsta kosti þrisvar sinnum þrjátíu mínútur á viku .
Æfingarnar byggjast á blöndu af hlaupum og göngu og eiga að byggja þolið upp hratt .
Ókeypis fyrir iOS og Android .
