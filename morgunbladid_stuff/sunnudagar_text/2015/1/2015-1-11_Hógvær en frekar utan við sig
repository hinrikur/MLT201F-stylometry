Jón Arnór Stefánsson er fæddur 21. september 1982 , klukkan 6 um morgun , í Skövde , Svíþjóð .
Sólin ( grunneðli og lífsorka ) , Venus ( kærleiksorka ) og Rísandi ( framkoma ) eru í hinu jarðbundna Meyjarmerki , Tunglið ( tilfinningar og vanahegðun ) í hinum næma og dula Sporðdreka , Merkúr ( hugsun ) í hinni fáguðu og kurteisu Vog og Mars ( baráttuorkan ) í hinum líflega og leitandi Bogmanni .
Innhverfur og dulur Jón Arnór er hógvær og jarðbundinn í grunneðli sínu .
Hann er duglegur og samviskusamur .
Hann er innhverfur , dulur og frekar lokaður tilfinningalega , a.m.k. gagnvart ókunnugum .
Hann er næmur og frekar utan við sig .
Hann dvelur því töluvert í eigin heimi .
Jón Arnór býr yfir miklum sprengikrafti þegar líkamlegt atgervi og íþróttir eru annars vegar .
Þegar litið er til heildarinnar má segja að Jón Arnór sé fallegur og heilsteyptur maður .
Venus , kærleiks- og fegurðarorkan , var að rísa yfir sjóndeildarhringinn þegar hann kom í þennan heim .
Sjálfsgagnrýni getur stíflað tjáningu Jón Arnór er kurteis , yfirvegaður og málefnalegur þegar hugsun er annars vegar .
Hann hefur sterka réttlætiskennd .
Hann vandar sig hvað varðar máltjáningu og það stundum um of , þ.e.a.s. sjálfsgagnrýni getur háð honum og stíflað tjáningu hans .
Þessi eiginleiki getur hindrað hann í að afla sér menntunar .
Á móti má segja að Jón Arnór er athafnamaður , sá sem vill hreyfa sig líkamlega og framkvæma , en ekki sitja hangandi yfir bókum .
Það er í raun næsta augljóst .
Sem Meyja þá beinist athygli hans töluvert að heilsumálum , því að hámarka afköst líkamans og huga vel að næringu og hvíld .
Það er Meyjan sem fann upp á því að telja kaloríur í einstökum matvælum .
Hún er smámunansöm og nákvæm svo um munar .
Og fullkomnunaráráttan er sterk .
Í góðu jafnvægi Jón Arnór er í góðu jafnvægi þegar tilfinningar eru annars vegar .
Þessi þáttur tilverunnar er ekki að þvælast fyrir honum .
Hann elskar Lilju sína og börnin .
Punktur .
Hann er mikill fjölskyldumaður .
Hann er opinn og hlýr gagnvart sínum nánustu , en var um sig og varkár gagnvart ókunnugum .
Hann er sömuleiðis frekar gagnrýninn á sjálfan sig , næmur á neikvæðni og ýmis smáatriði sem hann kann að sjá í eigin fari .
Má brjóta sig út úr skelinni Elsku Jón .
Þú ert afreksmaður í íþróttum .
Það er augljóst .
Þú býrð yfir miklum sprengikrafti .
Baráttuorka þín ( mars ) er eldur ( í Bogmanni ) .
Þú starfar einungis á fullum dampi þegar þú logar af áhuga .
Orkukerfi þitt er frekar kalt , fyrir utan baráttuorkuna .
Til að hún blómstri þarftu að hita vel upp , ná upp bruna sem kveikir í stríðsmanninum .
Vandamálið við eldinn er að það er ekki hægt að segja honum að loga í þrjár mínútur og síðan slökkva í þrjár og kveikja aftur í þrjár .
Þú þarft að vita af þessu og þjálfari þinn þarf sömuleiðis að vita af þessu .
Einhverjum kann að finnast þetta eld-tal einkennilegt .
En málið er að eldsmerkin , Hrútur , Ljón og Bogmaður , búa yfir þeim eiginleikum að þurfa að loga og brenna af áhuga , til að hafa fullan aðgang að orku sinni .
Síðan er það hógværðin .
Þú mátt láta vita meira af þér .
Mátt brjóta sjálfan þig aðeins út úr skelinni .
Og í kjölfarið taka aukin völd á vellinum .
Hógværð er kostur , en ef þú situr um of á eigin egói , þá ná eldurinn og sprengikrafturinn ekki að njóta sín sem skyldi .
Vertu endilega kurteis í einkalífinu , en leyfðu villimanninum að koma fram í hita leiksins .
Og að lokum , fullkomnunarþörf , sjálfsgagnrýni og ímyndunarafl .
Ég tel , Jón Arnór , að þú eigir til að brjóta þig niður .
Hafa áhyggjur af smáatriðum .
Tala of mikið við sjálfan þig .
Jóga og hugleiðsla geta hjálpað upp á þetta atriði .
Hugleiðsla sem þjálfun í vakandi athygli , því að vera án þess að hugsa , getur hjálpað þér að ná enn lengri í íþróttinni .
Íþróttamaður sem er stöðugt að hugsa um stöðuna í hita leiksins getur fyllst kvíða sem dregur úr getu hans .
Ef hann er að hugsa um eigin frammistöðu og lítur um of á klukkuna , þá tapar hann einbeitingu .
Íþróttamaður sem hugsar hvorki um stöðu leiksins né gang klukkunnar , dreifir ekki athygli sinni og berst af krafti fram á síðustu stundu .
Hann einbeitir sér allan tímann .
Hann getur framkvæmt hvað sem er , á sekúndubroti .
• Jón Arnór Stefánsson er í sambúð með Lilju Björk Guðmundsdóttur , lögfræðingi , og þau eiga tvö börn , Guðmund Nóel og Stefaníu Björk .
• Foreldrar hans eru Stefán Eggertsson og Ingigerður Jónsdóttir .
Jón Arnór kemur úr mikilli íþróttafjölskyldu og systkini hans , Íris , Ólafur , Stefanía og Eggert , hafa öll látið til sín taka á því sviði og Ólafur var jafnframt fjórum sinnum kosinn íþróttamaður ársins á árunum 2002-2009 .
• Hann lék körfubolta upp alla yngri flokkana með KR og fór síðar í nám til Bandaríkjanna .
Tímabilið 2000-2001 var fyrsta tímabil hans með KR í úrvalsdeild og var hann þá valinn besti nýliði deildarinnar .
• Árið 2002 hélt hann svo út í atvinnumennsku og hófst þá blómlegur ferill hans erlendis þar sem hann hefur spilað körfubolta í bestu deildum heims .
Hann hefur komið víða við og meðal annars spilað í NBA-deildinni í Bandaríkjunum , Rússlandi , Þýskalandi og Spáni .
• Jón Arnór hefur spilað með íslenska landsliðinu frá 18 ára aldri og fór fyrir liðinu í sumar þegar það bar sigurorð af liði Breta í mögnuðum leik og tryggði sér þannig í fyrsta skipti sæti í lokakeppni Evrópumótsins í körfuknattleik sem fram fer í september .
