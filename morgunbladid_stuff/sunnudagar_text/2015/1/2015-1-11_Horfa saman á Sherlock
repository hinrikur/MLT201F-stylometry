Bala Kamallakharan fjárfestir hefur verið áberandi í íslenska frumkvöðlasamfélaginu undanfarin ár .
Bala er upphaflega frá Indlandi en er löngu búinn að skjóta rótum hér á landi og býr í Fossvoginum með konu sinni Ágústu Berg og dóttur þeirra Miru Esther , að ógleymdum heimilishundinum Nölu Kamalakharn .
Þátturinn sem allir geta horft á ? Okkur finnst mjög gaman að horfa saman á góða fjölskylduþætti eins og t.d. Merlin og Sherlock .
Þessir þættir eru í miklu uppáhaldi hjá dótturinni .
Maturinn sem er í uppáhaldi hjá öllum ? Mexikóskur og ítalskur matur er nokkuð sem allir í fjölskyldunni eru mjög hrifnir af og er mikið í boði .
Indverskur matur er einnig í miklu uppáhaldi og reynum við oft nýjar og spennandi uppskriftir heima .
Skemmtilegast að gera saman ? Við sem fjölskylda ferðumst mikið saman bæði til að heimsækja vini og ættingja um allan heim sem og til að kynnast nýjum stöðum .
Einnig eyðum við tíma á sumarhúsi okkar og förum mikið út að ganga með hundinn hana Nölu .
Borðið þið morgunmat saman ? Þegar við getum og alltaf um helgar en þá gefum við okkur góðan tíma til að tala saman og plana daginn .
Hvað gerið þið saman heima ykkur til dægrastyttingar ? Förum út að ganga , lesum ( við lesum öll mjög mikið ) , vinnum í garðinum ( Mira kýs þó kannski frekar að horfa á ) , leikum við Nölu og horfum á góða bíómynd .
