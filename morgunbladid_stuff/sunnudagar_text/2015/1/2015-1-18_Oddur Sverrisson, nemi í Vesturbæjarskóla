Andrés önd er í miklu uppáhaldi .
Mér finnst mjög skemmtilegt að lesa Syrpur og les þær alltaf áður en ég fer að sofa .
Stundum sofna ég seint út af því að ég er að lesa og get ekki hætt .
Það er af því að mér finnst mjög gaman að lesa þær og ég er líka fljótur að því .
Ég er búinn að lesa mjög margar Syrpur , ég á nokkrar en annars fer ég á bókasafnið til að taka þær .
Ég les líka Andrésblöð .
Uppáhaldspersónan mín er Andrés önd af því að hann lendir í svo miklum ævintýrum og hjálpar líka Jóakim frænda sínum .
Bjarnabófarnir og Hexía de Trix eru oft að stela úr peningageyminum hans Jóakims .
Vísindabækur eru líka í miklu uppáhaldi hjá mér .
Mér finnst gaman að lesa svona eins og Stiklað á stóru um býsna margt , svo finnst mér líka Umhverfis Ísland í 30 tilraunum eftir Ævar Þór Benediktsson mjög skemmtileg .
Ég fékk hana í jólagjöf og líka aðra bók eftir hann sem heitir Þín eigin þjóðsaga .
Ég á líka Vísindabók Villa 1 og finnst gaman að gera tilraunir úr henni .
Bróðir minn fékk Vísindabók Villa 2 í jólagjöf .
Ég fékk Galdrabók Einars Mikaels í jólagjöf og ég er búinn að skoða hana mikið .
Við bræðurnir eigum margar risaeðlubækur þannig að ég er búinn að læra mikið um risaeðlur .
Það er gaman að fara á bókasafnið í Vesturbæjarskóla og ég er nýbúinn að lesa Dagbók Kidda klaufa .
Hetjan er bók sem ég tók á bókasafninu og fjallar um Gunnar , mann sem er að berjast og býr á Hlíðarenda og dó í endinn .
Ég er búinn að lesa hana tvisvar .
Mamma og pabbi lásu mikið fyrir mig þegar ég var lítill .
Þá voru Litla skrímslið og stóra skrímslið og Barbapabbi í uppáhaldi .
Næst langar mig að lesa Harry Potter og Skúla skelfi .
