Framleiðendur vinsæla þrívíddarpennans 3Doodler , kynna nú til sögunnar 75% minni þrívíddarpenna sem vegur einungis 50 grömm .
Nýi penninn ber heitið 3Doodler 2.0 og er framleiddur af bandaríska fyrirtækinu WobbleWorks .
Penninn er nokkurs konar þrívíddarprentari sem gerir fólki kleift að teikna þrívíðar fígúrur og skissa þannig bókstaflega út í bláinn .
Þrívíddarpennar eru ekki ósvipaðir límbyssum því þeir bræða plast og þorna síðan snöggt á eftir sem auðveldar fólki að móta form og fígúrur úr plastinu og skapa þannig áhugaverð verk .
