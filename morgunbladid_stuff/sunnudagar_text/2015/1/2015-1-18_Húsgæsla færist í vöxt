Það getur verið dýrt að ferðast , ekki síst ef fólk vill gera vel við sig í gistingu , hvort sem er á hóteli eða í leiguhúsnæði .
Ný leið , sem eyðir þessum kostnaðarlið , nýtur nú vaxandi vinsælda ; að gæta húsnæðis fyrir aðra .
Um það votta vefsíður eins og mindmyhouse.com .
Sumum er meinilla við að skilja húseignir sínar eftir auðar meðan þeir bregða sér frá og líta fyrir vikið á það sem góðan kost að fá einhvern til að gæta þeirra .
Kvaðir eru oftar en ekki litlar , í mesta lagi að vökva blómin og viðra hundinn .
