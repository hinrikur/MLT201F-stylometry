Sýningin " Til sjávar og sveita " verður opnuð í sal Listasafns Reykjanesbæjar í Duushúsum í dag , laugardag , klukkan 14 .
Á sýningunni eru verk eftir Gunnlaug Scheving listmálara , einn af stórmennum íslenskrar listasögu .
Sýningin var upphaflega unnin sem samstarfsverkefni Listasafns Árnesinga , Listasafns Hornafjarðar og Listasafns Íslands og eru verkin öll úr safneign þess síðastnefnda .
Sýningarstjóri er Björg Erlingsdóttir .
Við sama tækifæri verða opnaðar tvær aðrar sýningar í Duushúsum .
Sýningin " Sjálfsagðir hlutir " fjallar um þekkta hluti úr hönnunarsögunni og kemur frá Hönnunarsafni Íslands .
" 15/15 – Konur og myndlist " er sýning á verkum 15 íslenskra kvenna úr safneign Listasafns Reykjanesbæjar .
