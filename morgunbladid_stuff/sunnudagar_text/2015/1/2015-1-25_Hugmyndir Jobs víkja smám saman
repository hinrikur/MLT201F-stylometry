Steve Jobs var þekktur af þrjósku sinni rétt eins og frumlegri hugmyndafræði , óstöðvandi bjartsýni og framkvæmdagleði .
Saga hans innan Apple-fyrirtækisins er vel þekkt og hann var kunnur fyrir að fylgja hugmyndum sínum þar eftir af mikilli atorku .
Hann hafði afar sterkar skoðanir á stefnu fyrirtækisins , að hverju það ætti að einbeita sér og hvað það ætti að forðast í starfsemi sinni .
Harðfylgi hans borgaði sig jafnframt yfirleitt fyrir Apple , jafnvel þegar gagnrýnendur gengu svo langt að hæðast að ákvörðunum fyrirtækisins .
Jobs lést árið 2011 og síðan þá hefur Apple smám saman verið að fjarlægjast hugmyndafræði stofnandans og hrint ýmsu í framkvæmd sem Jobs hafði áður gefið út að hann myndi aldrei gera .
Hér eru nokkur dæmi .
Stylus-penni Nýlega gaf háttsettur starfsmaður Apple til kynna að Stylus-pennar muni fylgja næstu útgáfum af iPad .
Stylus eru pennar sem notaðir eru til þess að slá inn skipanir eða teikna / skrifa á tölvuskjá .
Jobs var eindreginn andstæðingur slíkra verkfæra og ein af hans frægustu einræðum fól í sér lýsingar á andúð hans á pennunum .
Þegar Jobs steig á svið í San Francisco árið 2007 til að kynna hinn byltingarkennda iPhone-síma , sem síðan þá hefur farið sigurför um heiminn , nýtti hann tækifærið til þess að hæðast að öðrum snjallsímum þess tíma og þeirri staðreynd að þeir væru háðir Stylus-pennum .
" Hver vill eiga stylus ? Þú þarft að sækja þá , leggja þá frá þér , þú týnir þeim ! Úff .
Enginn vill eiga stylus .
Svo við skulum ekki nota stylus .
" Eitt af fyrstu verkum Jobs þegar hann sneri aftur til Apple árið 1997 var að sjá til þess að þróun spjaldtölvunnar Newton yrði hætt .
Newton var einmitt tæki sem treysti á stylus-penna .
" Guð lét okkur hafa 10 stylus-penna .
Látum það vera að finna upp einn til viðbótar , " sagði Jobs um verkefnið , að því er fram kemur í ævisögu hans .
Hins vegar er nú gert ráð fyrir því að stylus-penni muni fylgja nýjum iPad Pro frá fyrirtækinu .
Smágerðar spjaldtölvur Önnur epísk einræða Jobs fór fram í október árið 2010 þegar hann hundskammaðist og lýsti yfir fyrirlitningu sinni á þeirri nýju tískubylgju að hanna smágerðar spjaldtölvur .
Á fundi með sérfræðingum Apple sagði Jobs að 10 tommu skjár iPadsins væri " lágmarksstærð sem þarf til þess að skapa frábær forrit fyrir spjaldtölvur .
" Hann sagði jafnframt að skýrari ljósmyndir myndu ekki gera smærri spjaldtölvur nothæfari , " ekki nema spjaldtölvunni þinni fylgi sandpappír , svo notandinn geti pússað niður fingur sína um fjórðung " .
Jobs sagði jafnframt að það væru augljós takmörk á því hversu nálægt hægt væri að stilla upp fyrirbærum á skjá svo notendur gætu smellt , þeytt þeim til hliðar eða þrengt að þeim .
Ári eftir andlát Jobs kynnti Apple til leiks Ipad mini , sem til þessa er mest selda spjaldtölva fyrirtækisins .
Stórir símar Stuttu eftir að iPhone 4 kom á markað urðu notendur varir við bilanir í loftneti símans .
Þegar Jobs svaraði fyrir hönd fyrirtækisins nýtti hann tækifærið til þess að skopast að stórum símum .
Þegar blaðamaður spurði hann hvort Apple myndi taka til athugunar að setja stærri iPhone á markað til þess að bæta loftnetið , hló Jobs .
Hann kallað Galazy S-síma Samsung " Hummer-jeppa " .
" Þú getur ekki einu sinni gripið utan um þá .
Enginn mun kaupa slíka síma .
" Ári eftir dauða Jobs kom stærri iPhone 5 á markað frá Apple og í fyrra kom út risaútgáfa af iPhone 6 .
Hönnun byggð á raunheimum : Steve Jobs vildi að hugbúnaður iPhone liti út eins og fyrirbæri í raunveruleikanum .
Hann bað hönnuði sína að láta leðrið í iCal-dagbókinni líta út eins og leðrið í sætunum í einkaþotu sinni .
Í iBookstore-búðinni voru viðarhillur og Notes-smáforritið leit út eins og skrifblokk .
Ári eftir dauða Apple greip fyrirtækið að nýju til róttækra ráðstafana og vék Scott Forstall , manninum sem átti heiðurinn af því að hrinda hönnunarhugmyndum Jobs í framkvæmd , úr starfi .
Ári síðar kom svo iOS 7-stýrikerfið út , þar sem útlitinu hafði verið gerbreytt og vísanir í raunveruleikann voru á bak og burt .
Góðgerðarstörf Eitt af fyrstu verkum Jobs við endurkomuna til Apple árið 1997 , stuttu eftir að hann lagði blátt bann við stylus-pennum , var að hætta allri góðgerðarstarfsemi fyrirtækisins .
Hann gaf það út að verkefnið væri að gera Apple að nýju að gróðastarfsemi en hann blés aldrei lífi að nýju í þessi verkefni , jafnvel eftir að Apple var orðið eitt ríkasta fyrirtæki sögunnar .
Apple tók þátt í RED-verkefni Bonos , söngvara U2 , þar sem hugmyndin var að safna fé til rannsókna á alnæmi , en Jobs sjálfur gaf ekki mikið í það .
Þegar Tim Cook tók við sem framkvæmdastjóri árið 2011 var eitt af hans fyrstu verkum að endurvekja góðgerðarstarfsemi fyrirtækisins .
