Arnaldur Indriðason kom inn í þennan heim 28. janúar 1961 .
Á þeirri stundu var Sólin ( grunneðli og lífsorka ) og Merkúr ( hugsun ) í hinum sjálfstæða og sérstaka Vatnsbera .
Tunglið ( tilfinningar og vanahegðun ) og Mars ( baráttuorkan ) voru í hinum tilfinningaríka og íhaldssama Krabba .
Venus ( kærleiksorkan ) var í hinu listræna og landamæralausa Fiskamerki .
Júpíter ( sóknarorkan ) og Satúrnus ( kerfisorkan ) voru í hinni duglegu og skipulögðu Steingeit .
Dulur hugsuður Arnaldur Indriðason er frekar dulur maður .
Grunnorka hans er óáþreifanleg og þokukennd .
Hann er hugsuður .
Hann er íhaldssamur fjölskyldumaður .
Vatnsberi og Krabbi .
Arnaldur er fastur fyrir og sérvitur , en um leið er ekki gott að negla hann niður .
Ein ástæða er sú að hann lifir í heimi eigin huga .
Hann býr í ímyndarheimi rithöfundarins .
Önnur er sú að hann er dæmigerður Vatnsberi .
Hann vill ekki tala um sjálfan sig .
Lifir í heimi eigin huga Allt í lífinu er orka í einu eða öðru formi .
Hver einstakur maður er sjálfstætt orkukerfi .
Þessi kerfi eru mótuð úr byggingarefnum lífsins , eldi , jörð , lofti og vatni .
Blöndunin er misjöfn frá einum til annars .
Sveppi er heitur gleðigjafi .
Ólafur Ragnar er jarðbundinn og þaulsetinn .
Björk er tilfinningavera .
Arnaldur er hugsuður .
Orkukerfi hans er blanda úr lofti og vatni .
Loftið er frumefni hugmynda og hugvits .
Vatnið er frumefni innri heima , tilfinninga , ímyndunarafls og sálarlífs .
Arnaldur er því maður sem tengir saman heim vitsmuna og tilfinninga .
Hann skynjar tilfinningar .
Hann kann að koma þeim í orð .
Arnaldur situr stóran hluta tímans við skrifborð og starir inn í eigin huga .
Þar eiga sér stað samræður .
Erlendur að spjalla við fólk .
Það getur verið að hann noti skrifpúlt og standi við það hluta tímans .
Það breytir ekki því að Arnaldur er maður sem sækir smiðsefni sitt í hugann .
Hann er eins og hver annar miðill ; farvegur fyrir sögur .
Sögurnar tala í gegnum hann .
Rafmögnuð hugsun Arnaldur er næmur .
Hann hefur sterkar tilfinningar og er um margt viðkvæmur .
Hann er góður sálfræðingur .
Maður sem skynjar líðan annarra .
Hann er sömuleiðis mikill fjölskyldumaður .
Á því sviði lífsins er hann íhaldssamur og umhyggjusamur .
Þetta tvennt , hugarflugið og heimur tilfinninga , spilar saman og tekst á í lífi Arnalds .
En hvernig hugsar Arnaldur ? Ég vil nefna tvennt .
Í fyrsta lagi er ímyndarafl , innsæi og flæði .
Í öðru lagi er rafmagn .
Hann býr yfir leiftrandi greind .
Hugsun hans er flæðandi og rafmögnuð .
Taugakerfið er frekar spennt og viðkvæmt .
Þetta skýrir að hluta til þá einveru sem hann sækir í .
Næmi hans er það mikið að umgengni við aðra truflar einbeitingu hans .
Þetta á við um alla þá sem eru opnir gagnvart veröldinni .
Eru næmir og opnir .
Þeir sem ekki búa yfir slíkum eiginleikum hrista höfuðið .
Þeir næmu skilja hvað ég er að fara .
Hvernig er að skrifa mörg hundruð blaðsíðna bók ? Bók sem er sjálfstæð veröld , þar sem öll samskipti , á milli persóna , samtala og atburða , þurfa að ganga upp ? Það þarf næmleika , innsæi og öfluga einbeitingu – sem ekki má trufla – til að halda slíkri hugarveröld uppi .
Það sem er ekki til staðar segir oft margt .
Arnaldur er ekki jarðbundinn .
Hann er ekki áþreifanlegur , ef svo má að orði komast .
Hann er ekki eldhugi .
Hann er ekki sérstaklega hress .
Það eru engin læti í honum .
Hann rýkur ekki upp og niður .
Hann er vitsmunavera .
Það eru sveiflur í tilfinningalífi hans , en þær sveiflur liggja inn á við , á sálrænum sviðum og eru því til þess að gera öðrum ósýnilegar .
Þannig er Arnaldur .
Hann er frekar óáþreifanlegur og ósýnilegur .
Snjall rithöfundur sem gefur sem slíkur mikið af sér .
Fjölskylduvænn maður .
Þess utan er hann öðrum týndur .
Ekki áhugamaður um ráðleggingar annarra Arnaldur .
Útivist og gönguferðir eru sú líkamsrækt sem ég myndi ráðleggja þér að stunda .
Ég tel að þú eigir til að gleyma líkamlega þætti tilverunnar .
Þú þarft því að gæta þess að hafa góða siði í kringum hreyfingu og mataræði .
Það að sækja út í náttúruna , róta í mold og anda að þér gróðurilmi er gott móttæki við allar pælingarnar .
Útivist er hvíld og endurnæring fyrir sálina .
Þetta síðastnefnda er nokkuð sem á erindi við alla sem eru eitthvað undir áhrifum frá Krabbamerkinu .
Í öðru lagi , Arnaldur , gleði .
Eldur , hiti , hreyfing , bruni .
Þú ert þungaviktarmaður vitsmuna og tilfinninga .
Þú sækir á djúp mið hugmynda .
Þú veltir iðulega upp þungum sálarsteinum .
Í þeirri vinnu er ekki sérstaklega mikil gleði .
Hún er vissulega gefandi , en er samt sem áður ekki sérlega upplífgandi fyrir sálina .
Það að sitja , hugsa og skrifa stuðlar ekki heldur að líkamlegri og andlegri brennslu .
Ef þú gætir ekki að þér þá getur eldmóður orðið af skornum skammti .
Það er sem sagt gott fyrir þig að sækja í hita , tónlist , birtu og hreyfingu og annað sambærilegt sem léttir lundina og hitar líkamskerfið .
Í slíku er hvíld og endurnæring .
Að öllu þessu sögðu þá veit ég að þú ert fastur fyrir og sjálfstæður .
Þú ert maður sem fylgir eigin sannfæringu .
Þú ert sér-vitur .
Þú hefur þína eigin visku sem þú ferð eftir .
Þú ert ekki sérstakur áhugamaður um ráðleggingar annarra .
Set framangreint samt fram , svona til umhugsunar .
