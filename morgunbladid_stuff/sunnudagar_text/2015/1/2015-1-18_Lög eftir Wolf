Á morgun , sunnudag , koma Hallveig Rúnarsdóttir sópran og Gerrit Schuil píanóleikari fram á tónleikum í Hannesarholti .
Á efnisskránni eru lög eftir Hugo Wolf við ljóð eftir Eduard Mörike .
Tónleikarnir eru hluti af röðinni " Ljóðasöngur í Hannesarholti " sem safnið stendur fyrir í samvinnu við Gerrit Schuil , en alls verða sex tónleikar í röðinni í vetur .
Flytjendur hafa bæði getið sér gott orð fyrir flutning sinn á söngljóðum og á fleiri sviðum , Gerrit fékk til að mynda Íslensku tónlistarverðlaunin sem flytjandi ársins fyrir flutning sinn og Ágústs Ólafssonar á ljóðaflokkum Schuberts árið 2010 .
Hallveig hlaut svo hin sömu verðlaun sem söngkona ársins í sígildri og samtímatónlist árið 2013 .
Tónleikarnir hefjast klukkan 16 .
