Þegar hópurinn er skoðaður í heild þá sést að meirihluti landsliðsmanna er fæddur að vor- og sumarlagi .
Hvorki meira né minna en 12 af 17 .
Frumefnablandan er nokkuð jöfn .
Sterkast er loft , frumefni samstarfs .
Frumefni tilfinninga , vatnið , er veikast .
Stöðugleiki innan hópsins er góður .
Ljónið er ráðandi merki .
Það má því segja að Ljónið Guðjón Valur Sigurðsson sé andlit landsliðsins í fleiri en einum skilningi .
Landsliðshópurinn 2015 er samheldinn .
Hér eru á ferðinni jákvæðir og traustir strákar .
Það að minnst er af frumkvæði og mest af stöðugleika býður ákveðinni hættu heim .
Hver er hún ? Jú , að landsliðið festist um of í fyrirsjáanlegu og klunnalegu leikskipulagi .
Hinn staðfasti ( Naut , Ljón , Sporðdreki , Vatnsberi ) er traustur og áreiðanlegur í hegðun .
En það er til þess að gera auðvelt að reikna hann út .
Hann bregður ekki út af vananum .
Hann kemur ekki á óvart .
Sem sagt , Aron , þú sem landsliðsþjálfari þarft að gæta þess að sveigjanleiki sé til staðar .
Þú þarft sömuleiðis að koma með nýjar og óvæntar lausnir þegar við á .
Hópurinn sem þú ert með í höndunum hefur tilhneigingu til að festast í kunnuglegu fari .
Ef hlutirnir ganga ekki upp , ekki láta liðið hjakka í sama farinu .
Vertu snöggur að koma með nýtt skipulag .
Leiðtoginn svalur nagli Guðjón Valur Sigurðsson er fæddur 8. ágúst 1979 , kl. 23.30 , í Reykjavík .
Hann er Ljón með Tungl í Vatnbera og Rísandi í Tvíbura .
Hann er orkubolti í 2. veldi og í þokkabót með gífurlegan sprengikraft .
Va ...
búmm eins og eldsprengja yfir völlinn og boltinn í netinu .
Um leið er hann ekkert bullshit náungi ; svalur og málefnalegur .
Mikill fjölskyldumaður og prívatmaður .
Það sem gerir Guðjón Val að þeim snillingi sem hann er í handbolta er að hann býr yfir samblandi af styrk og sveigjanlegri snerpu , Ljóni og Tvíbura .
Vonarstjarnan hæfileikaríkt ljúfmenni Aron Pálmarsson er fæddur 19. júlí 1990 .
Hann er Krabbi með Tungl í Tvíbura og Mars í Nauti .
Aron er rólegur og ljúfur strákur , nokkuð dulur gagnvart ókunnugum , en hress og launstríðinn meðal vina .
Hann er hæfileikaríkur og býr yfir mikilli seiglu , en getur átt til að vera seinn í gang .
Hann þarf því að hita vel upp til að ná orkunni á skrið .
Þegar slíkt gerist þá fær ekkert stöðvað hann .
Landsliðsþjálfarinn samviskusamur pabbi Aron Kristjánsson landliðsþjálfari er fæddur 14. júlí 1972 .
Krabbi með Tungl í Meyju .
Hann er rólegur og frekar varkár í grunneðli , samviskusamur , duglegur og nákvæmur .
Aron er skipulagður og frumlegur í hugsun og máltjáningu .
Þegar Krabbinn er stjórnandi þá tekur hann ósjálfrátt að sér pabbahlutverk .
Strákarnir okkar verða strákarnir hans .
Aron gætir þess að öllum líði vel og hugsi vel um svefn og hvíld , ekki síður en æfingar .
