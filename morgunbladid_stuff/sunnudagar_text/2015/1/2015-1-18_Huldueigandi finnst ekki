Engar upplýsingar fást um Jumdon Finance á Kýpur sem skráð er eigandi Hraðpeninga .
Félagið virðist ekki hafa neina starfsemi , tengiliður þess á Kýpur veitir engar upplýsingar og félagið hefur ekki skilað ársreikningum á Kýpur .
Hraðpeningar hafa ekki skilað ársreikningum hér á landi frá 2011 þegar sagt var að Jumdon hefði tekið yfir allt hlutafé .
Lögmaður manns sem höfðað hefur mál á hendur Skorra Rafni Rafnssyni og Hraðpeningum segir engin gögn liggja fyrir um að Jumdon Finance sé yfirhöfuð til .
Eina heimildin sem til er um það að smálánafyrirtækið Hraðpeningar hafi verið selt félagi að nafni Jumdon Finance Ltd .
á Kýpur er ársreikningur Hraðpeninga frá árinu 2011 , sá síðasti sem félagið hefur skilað hér á landi .
Engar frekari upplýsingar hafa verið veittar um það þegar allt hlutafé Hraðpeninga var selt til kýpverska huldufélagsins , sem raunar er nefnt Jumdon Micro Finance Ltd .
í ársreikningi en það virðist vera eitt og hið sama og Jumdon Finance Ltd .
Samkvæmt áreiðanlegum heimildum er ekkert sem bendir til þess að félagið Jumdon Finance hafi nokkra starfsemi eða skrifstofur á Kýpur .
Þar í landi er félaginu skylt að skila ársreikningum en það hefur félagið ekki gert .
Tengiliður Jumdon Finance á Kýpur er lögfræðistofa á nafni George Y. Yangou LLC en þegar haft var samband við hana fengust engar upplýsingar um starfsemina , og borið er við þagnarskyldu .
Félagið Jumdon Finance var stofnað á árinu 2011 , sama ár og það á að hafa keypt Hraðpeninga .
Jumdon Finance er einnig eigandi smálánafyrirtækisins Múla ehf. auk þess sem Hraðpeningar eiga allt hlutafé í smálánafyrirtækinu 1909 ehf. Saman starfa þessi þrjú fyrirtæki undir merkjum félags sem kallast Neytendalán ehf. Í stuttu samtali við blaðamann sagðist Skorri Rafn ekki hafa nein tengsl við Jumdon , en eins og fram kom í Sunnudagsblaði Morgunblaðsins hinn 3. janúar sl. þá var sama félag , þ.e. Jumdon Finance , á bak við smálánafyrirtæki Skorra Rafns í Króatíu sem starfaði þar til lögum um neytendalán þar í landi var breytt í lok árs 2012 .
Hann vildi ekki útskýra þessi tengsl í samtali við blaðamann en benti á Óskar Þorgils Stefánsson , núverandi framkvæmdastjóra Hraðpeninga , þegar óskað var upplýsinga um Jumdon Finance eða Hraðpeninga .
Stofnendur ekki lengi í stjórn Skorri Rafn Rafnsson , Sverrir Einar Eiríksson og Gísli Rúnar Rafnsson ( sem mun ekki vera skyldur Skorra þrátt fyrir að bera sama föðurnafn ) stofnuðu Hraðpeninga í lok ársins 2009 .
Stofnendurnir þrír tóku upphaflega sæti í stjórn Hraðpeninga samkvæmt ákvörðun á fundi þeirra hinn 16. desember 2009 .
Aðeins tæpum mánuði síðar , í janúar 2010 höfðu Gísli Rúnar Rafnsson og Sverrir Einar Eiríksson vikið úr stjórn og Skorri Rafn var skráður stjórnarmaður , prókúruhafi og framkvæmdastjóri félagsins .
Varamaður hans í stjórn var Þorgeir Þorgeirsson .
Í desember 2010 var skráningu félagsins breytt þannig að Skorri Rafn var áfram stjórnarmaður , framkvæmdastjóri og prókúruhafi félagsins en bróðir hans Fjölvar Darri Rafnsson kom inn sem varamaður í stjórn .
Engar breytingar í stjórn þótt skipt væri um eiganda Síðasti ársreikningur sem Hraðpeningar skiluðu inn hér á landi var fyrir árið 2011 .
Þessi ársreikningur er í raun eina heimildin sem til er um það að Jumdon Finance hafi eignast allt hlutafé í fyrirtækinu .
Þegar nýir eigendur taka við fyrirtæki er algengt að þeir vilji fá völdin í sínar hendur .
Svo var ekki í tilviki Jumdon Finance því árið sem það félag á að hafa eignast allt hlutafé í Hraðpeningum , 2011 , varð engin breyting á stjórnarsetu , prókúruhöfum eða framkvæmdastjórn Hraðpeninga .
Skorri Rafn Rafnsson var stjórnarmaður , framkvæmdastjóri og prókúruhafi frá því í desember 2010 og fram í mars 2012 .
Engin breyting varð á því þrátt fyrir að allt hlutafé í félaginu hefði skipt um eigendur .
Næst var gerð breyting á stjórnarfundi í mars 2012 en þá tók Fjölvar Darri sæti sem stjórnarformaður Hraðpeninga og meðstjórnandi var skráður Óskar Þorgils Stefánsson sem jafnframt tók þá við sem framkvæmdastjóri félagsins .
Prókúruumboð var í kjölfar þessa fundar í mars 2012 sett í hendur á Fjölvari Darra auk Skorra Rafns , sem þó vék sæti úr stjórn .
Ári síðar , í apríl 2013 vék Fjölvar Darri úr stjórn og prókúruumboð hans og Skorra Rafns var jafnframt fellt niður .
Í þeirra stað var nú Óskar Þorgils Stefánsson einn með prókúruumboð fyrir Hraðpeninga auk þess að vera stjórnarmaður og framkvæmdastjóri en varamaður hans í stjórn var og er enn Atli Finndal Heimisson .
Hraðpeningar er líkt og önnur hlutafélög skráð í fyrirtækjaskrá og þar er Jumdon Finance Ltd .
skráð sem eigandi .
Samkvæmt upplýsingum frá embætti ríkisskattstjóra þá er þó engrar staðfestingar leitað á því að erlend félög sem skráð eru eigendur að fyrirtækjum sem starfa hér á landi séu í raun til .
Ef félög setji í ársskýrslu að eignarhald hafi breyst , líkt og Hraðpeningar gerðu árið 2011 , þá er í raun engin þörf talin á að leita staðfestingar á þeirri breytingu .
Minikredit , sem kalla má nokkurs konar systurfélag Hraðpeninga og var einnig í eigu Skorra Rafns og Jumdon Finance , lagðist af um leið og breytingar á lögum um neytendalán sem króatíska þingið samþykkti tóku gildi í lok ársins 2012 .
Í umfjöllun á bls. 14 er rýnt í króatíska löggjöf um neytendalán .
Ekki hægt að stefna félagi sem ekki er til Deilur standa yfir fyrir dómstólum um eignarhald Hraðpeninga .
Einn af stofnendum þess , Sverrir Einar Eiríksson , hefur höfðað mál á hendur Skorra Rafni Rafnssyni og Hraðpeningum ehf. og sakar hann um að hafa sölsað félagið undir sig með ólögmætum hætti .
Stefna var lögð fram hinn 26. júní í fyrra en Skorri Rafn hefur farið fram á frávísun á þeim grundvelli að stefna hefði átt Jumdon Finance Ltd .
einnig fyrir dóminn , en ekki aðeins sér og Hraðpeningum ehf. Héraðsdómur Reykjavíkur tók frávísunarkröfuna fyrir hinn 7. janúar síðastliðinn en úrskurður hefur ekki verið kveðinn upp .
Lögmaður stefnanda , Skúli Sveinsson hdl. , segir það hafa reynst ógerlegt að stefna Jumdon Finance þar sem engar upplýsingar liggi fyrir um félagið .
Ekki sé hægt að stefna félagi sem er ekki til .
" Lögð er fram áskorun í stefnunni um að veittar séu upplýsingar um Jumdon Finance .
Þeir segja að Jumdon Finance sé eigandi og það félag sé skráð á Kýpur en hafa hins vegar ekki lagt fram nein gögn um það félag .
Það liggja í raun engin gögn fyrir um að þetta félag sé yfirhöfuð til , " segir Skúli í samtali við blaðamann .
Svara engu um Jumdon Finance Blaðamaður hefur ítrekað reynt að ná í Óskar Þorgils Stefánsson , framkvæmdastjóra og stjórnarmann Hraðpeninga , og sent honum tölvupósta með fyrirspurnum um eignarhald Jumdon Finance en engin svör fengið .
Varamaður hans í stjórn , Atli Finndal Heimisson , vísaði á Óskar þegar blaðamaður náði tali af honum en vildi sjálfur engar upplýsingar veita um Jumdon Finance .
Sagði að allar fyrirspurnir yrðu að fara gegnum Óskar .
