Svo virðist sem stjórnvöld í Kína hafi lokað fyrir Gmail , tölvupóstþjónustu netrisans Google , í landinu .
Dyn Research , hópur sérfræðinga sem fylgist með uppákomum á internetinu , tilkynnti á Twitter að samkvæmt þeirra greiningum hefði ríkisstjórn Kína lokað á Gmail í landinu .
Jafnframt var tilkynnt að lokað hefði verið fyrir ýmiskonar starfsemi Google sem hýst væri í Hong Kong .
Samband Google og Kína hefur verið stormasamt frá árinu 2010 þegar Google flutti starfsemi sína burt frá landinu .
Síður Google eru ekki lengur hýstar í Kía heldur í Hong Kong , þar sem fyrirtækið þarf ekki að lúta sömu lögum og reglum um ritskoðun og í Kína .
Þegar Google flutti til Hong Kong þurftu kínversk stjórnvöld að taka upp á því að ritskoða allt efni Google á eigin spýtur en vefrisinn tilkynnti það fyrir fjórum árum að hann væri ekki lengur reiðubúinn til að framkvæma ritskoðun á efni sínu fyrir hönd Kommúnistaflokksins .
Þjónustur Google á borð við YouTube , leitarvélina , myndir og kort hafa allar mátt þola að liggja niðri á einhverjum tímapunkti á þessu ári , að því er fram kemur í skýrslum Google á netinu .
Að slökkva á Gmail , stærstu tölvupóstþjónustu í heimi , gæti verið til marks um að yfirvöld í Kommúnistaflokknum í Kína vilji beita þrýstingi á Hong Kong .
Á undanförnum mánuðum hafa mótmæli brotist út í Hong Kong þar sem umbóta í lýðræðisátt er krafist .
Stjórnvöld í Kína hafa um áratugaskeið framfylgt harðri ritskoðunarstefnu sem kennd er við hinn mikla eldvegg Kínverja .
Samskiptamiðlar á borð við Facebook og Twitter eru bannaðir og þúsundir vefsíðna eru ekki aðgengilegar innan landamæra Kína .
