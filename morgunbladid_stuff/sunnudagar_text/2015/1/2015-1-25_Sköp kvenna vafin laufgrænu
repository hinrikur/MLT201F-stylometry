Klúbbur matreiðslumeistara fagnaði á dögunum árlegum hátíðarkvöldverði í 28. sinn í Hörpunni .
Tilgangur félagsskaparins er að efla fagmennsku í matreiðslu og halda faginu gangandi .
Hafliði Halldórsson , forseti Klúbbs matreiðslumeistara , segist sérstaklega ánægður með viðburðinn í ár en kvöldverðurinn var sá fjölmennasti hingað til með yfir 400 gesti .
" Tilgangur félagsskaparins er að efla fagmennsku í matreiðslu , okkar fagi , og upphaflega fór þessi viðburður af stað til að sýna getuna í faginu og var þá mun minni í umsvifum .
Þá tóku þátt innan við 100 manns og eflaust verið haldinn meira upp á stoltið , " segir Hafliði .
" Stolt matreiðslumeistara yfir fagi sínu hefur hins vegar ekki breyst en viðburðurinn hefur þróast og við höfum bætt umgjörðina til muna og gæðin .
" Hátíðarkvöldverðurinn er ein helsta fjáröflunarleið Klúbbs matreiðslumeistara til að fjármagna fjölbreytta starfsemi Kokkalandsliðsins , keppnina um Matreiðslumann ársins auk annarra verkefna sem miða að því að efla matarmenningu hér á landi .
" Við nýtum fjármagnið einnig til þess að fjárfesta í unga fólkinu okkar sem keppir í matreiðslu og þróar fagið áfram í rétta átt .
" Ákveðin hefð er fyrir því að listamaður er fenginn til þess að hanna eigið listaverk sem er síðan prentað á disk .
" Þetta var ákveðið fyrir ansi mörgum árum og höfum við fengið til okkar marga fræga listamenn sem hafa tekið þátt , svo sem Erró , Tolla , Ólaf Elíasson og fleiri .
Nú í ár var það Kristín Gunnlaugsdóttir listakona sem var með mjög skemmtilegt verk sem hún kallar Þyrnirós , " segir Hafliði en yrkisefni Kristínar eru sköp kvenna .
Að loknum kvöldverði fá gestir að eiga sinn listaverkadisk og taka með sér heim .
" Margir hafa safnað diskunum svo árum skiptir og eiga því orðið veglegt safn .
" Forseti Íslands hefur verið heiðursgestur á samkomunni alla tíð og auk þess eru fleiri valdir með .
Í ár voru það iðnaðarráðherra og forsætisráðherra .
" Okkur þykir afskaplega vænt um þennan viðburð .
Hann endurspeglar svolítið stolt okkar yfir faginu .
Það koma margir á kvöldin og kokkarnir mæta bara á staðinn og gefa vinnu sína .
Einnig erum við með bakhjarla og samstarfsaðila sem styðja vel við bakið á okkur .
Þetta kvöld í Reykjavík eru fáir kokkar inni á veitingastöðunum , þeir eru allir að hjálpast að á hátíðarkvöldverðinum ! " segir Hafliði og hlær .
Frönsk andalifrar- og akurhænupressa , íslensk ber , gerjuð pera , brioche og súrdeigsmulningur 2 stk akurhænur 1 stk frönsk andalifur ( foie gras ) Akurhænan Akurhænan úrbeinuð , bringur lagðar í gróft salt í 15 mín og þar eftir kaldreyktar við 12-16°C í 2 klst. Svo eru bringurnar steiktar á pönnu við háan hita og kældar , því næst skornar niður í þunnar sneiðar .
Leggirnir eru saltaðir í 30 mín og svo eldaðir í andafitu í ofni við 80°C í 24 tíma .
Síðan er kjötið pillað af beinunum meðan það er volgt , sett í pott með afgangsfitunni frá steikingarferlinu á lifrinni.Þá eru bæði bringan og leggirnir klárir fyrir pressuna .
Andalifrin Hreinsið allar stóru æðarnar frá og skerið í 2 cm sneiðar , kryddið með salti og svörtum pipar , andalifrin er mjög feit þannig að það þarf ekki neina olíu , steikið síðan á sjóðandi heitri pönnu á báðum hliðum og öll fita sem kemur frá lifrinni er geymd og notuð til að velgja á akurhænulærunum .
Pressan Álform eða patéform klætt að innan með plastfilmu , nú er mikilvægt að halda lifrinni , lærunum og bringunni volgum , svo byrjum við á að leggja í formið lifur , bringu og læri í bland til að fá fallega mósaík , síðan er lokað með plastfilmu og pressað með fargi .
Þetta er kælt yfir nótt .
Fitan af lifrinni mun binda þetta saman þegar það kólnar þannig að það er mikilvægt að kæla pressuna vel til að það sé hægt að skera hana .
Þegar pressan er skorin í sneiðar er einnig mikilvægt að vera með beittan hníf og leggja hann í heitt vatn til að hita blaðið , svo þurrka það áður en skorið er svo hnífurinn sé heitur en ekki blautur .
Bláberjagel 400 ml aðalbláberjasaft 100 g sykur 5 g agar agar ( gelatín ) Allt blandað saman með töfrasprota , komið upp suðu og látið sjóða við væga suðu í 90 sek , nauðsynlegt að hræra í blöndunni með písk í gegnum allt ferlið .
Kælið .
Setjið í blandara og blandið þar til kemur falleg og skínandi áferð .
Gerjuð pera 1 stk pera Salt Skerið peruna í hæfilega bita og setjið í skál , salti stráð mjög hóflega yfir þannig að hver biti fái smá salt , vacumpakkið og geymið í 2 vikur inni á kæli .
Brioche brauð 15 g ger 70 ml volg mjólk 500 kg hveiti 6 stk egg 15 g salt 350 g smjör ( stofuheitt ) 30 g sykur Ger og sykur leyst upp í mjólkinni , brunnur gerður úr hveitinu .
Eggin og mjólkin unnin saman við hveitið ásamt saltinu .
Smjörið hnoðað smátt og smátt saman við þar til skínandi og flott áferð er komin á deigið .
Látið hefast í 2 klst. Hnoðið deigið aftur og setjið í form , látið hefast í 60 mín .
Penslið með eggjarauðum og bakið við 160°C í 30-50 mín .
Fer eftir stærðinni á forminu .
Brioche og súrdeigsmulningur Brioche brauðið skorið í sneiðar og steikt á pönnu , hver sneið er síðan skorin í litla teninga og þurrkað í ofni við 60°C .
Súrdeigið er í raun súrdeig sem er þynnt út með bjór , fært í sprautupoka og svo sprautað í 180°C heita olíu , brotið niður á pappír og leyft að standa á volgum stað til að þurrka það vel .
Samsetning Afgangsfitan af lifrinni er bundin saman með maltodextrine , smakkað til með salti , síðan er brauðunum báðum bætt saman við , að lokum er fullt af berjadufti af þurrkuðum hrúta- , kræki- , og aðalbláberjum bætt saman við .
Íslenskur bláuggatúnfiskur með reyktum túnfisk og rækjuseyði , túnfisk- og soyahlaup með kínahreðku , agúrku og grænum eplum Uppskrift fyrir 4 100 g túnfiskur 1 grænt epli ½ agúrka ½ kínahreðka Túnfisk- og soya-hlaup ½ líter góð soya sósa 250 ml vatn 20 g þurrkaður / reyktur túnfiskur ( bonito ) 50 g ferskur engifer 5 kaffir lime lauf 2 stk lime safi og börkur rifinn 4 stk sítrónugras 6 stk matarlím Aðferð Matarlím lagt í bleyti þar til mjúkt , soya og vatn sett í pott , hitað alveg að suðu , matarlím út í og restin af hráefninu , engifer og sítrónu gras skorið smátt og bætt við , plastað með filmu eða lok af potti sett á og látið standa í 10 mínútur , sigtað í gegnum fínt sigti og sett í ílát til að taka sig .
Túnfisk- og rækju-seyði 5 laukar 40 g þurrkaður túnfiskur / reyktur túnfiskur ( bonito ) 500 ml hvítvín 1.5 líter vatn 100 g rækja ( hrá ) 200 g beltisþari ( má sleppa ) Skvetta af soya Salt 300 g eggjahvítur Aðferð Laukurinn er skrældur og skorinn í sneiðar , næst er hann brúnaður í potti , fyrst við háan hita , svo við lágan hita þar til hann er orðinn gullinn og sætur , ekki er gott að elda laukinn á háum hita allan tímann vegna þess að hann getur orðið bitur á bragðið .
Á meðan laukurinn eldast er gott að sjóða aðeins hvítvínið til að taka áfengisbragðið úr , Næst bætum við vatni , hvítvíni og þara saman við laukinn og leyfum að sjóða í kringum 30 mín við lágan hita , svo er bætt við túnfiski og soðið tekið af hitanum og látið standa í 10 mín .
Grugghreinsun á soði Næsta skref er að sigta soðið og leyfa að kólna aðeins .
Á meðan soðið kólnar tökum við rækjurnar og maukum í matvinnsluvél eða blandara , setjum eggjahvítur í skál og þeytum með mjúkum písk þar til hvíturnar eru búnar að þykkna vel en ekki stífþeyttar , gott er að bæta við klípu af salti við hvíturnar meðan verið er að þeyta .
Næsta skref er einfaldlega að bæta rækjum við soð og síðan eggjahvítum , það eina sem þarf að passa er að soðið sé ekki of heitt .
Potturinn fer síðan á eldavélina á miðlungs hita og alls ekki að hræra í frá þessum tímapunkti , Nú er bara að bíða og leyfa eggjahvítunum og rækjunum að hreinsa soðið , fyrsta sem gerist er að eggin fljóta upp á yfirborð og mynda fleka , þá er best að lækka niður aðeins hitan og leyfa soðinu að malla í kringum 20 mínútur , síðan taka pottinn af og varlega taka seyðið með ausu og hella yfir í annað ílát í gegnum klút og fínt sigti , smakka til með soya eða salti og kælt .
Léttsýrðar kínahreðkur Ediklögur 500 ml gott edik , epla eða hvítvíns 1 lítri vatn 250 g sykur 2 stk sítrónugras Aðferð Hreðkan er skræld og skorin í þunnar skífur , síðan lögð í ílát og hellt yfir hana ediklegi sem hefur verið soðið upp á , láta standa í leginum þar til kaldur , má gera meira magn til að eiga .
Lagt á disk Túnfiskurinn má vera alveg hrár en okkur finnst gott að brenna hann aðeins á öllum hliðum með gasbrennara en einnig er hægt að grilla á mjög heitu grilli í nokkrar sekúndur á öllum hliðum , Síðan er fiskurinn skorinn í teninga , einnig agúrkan og eplin , svo má byrja að diska réttinum upp .
Túnfiskur , epli og agúrka fer fyrst á diskinn síðan kínahreðka og svo hlaupið sem er gott að brjóta upp með gafli og setja eftir smekk eða í kringum 1 teskeið , svo er seyðinu hellt yfir fyrir framan gesti .
Súkkulaðihjúpað ástaraldinkrem ásamt hnetusmjörsköku , frosinni ástaraldinssaft og mjólkursúkkulaðiís Ástaraldinskrem 150 g ástaraldinssafi 1 stk eggjarauða .
100 g smjör 100 g sykur Hreinsað úr ávextinum með skeið og tekið í gegnum sigti , allt saman hitað í vatnsbaði upp í 68 gráður , sett í matvinnsluvél og kælt , í sílikonform og fryst .
Súkkulaðihjúpun fyrir ástaraldinskrem 350 g hvítt súkkulaði 150 g kakósmjör 2 g gulur súkkulaðilitur Litnum blandað saman við kakósmjör og síðan öllu blandað saman , hitað upp í 40-45°C og sprautað á frosið kremið , látið standa í kæli þar til tveimur tímum áður en á að bera fram .
Hnetusmjörskaka 250 g hnetusmjör 250 g flórsykur 100 g möndlumjöl 100 g hveiti 320 g eggjahvítur Þurrefnunum blandað saman .
Eggjahvítum hrært saman við , því næst hnetusmjöri .
Bakað á sílikonmottu á 180°C í 10 mín .
Súkkulaðiís 1 l mjólk 250 ml rjómi 200 g sykur 300 g mjólkursúkkulaði 3 stk matarlím Mjólk og sykur soðið saman og sett saman við brætt súkkulaðið , matarlími bætt við og svo rjóma , hrært í kitchenaid-ísvél .
Frosin ástaraldinssaft 100 g ástaraldinssaft Hreinsað úr ávextinum með skeið og tekið í gegnum sigti .
Fryst á sílikonmottu og lagt ofan á ísinn .
