Ný rannsókn sem vísindamenn við Rochester háskólann í New York gerðu sýnir fram á ýmsa kosti við það að leggja sér fisk til munns á meðgöngu .
Omega-3 fitusýrur í fisknum vinna gegn mögulegum áhrifum kvikasilfurs sem gjarnan finnast í úthafsfiski .
Niðurstöðurnar byggjast á upplýsingum sem safnað hefur verið í um þrjá áratugi um barnshafandi konur á Seychelleseyjum í Indlandshafi .
Konur sem búa á eyjunum borða að meðaltali allt að 12 skammta af fisk á viku en um 1.500 konur og börn þeirra voru skoðuð .
Vísindamenn komust að því að barnshafandi konur sem átu mikið af fiski á meðgöngu fæddu heilbrigðari börn en aðrar barnshafandi konur sem höfðu of mikið magn af omega-6 fitusýrum í líkama sínum sem er skaðleg fitusýra ein og sér og finnst aðallega í kjöti og matarolíu .
Rannsóknin leiddi einnig í ljós að omega-3 fitusýrurnar hjálpa til við betri málþroska og samskiptahæfni nýbura .
