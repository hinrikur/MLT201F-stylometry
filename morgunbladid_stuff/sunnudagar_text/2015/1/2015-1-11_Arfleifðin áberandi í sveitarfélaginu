Arfleifðin skipar stóran sess í Hörgárbyggð .
" Það hittist þannig á að hér á þessu svæði er menningarþátturinn mjög mikill ; ég hef ekki rannskað það en ég hef fyrir satt og slæ því föstu að hér séu óvenjumörg atriði sem við hlúum að , " segir Guðmundur .
" Ég get nefnt þessi fínu skáld : Jónas Hallgrímsson og Hraun í Öxnadal ; Jónas er bara hér , og Davíð Stefánsson .
Möðruvellir voru í aldir miðstöð stjórnsýslu á Norðurlandi og þótt víðar væri leitað , þar var munkaklaustur og skóli og þar er nú amtmannssetrið .
Gásir eru í sveitarfélaginu , en Gásakaupstaður var ein megintenging Íslands við umheiminn á miðöldum .
Ekki má gleyma Hjalteyri þar sem var stærsta síldarverksmiðja í Evrópu í smátíma .
Fyrir lítið sveitarfélag er þetta mikið og getur verið dálítið snúið að sinna öllu en við höfum reynt eins og við getum að halda öllu þessu á lofti .
" Sveitarfélagið átti stóran þátt í því , að sögn Guðmundar , að stofna fyrirtæki sem rekur jörðina Hraun .
" Þá erum við aðilar að amtmannssetrinu á Möðruvöllum .
Þetta eru skemmtileg verkefni sem ég hef í sumum tilfellum komið mikið að .
Ég hef áhuga á menningarmálum þannig að ég hef gengið í þessi verkefni af miklum áhuga og vilja ; maður reynir að gera allt sem hægt er til að styðja við verkefnin þótt það geti stundum verið erfitt .
" 