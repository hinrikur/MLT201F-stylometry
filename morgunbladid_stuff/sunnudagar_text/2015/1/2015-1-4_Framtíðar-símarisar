Hér fyrir ofan er sagt frá því að Lenovo er orðinn stærsti einkatölvuframleiðandi heims , en undir lok ársins komast annað kínverskt fyrirtæki , Xiaomi , í heimsfréttirnar þegar það varð stærra en Samsung-risinn , eða í það minnsta verðmætara .
Ekki má svo gleyma öðrum verðandi eða núverandi kínverskum risum eins og Huawei og ZTE .
Lenovo heyrðu vísast flestir nefnt í fyrsta sinn þegar það keypti fartölvudeild IBM árið 2005 fyrir sem svaraði 230 milljörðum króna .
Lenovo var þó ekki bara að kaupa vörumerki , heldur líka framleiðslu og þróun og svo dreifingarleiðir á Vesturlöndum .
Xiaomi er yngra fyrirtæki , eða hefur í það minnsta ekki verið eins áberandi á Vesturlöndum og Lenovo fyrr en á síðustu tveimur árum .
Það er þó einn stærsti , ef ekki stærsti , framleiðandi á farsímum og spjaldtölvum í Kína og hefur verið borið saman við Apple .
Xiaomi hefur lagt mesta áherslu á miðlungsdýra og ódýra farsíma og hefur haslað sér völl víða með vörumerkið Mi .
ZTE -símar hafa sést hér á landi þó ekki hafi þeir náð teljandi vinsældum .
Þeir eru þó prýðilegir farsímar , ekki síst í ljósi þess hvað þeir kosta , en íslenskir símnotendur vilja alla jafna frekar dýra síma en ódýra .
Huawei er útbreitt hér á landi þó farsímar frá fyrirtækinu hafi ekki sést hér af neinu viti .
Málið er nefnilega að Huawei er einn stærsti framleiðandi á símkerfum , reyndar næst stærst , aðeins Eriksson er stærra á því sviði .
Auk þess að selja símkerfi hefur Huawei verið umsvifamikið í framleiðslu á beinum , mótöldum og álíka apparötum sem símafyrirtæki hafa síðan selt notendum eða leigt undir eigin nafni .
