Klassískar kvikmyndastjörnur Hollywood gáfu í lifanda lífi margar hverjar uppskriftir að eftirlætisréttum sínum sem hafa notið vinsælda síðan um allan heim .
Hér má sjá nokkrar þeirra .
Júlía Margrét Alexandersdóttir julia@mbl.is Kjúklingur Elizabetar Taylor Í matreiðslubókinni The Dead Celebrity Cookbook má eins og nafnið gefur til kynna finna uppskriftir sem látnar kvikmyndastjörnur gáfu einhvern tímann upp á lífsleiðinni sem sínar eftirlætis .
Þar má meðal annars finna uppáhaldskjúklingarétt Elizabethar Taylor : 1 avókadó , skrælt og skorið í bita 1 msk .
sítrónusafi 1 kg kjúklingabringur , skornar í mátulega bita salt og svartur pipar eftir smekk 1/4 bolli smjör 3 skalottlaukar , fínt skornir 3 msk .
koníak 1/3 bolli þurrt hvítvín 1 bolli þeyttur rjómi 2 bollar ferskir sveppir , þunnt skornir 3 msk .
smjör 1 bolli kjúklingasoð steinselja , fínt skorin til skreytingar Kreistið sítrónusafann yfir avókadóbitana , setjið í loftþétt box og kælið í ísskáp .
Kryddið kjúklinginn með salti og pipar og bræðið 3-4 msk .
af smjöri á stórri þungri steikarpönnu og steikið svo á pönnunni við miðlungshita þar til hann er fulleldaður , fer eftir stærð bitanna , bætið smjöri við ef þarf .
Setjið kjúklinginn til hliðar á disk og leggið álpappír yfir .
Hægt er að halda honum heitum í ofni við lágan hita meðan sósan er útbúin .
Mýkið skalottlaukinn á pönnu við vægan hita , bætið koníaki og hvítvíni við og hitið upp að suðu og sjóðið þar til vínið hefur að mestu gufað upp .
Bætið rjómanum saman við og sjóðið áfram í fimm mínútur við vægan hita .
Bætið kjúklingasoðinu saman við , hrærið áfram þar til sósan er mátulega þykk .
Á meðan sósan mallar steikið þið sveppina við háan hita í smjöri .
Bætið þeim svo útí sósuna ásamt avókadóbitunum .
Hrærið vel saman og stráið kjúklingnum yfir .
Skreytið með steinselju .
Hnetusmjörssamloka Ginger Roberts Vel af rjómaosti ½ bolli salthnetur , fínt saxaðar ¼ bolli fjallasteinselja , fínt skorin 2 brauðsneiðar að eigin vali smjör til steikingar Látið rjómaostinn standa við stofuhita þar til hann er mjúkur .
Blandið salthnetunum , smátt söxuðum , saman við fjallasteinseljuna og hrærið varlega saman við rjómaostinn .
Steikið tvær brauðsneiðar upp úr smjöri , smyrjið rjómaostshnetublöndunni ofan á aðra brauðsneiðina og leggið hina ofan á .
Eftirlætismatur Frank Sinatra Kjötbollur móður Frank Sinatra , Dolly Sinatra , er löngu orðnar frægar en Frank Sinatra lét oftsinnis í ljós dálæti sitt á ítölskum mat og þessum rétti þá sérstaklega : Fyrir 18-20 kjötbollur 450 g nautahakk 300 g kálfa- eða svínahakk 2 hvítlauksrif , smátt söxuð 2 egg 100 g Romano-ostur , rifinn 6 g fjallasteinselja , söxuð 90 g gamalt brauð , til dæmis snittubrauð , mulið 100 ml ylvolgt vatn ólífuolía salt og pipar eftir smekk Setjið allt hakkið saman í skál og blandið hvítlauknum , eggjunum , ostinum , steinseljunni , salti og pipar saman við .
Hrærið saman saman við vel mulda brauðið og bætið vatninu smátt og smátt saman við .
Mótið í bollur .
Hitið ólífuolíu á stórri steikarpönnu og steikið 5-6 bollur í einu þar til þær eru gylltar og eldaðar .
Setjið þær á eldhúspappír til að mesta olían leki af þeim .
Berið fram með spagettí og marínasósu móðurinnar : 80 ml ólífuolía 1 laukur , smátt skorinn 3 hvítlauksrif , kramin 1 dós niðursoðnir tómar , í bitum eða maukaðir með töfrasprota 1 msk .
tómatpúrra 1 msk .
oreganó væn lúka fersk basilíka , smátt skorin salt og pipar eftir smekk Hitið olíuna á steikarpönnu og mýkið laukinn í olíunni .
Bætið hvítlauknum saman við og steikið í 2 mínútur .
Blandið tómötunum , púrrunni og kryddinu saman við .
Látið malla í hálftíma .
Morgunverðarpönnukökur Clark Gable Leikarinn Clark Gable var mikill matmaður og árið 1934 birtist hann í síðuviðtali við bandaríska tímaritið The Modern Hostess þar sem hann gaf uppskriftir að sínum eftirlætismat en allra , allra best kunni hann að meta amerískar pönnukökur : 1 og ½ bolli hveiti ½ tsk .
salt 3 tsk .
lyftiduft 1 tsk .
sykur 1 egg 1 msk .
bráðið smjör 1 bolli mjólk Blandið saman hveiti , salti , lyftidufti og sykri .
Pískið egg og blandið smjöri og mjólk saman við eggið .
Blandið þurrefnunum saman við .
Hrærið vel saman .
Bakið á vel heitri pönnukökupönnu þar til loftbólur myndast á kökunni allri og hún er fallega gyllt .
Snúið þá og bakið hinum megin .
Yfir pönnukökurnar hellti Clark Gable hlynsírópi .
