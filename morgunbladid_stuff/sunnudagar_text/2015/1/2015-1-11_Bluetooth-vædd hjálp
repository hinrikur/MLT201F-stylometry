Hér fyrir ofan koma nettengdar ljósaperur við sögu sem birtingarmynd þess að allt verður í heiminum nettengt .
Annað skemmtilegt dæmi er Chipolo-skífan sem er Bluetooth-vædd og gagnast þeim sem gleyma því hvar þeir leggja hlutina frá sér .
Chipolo er lítil skífa , hálfur fjórði sentímetri að þvermáli , 4,6 mm að þykkt og fislétt .
Skífuna hengir maður svo á það sem manni er annt um , hvort sem það er lyklakippa , gæludýr , skjalataska eða hvaðeina og ef það finnst ekki er hægt að nota símaforrit til að grennslast um hlutinn , láta skífuna gefa frá sér hljóð og líka sjá hvar hún er stödd – með það í huga að drægnin er 60 metrar .
Ef síminn sjálfur er týndur hristir maður bara Chipolo-skífuna og þá gefur hann frá sér hljóð .
Skífan gefur frá sér hljóð þegar samband milli skífu og síma rofnar , en hægt er að búa svo um hnútana að hún geri það ekki á tilteknum stöðum .
Hægt er að tengja allt að níu skífur við hvern síma og því hægt að halda utan um ýmislegt .
Til gamans má geta þess að ef maður rekst á eigur annars sem er með Chipolo-skífu kveikir maður á símaforritinu og þá sendir síminn upplýsingar til fyrirtækisins um hvar viðkomandi skífa er niðurkomin .
Í skífunni er rafhlaða sem hægt er að skipta um , en hún endist alla jafna í hálft ár ( aukarafhlaða fylgir ) .
Einkar einfalt er að setja apparatið upp ; sækja hugbúnað fyrir síma , iPhone , Android eða Windows og para við skífuna .
Þetta tók skamma stund og svínvirkaði .
Chipolo-skífurnar er hægt að fá í öllum regnbogans litum , eins og sjá má á meðfylgjandi mynd .
Þær fást hjá Advania og kosta 3.942 kr. stykkið .
