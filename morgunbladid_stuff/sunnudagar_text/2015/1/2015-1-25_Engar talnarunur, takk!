Öryggisfyrirtækið SplashData hefur valið 123456 versta aðgangsorð ársins 2014 .
Á hæla því koma 12345 og 12345678 .
Skilaboðin eru skýr : Ekki nota talnarunur sem aðgangsorð inn á tölvurnar ykkar ! Í úttekt fyrirtækisins kemur fram að á fjórða milljón aðgangsorða lak út á liðnu ári .
Það er ekkert smáræði .
SplashData mælir heldur ekki með afmælisdögum , nöfnum barnanna eða nöfnum uppáhaldsíþróttafélaganna .
Þessar upplýsingar eiga tölvuhakkarar alla jafn mjög auðvelt með að komast yfir .
Þvert á móti er fólk hvatt til að finna orð sem erfitt eða ómögulegt er að tengja við viðkomandi .
Og þá erum við ekki að tala um " Superman " og " Batman " .
