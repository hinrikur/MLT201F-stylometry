" Smurbrauð er þægilegur veislumatur á margan hátt , auðvelt að undirbúa fyrirfram að miklu leyti .
Það getur verið mjög fjölbreytt , hvort sem um ræðir fisk , kjöt eða grænmeti .
Allir ættu að geta fengið eitthvað við sitt hæfi , " segir Marentza Poulsen , stofnandi og eigandi veitingahússins Flóru í Grasagarðinum í Laugardal .
" Smurbrauðið var í lægð til margra ára hér á landi en það er gaman að upplifa að í dag er það orðið vinsælt að nýju , bæði hefðbundið og með skemmtilegum nýjungum .
" Marentza er Færeyingur en flutti til Íslands fyrir 50 árum og hefur búið hér síðan .
Nokkur ár bjó hún þó í Danmörku og lærði þar sína iðn þar sem hún hlaut þann skemmtilega titil að vera smurbrauðsjómfrú .
Hún hefur lengst af starfað innan veitingageirans og skapað sér gott nafn auk þess að hafa undanfarin 17 ár rekið veitingastaðinn Flóru .
Fólk farið að þora meira í matargerð " Undirbúningurinn skiptir mestu máli þegar kemur að smurbrauðsgerð og matargerð almennt .
Svo þarf að velja réttar samsetningar og þegar maður smyr brauð þá er alltaf einhver ákveðinn grunnur og því þarf að vera undir það búin að finna út hvað passar best með hvaða hráefni , " segir Marentza .
" Það eru ríkar hefðir varðandi samsetninguna en það sem er svo skemmtilegt við matargerð í dag er að fólk er farið að þora að raða ólíklegustu hráefnum saman og svo má ekki gleyma því að sjónræni þátturinn er mikilvægastur í upplifuninni við að borða góðan mat .
" Marentza segir það skipta máli að koma sér upp góðum áhöldum áður en farið er að útbúa mat .
Þar að auki er gott að byrja ekki á flóknum hlutum þegar fyrstu skrefin eru stigin í eldhúsinu , heldur er betra að finna einfaldar uppskriftir og vanda valið á hráefninu .
" Svo er bara að hafa góða skapið og jákvæðnina í för , " segir Marentza kát .
Strengdi ekki áramótaheit heldur þakkaði fyrir sig Marentza segist ekki hafa strengt nein áramótaheit enda sé mikilvægara að þakka frekar fyrir allt sem árið gaf .
" Það eina sem ég geri hver áramót er að líta til baka og þakka fyrir allt sem ég hef upplifað og fólkið sem hefur verið samferða mér í gegnum lífið .
Ég held að það sé gott fyrir hvern og einn að hugsa aðeins um hvernig maður getur orðið að betri manneskju og verið betri við náungann .
Það þætti mér besta áramótaheitið .
" Flóran verður opnuð aftur 1. maí á þessu ári en veisluþjónustan er hins vegar opin allt árið og því segir Marentza að væntanlega sé von á mörgum skemmtilegum verkefnum framundan .
Smurbrauð með reyktum laxi rauðrófum , eplum og piparrót ½ flak reyktur lax í sneiðum 8 sneiðar af góðu rúgbrauði dill til skrauts Salat 2 stk meðalstórar rauðrófur soðnar og skornar í grófa bita 1 stk grænt epli skrælt og skorið í bita 1 msk rifin fersk piparrót ½ búnt dill pillað og gróft saxað Dressing 3 msk repjuolía ½ skarlottulaukur ( saxaður ) 1 tsk gróft sinnep salt og pipar Aðferð Rauðrófurnar eru soðnar í vatni í uþb .
40-50 mín .
og skornar í bita , eplið er skrælt og skorið í bita og svo er öllu blandað saman og velt upp með dressinguni , smakkað með salt og pipar .
Smurbrauð með eplum og fleski U.þ.b. 1 kg biti af grísasíðu með puru gróft salt negulnaglar lárviðarlauf svartur pipar Aðferð Skerið í puruna og saltið með grófu salti , látið í ofnfat með puruna niður og setjið smá vatn í fatið ásamt kryddinu fatinu lokað með loki eða álpappír og eldað við 120°C í 1 klst. Síðan er purunni snúið og látið rjúka við stofuhita í 1 klst. Svo er hún krydduð með salti og sett á grunnan ofnbakka , gjarnan er sett hálf kartafla undir miðjuna svo puran opnist og " poppi " betur , sett í heitan ofn 230°C og lækkað í 200°C og haft í u.þ.b. 10-15 mín .
eða þar til puran er stökk .
Epli og laukur 3 stk. græn epli 2 stk. laukur 1 rif hvítlaukur 2 msk .
smjör 1 grein ferskt timian 1 msk .
sykur Aðferð Laukurinn er skorinn í sneiðar og steiktur á pönnu við vægan hita en ekki látinn brúnast , þegar laukurinn er orðinn vel mjúkur er timian , helmingnum af smjörinu og hvítlauk bætt í og kryddað eftir smekk með salti og pipar .
Eplin eru sett í pott með 1 msk .
af vatni , sykri og afganginum af smjörinu , soðið með loki þar til vatnið er gufað upp og eplin eru farin að brúnast létt .
Rauðkál ½ haus rauðkál 100 g sykur 100 g eplaedik 50 g sólberja saft , Ribena 1 stk. appelsína í sneiðum 100 g þurrkuð trönuber ¼ tsk .
negul 1 stk. kanilstöng 2 stk. stjörnuanís smásalt Aðferð Rauðkálið er skorið fínt í strimla og sett í pott ásamt öllu nema trönuberjunum og soðið við vægan hita þar til það er orðið meyrt tekur u.þ.b. 1 klst. Þá er trönuberjunum bætt í og blandað , svo sett í krukkur og kælt .
Smurbrauð með steiktri síld og kartöflum 4 flök steikt síld í marineringu 10 stk soðnar kartöflur 4 msk sýrður rjómi 8 sneiðar af góðu rúgbrauði 2 búnt garðkarsi Niðurlagður rauðlaukur 2 stk rauðlaukur skorinn í strimla eða saxaður gróft 1 dl edik 1 dl vatn 1 dl sykur glöggkrydd ( negull , kanill , svartur pipar , allrahanda krydd ) Aðferð Edik , vatn , krydd og sykur sett í pott og soðið , á meðan er laukurinn skorinn og svo er kryddið sigtað frá .
Laukurinn er soðinn í leginum í 3 mín .
og svo er sigtað og kælt .
