Sú bók sem ég mundi kannski segja að væri í mestu uppáhaldi hjá mér er Wild Swans : Three daughters of China eftir Jung Chang .
Þetta er bók sem lýsir á ótrúlegan hátt því umróti sem varð á kínversku samfélagi frá því að amma höfundarins fæddist og þangað til eftir menningarbyltinguna .
Þetta er bók sem ég get lesið aftur og aftur og alltaf verið jafnheillaður af lýsingum Changs .
Mig langar líka að nefna Hringadróttinssögu eftir Tolkien , og þá sérstaklega íslensku þýðinguna hans Þorsteins Thorarensen .
Þessi þýðing er svo snilldarvel unnin að það er hreinn unaður að lesa hana .
Höfundur sem er í miklum metum hjá mér er Haruki Murakami og ég varð alls ekki fyrir vonbrigðum með nýjustu bókina hans , Colorless Tsukuru Tazaki and His Years of Pilgrimage sem kom út í enskri þýðingu fyrir skömmu og kom út á íslensku fyrir jólin .
Þar finnst mér Murakami vera kominn á gamlar og kunnuglegar slóðir í skringilegheitum og stirðum samskiptum sem eru eitthvað svo japönsk í eðli sínu .
Ég hef reyndar ekki lagt í að lesa hann á frummálinu en það gerist kannski á næstu árum að maður hætti sér í japönskuna eftir að hafa lært hana við HÍ og búið úti í Japan í eitt ár .
