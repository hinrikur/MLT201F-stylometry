Heimsmeistaramótið í handbolta er í fullum gangi í Katar en þótt smáríkið sé órafjarri Íslandi hafa samskipti landanna verið nokkur og skrautleg .
Júlía Margrét Alexandersdóttir julia@mbl.is Gagnrýni á mótið og komandi mót Árið 2011 var ákveðið að halda heimsmeistaramótið í handbolta árið 2015 í Katar .
Þessi ákvörðun hefur víða verið gagnrýnd , bæði út frá því að Katar sé einræðisríki sem styðji hryðjuverkasamtök , Múslimska bræðralagið í Egyptalandi , og fari illa með yfir milljón farandverkamanna .
Barein og Sameinuðu arabísku furstadæmin ákváðu að draga landslið sín úr keppninni , sögðu liðin ekki nógu vel undirbúin en mörgum þykir ljós andstaða landanna við Katar .
Heimsmeistaramótið í handbolta hefur ekki aðeins verið gagnrýnt heldur einnig fyrirhugað heimsmeistaramót í knattspyrnu sem fara á fram í Katar árið 2022 .
ASÍ-UNG , sem er vettvangur ungs launafólks innan Alþýðusambands Íslands , sendi stjórn Knattspyrnusambands Íslands bréf þegar sú ákvörðun var ljós fyrir tæplega tveimur árum , þar sem athygli var vakin á bágum kjörum erlends vinnuafls í Katar en ráðist var í miklar mannvirkjaframkvæmdir þar í landi í kjölfar þess að framkvæmdastjórn alþjóðaknattspyrnusambandsins innan FIFA samþykkti að heimsmeistaramótið í knattspyrnu karla yrði haldið þar .
Var stjórnin spurð hvort sambandið hefði mótað sér stefnu um þátttöku íslenskra landsliða í knattspyrnumótum sem haldin væru í skjóli nútímaþrælahalds .
Íslendingur söng í óperu sem samin var handa emírnum Hanna Dóra Sturludóttir sópransöngkona var beðin að syngja eitt aðalhlutverkanna í óperu sem samin var sérstaklega fyrir emírinn í Katar , sjeik Hamad bin Khalifa Al Thani , en óperan var frumflutt á risastóru sviði í eyðimörkinni árið 2003 .
Emírinn vildi fá evrópska söngvara til að frumsýna verkið í Katar .
Textarnir voru sungnir á ensku .
Emírinn hafði látið byggja sérstakt svið í Evrópunni en frumsýningin var sent beint út um allan arabaheiminn .
Hanna Dóra sagði sviðið það stærsta sem hún hefði nokkru sinni stigið á og hafði hún þó sungið um allan heim .
Fremstu sætaraðirnar tvær voru sérstakir hægindastólar fyrir emírinn og hans nánustu , en til frumsýningarinnar var einungis boðið sérstökum gestum hans .
Samkvæmt AFP-fréttastofunni á þessum tíma var óperan sett upp í tilefni verkefnis emírsins sem var opnun Menntaborgar í Katar .
Emírinn ætlaði þannig að koma Katarbúum á kortið sem menningar- og menntaþjóð .
Menntaborgin er þriggja milljóna fermetra svæði á útjaðri höfuðborgarinnar Doha , og þar munu leiðandi háskólar í Bandaríkjunum og Evrópu opna deildir .
Menntaborgin var formlega opnuð á mánudagskvöld .
Í sömu frétt AFP-fréttastofunnar var aðeins eins söngvara óperunnar getið en það var einmitt hún Hanna Dóra og var söngur hennar sagður sérstaklega áhrifamikill .
Katar er ...
...
smáríki á nesi sem skagar út í Persaflóa en einu landamæri ríkisins liggja að Sádí-Arabíu .
...
með enga skatta á almenning , svo ríkt er landið af olíu og gasi að það þarf ekki .
...
eyðimörk , með sólskin allan ársins hring .
...
með emír sem æðsta mann landsins og titillinn er erfðabundinn .
Al Thani-fjölskyldan hefur ríkt yfir landinu frá miðri 19. öld .
...
með ráðgjafarþing sem semur lög landsins en emírinn hefur lokaorðið í öllum málum .
...
með múslima sem meirihluta íbúa ...
19. friðsælasta land í heimi ...
land þar sem aðeins 12% íbúanna eru í raun Katarar .
Hinir eru innflutt vinnuafl frá löndum eins og Indlandi , Pakistan og Kína ...
íþróttamótaglatt land síðustu árin .
Það hélt Asíuleikana 2006 , Heimsmeistaramótið í handknattleik 2015 og mun halda Heimsmeistaramótið í knattspyrnu 2022 .
...
eigandi sjónvarpsstöðvarinnar Al-Jazeera , það er að segja í eigu ríkisstjórnarinnar .
...
með um tvær milljónir íbúa .
...
umdeilt vegna mannréttindabrota .
Mannréttindasamtök hafa vakið athygli á því að þrátt fyrir að landið sé afar ríkt sé farið illa með farandverkafólk í landinu .
Verkalýðsfélög eru bönnuð , óheimilt er að taka viðtöl við verkamennina en vegabréfin eru tekin af þeim en flestir eru erlent vinnuafl .
Mannréttindavaktin segir að þrældómur , mansal og kúgun þrífist í landinu .
...
land fjölkvænis .
Karlar í Katar , líkt og víða í arabaheiminum , eiga allt að fjórar eiginkonur .
Yfirleitt eru þeir þó efnaðir .
Formlegt stjórnmálasamband við Ísland hófst Hinn 24. janúar árið 2002 undirrituðu Þorsteinn Ingólfsson , fastafulltrúi Íslands hjá Sameinuðu þjóðunum , og Nassir Abdulaziz Al-Nasser , fastafulltrúi Katar hjá Sameinuðu þjóðunum , samkomulag um stofnun stjórnmálasambands milli Íslands og Katar .
Katar fyrsta landið í arabaheiminum sem forseti Íslands heimsótti Í upphafi ársins 2008 fór forseti Íslands , Ólafur Ragnar Grímsson , í opinbera heimsókn til Katar þar sem hann hitti þáverandi emírinn af Katar , sjeik Hamad Bin Khalifa Al Thani .
Var þetta í fyrsta sinn sem forseti Íslands fór í opinbera heimsókn til ríkis í Arabaheiminum .
Á fundinum var meðal annars rætt um hugsanleg verkefni sem íslenskir bankar og fyrirtæki , háskólar og rannsóknarstofnanir gætu komið að .
Þá heimsótti forseti nýja skrifstofu Kaupþings í Doha , höfuðborg Katars , en Kaupþing var fyrsti norræni bankinn sem opnaði skrifstofu í landinu .
Í maí þetta sama ár fór Ólafur aftur til Katar og átti þá fund með emírnum og framkvæmdastjóra Arababandalagsin og bauð emírnum jafnframt í heimsókn til Íslands .
Í júní kom sendinefnd frá Katar til Íslands og heimsótti meðal annars íslensk orkufyrirtæki og fjármálastofnanir en tilgangurinn var meðal annars að skoða orkusparnað og baráttu gegn mengun .
Í ferðinni voru meðal annarra forstjóri eins helsta fyrirtækis Katar á sviði orkuframleiðslu og fulltrúar frá fjárfestingarstofnun ríkisins í Katar , Qatar Investment Authority , QIA , sem jafnframt var annar stærsti opinberi fjárfestingarsjóður heims .
Stjórnarformaður QIA var jafnframt forsætisráðherra Katars , sjeik Hamad bin Jassim bin Jaber Al Thani .
Umfangsmesta efnahagsbrotamálið tengist Katar Mánuði eftir hina opinberu heimsókn ráðamanna í Katar til Íslands bauðst fjárfestingarsjóðurinn QIA með forsætisráðherra Katar sem stjórnarformann til að kaupa fimmtungs hlut í Kaupþingi og staðgreiða .
Kaupþingsmenn höfnuðu tilboðinu .
Aðilar hittust aftur í ágúst til að fara enn einu sinni yfir málið en stuttu síðar féllu íslensku bankarnir .
Bróðir emírsins , Mohammed Bin Khalifa Al Thani , kom síðar við sögu í einu umfangsmesta efnahagsbrotamáli hjá sérstökum saksóknara .
Varðaði það kaup Q Iceland Finance , eignarhaldsfélags hans , á um 5% hlut í Kaupþingi .
Grunur lék á að þau kaup hefðu verið sýndarviðskipti .
Þetta mál kemur til kasta Hæstaréttar núna í lok þessa mánaðar en dómur féll í málinu í héraðsdómi fyrir rúmum mánuði þar sem fyrrverandi stjórnarformaður Kaupþings , Sigurður Einarsson , fyrrverandi forstjóri Kaupþings , Hreiðar Már Sigurðsson , fyrrverandi forstjóri Kaupþings í Lúxemborg , Magnús Guðmundsson , og Ólafur Ólafsson , hluthafi í Kaupþingi fyrir fall hans , voru dæmdir til fangelsisvistar fyrir markaðsmisnotkun .
Emírinn fékk tíkall frá Vigdísi Ólafur B. Schram deildi skemmtilegri sögu á facebooksíðu sinni sem Sunnudagsblað Morgunblaðsins fékk leyfi til að birta brot úr : " Ég bjó á Álftanesi á þessum tímum .
Ég var einlægur aðdáandi Kvenfélagsins og mætti galvaskur á öll þorrablótin .
Forsetanum er venjulegast boðið á hófið og eftir 1980 var það Vigdís .
Einatt var ég settur sem borð- og dansherra hennar , kannski vegna danskennslustunda úr fundarhúsinu á Hofi í gamla daga , veit það ekki .
Ég segi frá þessu hér því upp úr þessu varð til vinskapur okkar Vigdísar , konu sem ég dái frekar en allar aðrar konur .
Eitt sinn í almennu rabbi sagði hún mér skondna sögu er varðaði utanríkismál og snertir einmitt Katar .
Katar öðlaðist sjálfstæði 1971 og þeirra þjóðhöfðingi var afi þess sem nú er þar þjóðhöfðingi .
Hét hann Khalifa Bin Hamad al Thani .
Sonur hans , Hamad Bin Kahlifa Al Thani ( kallaður Hamad hér eftir ) er sá sem viðkemur þessari sögu , en sonur hans Tamin Bin Hamad Al Thani tók svo við 2013 .
Katar hafði verið bresk nýlenda en við sjálfstæðið 1971 voru heimamenn alls ókunnir í samskiptamálum sjálfstæðra ríkja .
Hamad þessi lærði í Bandaríkjunum og á námsárum sínum flaug hann einatt einkaþotu milli heimsálfa .
Þetta árið ætlaði hann um Evrópu og samkvæmt flugáætlun þyrfti að millilenda í Keflavík , taka eldsneyti og hugsanlega hvíla áhöfn .
Þetta þótti Hamad spennandi og ræddi við Kahlifa pabba sinn .
Þeir urðu ásáttir um að sonurinn heilsaði upp á þjóðhöfðingja þessa litla sjálfstæða eyríkis , bæri kveðjur frá Katar til forsetans .
Haft var samband við breska sendiráðið á Íslandi og falast var eftir móttöku á Bessastöðum .
Keypt var gjöf til að færa forseta Íslands .
Allt gekk þetta upp og prinsinn var sóttur út á völl og ekið að Bessastöðum .
Hann gekk inn og þar stóð Vigdís til að heilsa , rétti fram höndina .
Prinsinum var hvellt við , hafði ekki búist við kvenmanni sem forseta og fyrir trúarsakir getur prinsinn ekki tekið í hönd á konu .
Verður þetta heldur vandræðalegt en málin eru leyst með milligöngu breska sendiherrans .
Vegna þjóðarstolts talaði prinsinn bara arabísku og hafði því verið fenginn túlkur til að snara yfir á ensku .
Vigdís vissi af þessu og hafði því túlk sér við hlið til að þýða enskuna yfir á íslensku .
Hún gat ekki verið minni manneskja en gesturinn .
Var svo gengið til stofu .
Þar kom að ávörp voru flutt og komu aðstoðarmenn prinsins með gjöf til forsetans og réttu prinsinum þegar hann flutti sína ræðu .
En þá kom babb í bátinn .
Honum var það fyrirboðið að gefa konu gjöf .
Trúin leyfir það ekki .
Var þetta hið vandræðalegasta mál og hann afsakaði sig , enda menntaður á Vesturlöndum og skildi vandamálið frá báðum hliðum en vildi hafa sína trúarreglur í heiðri .
Vigdís sagði mér að þá hafi henni dottið það snjallræði í hug og nefndi við prinsinn að hann skyldi bara gefa þessa gjöf sínum túlki .
Sá gæti svo gefið gjöfina íslenska túlkinum , sem gæfi henni síðan þessa gjöf .
Þannig væri sneitt framhjá öllum vandamálum .
Þetta gekk eftir og allir brostu .
Vigdís opnaði gjöfina og upp úr pakkanum kom arabískt sverð , eggvopn .
Nú vönduðust málin því á Íslandi taka menn ekki við eggvopnum að gjöf , fyrir þau þarf að borga .
Fór Vigdís og sótti 10 krónur og rétti prinsinum .
Hann hélt nú ekki , hann gæti ekki tekið við peningum frá kvenmanni .
Gaf þá Vigdís sínum túlki 10 krónurnar , sem gaf arabíska túlkinum þær sem aftur gaf þær prinsinum .
Svona leysti Vigdís öll mál , með ráðahyggju og hyggjuviti .
" Al Thani-fjárfestirinn kemur víða við Maðurinn sem Al Thani-málið snerist allt um , Mohammed Bin Khalifa Al-Thani , hefur komið víða við og kemst aftur og aftur í fréttirnar og ekki bara hérlendis .
Þannig lagði opinber fjárfestingarsjóður Katar , sem stýrt er af sjeiknum , sportbílaframleiðandanum Porsche til fimm milljarða evra í hlutafjáraukningu árið 2009 samkvæmt frétt Reuters .
Þá hefur sjóðurinn einnig keypt skipasmíðastöðvar í Póllandi svo fátt eitt sé nefnt sem ratað hefur í fréttirnar .
Íslenskur handbolti og hljómsveit í Katar Það er ýmislegt íslenskt sem hefur slegið í gegn í Katar .
Fyrir nokkrum árum spilaði fyrrverandi fyrirliði Íslands í handbolta , kempan Ólafur Stefánsson , með úrvalsdeildarliðinu Lekhqiya Sports Club í Katar .
Árið 2013 var Ólafur valinn besti leikmaður úrvalsdeildarinnar en hann vann bæði deild og bikar með liði sínu .
Þá má geta þess að árið 2007 naut íslenska hljómsveitin Dikta einhverra hluta vegna mikilla vinsælda í Katar .
Lag hljómsveitarinnar , " Break-ing The Waves " , komst í fjórða sæta katarska rokksmáskífulistans og var á listanum í margar vikur .
Lagið er af plötunni Hunting for Happiness sem kom út í Bretlandi .
Íslenskir vinir háttsettra í Katar Eins og komið hefur fram í fjölmiðlum síðustu árin hefur Dorrit Moussaieff forsetafrú góð tengsl og vináttu við háttsett fólk í heimi viðskipta og listalífs .
Haustið 2008 kom fram í Morgunblaðinu að ein nokkurra eiginkvenna emírsins í Katar , Sheikha Mozah , væri góð vinkona Dorritar .
Árið 2008 sótti Dorrit ráðstefnu um málefni barna með sérþarfir og var þar í boði Sheikha Mozah .
Þá komst vinskapur Ólafs Ólafssonar kaupsýslumanns og bróður emírsins , sjeik Mohammed Bin Khalifa Al-Thani , eins og frægt er orðið einnig í fréttirnar .
Þeir kynntust í gegnum sameiginleg áhugamál og hafa meðal annars stundað veiðar saman í Afríku .
