Hvert liggur leiðin í sumar- eða vetrarfríinu í ár ? Möguleikarnir eru óendanlegir og oftast takmarkaðir af fjárráðum og tíma frekar en hugmyndaflugi .
Hérna eru taldir upp nokkrir áfangastaðir bæði nær og fjær sem eru ofarlega á blaði fyrir þetta ár .
Á listunum sem birtir eru hérna til hliðar má finna enn fleiri áfangastaði fyrir þá sem vilja láta sig dreyma eða byrja að skipuleggja draumafríið .
Inga Rún Sigurðardóttir ingarun@mbl.is Hvert liggur leiðin í sumar- eða vetrarfríinu í ár ? Möguleikarnir eru óendanlegir og oftast takmarkaðir af fjárráðum og tíma frekar en hugmyndaflugi .
Hérna eru taldir upp nokkrir áfangastaðir bæði nær og fjær sem eru ofarlega á blaði fyrir þetta ár .
Á listunum sem birtir eru hérna til hliðar má finna enn fleiri áfangastaði fyrir þá sem vilja láta sig dreyma eða byrja að skipuleggja draumafríið .
Inga Rún Sigurðardóttir ingarun@mbl.is Minnismerki og matsölustaðir Washington D.C .
er á listanum hjá Lonely Planet og ennfremur er National Mall-garðurinn í borginni á listanum hjá National Geographic Traveler .
Washington er einhver besta borg í heiminum til að sækja heim söfn og skoða minnismerki og dregur Smithsonian-safnið marga að .
Á þessu ári verða liðin 150 ár frá því að Abraham Lincoln var myrtur og verður þess minnst með ýmsum hætti .
Til dæmis verður hægt að skoða hinn fræga pípuhatt þessa 16. forseta Bandaríkjunna og byssuna sem hann var myrtur með .
Ef til vill hefur haft áhrif á vinsældir borgarinnar að tveir vinsælir sjónvarpsþættir gerast í henni , Spilaborg og Scandal .
Áherslan er þó þar á mannlífið fremur en minnismerki en þau eru þó alltaf í augsýn í borginni .
Fyrir utan aðdráttarafl sögunnar þykja nú vera margir góðir veitingastaðir í borginni sem bjóða upp á framandi mat og næturklúbbarnir eru líflegir .
Ennfremur er hægt að versla og þá ekki síst í Georgetown , sem hefur blómstrað sem tískuhverfi að undanförnu .
Bæði Icelandair og WOW eru með beint flug til Washington .
Náttúrufegurð í Namibíu Nambibía lenti í öðru sæti yfir lönd til að heimsækja 2015 hjá Lonely Planet .
Landið fagnar 25 ára sjálfstæðisafmæli í ár .
Landið hefur náð miklum árangri í sjálfbærri þróun og er fyrsta landið í Afríku sem setur umhverfisvernd í stjórnarskrána .
Til að ná markmiðum sínum fá héruð vald yfir sínu svæði og hefur árangurinn verið góður .
Þetta hefur þó ekki komist eins mikið í fréttirnar og landeyðing , veiðiþjófnaður eða aðrar hörmungar annars staðar í álfunni .
Alls eru 19% landsins þjóðgarður eða fólkvangur og hefur það mikil áhrif .
Dýralífið blómstrar og ólíkt annars staðar er ljónum og gíröffum að fjölga .
Matterhorn heillar Zermatt er á báðum úrvalslistunum sem birtir eru hér til hliðar sem hlýtur að hafa eitthvað að segja .
Nú þegar dregur bærinn að sér eina og hálfa milljón ferðamanna á ári .
Ástæðan er helst sú að þetta er eini bærinn við hina svissnesku hlið fjallsins Matterhorn .
Fjallið er ekki það stærsta í Ölpunum en það er einstakt að lögun og er áreiðanlega það fjall í heimi sem hvað flestar myndir hafa verið teknar af .
Ástæðan fyrir því að Zermatt kemst á blað nú er líklega að á árinu verða 150 ár liðin frá því að Edward Whymper fór í félagi við sex aðra fyrstur allra á þennan 4.478 metra háa tind .
Fjórir úr leiðangrinum létu lífið á niðurleið .
Af þessu tilefni verða ýmsar uppákomur , þar á meðal opnun staðarins Hörnli Hut við fjallsræturnar og frumsýning á leikhúsverki sem endurgerir þennan fyrsta leiðangur .
Næsti flugvöllur frá Zermatt er Zürich en Icelandair hefur flug þangað á ný 2. maí .
Sólmyrkvinn lokkar fólk til eyjanna Íslendingar hafa oft litið framhjá Færeyjum til ferðalaga enda er auðvelt að líta langt yfir skammt í þessum efnum .
Nú er það vart hægt lengur því Færeyjar urðu fyrir valinu sem toppáfangastaður lesenda National Geographic Traveler fyrir árið 2015 og komust á lista hjá CNN .
Ástæðan fyrir því að Færeyjar komast á blað núna er ekki síst að þær eru einn af tveimur stöðum í heiminum ( á landi ) , hinn er Svalbarði , þar sem hægt verður að sjá almyrkva á sólu á árinu .
Gömul færeysk þjóðsaga segir söguna af fjórum bræðrum sem bjuggu í þorpinu Sumba á suðurhluta eyjanna .
Þetta voru dugmiklir bræður , sem voru stöðugt að rífast og jafnvel hótuðu hver öðrum lífláti .
Dag einn voru þeir í fjöllunum að huga að fé sínu þegar myrkur skall skyndilega á .
Þeir urðu logandi hræddir og lofuðu Guði að ef þeir lifðu þetta af myndu þeir bæta ráð sitt og verða betri menn .
Þessi saga er talin tengjast almyrkva á sólu sem átti sér stað í Færeyjum 30. maí 1612 klukkan 11.25 .
Núna er hinsvegar stóra spurningin hvað gerist klukkan 9.41 20. mars 2015 ? Færeyingar eru að minnsta kosti viðbúnir að taka á móti fjölda ferðamanna af þessu tilefni og verður haldið rækilega upp á þetta þar .
Það búa einungis tæplega 50.000 manns í Færeyjum , sem eru hluti af Danmörku .
Landslag er stórbrotið í eyjunum og mörg óbyggð svæði og krúttleg hús .
Til dægrastyttingar er hægt að fara í lundaskoðun og köfun svo eitthvað sé nefnt .
Svo er auðvitað hægt að versla í Þórshöfn og mælir National Geographic Traveler sérstaklega með heimsókn í búðina Guðrun & Guðrun til að kaupa handprjónaða peysu , líkt og Sarah Lund klæddist í Glæpnum .
Peysurnar eru aðeins í náttúrulitum og hægt að kaupa þær fyrir konur , karla og börn .
Tímaritið mælir ennfremur með veitingastöðunum KOKS , sem er innréttaður á nýtískulegan hátt og sérhæfir sig í nýnorrænni matargerð , og Áarstova , sem býður upp á heldur hefðbundnari mat eins og soðinn þorsk , reyktan lax og humarsúpu í heimilislegu umhverfi .
Þessir veitingastaðir eru báðir í Þórshöfn .
Íslendingar geta bæði flogið til Færeyja og tekið Norrænu á sumrin .
Úrvalslisti National Geographic Traveler fyrir 2015 Topp 20 bestu áfangastaðirnir : Færeyjar Korsíka , Frakklandi Medellín , Kólumbíu Koyasan , Japan Maramures , Rúmeníu Haida Gwaii , Kanada Oklahoma-borg , Bandaríkjunum Túnis , Túnis Choquequirao , Perú Sark , Ermarsundseyja Hyderabad , Indlandi Port Antonio , Jamaíka Taívan Zermatt , Sviss The Presidio , San Francisco Mergui-skerjagarðurinn , Búrma Sea Islands , Suður-Karólínu , BNA Mont St .
Michel , Frakklandi Esteros del Iberá , Argentínu National Mall , Washington D.C .
Úrvalslistar Lonely Planet fyrir 2015 Topp tíu lönd : Singapúr Namibía Litháen Níkaragva Írland Lýðveldið Kongó Serbía Filippseyjar Sankti Lúsía Marokkó Topp tíu borgir : Washington D.C .
El Chaltén , Argentínu Mílanó , Ítalíu Zermatt , Sviss Valletta , Möltu Plovdiv , Búlgaríu Salisbury , Bretlandi Vín , Austurríki Chennai , Indlandi Toronto , Kanada Topp tíu svæði : Gallipoli-skagi , Tyrklandi Klettafjallaþjóðgarðurinn , Bandaríkjunum Toledo-svæðið , Belís Tasmanía , Ástralíu Norður-Noregur Khumbu , Nepal Copper-gil , Mexíkó Flores , Indónesíu Atacama-eyðimörkin , Síle Macau , Kína Topp tíu í verði : Túnis Suður-Afríka Sjanghæ Samóa Balí Úrúgvæ Portúgal Taívan Rúmenía Búrkína Fasó 