Breskir fjölmiðlar eru farnir að fjalla um væntanlegt sjónvarpsefni ársins og þar er einkum horft til bresku glæpaþáttaraðarinnar Fortitude sem tekin var upp hér á landi á síðasta ári .
The Guardian segir að enginn geti talist maður með mönnum nema fylgjast með þáttaröðinni en fyrsti þátturinn fer í loftið 29. janúar .
En það er ekki aðeins söguþráðurinn og hvernig Ísland kemur út í myndinni sem beðið er eftir með eftirvæntingu heldur er það hvort klæðnaður og útlit Sofie Gråbøl slái á sama hátt í gegn og í Forbrydelsen – er önnur tískubóla eignuð leikkonunni sem Söru Lund á leiðinni ? Guardian vísar þar í lopapeysuna víðfrægu en í þáttunum fór Sofie Gråbøl nær aldrei úr peysunni fallegu .
Í Fortitude klæðist leikkonan , í hlutverki Hildar Odegard , brúnleitri ullarkápu með áberandi , stórum og miklum loðkraga og hér er spá Guardian ; loðkragar verða tískubóla ársins vegna þessa .
Sérstaklega þar sem Hildur Odegard er jafnmikið í mynd í kápunni og Sara Lund var í ullarpeysunni .
