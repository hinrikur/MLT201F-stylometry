Ný vöruafgreiðsla Landflutninga - Samskipa á Reyðarfirði var tekin í gagnið nýlega .
Hún er að Hafnargötu 5 þar eystra en töluverðar breytingar voru gerðar á húsnæðinu og lóð þess svo það hæfði starfsemi Landflutninga .
Útisvæðið við Hafnargötuna er þrefalt stærra en á gamla staðnum , sem til að mynda auðveldar lestun og losun flutningabíla .
Töluverð umsvif eru hjá Landflutningum á Austurlandi þar sem fyrirtækið er með afgreiðslu bæði á Egilsstöðum og Reyðarfirði auk umboðsmanna víðar .
Daglegar ferðir eru frá Akureyri og Reykjavík til Reyðarfjarðar og Egilsstaða .
Starfsfólk annast síðan dreifingu á vörum til viðtakenda í nálægum byggðarlögum .
Björn Ármann Ólafsson , rekstrarstjóri Landflutninga á Austurlandi , segir í fréttatilkynningu að umsvif fyrirtækisins þar um slóðir séu að aukast sbs@mbl.is 