Klak Innovit stendur árlega fyrir frumkvöðlakeppninni Gullegginu .
Keppnin er haldin að fyrirmynd MIT-háskóla í Bandaríkjunum og VentureCup á Norðurlöndunum .
Að sögn aðstandenda er Gulleggið orðið gæðastimpill á viðskiptahugmyndir og fyrir frumkvöðla sem munu á næstu árum laða að enn fleiri styrki , fjárfesta , skapa ný störf og verðmæti fyrir íslenskt þjóðfélag .
" Keppnin er frábært tækifæri fyrir frumkvöðla til að koma hugmyndum sínum á framfæri og gera úr þeim raunverulegar og markvissar áætlanir sem miða að stofnun fyrirtækja .
Samhliða keppninni er þátttakendum boðið upp á námskeið , ráðgjöf og aðstoð sérfræðinga .
Frá mótun hugmyndar til áætlanagerðar og þjálfunar í samskiptum við fjárfesta , " segir á heimasíðu verkefnisins , gulleggid.is .
Krefjandi áskorun " Þátttaka í Gullegginu er skemmtileg og krefjandi áskorun sem nýtist þátttakendum til framtíðar .
Sú reynsla og þekking sem þátttakendur öðlast nýtist vel þegar út í atvinnulífið er komið , hvort heldur sem er hjá nýstofnuðum sprotafyrirtækjum eða stærstu fyrirtækjum landsins , " segir ennfremur .
Þeir sem hafa áhuga á að taka þátt en hafa ekki ákveðna hugmynd til að senda inn geta boðið fram aðstoð sína við að vinna að annarri hugmynd með því að skrá sig á gulleggid.is .
Frestur til að skila hugmyndum inn í keppnina þetta árið er til 20. janúar .
Þátttakendur eiga kost á að vinna til veglegra verðlauna , en sigurvegari keppninnar hlýtur Gulleggið sjálft og eina milljón króna í peningum .
Ýmis önnur aukaverðlaun verða veitt frá bakhjörlum og styrktaraðilum keppninnar en alls nema heildarverðlaun Gulleggsins yfir þremur milljónum króna .
Hefur haft mikla þýðingu Sigurvegari í Gullegginu árið 2014 var fyrirtækið Gracipe þar sem mataruppskriftir eru settar fram á nýjan hátt með því að sameina hráefni , aðgerðir og skref í myndrænni framsetningu .
Herdís Helga Arnalds hjá Gracipe segir Gulleggið hafa haft mjög mikla þýðingu fyrir fyrirtækið .
" Stofnendur Gracipe , Marinó Páll Valdimarsson og Kai Köhn , voru báðir í meistaranámi í verkfræði við háskólann í Delft í Hollandi og litu til að byrja með á þetta sem áhugamál og verkefni í skólanum .
Það er óhætt að segja að Gulleggið hafi ýtt á okkur að gera þetta af meiri alvöru og stofna fyrirtæki .
Þetta var spark í rassinn í mjög jákvæðum skilningi , " segir Herdís .
Hún segir þetta einmitt fegurðina við keppni eins og Gulleggið .
Hún hvetji fólk til að fara með hugmyndir eða áhugamál upp á næsta stig og jafnvel freista þess að lifa af þeim .
" Það er stóri kosturinn við svona keppni .
" Herdís segir Gracipe markvisst hafa nýtt sér meðbyrinn sem Gulleggið færði þeim en nokkur athygli fylgdi sigrinum .
" Ísland er lítið land og það skiptir máli að komast að í fjölmiðlum .
Fjölmiðlar sýndu okkur strax áhuga og gera enn , annars værir þú ekki að hringja .
Lengi lifir á fornri frægð , " segir hún hlæjandi .
Byr undir báða vængi Herdís hvetur frumkvöðla til að skrá sig í Gulleggið og gildi þá einu á hvaða stigi hugmyndin er .
Ekki sé nauðsynlegt að vera kominn með vöru eða geta boðið upp á þjónustu .
" Aðalatriðið er að hugmyndin sé vel framsett og bjóði upp á möguleika í framtíðinni .
" Fyrir utan verðlaunaféð og athyglina segir Herdís mikilvægt fyrir sprotafyrirtæki eins og Gracipe að finna að einhver hafi trú á því sem það er að gera .
" Það gefur manni byr undir báða vængi .
" Að dómi Herdísar er sprotaumhverfið blómlegt á Íslandi og alltaf að verða sýnilegra .
" Fyrir fáeinum árum vissi ég ekkert um þetta sprotaumhverfi en í dag fer mun meira fyrir því .
Möguleikar á styrkjum eru alltaf að aukast og síðan er gaman að sjá hversu viljugir þeir sem á undan hafa gengið eru til að miðla reynslu sinni og ráðleggja öðrum .
Sprotaumhverfið er uppfullt af mentorum , " segir Herdís .
Næsta kynslóð námsgagna Annað sætið í Gullegginu 2014 hrepptu félagar úr tölvunarfræðideild HR sem stofnuðu leikjafyrirtækið Radiant Games .
Með því að þróa leiki fyrir börn stefna þeir að því að nútímavæða menntun og þróa næstu kynslóð námsgagna .
Í þriðja sæti varð Solid Clouds sem þróar og hannar tölvuleikinn Prosper .
Leikurinn var þróaður að miklu leyti innan tölvunarfræðideildar HR af nemendum deildarinnar .
