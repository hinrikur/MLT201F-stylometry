Marina Picasso , barnabarn listmálarans kunna , undirbýr að selja sjö af verkum afa síns á næstunni fyrir um 14 milljarða króna .
Þá hyggst hún einnig setja á sölu glæsihöllina La California skammt frá Cannes , þar sem Picasso og síðasta eiginkona hans , Jacqueline Roque , bjuggu síðustu árin sem Picasso lifði .
Að sögn The Independent er Marina Picasso , sem er 64 ára gömul , ekki á flæðiskeri stödd peningalega .
Hún erfði auk hallarinnar um 400 málverk og 7000 skissur og teikningar .
Blaðamaðurinn segir sölu verkanna aðeins að hluta til andvirðisins vegna , hún sé ekki síður táknræn , því með henni sé seljandinn að ná fram einskonar persónulegum hefndum á afa sínum , manni sem vildi lítið af börnum og barnabörnum vita meðan hann lifði .
Árið 2001 sendi Marina Picasso frá sér bókina " Picasso : My Grandfather " og segir í henni að afi sinn hafi fyllt alla örvæntingu sem komu nærri honum .
Hún er dóttir Paulos , fyrsta barnsins sem Picasso eignaðist með Olgu Khoklova , en hún segist hafa alist upp í fátækt og við erfiðar aðstæður .
Í fyrra seldi hún tvö málverk og útskýrði þá söluna með þeim orðum að loksins væri hún að gera eitthvað með afa sínum .
" Með sölunni fæ ég hann til að taka loksins þátt í lífi mínu .
" Marina hefur helgað líf sitt því að styrkja og styðja fátæk börn , ekki síst í Víetnam .
Andvirði verkanna sem hún seldi í fyrra rann að mestu í styrktarsjóð hennar .
Með hjálparstarfi sínu má segja að hún sé að þröngva afa sínum – manninn sem skapaði auðinn – til að gera eitthvað gott fyrir börn , 41 ári eftir dauða sinn .
Á síðustu árum hefur Marina breytt La California í safn um afa sinn og sýnt þar hluta safns síns .
Hún á þó ekki góðar minningar þaðan ; Jacqueline Roque leyfði börnum og barnabörnum listamannsins oft ekki að hitta hann .
Marina segir að þau Pablito bróðir hennar hafi oft þurft að bíða lengi fyrir utan hliðið .
Pablito fyrirfór sér eftir að Roque meinaði honum að vera við útför afa síns .
