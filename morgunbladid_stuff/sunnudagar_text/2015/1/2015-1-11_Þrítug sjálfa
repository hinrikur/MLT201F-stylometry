Sjálfan ( e. selfie ) hefur tröllriðið samskiptamiðlum undanfarin tvö ár .
Enginn er maður með mönnum nema hann birti að minnsta kosti eina sjálfu af sér á dag .
Um miðjan níunda áratug síðustu aldar var sjaldgæfara að menn hlæðu í sjálfsmyndir og því sætir myndskreytingin með grein þýska rithöfundarins Günters Herburgers í Morgunblaðinu í ársbyrjun 1985 tíðindum .
Kappinn splæsir þar í eina sjálfu og er myndin tekin sumarið áður meðan Herburger tók þátt í Reykjavíkurmaraþoninu .
" Þegar ég hljóp í kjölfar bandarísks hlaupara framhjá eftirlætis kaffihúsi málarans Dieter Roths , Coca Cola – eða benzíndælustöð við yzta hafnargarð bæjarins , hafði mér tekist að smella af mynd af staðnum með því að halda ljósmyndavélinni hátt á lofti með uppréttum örmum .
Þarna höfðum við áður setið saman og rabbað , " segir Herburger í greininni .
Ennfremur segir hann : " Seint um kvöld , þegar sólin virtist ekkert vera í þeim ham að ganga yfirleitt til viðar eða síga í sæ á bak við létta skýjaflóka vesturhiminsins , rakst ég á mann með hund .
Það var Lucy , þrettán ára öldruð tík í eigu fjármálaráðherra landsins , Alberts Guðmundssonar .
" 