Útvarpskonan Ósk Gunnarsdóttir er annar umsjónarmaður morgunþáttarins á FM957 .
Ósk er alltaf hress og kát og brallar ýmislega skemmtilegt með fjölskyldunni en hún og Snorri Eldjárn Snorrason eiga saman 16 mánaða Benjamín Eldjárn .
Þátturinn sem allir geta horft á ? Dóra og Diego eru sennilega það vinsælasta á okkar heimili um þessar mundir , eina við þá þætti er að " töskulagið " og " ég er kort " glamrar í hausnum á okkur foreldrunum mörgum klukkustundum eftir einn þátt .
Þeir þættir sem verða oftast fyrir valinu hjá okkur eldra fólkinu á heimilinu eru American Horror Story , Game Of Thrones og House of Cards .
Maturinn sem er í uppáhaldi hjá öllum ? Við erum dugleg að elda ítalskan mat , allt með tómötum , mozzarella og basil er í uppáhaldi hjá öllum .
Hvort sem það er pasta , salat eða föstudagsbakan þá erum við þrjú alveg sjúk í allt ítalskt .
Skemmtilegast að gera saman ? Sunnudagar eru svokallaðir skemmtidagar , en þá er tekið upp á ýmsu .
Sundferðir eru mjög vinsælar hjá litla gaurnum sem og almennt bæjarrölt þar sem við hittum endur , kisur og fólk .
Það góða við sunnudaga líka er að við stórfjölskyldan hittumst oft í mat og það er alltaf jafn gaman .
Borðið þið morgunmat saman ? Ég er með morgunþátt á FM957 svo ég er löngu mætt í vinnu þegar mínir menn vakna .
Það gerir helgar-morgunverðina enn betri .
Þá er gerður smoothie og ef til vill hent í pönnsur , egg , beikon og með því ! Hvað gerið þið saman heima ykkur til dægrastyttingar ? Bækur eru í miklu uppáhaldi hjá öllum meðlimum fjölskyldunnar , við lesum mikið og litum .
Gítarinn er oft tekinn upp og svo er orgelið sem við vorum að eignast í miklu uppáhaldi hjá þeim feðgum .
Eins og flestir foreldrar 16 mánaða gríslings vita þá er stanslaust fjör , við setjum upp tjaldbúðir í stofunni , höldum dansiball , svo er rosa sport að tæma alla skápa á heimilinu .
Ef það er dægrastytting að raða í skápa þá er það klárlega eitt af því sem ég , mamman á heimilinu , geri mikið af þessa dagana .
