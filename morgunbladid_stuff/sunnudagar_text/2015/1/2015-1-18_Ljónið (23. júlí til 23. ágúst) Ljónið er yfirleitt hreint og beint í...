Ljónið ( 23. júlí til 23. ágúst ) Ljónið er yfirleitt hreint og beint í framkomu og falslaust .
Það hefur tilhneigingu til að draga að sér athygli og lenda í miðri hringrás atburða .
Það sækir oft í störf sem gera það áberandi , eða eru þess eðlis að það verður að þungamiðju umhverfisins .
Ljónið er viljasterkt , fast fyrir , stöðugt og ákveðið þegar það hefur á annað borð tekið afstöðu til mála .
Það býr yfir sannfæringarkrafti og ágætum stjórnunarhæfileikum .
Það er einnig oft á tíðum kraftmikið og stórtækt .
Oft taka Ljón sig til og framkvæma það sem aðrir létu sig ekki dreyma um að væri mögulegt .
Þess á milli getur Ljónið tekið dugleg letiköst , enda kann það því vel að sleikja sólina og njóta lífsins .
