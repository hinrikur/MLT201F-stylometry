Höfundur bókarinnar Líf og dauði , hin sænska Karin Alfredsson , nýtir reynslu sína af því að starfa í Afríku sem blaðamaður í skrifum sínum .
Bókin fjallar um sænskan hjálparstarfsmann , Ellen Elg , sem reynir að aðstoða ungar konur sem fara í ólöglegar fóstureyðingar á vafasömum stöðum .
Sumum blæðir út en öðrum er hægt að hjúkra til lífs .
Frásögnin er óvægin og fjallar um konur sem búa við kúgun og skilyrði sem fæstir Vesturlandabúar þekkja nokkuð til eða geta ímyndað sér .
Formáli bókarinnar er stuttur en beittur : " Allt sem skiptir máli í þessari frásögn er satt .
Allt sem minnir á raunveruleikann er hér birt af ásetningi .
" 