Baltimore er borg sem hefur upp á mikið að bjóða .
Það er hægt að fara upp á þak á flestum byggingum í Baltimore og þar af leiðandi er 360 gráðu útsýni yfir borgina aðgengilegt .
Þó að u.þ.b. 622 þúsund manns búi í Baltimore þekkir maður flesta sem maður verslar við , hvort sem það er Igore , eigandinn á næsta beyglustað , eða maðurinn sem selur blómvendi á $1 fyrir utan húsið þitt .
Baltimore var einu sinni mjög rík borg og það eru mjög margar fallegar byggingar frá þeim tíma í borginni .
Núna , eftir að efnahagsástand borgarinnar hefur versnað , geta háskólanemar búið í marmarahöllum fyrir lítinn pening .
Mikið af listafólki býr í borginni .
Það hentar vel vegna þess að það er svo ódýrt að búa þar og stutt til Washington DC og New York .
Stærsta götulistahátið Bandaríkjanna , sem kallast Artscape , er haldin í Baltimore á hverju sumri .
Þótt margir séu vinalegir í Baltimore er glæpatíðnin samt rosalega há .
Sem betur fer eru margskonar samgöngumöguleikar í boði eins og til dæmis ókeypis leigubílar á vegum skólanna .
Baltimore ber gælunafnið Charm City og það stendur á öllum bekkjum borgarinnar : " Baltimore , The greatest city in America " .
Karen Ösp Pálsdóttir 