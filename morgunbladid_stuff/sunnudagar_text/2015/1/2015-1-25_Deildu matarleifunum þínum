Mörg af vandamálum heimsins tengjast matvælum og næringu , hvort sem um er að ræða ofgnótt hennar eða skort .
Stór hluti jarðarbúa er of feitur en um leið fer afskaplega mikill matur til spillis .
Sérkennilegt smáforrit vill leitast við að stemma stigu við því að mat sé hent og gera notendum sínum kleift að deila matarafgöngum sínum með öðrum .
Það nefnist LeftoverSwap og grundvallast á því að notandi taki mynd af matarafgangi sem hann hefur ekki hugsað sér að innbyrða og deili í gegnum forritið .
Svangir notendur geta svo fylgst með korti á símanum sínum og fundið þar matarafganga sem þeir geta gætt sér á , hafi þeir áhuga á slíku .
Eflaust geta margir ekki hugsað sér að borða afganga annarra enda ekki margir á Íslandi sem lifa við slíka neyð að geta ekki keypt sér sinn eigin mat .
En þeir sem kippa sér ekki upp við að önnur manneskja hafi potað í mat með hnífapörum og vilja næla sér í ókeypis ókláraðar máltíðir víða um heim , ættu að sækja sér LeftoverSwap .
Næst þegar þú ert í útlöndum og getur ekki klárað Big Mac-inn er um að gera að auglýsa hann á LeftoverSwap og gefa einhverjum afganginn .
