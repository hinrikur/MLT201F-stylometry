Íþróttafélagið Þór á Akureyri verður 100 ára 6. júní í sumar .
Fyrsti stóri viðburðurinn á afmælisárinu er Þrettándagleði þriðjudaginn 6. janúar á félagssvæðinu í Glerárhverfi .
Þórsarar stóðu fyrst fyrir brennuhaldi fyrir tæpri öld .
Í Jónsbók , frétta- og fundablaði Þórs , segir í ársbyrjun 1917 : " Brennu hjelt Þór á gamlárskvöld [ 1916 ) ] .
Nefnd var kosin til að safna í brennuna , og sjá um það .
Það voru dugnaðarmenn sem þetta gerðu .
Margir gáfu mikið af rusli til brennunnar .
Tryggvi Helgason gaf staur , og 50 aura fyrir olíu .
Það var vel gert af prívatmanni .
" Brennu hélt Þór um áramót frá 1915 til 1935 en síðan á þrettándanum , með hléum .
Hátíðin hefur verið með svipuðu sniði frá 1970 .
