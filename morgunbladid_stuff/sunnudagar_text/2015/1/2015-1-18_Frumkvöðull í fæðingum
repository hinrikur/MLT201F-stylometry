Ina May Gaskin , MA , CPM , PhD ( Hon .
) , er stofnandi og stjórnandi miðstöðvar ljósmæðra , sem nefnist The Farm , nálægt Summertown í Tennessee .
Hún stofnaði kommúnuna The Farm með Stephen eiginmanni sínum .
Staðurinn olli byltingu fyrir fæðandi konur í Bandaríkjunum en þetta var einn af fyrstu stöðunum þar í seinni tíð þar sem hægt var að eignast börn utan sjúkrahúsa .
Fjölskyldumeðlimir og vinir eru oft viðstaddir fæðinguna og konurnar dvelja nokkurn tíma á staðnum fyrir fæðinguna .
Viðhorfið er allt út frá ljósmóðurfræðunum , inngrip eru lítil og konan fær að stjórna því hvernig hún hefur fæðinguna .
Mikið er lagt upp úr því að skapa öruggt umhverfi .
Á árunum 1971 til 2011 voru um 3.000 fæðingar á The Farm og var útkoman mjög góð .
Gaskin hefur sjálf verið viðstödd yfir 1.200 fæðingar .
Hún er höfundur hinnar áhrifamiklu bókar Spiritual Midwifery , sem kom fyrst út árið 1977 en er nú í sinni fjórðu útgáfu .
Hún gaf út tímaritið Birth Gazette , sem kom út ársfjórðungslega í 22 ár .
Bókin Ina May ' s Guide to Childbirth kom út hjá Bantam / Dell , sem er hluti af Random House , árið 2003 .
Ina May ' s Guide to Brestfeeding kom síðan út árið 2009 en nýjasta bók hennar heitir Birth Matters : A Midwife ' s Manifesta og kom út árið 2011 .
Bækurnar hennar hafa verið þýddar á mörg tungumál , m.a. þýsku , ítölsku , ungversku , slóvensku , spænsku og japönsku .
Hún hefur ferðast um allan heim til að halda fyrirlestra fyrir ljósmæður , fæðingarlækna og almenning um störf sín .
Hún hefur hlotið fjöldamörg verðlaun bæði í heimalandi sínu og á erlendri grundu .
