Neytendalán ehf. er í 100% eigu " ótilgreindra útlendinga " samkvæmt endurskoðuðum ársreikningi félagsins fyrir árið 2013. fleira kemur ekki fram um eigendur í ársreikningnum en í tölvupósti frá framkvæmdastjóra félagsins segist hann sjálfur eiga félagið .
Hann hafi keypt það af Jumdon Finance Ltd .
á Kýpur 2013 .
Þegar blaðamaður leitaði upplýsinga hjá ársreikningaskrá ríkisskattstjóra um hvort leyfilegt væri að skrá hluthafa með þeim hætti sem gert er hjá Neytendalánum , fengust þau svör að svo væri ekki og ársreikningi Neytendalána ehf. fyrir árið 2013 var því hafnað í gær en hann hafði áður sloppið í gegn .
F yrirtækið Neytendalán er nokkurs konar hattur þriggja fyrirtækja sem veita smálán ; Hraðpeninga ehf. , 1909 ehf. og Múla ehf. Þeir sem taka smálán hjá einhverju þessara þriggja smálánafyrirtækja frá reikning frá Neytendalánum ehf. í heimabankann þegar kemur að skuldadögum .
Neytendalán ehf. var stofnað í þeirri mynd sem það er nú í september 2013 .
Þá keypti Jumdon Finance Ltd .
á Kýpur allt hlutafé í Neytendalánum .
Fyrirtækið er þó ekki skráður eigandi samkvæmt ársreikningi fyrir 2013 heldur er félagið sagt í eigu " ótilgreindra útlendinga " .
Fullgilt umboð fyrir kýpverska huldufélagið Jumdon Finance Ltd .
hér á landi hefur Skorri Rafn Rafnsson , en í samtali við blaðamann hefur hann neitað því að hafa nokkur tengsl við félagið .
Í tölvupósti sem birtur er orðréttur í heild með þessari frétt segist Óskar Þorgils Stefánsson , framkvæmdastjóri Neytendalána ehf. ( sem einnig er titlaður framkvæmdastjóri Hraðpeninga á vef fyrirtækisins ) , eiga Neytendalán sjálfur .
Hann hafi keypt það á árinu 2013 af Jumdon Finance .
Ennfremur er staðhæft að fyrri eigandi hafi " ekki komið að rekstri fyrirtækisins í á fjórða ár " .
Fyrri eigandinn sem Óskar vísar til er Skorri Rafn Rafnsson .
Samkvæmt öruggum heimildum blaðamanns er Skorri Rafn Rafnsson , sem staðhæft er í tölvupóstinum að hafi ekki tengsl við reksturinn , fulltrúi félagsins hér á landi .
Félag í hans eigu sem rak smálánastarfsemi í Króatíu til ársins 2012 var ennfremur fulltrúi Jumdon Finance á Kýpur .
Ekkert kemur fram í ársreikningi Neytendalána fyrir 2013 um að Jumdon Finance eigi félagið og ekki heldur neitt um að Óskar eigi það .
Engar upplýsingar koma fram um hluthafa aðrar en að þeir séu " ótilgreindir útlendingar " .
Ekkert hefur fengist uppgefið um hverjir eru hluthafar í Jumdon Finance Ltd .
og eins og kom fram í umfjöllun Sunnudagsblaðs Morgunblaðsins 11. janúar hefur ekkert komið fram sem bendir til þess að félagið hafi nokkra starfsemi á Kýpur .
Ársreikningi Neytendalána ehf. fyrir árið 2013 var skilað inn í september 2014 og er hann undirritaður af Guðmundi Jens Þorvarðarsyni , löggiltum endurskoðanda .
Ársreikningurinn er ófullnægjandi að mati ársreikningaskrár ríkisskattstjóra og í gær hafnaði hún reikningnum og sendi félaginu hann til baka með ósk um úrbætur .
Ef ársreikningaskrá fær ábendingar um að ársreikningar kunni að vera ófullnægjandi eru þeir skoðaðir sérstaklega og hafnað ef svo reynist vera .
Ársreikningi hafnað eftir ábendingu Sunnudagsblaðs Morgunblaðsins Ákveðið var að hafna reikningnum eftir að blaðamaður spurðist fyrir um það hjá embætti Ríkisskattstjóra hvort leyfilegt væri að segja í ársreikningi að hluthafar félags væru " ótilgreindir útlendingar " .
Í kjölfar símtals blaðamanns var ársreikningur Neytendalána fyrir árið 2013 , sem skilað var inn til RSK þann 29. september 2014 , skoðaður .
Þegar fulltrúi embættisins hafði samband við blaðamann aftur fengust þær upplýsingar að ársreikningur Neytendalána ehf. fyrir 2013 væri alls ekki ásættanlegur .
Skýrt sé í lögum að tilgreina beri hvern hluthafa fyrir sig í fylgiskjali með ársreikningi félags .
Það eigi við hvort sem hluthafar eru innlendir eða útlendir .
Þar að auki vanti í ársreikninginn skýrslu stjórnar .
Skylt er að birta þar upplýsingar um 10 stærstu hluthafa hvers félags .
Lenti ekki í úrtaki og slapp því í gegn Á síðasta ári tók ársreikningaskrá RSK á móti tæplega 28.000 ársreikningum vegna ársins 2013 og gefur augaleið að ekki er unnt að kanna innihald þeirra allra með þeim mannafla sem fyrir hendi er .
Í lögum er enda gert ráð fyrir að ársreikningaskrá geri úrtakskannanir á því hvort reikningar séu í samræmi við ákvæði laga .
Allnokkur fjöldi reikninga er felldur af skrá árlega sem ófullnægjandi , en ekki fæst uppgefið hversu margir þeir eru .
Í samtali við blaðamann sagði starfsmaður embættisins að þessi reikningur hefði einfaldlega ekki lent í úrtaki og því hefðu annmarkar á honum ekki uppgötvast fyrr en blaðamaður hringdi og benti á birtingu hluthafa undir heitinu " ótilgreindir útlendingar " .
Samkvæmt upplýsingum frá embættinu er það einsdæmi að hluthafar séu birtir undir þessu heiti .
Að minnsta kosti hafði enginn hjá embættinu fyrr né síðar séð svona hluthafaskráningu í ársreikningi .
Samkvæmt ársreikningnum voru talsverð umsvif hjá Neytendalánum ehf. á árinu 2013 , þrátt fyrir að það hafi tekið til starfa í september það ár .
Veltufjármunir sem flokkaðir eru sem skammtímakröfur og skammtímalán nema samanlagt um 257 milljónum króna .
Ekki er hægt að segja til um hvort þessi tala sýnir veltu smálána enda benti endurskoðandi sem blaðamaður ræddi við á að talsvert skorti upp á að skýringar með reikningnum væru fullnægjandi .
Eigið fé Neytendalána ehf. nam 26 milljónum króna í árslok 2013 en skammtímaskuldir samtals 253 milljónum króna samkvæmt ársreikningnum sem skilað var inn .
Hagnaður fyrir skatta nam 34 milljónum króna og hagnaður eftir skatta nam tæpum 26 milljónum króna .
" Vegna fréttaskrifa " " Sæl Helgarútgáfa Morgunblaðsins hefur um nokkurra vikna skeið fjallað af miklum ákafa um Hraðpeninga , 1909 og Múla .
Talsvert hefur verið um rangfærslur og misskilning í greinunum , sem blaðamaðurinn Eyrún Magnúsdóttir , hefur skrifað .
Af því tilefni er rétt að eftirfarandi komi fram .
Ég hef síðustu vikur verið í fæðingarorlofi og því ekki verið í vinnu .
Eigandi Hraðpeninga , 1909 og Múla er ekki " bara einhver lögfræðistofa sem er einhver tengiliður " eins og hún hefur sagt .
Hraðpeningar , 1909 og Múla tilheyra fyrirtækinu Neytendalán , sem er í minni eigu .
Fyrirtækið keypti ég árið 2013 af fyrirtækinu Jumdon Finance á Kýpur , en ég hafði starfað hjá Hraðpeningum frá stofnun félagsins .
Jumdon Finance keypti Hraðpeninga , 1909 og Múla af fyrri eiganda árið 2011 , sem hefur s.s. ekki komið að rekstri fyrirtækisins í á fjórða ár .
Vantrú blaðamanns á eðlilegum viðskiptum þar sem fyrirtæki ganga kaupum og sölum virðist mótast af persónulegri afstöðu hennar , sem hefur ekkert erindi í hlutlausa blaðagrein .
Ég vonast til að þessar upplýsingar varpi einhverju ljósi á ítrekaðar rangfærslur og misskilning sem birst hefur í helgarútgáfu Morgunblaðsins .
Kær kveðja , Óskar Stefánsson .
" 