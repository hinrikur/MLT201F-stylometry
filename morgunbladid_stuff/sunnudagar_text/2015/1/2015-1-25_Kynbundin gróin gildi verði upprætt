Breyta þarf kynskiptum vinnumarkaði á Íslandi , því óviðunandi er að laun í kvennastéttum séu lægri en í karlastéttum .
Að launamunur kynjanna mælist ennþá 7-18% er óásættanlegt en jafnlaunastaðall stjórnvalda og aðila vinnumarkaðarins getur í þessu efni verið verkfæri til breytinga .
Þetta segir í ályktun landsþings Landssambands framsóknarkvenna sem haldið var á dögunum .
Það er mat framsóknarkvenna , skv. ályktun þeirra , að uppræta verði rótgróin kynjabundin gildi um mismunandi hæfni kvenna og karla sem hamla því að kynin hafi jafna möguleika á vinnumarkaði .
Staðalímyndir virðist ráða miklu um námsval ungs fólks sem svo hefur áhrif þegar að atvinnuþátttöku kemur .
Einnig sé erfitt fyrir konur sem komnar eru yfir miðjan aldur að fá störf þrátt fyrir að hafa fagmenntun .
sbs@mbl.is 