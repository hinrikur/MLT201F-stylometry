Kristján Þór Júlíusson heilbrigðisráðherra veitti á dögunum styrki til sex gæðaverkefna í heilbrigðisþjónustu .
Að þessu sinni var áhersla lögð á verkefni sem miða að þróun þjónustu við sjúklinga , þar sem heildstætt mat á þjónustuþörf er leiðarljós .
Gæðastyrkir hafa verið veittir árlega frá 2001 og er ætlað að efla umbótastarf , nýbreytni og stuðla að auknum gæðum heilbrigðisþjónustu auk þess að vera hvatning og viðurkenning .
Þróa árangursríka leið Alls barst 31 umsókn um styrk að þessu sinni .
Verkefnin sem hlutu atfylgi nú snúa að bættari þjónustu við aldraða á Landspítala , þróun meðferðar fyrir börn og fjölskyldur þeirra vegna sjálfsskaða eða sjálfsvígshugsana og uppbyggingu fjarlækninga á sviði talmeina og svefnmælinga .
Sé litið til einstakra verkefna þá er snýr verkefnið hjá BUGL , sem Linda Kristmundsdóttir ber ábyrgð á , að því að þróa árangursríka leið til hjálpar börnum sem hafa íhuga sjálfsvíg eða -skaða .
Komið hefur til fjölda bráðainnlagna vegna slíks og reynt hefur verið að finna þar árangursríkar leiðir .
Stendur nú til að þróa díalektíska atferlismeðferð , sem er ráð við flóknum og erfiðum geðvanda .
Meðferðin er sambland af einstaklings- og hópmeðferð , en sem stendur eru engir sérfræðingar á þessu sviði stafandi á Íslandi .
sbs@mbl.is 