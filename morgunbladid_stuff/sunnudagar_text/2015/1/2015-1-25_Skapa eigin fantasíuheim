Hönnunarmiðstöð Íslands í samstarfi við Design Forum Finland og Codesign , Svíþjóð vinnur að spennandi samnorrænu tilraunaverkefni á hönnunarvikunni í Stokkhólmi sem beinir sjónum að öllum hliðum hönnunar og ber heitið We Live Here .
Tilgangurinn er að varpi ljósi á styrkleika íslenskra og finnskra hönnuða , hvers þeir eru megnugir og erindi þeirra á norrænu hönnunarsenunni í dag .
Á hönnunarvikunni munu íslenskir og finnskir hönnuðir " flytja inn " saman í íbúð í miðbæ Stokkhólms og veita þannig breiða innsýn í bæði hvað er verið að hanna og hvernig við nálgumst hönnun á Finnlandi og á Íslandi .
Um 70 hönnuðir sýna verk sín á sýningunni og skiptist það nokkuð jafnt á milli finnskra og íslenskra hönnuða ásamt nokkrum sænskum hönnuðum .
" Áhuginn hefur vaxið undanfarin misseri hjá finnsku og íslensku hönnunarmiðstöðinni ásamt hönnuðum á að vera í auknu samstarfi .
Því var farið í að leita leiða og varpa fram hugmyndum um hvort við gætum byggt eða unnið eitthvað saman og myndað þannig skemmtilegt samstarf .
Við ákváðum , vegna þess að við erum nú hrifin hvert af öðru og búin að vera að " deita , " að þá ættum við kannski að prófa að búa saman á hönnunarvikunni í Stokkhólmi , " segir Hlín Helga Guðlaugsdóttir , ein af sýningarstjórum We Live Here .
Sýningarstjórar eru þær Elina Aalto og Marika Tesolin auk Hlínar Helgu .
Grafíkin er í höndum Sigga Odds og Sanna Gebeyehu frá Codesign er listrænn ráðgjafi .
Skapa Fantasíuheimili " Við flytjum inn í íbúð og leggjum hana undir okkur .
Við erum að leika okkur á mörkum heimilis og sýningar og sköpum okkar eigin fantasíuheim .
" Á sýningunni verða bæði áþreifanlegir og óáþreifanlegir sýningargripir og vonast er til þess að sýningin verði bæði veisla fyrir augað og fóður fyrir hugann en Hlín segir ferlið hafa verið afskaplega áhugavert .
" Við vissum ekkert alveg hvað vinnan myndi leiða í ljós ; við eigum margt sameiginlegt og við erum líka mjög ólík .
" Hún segir ákveðinn sameiningarkraft í því að bæði Finnland og Ísland eru í útjaðri hins norræna hönnunarsamfélags landfræðilega .
" Þegar við skoðum hönnun í Finnlandi á hún sér langa sögu og mikla hefð en því er ekki fyrir að fara á Íslandi , íslenska hönnunarsagan telst vera mjög stutt , " segir Hlín og bætir við að umhverfið sé gerólíkt þegar kemur að til dæmis iðnaði .
" Umhverfi okkar og aðstæður hafa gífurleg áhrif á það hvernig við nálgumst efni og aðferðir .
Í vöruhönnun hefur ákveðin tilraunastarfsemi verið meira einkennandi fyrir Ísland , að prófa sig áfram með ýmis óhefðbundin efni og annað en í finnskri hönnun hefur mikið gengið út á funksjón ; að vinna vöruhönnun og -þróun með stórum framleiðslufyrirtækjum .
" Hlín segir þessa þætti sýna afgerandi mun á milli þjóðanna .
" En svo eru tímarnir að breytast og hönnun líka og þessara áhrifa , meiri tilraunastarfsemi , er farið að gæta líka í finnskri hönnun .
" Mikilvægt að gefa breiða innsýn Aðspurð hvað hafi haft áhrif á val hönnuða inn á sýninguna segir Hlín ótal margt hafa spilað inn í .
Hún segir að leitast hafi verið við að draga fram viðfangsefni og aðferðafræði sem er áhugaverð í dag , en ekki endilega bara nýjustu hönnunina eins og oft nær yfirhöndinni í umræðu um hönnun .
Í vinnuferlinu hafi líka komið í ljós sterkir straumar sem mynduðu samstæður , andstæður og áhugavert samtal hönnunargripa , sem hafi leitt þau í valinu á munum inn á heimilið .
Til að mynda hefur skógurinn löngum veitt Finnum mikinn innblástur en klettar og haf veiti Íslendingum frekar innblástur .
" Það er ýmislegt svoleiðis sem má lesa í gegnum form , tungumál , efnisnotkun og annað af því sem við erum að sýna .
Við reynum að gefa breiða innsýn í hönnun þessara landa í grófum dráttum , viðfangsefni og aðferðafræði .
Við trúum því að það sé samtakamáttur og slagkraftur í því að taka sig saman og sýna hvað í okkur býr .
" Hlín segir að á sýningunni séu fyrirhugaðir skemmtilegir viðburðir sem tengjast því allir að flytja inn í nýtt húsnæði .
" Við verðum með þessa helstu viðburði sem fylgja því að flytja inn saman eins og innflutningspartí og svona .
Það þarf auðvitað að bera kassa og setja upp veggfóður og ljós og allt þetta , eins og maður gerir þegar maður flytur og kannski eitthvað að rífast um einhverja hluti líka , " segir Hlín og hlær .
" Við höfum líka verið að leika okkur með það , það koma fyrir element í sýningunni sem eru í pörum eða tveimur eintökum , það er nefnilega oft þannig að maður er ekki alveg tilbúinn að skilja efir sína fortíð þegar maður gengur inn í sam búð .
Það verður hádegismatur og kaffisamsæti og við bjóðum vinum okkar og vandamönnum vítt og breitt og ætlum að hafa gaman saman heima á ullarsokkunum .
" 