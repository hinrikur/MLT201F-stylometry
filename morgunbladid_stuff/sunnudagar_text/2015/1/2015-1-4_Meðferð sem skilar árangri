Skömmu fyrir áramót birtist grein í bandarísku fagtímariti sem sýnir fram á árangur af meðferð fyrir börn með hegðunarvanda sem kallast Parent Management Training Oregon aðferð eða PMTO .
Niðurstöður rannsóknarinnar eru mikið gleðiefni og gefa tilefni til að innleiða meðferðina enn frekar hér á landi segja sálfræðingar sem unnið hafa með PMTO .
Gunnþórunn Jónsdóttir gunnthorunn@mbl.is PMTO-foreldrafærni er meðferðarúrræði sem meðhöndlar hegðunarraskanir hjá börnum .
Úrræðið hefur nýst bæði í meðferð og forvörnum og er upprunalega komið frá Oregon í Bandaríkjunum í kringum 1960 .
Rannsóknir hafa sýnt fram á að PMTO skilar árangri með óyggjandi hætti .
Fyrir stuttu birtist grein um árangur úrræðisins hér á landi í bandarísku fagtímariti , Family Process .
Greinin er sú fjórða sem birtist í erlendu ritrýndu fagtímariti við rannsókn á árangri úrræðisins hér á landi og jafnframt sú mikilvægasta .
Samkvæmt niðurstöðum dró PMTO meðferð meira úr aðlögunarvanda barna á leik- og grunnskólaaldri en þjónusta sem er almennt veitt þessum hópi í sveitarfélögum landsins .
Margrét Sigmarsdóttir , Anna María Frímannsdóttir og Edda Vikar Guðmundsdóttir , sálfræðingar , kalla sig stundum skytturnar þrjár en þær standa að miðstöð PMTO-foreldrafærni hér á landi og sjá um innleiðingu úrræðisins .
Einingin tilheyrir Barnaverndarstofu í dag .
PMTO-foreldrafærni gengur út á það að foreldrar fá ákveðin verkfæri í hendurnar samkvæmt áætlun meðferðarinnar .
Þeir fá einnig þjálfun að beita þessum verkfærum til að draga úr og auka góða aðlögun barna sinna .
PMTO býður upp á einstaklingsmeðferð og hópameðferð en um 1.500 foreldrar hafa fengið þjónustu hjá PMTO á Íslandi .
" Verkfærin nota foreldrar til að bæta aðlögun barna sinna , til dæmis með því að gefa skýr fyrirmæli .
Skoðaðar eru leiðir til að hvetja börnin og efla sjálfstraust þeirra , kenna þeim að hafa stjórn á tilfinningum sínum og fleira , " segir Anna Margrét .
" Foreldrar fá aðstoð við að aðlaga verkfærin að sínu barni miðað við aldur barnsins og fleira .
" Skilar fjárhagslegum sparnaði " Það er staðfest að úrræðið sýni árangur hér á landi .
Ástæðan fyrir því er sú að rannsóknin sem greinin fjallar um sýnir að hópurinn verður ekki bara betri eftir meðferð heldur verður hann einnig betri í samanburði við hina sem fá aðra þjónustu sem almennt er veitt í sveitarfélögum .
Við getum með góðri samvisku sagt að það sé eðlilegt að nota skattpeninga almennings í að mennta PMTO meðferðaraðila til að meðhöndla hegðunarraskanir , " segir Margrét Sigmarsdóttir .
" Hér höfum við aðferð sem búið er að rannsaka og prófa .
Niðurstöður sýna fram á árangur með óyggjandi hætti .
" Margrét segir að til lengri tíma skili meðferðin hagnaði inn í kerfið .
" Í Danmörku var gerð kostnaðaráætlun og hvernig PMTO gæti skilað fjárhagslegum sparnaði til lengri tíma fyrir hvert barn sem var meðhöndlað .
Í ljós kom , miðað við þeirra tölur , að sparnaður nam 4,4 milljónum .
" Oft úrræðaleysi eftir greiningar Stöllurnar segja mikilvægt að grípa inn í snemma þegar börn byrja að sýna hegðunarvanda .
PMTO hentar vel fyrir börn á aldrinum þriggja til 12 ára .
Ákveðin vitundarvakning hafi verið að eiga sér stað undanfarið hvað það varðar .
" Upp að 12 ára aldri skilar úrræðið mestum árangri frekar fljótt en meðferðin skilar einnig árangri fyrir unglinga og er upphaflega þróuð fyrir þann hóp .
Víða í heiminum er þó miðað við úrræðið fyrir börn á aldrinum 3-12 ára , " segir Anna María .
" Mikilvægt er að úrræðið sé til staðar fyrir alla foreldra á landinu , börn með hegðunarraskanir eru oft send í greiningar til fagaðila og að henni lokinni eru oft fá úrræði til staðar til að fást við erfiðleikana með markvissum hætti , " segir hún .
" Það tekur langan tíma að gera eitthvað eftir greiningu og oft eru langir biðlistar eftir hvers kyns aðstoð , " segir Edda Vikar .
" Meðferðin hefur sýnt að það dragi verulega úr hegðunarröskunum hjá börnum , einnig hjá þeim sem hafa fengið einhvers konar greiningu á borð við athyglisbrest , ofvirkni , ADHD eða því um líkt .
En með PMTO hafi einkennin minnkað mjög mikið þó það sé alls ekki í öllum tilfellum , " segir Margrét .
Nýtist öllum uppalendum Verkfæri PMTO nýtast ekki aðeins þeim sem eiga börn með hegðunarraskanir heldur einnig fyrir alla uppalendur .
" Þetta snýst um að gefa skýr fyrirmæli og í stað þess að einblína á það sem börnin eiga ekki að gera , einblína þá á það sem þau eiga að gera , t.d. " notum inniröddina " , " hafðu hendurnar þínar hjá þér " í stað þess að segja " ekki öskra ! " eða " ekki pota svona í bróður þinn ! " Svo er einnig mikilvægt að gefa jákvæðri hegðun gaum og sýna barninu að þú hafir tekið eftir því þegar það gerði rétt .
Með því móti má kenna nýja og flókna hegðun .
Mikilvægt er að setja mörk með sanngjörnum hætti – það dregur úr erfiðri hegðun og eflir sjálfsstjórn .
Nú þurfa samskiptin að vera virk og leysa þarf úr ágreiningi jöfnum höndum , samhliða markvissu eftirliti og tilfinningastjórnun , " segir Margrét .
" Þetta verður aðeins snúnara þegar þú ert með barn með hegðunarraskanir , þá reynir á úthald við að nota verkfærin og þá kemur meðferðin sterk inn til að þjálfa foreldra , " segir Edda Vikar .
PMTO barst fyrst til Íslands í kringum aldarmótin 2000 og var tekið upp í Hafnarfirði .
Í dag hefur PMTO verið innleitt víða um land og miðstöð PMTO-foreldrafærni stendur að þjálfun meðferðaraðila og sér um stuðning og eftirlit .
" Þetta hefur verið ótrúlega skemmtilegt en mikil áskorun líka .
Við höfum unnið með kerfinu að breytingum og viljum fá fagfólk til að hverfa frá skyndilausnum og notast við úrræði sem er sannreynt og skilar árangri .
Það verður að vera markviss hugsun þegar kemur að úrræðum , " segir Margrét .
" Foreldrar taka þessu vel en það hefur verið snúnara að breyta viðhorfum hjá fagfólki , breyta vinnulagi , skipulagi og innra skipulagi á stofnunum , það er áskorun , " segir Edda Vikar .
