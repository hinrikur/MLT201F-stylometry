Í janúar verður þrá fólks eftir meira meinlætalífi áberandi eftir ofgnótt desembermánaðar með sínu veisluhaldi og smákökunarti .
Áramótaheitin halda ennþá , allavega sum , og mörg eru á þá leið að það eigi að efla heilsuna og mjókka mittið .
Það er vissulega heillandi tilhugsun að það sé hægt að skola matarsyndunum í burtu með því að fara á safakúr og hreinsa líkamann með einhvers konar " detox " -meðferð .
Hér verður ekki lagt mat á hvort safadrykkja láti manni líða betur en víst er að heilbrigður líkami er fullfær um að hreinsa sig sjálfur .
" Það eru tvær tegundir af afeitrun .
Önnur er í lagi og hin ekki , " segir Edzard Ernst , prófessor í læknisfræði við Exeter-háskóla í Bretlandi , í samtali við breska dagblaðið Guardian í nýlegri grein .
Hann útskýrir síðan að sú sem virki sé afeitrun hjá eiturlyfjafíklum .
Hann segir að ef eiturefni safnist upp á þann hátt að líkaminn geti ekki losað sig við þau sé maður líklega dauður eða í bráðri þörf fyrir læknisaðstoð .
" Heilbrigður líkami er með nýru , lifur , húð og meira að segja lungu sem eru að hreinsa líkamann stöðugt .
Það er ekki vitað um neina leið , allra síst í gegnum afeitrunarmeðferðir , sem lætur eitthvað sem virkar fullkomlega í heilbrigðum líkama starfa betur , " segir hann .
Rannsóknir lágu ekki að baki Margt í kringum sölumennsku á heilsuvörum snýst um eiturefni í líkamanum sem þurfi að losna við .
Sjaldnast er minnst á nákvæmlega hvaða efni það eru , ef svo væri ætti að vera hægt að mæla þau fyrir og eftir afeitrun til að skera úr um áhrif meðferðarinnar eða efnanna .
Breskir vísindamenn í vinnu fyrir samtökin Sense about Science höfðu árið 2009 samband við framleiðendur fimmtán vara sem seldar voru í apótekum og matvöruverslunum undir formerkjum hreinsunar og afeitrunar .
Vörurnar voru allt frá pillum til drykkja og hársápa .
Þegar vísindamennirnir spurðu um rannsóknirnar sem lágu að baki auglýsingunum gat ekki einn einasti framleiðandi útskýrt hvað hann átti við með afeitrun eða greint frá því hvaða efni ættu að hreinsast út .
Ernst er sérstaklega mótfallinn ristilhreinsunum .
Hann segir hreint út að verið sé að misnota trúgjarnt fólk .
" Þetta spilar inn á eitthvað sem við vildum öll eiga , einfalda lausn sem frelsar okkur frá syndum okkar , " segir hann .
Embætti landlæknis er á sama máli , að því er kemur fram í greinargerð um " detox " -meðferð Jónínu Benediktsdóttur árið 2010 .
" Líkaminn sér að jafnaði sjálfur um að hreinsa út eiturefni .
Sé haldið fram að slíkt sé hægt með því að skola neðsta hluta ristilsins þarf að sýna fram á vísindarannsóknir sem styðja slíkt , en þær hafa ekki komið fram , " segir þar og einnig : " Ristilskolun er inngrip í líkama fólks og ætti eingöngu að vera á höndum heilbrigðisstarfsfólks og eingöngu þegar réttmæt ábending er fyrir slíku .
" Mikilvægt að vanda valið Þar segir ennfremur : " Gildi hreyfingar og holls mataræðis er öllum kunnugt .
[ ...
] Sama á við um ráðleggingar um hollt mataræði , sem byggðar eru á eðlilegum manneldissjónarmiðum .
Enginn vísindagrunnur er hins vegar fyrir því að fasta með 500 kaloríum á dag sé til bóta fyrir heilsufar , heldur þvert á móti .
Þegar lítils matar er neytt er ekkert eðlilegra en að blóðsykur og kólesteról falli .
Það eru svo augljós og algild sannindi að óþarfi er að rannsaka það sérstaklega .
" Það er alveg ljóst að gott mataræði hefur mikið að segja um heilsuna ásamt hreyfingu .
Því ber að vanda valið vel en á sama tíma falla ekki fyrir öllum pillunum og kúrunum sem verið er að reyna að selja okkur , sérstaklega í janúar .
