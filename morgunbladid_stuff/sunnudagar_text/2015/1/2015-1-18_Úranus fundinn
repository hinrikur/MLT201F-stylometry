Þungu fargi var af íslensku þjóðinni létt þegar leitarflugvél bandaríska hersins fann togarann Úranus úr Reykjavík á Nýfundnalandsmiðum um miðjan janúar 1960 en ekkert samband hafði verið við skipið í þrjá sólarhringa .
Úranus var ólaskaður og áhöfnin , 28 manns , heil á húfi en fjarskiptabúnaður hafði bilað og togarinn fyrir vikið ekki getað látið af sér vita .
Meðal þeirra sem fögnuðu tíðindunum voru Ólafur Björnsson , loftskeytamaður á Úranusi , en hann fór ekki þennan túr .
Sama dag hafði birst í Morgunblaðinu viðtal við Ólaf þar sem hann sagði það bjargfasta trú sína að Úranus væri óhultur .
Blaðamaður Morgunblaðsins hitti Ólaf að máli þegar hann var að lesa fyrstu fréttir um málið í fréttaglugga Morgunblaðsins í Aðalstræti og notaði tækifærið til að spyrja hann nánar út í hugboðið .
" Það var bara af því , að ég þekki skipið og áhöfnina og vissi að það var undir góðri stjórn , " sagði Ólafur .
" Auk þess var þetta mín tilfinning – að ekkert væri að .
Ég veit ekki af hverju en ég vissi samt , að skipið var ofan sjávar .
" 