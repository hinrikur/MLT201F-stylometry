Vefsíðan geysivinsæla Hollywood Reporter gerir úttekt á yfirhöfnum stjarnanna í kvikmyndageiranum í vikunni í tilefni þess að stjörnurnar streyma nú á Sundance kvikmyndahátíðina sem hófst í gær og stendur til 1. febrúar .
Til nánari útskýringar eru vinsælar yfirhafnir , fimm gerðir , dregnar fram í dagsljósið og gerir vefsíðan ráð fyrir að hægt sé að greina það hvernig " týpa " þú ert innan kvikmyndageirans út frá því hvaða flík þú klæðist .
Yfirskrift greinarinnar er : " Hvað segir yfirhöfnin um þig .
" Og út frá yfirhöfnunum er fólk flokkað .
Sem dæmi má nefna : sem hæfileikamaðurinn , fjárfestirinn og framleiðandinn .
Frummynd framleiðandans er í þessari grein Sigurjón Sighvatsson , eða Joni Sighvatsson eins og hann er kallaður þar , og leggur hann þannig línuna fyrir það hvernig yfirhöfnum framleiðendur eiga að klæðast vilji þeir standa undir nafni sem slíkir .
Sigurjón Sighvatsson segist klæðast primaloft-úlpunni sinni frá Isaora í mildari veðráttu en þegar frysta fer fari hann í úlpu frá 66°Norður , en fyrirtækið var í eigu hans .
Í greininni kemur einnig fram að Quentin Tarantino , Eli Roth og Jake Gyllenhaal hafi allir eignast slíka úlpu fyrir mörgum árum sem og kvikmyndaframleiðandinn Lawrence Bender , sem á silfurlitaða úlpu frá merkinu .
