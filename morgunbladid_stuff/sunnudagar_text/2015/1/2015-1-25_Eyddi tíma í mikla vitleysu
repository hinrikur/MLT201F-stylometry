Lesendur blaðsins Austurfréttar völdu á dögunum Tinnu Rut Guðmundsdóttur frá Reyðarfirði sem Austfirðing ársins 2014 .
Hún sagði í blaðinu Austurglugganum í lok nóvember á síðastliðnu ári frá áralangri baráttu sinni við átröskun .
Viðtalið vakti athygli og átti mikinn þátt í því hún var valin .
Tæplega 1.900 manns tóku þátt og liðlega 45% greiddu Tinnu atkvæði sitt .
" Þetta er mér mikil viðurkenning .
Hún gefur mér færi á að halda mínu striki og koma í veg fyrir að ég fari út í eitthvert rugl aftur , " sagði Tinna í samtali við Austurfrétt .
Hún er 29 ára gömul og uppalin á Reyðarfirði .
Hún hefur síðan í menntaskóla barist við átröskun .
Hún skrásetti baráttusögu sína til birtingar í Austurglugganum .
Það að skrásetja sögu sína var hluti af persónulega uppgjöri Tinnur en einnig leið til að hjálpa öðrum .
" Það hafa alltaf sótt á mig hugsanir um hvað ég hafi gert fjölskyldu minni , til dæmis þurftu mamma og pabbi að flytja í sundur um tíma til að hjálpa mér , og hvað ég hafði eytt lífi mínu í mikla vitleysu , " segir Tinna sbs@mbl.is 