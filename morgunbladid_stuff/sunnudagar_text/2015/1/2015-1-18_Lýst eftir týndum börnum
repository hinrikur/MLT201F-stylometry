Facebook kynnti í vikunni samstarf við stofnun í Bandaríkjunum sem einbeitir sér að því að reyna að finna börn sem hefur verið rænt .
Þjónustan kallast Amber Alerts og hefur verið bætt inn í fréttaveitu 185 milljón notenda í Bandaríkjunum .
Þetta samstarf Facebook við National Center for Missing and Exploited Children vekur athygli en með því að bæta Amber Alerts við fréttaveitu sína tekur Facebook virkari þátt í að að koma mikilvægum upplýsingum á framfæri við notendur sína .
Í samtölum við fjölmiðla í Bandaríkjunum segja forsvarsmenn samtakanna sem standa að Amber Alerts að stigið hafi verið stórt skref með því að fá Facebook til að birta þessar upplýsingar , enda hafi samfélagsmiðillinn meiri útbreiðslu en t.d. sjónvarp og dagblöð .
Tilkynningar um börn sem eru týnd eða hefur verið rænt nái því til fleira fólks en áður .
Tæknin er nýtt til að auka líkur á að börnin sem lýst er eftir finnist .
Það er gert með því að senda myndir og upplýsingar um týnd börn sérstaklega til notenda á tilteknum leitarsvæðum , þar sem talið er að börnin séu líklegust til að finnast .
Samkvæmt frétt TechNewsWorld hafa 700 börn fundist með aðstoð Amber Alerts á síðustu 16 árum .
Vonast er til að með því að bæta Facebook við dreifikerfi tilkynninganna verði hægt að bjarga enn fleiri börnum .
