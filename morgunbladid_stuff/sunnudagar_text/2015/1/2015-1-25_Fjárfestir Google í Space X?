Google íhugar nú að fjárfesta í SpaceX , geimfyrirtæki Elon Musk , fyrir um einn milljarð bandaríkjadollara , í þeim tilgangi að efla gervihnattatækni sína sem ætlunin er að nota til þess að koma á fót internettengingum .
Verði gengið frá fjárfestingunni er ljóst að áform Google um að dreifa internetinu til þróunarríkja myndu eflast til muna .
Netrisinn hefur nú þegar kannað möguleikann á því að nota veðurbelgi til þess að hýsa þráðlausar nettengingar á himni í verkefni sem nefnist " Project Loon " .
" Með samstarfi við fjarskiptafyrirtæki hefur okkur tekist að gera fólki kleift að tengjast internetinu með því að tengjast veðurbelg beint úr snjallsímum sínum eða tölvum , " sagði í tilkynningu frá Google .
" Merkið er svo sent milli veðurbelgja og þaðan aftur niður til alþjóðlega internetsins á jörðu niðri .
" Facebook á hinn bóginn ætlar sér að nota sólarorkuknúna dróna til þess að stuðla að bættu internetaðgengi víða um heim .
Fyrirtækið setti einnig á laggir internet.org , verkefni sem beinist að sama markmiði með því að styðjast við ódýrari úrræði .
Aðgengi jarðarbúa að internetinu bætt Bæði fyrirtækin stefna að því að bæta aðgengi jarðarbúa að internetinu , annars vegar í mannúðarskyni og hins vegar í viðskiptaskyni .
Notendur Facebook eru næstum helmingur nettengdra jarðarbúa og fyrirtækið telur auðveldara að bæta við nettengingum en að ná í nýja notendur sem nú þegar hafa aðgang að internetinu .
Space X varð nýlega hlutskarpast í útboði á leyfum til þess að endurbirgja alþjóðlegu geimstöðina og talið er líklegt að Elon Musk , framkvæmdastjóri þess , tilkynni brátt um leiðangur á vegum fyrirtækisins til Mars .
