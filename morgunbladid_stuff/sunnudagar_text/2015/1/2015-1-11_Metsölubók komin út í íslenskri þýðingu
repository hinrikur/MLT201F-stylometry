Tími undranna var valin ein af bestu bókum ársins þegar hún kom út í Bandaríkjunum 2012 .
Hún er nú komin út í íslenskri þýðingu Davíðs Þórs Jónssonar .
Salka gefur bókina út en hún er fyrsta bók höfundarins Karen Thompson Walker .
Hún starfaði sem ritstjóri hjá stóru útgáfufyrirtæki þegar hugmyndin að bókinni kviknaði árið 2004 þegar Walker las um hamfarirnar í Indónesíu þegar flóðbylgjan mikla hægði á snúningi jarðar í örfá sekúndubrot .
Í bókinni segir frá Júlíu og fjölskyldu hennar sem búa í rólegu úthverfi í Kaliforníu .
Eitthvað óvenjulegt liggur í loftinu og smám saman átta þau sig á því að snúningur jarðar hefur hægt á sér .
Financial Times , People , Oprah-tímaritið og fleiri miðlar völdu bókina eina af þeim bestu árið 2012 .
