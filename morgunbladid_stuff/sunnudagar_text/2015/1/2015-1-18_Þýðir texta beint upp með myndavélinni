Þýðingarforritið Google Translate sem þýðir texta sem notandi skrifar inn er fáanlegt fyrir snjallsíma og var uppfært verulega nú í vikunni .
Tveim frábærum valkostum var bætt við og virkar forritið nú þannig að hægt er að beina myndavélinni með forritinu að texta sem þýðir hann yfir á eigið móðurmál .
Í framandi löndum getur verið snúið að skilja götuskilti eða ýmsa texta og skilaboð .
Þá er bara að taka fram símann og beina honum að textanum sem smáforritið þýðir síðan beint upp .
Smáforritið hentaði einungis Android-símum fyrst um sinn en nú geta eigendur iPhone-síma einnig nýtt sér forritið .
Eftir uppfærslu er ekki þörf fyrir nettengingu til þess að nýta sér forritið eins og áður sem sparar ferðamanninum peninga sem hefðu farið í þráðlausa netið .
Á ferðalögum verður á vegi manns fjölbreytt flóra fólks af ólíkum uppruna og ekki allir sem geta skipt yfir í ensku til að eiga samræður .
Þetta getur oft verið skondið að reyna að einfalda mál sitt í þaula og nota líkamann til að útskýra nánar en á sama tíma örlítið þreytandi .
Þarna hefur smáforritið aðra nýjung sem leysir vandamálið .
Notandi smellir einfaldlega á samskiptahnapp í forritinu og velur þau tungumál sem aðilarnir tala .
Google Translate tekur síðan upp það sem báðir aðilar hafa að segja og yfirfærir það á tungumál hins , upphátt .
Í bili eru 36 tungumál í boði fyrir þessa tvo valkosti en Google stefnir á að bæta það enn frekar .
