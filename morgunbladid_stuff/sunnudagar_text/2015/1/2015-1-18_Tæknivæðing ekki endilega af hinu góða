Fyrir nokkrum vikum sögðu heilbrigðisyfirvöld í Bretlandi að það væri öruggara fyrir heilbrigðar konur að eiga börn sín heima eða á fæðingarheimili en á hátæknisjúkrahúsi .
Fyrir konur sem eru ekki í áhættuhópi fæli fæðing á hefðbundinni fæðingardeild á sjúkrahúsi í sér aukna hættu á læknisfræðilegum inngripum .
Ný skýrsla frá Childbirh Connection í Bandaríkjunum og greint er frá í dálkinum Motherlode á vefsíðu New York Times gengur ekki svo langt að mæla með heimafæðingum en bendir á sama vandamál og bresk yfirvöld tóku upp .
Mörg sjúkrahús nálgist fæðingar frá sjónarhólnum " meiri tækni er betri " á meðan töluverðar rannsóknir liggi að baki því að minni inngrip séu betri og öruggari í flestum tilfellum .
" Ef ofmeðhöndlun er skilgreind sem þegar einstaklingi hefði farnast jafn vel eða betur með minni eða hugsanlega engum inngripum þá eru nútíma fæðingarlækningar komnar út í djúpt fen .
Að komast úr þessu svæði verður áskorun , " segir í skýrslunni .
Í skýrslunni kemur fram að spítalar og starfsfólk þeirra ættu að bíða eftir að fæðing fari sjálfkrafa af stað og hvetja og styðja konur í upphafsstigi fæðingar til að dvelja sem lengst heima .
Ennfremur þurfi að sýna þolimæði við konur í fæðingu á sjúkrahúsum í stað þess að nota inngrip til að flýta ferlinu .
Konur þurfi líka að vera þolinmóðar og treysta líkamanum og ferlinu og halda ró sinni .
" Það er mikilvægt fyrir sjúkrahús og konur að skilja að algeng inngrip , sem okkur þykja venjuleg , hafi í raun afdrifaríkar afleiðingar , " segir Carol Sakala , framkvæmdastjóri hjá Childbirth Connection .
" Hátt hlutfall núverandi inngripa þjónar konum ekki vel , " sagði hún .
