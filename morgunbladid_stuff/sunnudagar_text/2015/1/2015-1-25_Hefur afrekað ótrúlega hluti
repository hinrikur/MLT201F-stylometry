Frumkvöðullinn Fida Abu Libdeh stofnandi nýsköpunarfyrirtækisins Geosilica á Ásbrú var á dögunum valinn Maður ársins á Suðurnesjum 2014 af blaðinu Víkurfréttum í Keflavík .
Með skólafélaga sinum , Burkna Pálssyni , stofnaði hún fyrirtækið og nú um áramótin kom afurð þeirra á markað , það er hágæða kísilfæðubótarefni unnið úr náttúrulegum íslenskum jarðhitakísli .
Keilir og MBA Fida kom 16 ára frá Palestínu til Íslands , gekk í menntaskóla í Reykjavík en náði ekki að ljúka stúdentsprófi vegna erfiðleika með íslenskuna .
Hún vildi mennta sig meira en tókst ekki fyrr en í háskólabrú í Keili á Ásbrú , hvar hún fékk hjálp vegna lesblindu sem var hennar hindrun .
Hún hefur svo haldið áfram námi , jafnhliða fjölskyldulífi " Fida er frábær fyrirmynd þeirra sem hafa draum og gera allt til þess að láta hann rætast .
Þrátt fyrir margar hindranir hefur hún afrekað ótrúlega hluti frá því hún kom til Íslands frá Palestínu á unglingsaldri ...
Saga Fidu tengist mörgum jákvæðum þáttum í uppbyggingu Suðurnesja eftir efnahagshrun , " segja Víkurfréttir .
sbs@mbl.is 