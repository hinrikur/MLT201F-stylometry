Samningar náðust við lækna í vikunni .
Forstöðumaður höfuðborgarstofu , Einar Bárðarson , skrifaði á Twitter rétt áður en samið var : " Af hverju finnst formanni samninganefndar lækna að kröfur þeirra komi okkur ekki við ? Læknar eru að semja við okkur ? hallo ! " Þegar samningar höfðu þá tekist bætti hann við annarri læknafærslu : " Samningar hafa náðst við Dr. Love , Dr. No , Dr. Hook og Dr. Feelgood .
" Bubbi Morthens lét heldur ekki hjá líða að leggja orð í belg og skrifaði á Facebook : " Þúsund sjúklingar á færibandinu þokast nær .
" Voðaverkin í París í vikunni voru fólki hugleikin og lögðu margir orð í belg á samfélagsmiðlunum .
Nanna Rögnvaldardóttir matargúru skrifaði á Facebook : " Atburðir eins og í País í gær koma manni til að hugsa .
Eða mér allavega .
Um tjáningarfrelsið og hvar mörk þess liggja , til dæmis .
Um hvað gerist þegar ósamrýmanlegum viðhorfum , lífsskoðunum eða grundvallarprinsippum slær saman – og hvaða afstöðu maður á að hafa til þess .
Um hugrekki og hugleysi .
Um samkennd og samábyrgð .
Og bara svo margt annað sem kristallast á ýmsan hátt í þessum atburðum , aðdraganda þeirra og eftirköstum , sem þó sér engan veginn fyrir endann á .
Ég hef einhvernveginn á tilfinningunni að ég eigi eftir að hugsa töluvert meira á næstunni .
" Elín Hirst skrifaði á Facebook : " Ég er Charlie .
Ég er mjög hrifin af þessu slagorði sem sýnir samúð í garð þeirra sem féllu fyrir morðingjahendi í París í gær , ásamt því að vera skilaboð til hryðjuverkamannanna sem frömdu ódæðið ; með því að ráðast á þá ertu að ráðast á mig .
" 