Forlagið Sögur hefur gefið út fótboltabækur sem fjalla um alla helstu og bestu garpana og þannig kynnt knattspyrnugoð fyrir yngri kynslóðinni undanfarin ár .
Nú hefur það enn einu sinni spýtt í lófana og sent frá sér bókina Fótbolti : Bestu konurnar .
Þar má meðal annars finna bandaríska markvörðinn Hope Solo sem var efst á lista yfir varin skot á HM kvenna í ár og brasilíska framherjann Marta Viera da Silva sem er markahæsti leikmaður heimsmeistaramótsins frá upphafi .
Þar er líka að finna fjöldann allan af leikmönnum Japana , Svía , Frakka , Spánverja og Þjóðverja , sem maður er farinn að kannast við í sjón eftir mótið í sumar .
Bækurnar innihalda stórar myndir og auðlesinn texta .
Meðfram útgáfunni kom út bókin Fótbolti : Bestu karlarnir .
