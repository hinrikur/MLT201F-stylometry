Ungt fólk er í forgrunni á Sumartónleikum í Skálholti um helgina .
Í dag , laugardag , kl. 15 kynna nemendur úr Listaháskóla Íslands og meðlimir úr franska barokkhópnum Nevermind afrakstur barokkvinnustofu á tónleikum í Skálholtskirkju .
Klukkan 17 sama dag flytur Nevermind franska tónlist frá 18. öld .
Á morgun , sunnudag , kl. 14 flytur Þorgrímur Þorsteinsson erindi sem er byggt á BA-lokaverkefni hans í skapandi tónlistarmiðlun frá LHÍ .
Inn í erindið verða fléttuð verk eftir nemendur úr skólanum , Örn Ými Arason , Þorkel Nordal , Örnólf Eldon Þórsson og Axel Inga Árnason .
Kl. 15 á morgun flytja Kór og Sinfóníetta LHÍ tónlist eftir samnemendur sína .
Stjórnendur kórsins eru Steinar Logi Helgason og Sigurður Árni Jónsson , en þeir eru einnig nemendur skólans .
Nánari upplýsingar eru á sumartonleikar.is .
