Á sumrin er gott að borða léttan mat og þótt það sé ekki hitabylgja hér líkt og í Evrópu klikkar ekki að fá sér gott vatnsmelónusalat sem aðalrétt eða til hliðar .
Fáir standast breska sjónvarpskokknum og matargyðjunni Nigellu snúning í matseld .
Hún á einmitt alveg frábæra uppskrift að vatnsmelónusalati með fetaosti og svörtum ólífum sem hægt er að skoða á nigella.com .
Lítill rauðlaukur 4 lime 1½ kg sæt og þroskuð vatnsmelóna 250 g fetaostur búnt af ferskri steinselju búnt af ferskri myntu 4 msk jómfrúarólífuolía 100 g steinlausar svartar ólífur svartur pipar Skrældu laukinn og skerðu hann í þunna hálfhringi .
Settu hann í litla skál með lime-safanum .
Þannig verður laukurinn bleikur og stökkur og ekki eins beiskur á bragðið .
Tvö safarík lime ættu að duga en stundum er ávöxturinn þurr og þá gæti þurft meira .
Skerðu vatnsmelónubörkinn frá og hreinsaðu alla steina burt og skerðu ávöxtinn í þykka þríhyrninga sem eru 4 cm á hlið , eða eftir smekk .
Skerðu fetaostinn í svipaða kubba og settu allt saman í stóra og víða skál eða fat .
Skerðu steinseljuna gróft en myntuna fínna og dreifðu yfir ávextina og ostinn .
Næst hellirðu lauknum og öllum bleika safanum sem honum fylgir ofan í skálina , bætir við olíu og ólífum .
Öllu blandað varlega saman með höndunum .
Svartur pipar malaður yfir allt saman .
Smakkað til með auka lime-safa ef þarf .
