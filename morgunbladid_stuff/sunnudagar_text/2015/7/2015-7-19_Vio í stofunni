Hljómsveitin Vio kemur fram á stofutónleikum Gljúfrasteins á morgun , sunnudag , og hefjast þeir klukkan 16 .
Vio er skipuð fjórum æskuvinum úr Mosfellsbænum , þeim Magnúsi Thorlacius , Páli Cecil Sævarssyni , Kára Guðmundssyni og Yngva Rafni Garðarssyni Holm .
Hljómsveitin sigraði á Músíktilraunum í fyrra og sendi í kjölfarið frá sér sína fyrstu plötu , Dive In .
Síðasta sumar lék Vio á tónleikum í Þýskalandi og Hollandi en í árslok hlaut hljómsveitin tilnefningu til Íslensku tónlistarverðlaunanna í flokknum bjartasta vonin í poppi , rokki og blús .
Stofutónleikarnir eru haldnir hvern sunnudag til ágústloka .
