Margir kvarta undan því að eiga erfitt með svefn þegar nætur eru bjartar .
Ýmislegt er til ráða og augljósasta ráðið oft það áhrifamesta , þ.e. að fjárfesta í góðum gardínum sem hleypa engri birtu inn .
Það dugar þó ekki alltaf til og þá er rétt að skoða venjur sínar yfir daginn og fyrir háttinn .
Kaffidrykkja seinni part dags getur haft skaðleg áhrif á svefn sumra einstaklinga .
Sumum dugar að hnika svefni sínum til , þ.e. að sofna og vakna aðeins fyrr en vanalega .
Hvers kyns snjalltækjanotkun og skjágláp rétt fyrir svefn , að ekki sé talað um uppi í rúmi , gerir mörgum erfitt fyrir að sofna enda bláa skjábirtan ónáttúruleg að kvöldi til .
Þung máltíð seint að kvöldi getur gert svefninn erfiðari en ella og reykingar sömuleiðis .
Að síðustu má ekki vanmeta lestur góðrar bókar fyrir háttinn – slíkt er einstaklega róandi .
