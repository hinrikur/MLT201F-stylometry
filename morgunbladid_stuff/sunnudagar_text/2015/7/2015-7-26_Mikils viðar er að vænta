Á næstu árum veður hægt að afla 23.400 rúmmetra af timbri úr skógum bænda á Fljótsdalshéraði .
Þetta kemur fram í spá sérfræðinga á rannsóknarstöð Skógræktarinnar að Mógilsá í Kollafirði sem birt er á vefsetrinu skogur.is .
Á tímabilinu 2035-2044 er útlit fyrir að magnið verði ríflega 120 þúsund rúmmetrar .
Nýtanlegt magn viðar margfaldast því næstu þrjátíu árin .
Lagt var mat á það viðarmagn sem mögulegt er að grisja næstu þrjátíu ár í nytjaskógum á Héraði .
Við greininguna á viðarmagni voru notaðar skógmælingar og þær svo framreiknaðar , en til þess nota skógræktarmenn sérstök tölvuforrit sem reynst hafa vel .
Einungis voru teknar með mælingar úr skógum þar sem tegundirnar lerki , stafafura , sitkagreni , hvítgreni og alaskaösp uxu og þar sem meðalhæð trjáa var komin yfir 1,3 metra hæð .
Það svæði sem tekið var til greiningar er 40% þess svæðis sem klætt hefur verið skógi á Héraði á síðustu áratugum .
Fyrir tímabilið 2025 til 2034 verður grisjunarmagn komið upp í rösklega 100 rúmmetra og fyrir tímabilið 2035 til 2044 verður magnið , með öllum fyrirvörum sagt , orðið 120 þúsund rúmmetrum meira .
