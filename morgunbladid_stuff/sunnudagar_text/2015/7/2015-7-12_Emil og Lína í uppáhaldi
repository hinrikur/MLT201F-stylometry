Ellen Calmon , formaður Öryrkjabandalags Íslands , svarar spurningum um eftirlæti fjölskyldunnar þessa vikuna .
Fjölskyldumeðlimirnir eru : Ellen Calmon , Johan Tegelblom og sonur okkar Felix Hugo sem er að verða fjögurra ára núna í júlí .
Þátturinn sem allir geta horft á ? Við horfum sjaldan á einhverja þætti en okkur finnst öllum gaman að horfa á Emil í Kattholti eða Línu Langsokk .
Maturinn sem er í uppáhaldi hjá öllum ? Hakk og spaghettí er mjög vinsæll kvöldmatur á heimilinu ásamt kjúklingi .
Skemmtilegast að gera saman ? Okkur finnst gaman að fara á leikvöll í hverfinu , göngutúr í bæinn , fara í " brunch " á veitingastöðum , sem hafa skemmtileg barnahorn , í sund , í heimsókn til Katrínar systur minnar og í sveitina til ömmu og afa .
Borðið þið morgunmat saman ? Við borðum alltaf saman morgunverð um helgar en á virkum dögum borðum við mæðginin alltaf saman en Johan fer yfirleitt á undan okkur til vinnu .
Hvað gerið þið saman heima ykkur til dægrastyttingar ? Okkur finnst gaman að leira , lita og teikna saman .
Feðgarnir eru duglegir að leika sér í ævintýraleikjum og að kubba .
Á föstudagskvöldum þá horfum við gjarnan saman á barnaefni og poppum kannski og fáum okkur vatnsmelónu .
