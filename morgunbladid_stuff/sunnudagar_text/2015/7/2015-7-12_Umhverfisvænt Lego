Lego-kubba ættu flestir Íslendingar að þekkja eða í það minnsta þeir sem ólust ekki upp við tölvuleiki og internet .
Lego hefur í áratugi gert börnum og jafnvel fullorðnum kleift að sleppa tauminum á hversdagsleikanum og láta ímyndunaraflið ráða för í byggingu frumskóga , tækja og borga úr marglita kubbum frá Lego .
Kubbarnir eru þó ekki alveg hættulausir þó þeir eigi ekki að skaða börn .
Þeir eru búnir til úr ABS plasti sem krefst notkunar töluverðrar olíu og er því ekki æskilegt umhverfinu eða plánetunni að sögn Lego .
Þess vegna hafa forsvarsmenn fyrirtækisins lagt 150 milljónir dollara í rannsóknir og þróun á nýju efni án olíu til að framleiða kubbana vinsælu .
Ferlið getur þó tekið einhvern tíma og áætlar Lego að skipta ABS efninu út alfarið fyrir árið 2030 .
Í ljósi þess að Lego framleiðir 60 milljón kubba á ári verður um verulegan sparnað að ræða í olíunotkun .
