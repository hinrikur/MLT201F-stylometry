Hjónin Erla Dögg Ingjaldsdóttir og Tryggvi Þorsteinsson eru búsett í Santa Monica í Los Angeles og reka þar saman sína eigin arkitektastofu , Minarc , en bæði eru þau arkitektar að mennt .
" Ég flutti út árið 1990 en Erla kom aðeins seinna , 1997 , " segir Tryggvi og bætir því við að þau hafi einmitt kynnst úti í Los Angeles .
Árið 1999 voru þau síðan komin með sjálfstæða stofu .
" Við búum úti og eigum þrjár dætur , níu , tólf og tuttugu ára gamlar , " segir Erla .
" Þær eyða hins vegar öllum stundum sem þær geta heima á Íslandi .
Okkur finnst við ekki mega taka það af stelpunum að læra íslenskuna .
" Byggingartækni vandaðri hér Þrátt fyrir að búa erlendis eru hjónin miklir Íslendingar í sér og voru stödd hérlendis þegar blaðamaður náði af þeim tali .
" Við erum svo heppin að vera stödd á Vestfjörðum í dag , hér er heiðskírt og sumarveður .
Við komum hingað til lands og njótum þess að vera á Íslandi og að vera Íslendingar , " segir Tryggvi .
" Auðvitað er samt notalegt að búa í Los Angeles , ekki síst veðurlega séð .
Og svo eru tækifærin þar náttúrlega mun stærri en hér heima .
Ég myndi samt ekki orða það þannig að við viljum frekar vera úti en á Íslandi .
Við fengum einfaldlega tækifæri og maður grípur auðvitað þau tækifæri sem koma til manns , " bætir Tryggvi við .
Þótt gríðarlegur stærðarmunur sé á Los Angeles og Reykjavík segja hjónin það fjarri lagi að allt sé betra úti í hinum stóra heimi .
" Við veittum því t.d. athygli strax eftir að við komum út að húsin þar eru ekki jafn vel byggð og heima .
Íslendingar eru vanir því að gera ráð fyrir veðri , vindum og jarðskjálftum við byggingu húsa .
Það er eiginlega alltaf sól í Los Angeles , svo að byggingartæknin þar er ekki alveg jafnvönduð , " segir Tryggvi .
Hann segir þó ýmislegt vera að breytast hratt í Bandaríkjunum .
" Hugsunarhátturinn er að breytast og t.d. er sjálfbærni ( e. sustainability ) mikið að ryðja sér til rúms .
Samfara því hefur byggingartæknin batnað , sem sést m.a. á því að farið er að einangra hús á svæðum þar sem veðrátta er mjög mild og jöfn , enda einangrun jafnnothæf til að halda hitanum úti og inni .
Hanna stóla úr gervigrasi Fyrir sjö árum fórum við að gæla við þá hugmynd að hanna einingahús úr efni sem hægt væri að fá í Los Angeles , " segir Tryggvi .
" Við erum með verksmiðju í miðbæ Los Angeles og þar eru framleiddir veggir og þök sem er auðvelt að setja saman bara með skrúfjarni , " segir Erla .
Auk þess að teikna byggingar og hanna einingahús hafa hjónin einnig hannað húsgögn .
Eitt þeirra er stóll í barstólastíl sem líkist iðagrænni grasþúfu á fæti og kallast " GRASSsit " .
" Það má segja að húsgögnin séu hálfgerð hliðarverkun af hönnuninni okkar en svo eru þau líka hluti af ástríðu okkar fyrir endurvinnslu og sjálfbærni .
" segir Erla .
" Okkur finnst mjög áríðandi að benda á hvað það er hægt að gera margt sniðugt við ruslið .
GRASSsit-stólarnir eru einmitt gerðir úr endurunnu gervigrasi sem vanalega er bara hent .
Við viljum vekja athygli á því að það sé óþarfi að henda þessu öllu , " bætir Erla við og nefnir einnig borðin XitTABLE sem hjónin hanna og eru framleidd úr afgangsviði .
Aðspurð segjast hjónin ekki hafa ákveðna verkaskiptingu sín á milli .
" Við vinnum allt saman , " segir Erla .
" Þetta er eins og að vera bóndi , við göngum bara í það sem þarf að gera .
" Tryggvi bætir því við að þau dragi arkitekta ekki í dálka eftir menntun eða reynslu .
" Það eru í raun einungis tveir flokkar af arkitektum – þeir sem vilja vera " safe " og þeir sem vilja gera betur .
Seinni hópurinn er sífellt að brjóta reglur og staðla í verkum sínum og þar reynum við að vera .
" Endurvinnanleg hús Erla og Tryggvi leggja áherslu á sjálfbærni ( e. sustainability ) , nytsamlega hönnun og að skilja ekki eftir rusl á vinnusvæðum .
" Úti í Bandaríkjunum er rosalega miklu efni hent á byggingasvæðum en við leggjum upp úr því að ekkert rusl falli til við byggingu húsa sem við teiknum , " segir Erla en þessu markmiði ná hjónin með því að framleiða veggi og aðrar einingar í húsin í verksmiðju , auk þess sem einingarnar eru bæði framleiddar úr endurunnu efni og endurvinnanlegar sjálfar .
Hjónin eru ekki lengi að svara því hvaðan innblástur þeirra komi .
" Héðan , akkúrat þaðan sem ég er núna , frá Íslandi .
Það er engin spurning , " segir Tryggvi og Erla samsinnir því .
" Við notum náttúru Íslands alls staðar , í öll verk .
Ég veit eiginlega ekki af hverju .
Kannski við söknum Íslands svona mikið ? " segir Erla og varpar spurningunni yfir á eiginmann sinn .
" Þetta kemur ósjálfrátt , held ég , " svarar Tryggvi .
" Uppeldisstöðvarnar sitja í manni og brjótast svo fram á fullorðinsárum .
" Erla og Tryggvi eru bjartsýn og hyggjast halda ótrauð áfram störfum sínum í Los Angeles .
" Það er alltaf dálítill barningur að breyta heiminum en það eru mjög spennandi hlutir framundan og við hlökkum til , " segir Erla að lokum .
