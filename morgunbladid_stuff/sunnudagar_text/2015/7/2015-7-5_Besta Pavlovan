Botninn 4 eggjahvítur 200 g sykur 1 tsk borðedik ( eða hvítvínsedik ) ½ tsk kartöflumjöl Vanillurjómi 3½ dl rjómi 1½ tsk sykur ( má sleppa – kakan er mjög sæt ) ½ tsk vanilludropar jarðarber og bláber til skrauts , má einnig nota kíví , hindber o.fl. ber Aðferð Hitið ofninn í 130°C .
Stífþeytið eggjahvíturnar .
Bætið sykrinum smám saman við og stífþeytið á nýjan leik .
Blandið ediki og kartöflumjöli varlega saman við með sleif eða sleikju .
Setjið bökunarpappír á plötu og teiknið hring sem er 18 cm að þvermáli .
Mótið eggjahvíturnar innan hringsins með sleikju .
Bakið í eina klukkustund og fimmtán mínútur .
Slökkvið á ofninum og leyfið botninum að kólna í ofninum .
Þeytið rjómann og bætið vanilludropum saman við .
Smyrjið rjómanum á botninn og skreytið með berjum eða ávöxtum .
