Í síðustu viku birtist stutt umfjöllun um litabókina Leynigarður á bókaopnu Sunnudagsblaðsins .
Það vakti nokkra athygli að engin önnur en Ingunn Snædal er þýðandi litabókarinnar og verkefnin hennar því greinilega fjölbreytt og af öllum toga .
" Þetta er nú bara þannig að ég vinn fyrir Bjart og það vantaði einhvern í verkið , " segir Ingunn þegar Sunnudagsblað Morgunblaðsins náði tali af henni .
" Ég er alin upp í sveit og þar fer maður bara í þau verk sem þarf að vinna .
Við gefum þetta ekki út á ensku þótt textinn sé lítill , og hann þarf að vera á góðri íslensku .
Það er engin ástæða til þess að vanda ekki til verka þótt þetta sé litabók .
" Aðspurð hvort hún sé ánægð með afraksturinn svarar hún brött í bragði að þetta sé metsölubók og flott að hafa það á ferilskránni .
Ingunn á þá sjálf eiga eintak sem hún hefur gripið í í kuldanum fyrir austan í sumar .
" Það er talað um að litabækur séu góðar fyrir kvíðafólk en ég fyllist bara einhverju stressi þegar ég byrja að lita , " segir Ingunn að lokum og hlær dátt .
" Maður er svo lengi .
" 