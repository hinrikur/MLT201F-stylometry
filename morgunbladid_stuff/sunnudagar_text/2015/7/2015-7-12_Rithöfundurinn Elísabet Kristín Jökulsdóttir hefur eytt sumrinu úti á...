Rithöfundurinn Elísabet Kristín Jökulsdóttir hefur eytt sumrinu úti á landi og skrifaði í glettni á Facebook í vikunni : " Ég er hérna fyrir austan fjall og búin að vera í 2 mánuði , það hefur enginn boðið mér í bíltúr að Skógafossi ...
frægu skáldi að sunnan sem íhugar forsetaframboð .
" Grínistinn og ritstjórinn Þorsteinn Guðmundsson með meiru skrifaði á Twitter : " Hvert er orsakasamhengið milli þess að alvöru lunda fer fækkandi á meðan lundasölubúðum í miðbænum fer fjölgandi ? " Leikkonan Saga Garðarsdóttir gerði játningu á Twitter í vikunni og skrifaði um heimsóknir sínar í sundlaugarnar og öll hvítu eins handklæðin þar : " Ég reikna fastlega með því að hafa stolið að meðaltali 7 hvítum handklæðum á ári úr handklæðastöndum sundlauga óvart .
" Stuttu síðar skrifaði hún : " Hugleiðingar konu á hádegi um handklæði : Mér finnst þau vera soldið fælles fyrirbæri .
Þið megið eiga öll mín með mér .
Gangið í bæinn .
" Og það er meira sem er greinilega eins hjá öllum því fjölmiðlakonan Inga Lind Karlsdóttir flutti nýlega heim til Íslands frá Barcelona og skrifaði á Twitter í vikunni : " Hvenær hættir þessi rosalega skeggtíska ? Ég flyt hingað heim til Íslands og þekki ekki karlmenn í sundur lengur allireins " .
Og Logi Bergmann fylgdist með fréttum af fornleifafundinum í Lækjargötu í vikunni þar sem m.a. fundust snældusnúðar og silfurhringur .
Hann skrifaði á Twitter : " Get ég fengið svona fornleifafræðinga heim til mín til að leita að fjarstýringu og bílskúrshurðaopnara ? " 