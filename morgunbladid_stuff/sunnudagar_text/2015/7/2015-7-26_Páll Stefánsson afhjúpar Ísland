Ný bók er komin út þar sem ljósmyndagúrúið Páll Stefánsson sýnir myndir sem hann hefur tekið í ægifagurri og ankannalegri náttúru Íslands .
Ákveðnir staðir á landinu hafa kynngikröftuga merkingu sem hafa varðað vissar stundir í lífi Páls og hefur hann brugðið á það ráð að láta ævisögulegar fúnderingar fylgja völdum ljósmyndum .
Þar er lesanda bókarinnar gefið færi á að skyggnast inn í hugarheim ljósmyndarans á sama tíma og hann fær að líta heiminn með augum Páls .
Titill bókarinnar er enskur : Iceland Exposed , sem myndi útleggjast á íslensku : Ísland afhjúpað , eða eitthvað í þá áttina .
Sökum enskunnar er bókin vísast stíluð á erlendan markað en það kemur ekki að sök .
Myndirnar eru ekki verri á ensku .
