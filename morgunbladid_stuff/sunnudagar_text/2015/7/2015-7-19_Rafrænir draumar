Það koma dagar þar sem tilveran virðist allt eins geta verið sprottin upp úr síðum vísindaskáldskapar .
Framfarir í hugsanalestri gefa í skyn að draumaupptökur gætu verið á næsta leiti .
Nú þegar hafa myndir birst af draumum gervigreindarvéla Google og í ljós kom að þær dreymir ekki aðeins rafrænar rollur heldur einnig óhugnalega hunda og augu á öllum hlutum .
En þá gæti einhver spurt : hvað um okkur sem erum af holdi og blóði , er hugsandi að sýna hvað okkur dreymir ? Japönskum vísindamönnum hefur tekist að finna leið til þess að skrá heilavirkni sofandi einstaklings og síðar sía þær upplýsingar gegnum ákveðna verkferla til þess að skapa úr þeim myndir sem má virða fyrir sér eftir að svefnpurkan er vöknuð .
Hugmyndin er í grunninn sáraeinföld .
Þegar við " sjáum " ímyndir í huganum framkallar heilinn sömu virkni fyrir sömu ímyndir .
Horfi maður til dæmis á mynd af vélsagarblaði eða götóttri reghlíf mun heilinn ávallt bregðast við á sama hátt þegar maður sér sömu mynd af vélsagarblaði eða götóttri regnhlíf .
Væri hægt að kortleggja þessa ferla mætti nota reiknirit í því skyni að skrásetja hvað kemur manni fyrir hugsjónir og þannig lesa hugsanir manns .
