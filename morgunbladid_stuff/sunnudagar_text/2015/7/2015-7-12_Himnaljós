Í fyrstu bók sinni segir Áslaug Björt Guðmundsdóttir sig hafa langað að segja sögur sem sjaldan eru sagðar , " þær sem við treystum hvorki veröldinni né okkur sjálfum fyrir " .
Smásögur Álaugar leita út fyrir hið ritaða orð og gefa annan og stærri heim í skyn sem býr utanbókar .
Sögurnar eru næmar , lágstemmdar og þó beinskeyttar .
Þetta er ekki löng lesning , aðeins 120 blaðsíður , svo bókelskir smásagnaspekúlantar geta gleymt öllum afsökunum um tímaþrengingar .
Hvað sem því líður mæla meltingarlæknar með því að maður tyggi matinn sinn vel og hlýtur það að eiga tvöfalt við um góðu bitana .
Verði ykkur að góðu .
