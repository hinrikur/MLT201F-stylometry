Árið 1911 svipti ungt ljóðskáld , Richard Middleton að nafni , sig lífi og átti þannig þátt í að einhver frægasti einkaspæjari bókmenntasögunnar rataði á blað .
Philip Marlow átti eftir að birtast í níu bókum , þar á meðal The Big Sleep , Farewell My Lovely og The Long Goodbye og var síðar gerður ódauðlegur á hvíta tjaldinu af mönnum á borð við Humphrey Bogart og Elliot Gould .
Skáldið lífsleiða var félagi bandaríska rithöfundarins Raymond Chandler , sem átti 127 ára fæðingarafmæli 23. júlí síðastliðinn .
Chandler er einn af frumherjum harðsoðna krimmans þar sem drykkfelldir og keðjureykjandi einkaspæjarar með Stetsonhatta í regnfrökkum berja frá sér tálkvendi og túkallakrimma jöfnum höndum samtímis því sem þeir leysa vandmeðfarin glæpamál .
Sjálfsvíg Middleton hafði mikil áhrif á Raymond sem gafst upp á ljóðaforminu og færði sig yfir í skáldsöguskrif .
" Mér fannst hann alltaf mun hæfileikaríkari en ég myndi nokkurn tíma verða ; og fyrst hann gat ekki látið þetta virka , taldi ég ekki líklegt að ég gæti það frekar .
" Sannast þar með máltækið , í anda Philip Marlow , að eins manns dauði er annars brauð .
