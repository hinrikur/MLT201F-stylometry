Nú í blábyrjun júnímánaðar kom út bókin Vatnaveiði árið um kring sem hann Kristján Friðriksson tók saman .
Kristján er , eins og stendur á bókarbaki , " veiðimönnum að góðu kunnur fyrir greinaskrif um silungsveiði á vef sínum flugur og skröksögur " á foss.is .
Kristján mun hafa verið orðinn leiður á biðinni eftir því að bækur sem fjölluðu um vatnaveiðar kæmu út og ákvað að taka af skarið .
Bókin er gefin út af Máli og menningu og er í þessu plasthlífarklædda útivistarbroti sem maður kannast við af bókum eins og Fjallabókinni , Heitum laugum á Íslandi og Matsveppum í náttúru Íslands .
Bókin er alhliða fróðleg og fer jafnt í undirbúning sem framkvæmd .
Undirritaður hefur lengi haft drauma um að stinga af með stöng , kaffibrúsa og hníf , sækja sér björgina sjálfur , annars svelta .
Það verður kannski loksins af því í sumar , fyrst maður getur ekki borið fyrir sig þekkingarleysið lengur .
