" Nytjar af skóginum hér á Snæfoksstöðum verða æ meiri .
Við fellum talsvert af trjám á ári hverju og vinnum .
Þetta eru orðnar eftirsóttar afurðir , " segir Böðvar Guðmundsson , framkvæmdastjóri Skógræktarfélags Árnesinga .
Félagið heldur úti starfsemi að Snæfoksstöðum og í mörg horn er að líta við umhirðu .
Þéttan skóginn verður að grisja mjög reglulega og timbrið , sem til fellur , er flett og sniðið í stórri sög .
" Timbur héðan nýtist vel sem klæðning á byggingar og er eftirsótt , til dæmis á sumarhús , en er þó nýtt á margan annan hátt .
Að stærstum hluta eru þetta grenitré , fura og ösp , sem eru héðan úr Snæfoksstaðaskógi .
Auk þess tökum við í vinnslu hér tré sem felld eru í einkagörðum til dæmis á Selfossi og komið með hingað í vinnslu .
Margir eru að leita eftir slíkri þjónsutu , " segir Böðvar .
Minna er gróðursett á Snæfoksstöðum en fyrr á árum , enda hafa flest þau svæði í landi jarðarinnar sem henta til skógræktar verið numin .
Þó er alltaf gróðursett nokkuð af greni sem svo er fellt og selt sem jólatré áratug síðar .
Í landareigninni er einnig undir 100 hektara svæði þar sem unnið er í samvinnu og samkvæmt áætlun Suðurlandsskóga .
Útgangspunkturinn í því öllu er að skógurinn skili afurðum og tekjum í fyllingu tímans .
Það er líka að gerast víða og í vaxandi mæli , enda sinna hundruð bænda um allt land nú skógrækt undir þeim formerkjum .
