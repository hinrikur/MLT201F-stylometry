Aðra helgina í júlí fyrir nákvæmlega 20 árum var sagt frá því í Morgunblaðinu að í fyrsta skipti væri Rolls skráður til notkunar hér á landi .
Eigandi hans var heimskonan Sonja Zorilla sem hafði þá lengi verið búsett í Bandaríkjunum .
Sonja sagði í viðtali við Morgunblaðið að vegfarendur snéru sér við til að horfa á bílinn og þó helst þeir sem sjálfir væru á dýrum og fínum bílum .
Sonja var um þær mundir að byggja sér hús nærri Hveragerði og hugðist nota bílinn meðan hún dveldist þar en myndin er tekin við hús og bíl Sonju .
Bíllinn var nokkurra ára gamall þegar hann var keyptur en hafði lítið sem ekkert verið ekið .
Sonja sagði þægindin við að sitja í honum vera slík að það jafnaðist á við dvöl á heilsuhæli á hjólum .
Sonja vildi ekki gefa upp nákvæmt verð bílsins en sagði hann ekki kosta meira en þá ýmsu jeppa sem landsmenn flyttu inn .
Til að bíllinn fengist skráður hér á landi gerðu framleiðendur hans þá kröfu að maður kæmi hingað frá Skotlandi árlega til að yfirfara bílinn og hafa eftirlit með honum .
