Divergent Microfactories er lítið fyrirtæki í San Francisco sem tekist hefur að framleiða bíl með þrívíddarprentun .
Margir hafa spurt sig hvort og kannski sérstaklega hvenær framleiðsla muni hefjast að miklum hluta með þrívíddarprentun og nú virðist stórt skref hafa verið tekið í þá átt .
Bíllinn sem framleiddur var með þessari aðferð er með 90 prósentum léttari grind en sambærilegir bílar og kemst í 100 km á klukkustund á 2,2 sekúndum .
Eigendur fyrirtækisins segja bílinn ekki bara léttari en sambærilega bíla heldur sé hann umhverfisvænni .
" Það hversu léttur bíllinn er og sú staðreynd að hann er framleiddur allur á einum stað gerir bílinn einstaklega umhverfisvænan , " segir Kevin Czinger , forstjóri Divergent .
Bíllinn , sem bæði lítur vel út og er hraðskreiður , hefur 700 hestafla vél undir húddinu og er einstaklega hraðskreiður og lipur að sögn Czinger , sem ítrekar að framleiðsluaðferðin sé það sem mestu máli skipti .
" Það er ekki nóg að velta því fyrir sér hvort bílar gangi fyrir jarðefnaeldsneyti eða öðrum og umhverfisvænni orkugjöfum .
Það skiptir gríðarlega miklu máli hvernig við stöndum að framleiðslu þeirra .
Í dag eru um tveir milljarðar bíla í umferð í heiminum en þeim mun fjölga í nærri sex milljarða á næstu áratugum .
Við verðum því að horfa til umhverfisvænni framleiðslu eins og þrívíddarprentunar , " segir Czinger .
