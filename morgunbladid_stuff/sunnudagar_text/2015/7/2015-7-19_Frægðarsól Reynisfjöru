Það er ekki á hverjum degi sem fjörur komast í heimsþekkt tískublöð en Reynisfjara við Vík í Mýrdal á það sannarlega skilið .
Ekki er langt síðan Reynisfjara komst á lista Lonely Planet yfir bestu strendur Evrópu í ár og nú er það eitt vinsælasta tískutímarit heims , breska Elle , sem útnefndi hana strönd vikunnar á dögunum á vefsíðu sinni þar sem alla jafna eru annars baðstrendur á lista .
Blaðamaður Elle skrifar meðal annars um Reynisfjöru , með ótal myndum af landslaginu í kring , að hún elski hrjóstrugar strendur og ein dramatískasta og mikilfenglegasta strönd sem hún hafi komið á sé Reynisfjara .
Hún varar þó ferðamenn við að fara of nærri sjónum þar sem sterkar öldur geti umsvifalaust svipt fólki á haf út .
