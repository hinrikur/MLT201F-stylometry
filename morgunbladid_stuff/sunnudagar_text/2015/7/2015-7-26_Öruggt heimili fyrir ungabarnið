Að mörgu er að hyggja þegar komið er heim af fæðingardeildinni með nýja fjölskyldumeðliminn .
Tryggja þarf barninu öryggi því alls staðar gerast slysin , ekki síst á heimilinu .
Á heimasíðu Landsbjargar eru gefin ýmis góð ráð fyrir foreldra ungbarna , sem gott er að lesa .
Huga þarf að svefnstað barns Rúm barnsins verður að vera stöðugt og botninn traustur og ekki má vera meira en 6 cm á milli rimla .
Vöggur geta verið óstöðugar og skal hætta að nota þær þegar barnið byrjar að snúa sér .
Einnig þarf að passa að eldri systkini velti ekki vöggunni yfir sig .
Ekki er ráðlegt að barnið sofi í rúmi foreldranna þar sem það er oft hátt og getur barnið dottið úr því .
Öryggi þegar barnið er baðað Skiptiborð geta einnig verið há og þarf að passa að barnið sé aldrei skilið eftir þar eftirlitslaust því fallið getur verið hátt .
Best er að taka fyrst til allt sem á að nota og hafa það við höndina þegar skipt er á barninu .
Baðvatn fyrir ungbörn má ekki vera heitara en 37-38°C því húð ungbarna er viðkvæm .
Baðstóll getur verið sniðugur en ekki skal líta af barninu .
Stóllinn er aðeins til þæginda í baði en ekki öryggistæki .
Litlir hlutir geta valdið köfnun Smáir hlutir leynast víða á heimili en hlutir minni en 4 cm geta valdið köfnun .
Skoða þarf vel leikföng og athuga til að mynda hvort augu á böngsum séu nógu vel fest .
Einnig geta leikföng systkina innihaldið smáa hluti og þarf að passa það vel að ungbörn setji þau ekki í munninn .
Þegar börnin fara af stað þarf enn frekar að fara yfir heimilið og skoða mögulegar hættur .
Ávallt skal geyma lyf og þvottaefni þar sem börn ná ekki til .
Hægt er að kaupa ýmsa hluti til að auka öryggið á heimilinu .
Flest slys þegar börnin eru þreytt Í bæklingi Slysavarnafélagsins Landsbjargar , " Er öryggi barna tryggt á þínum heimili ? " , má finna ýmsar gagnlegar upplýsingar fyrir foreldra ungra barna .
Flest slys á börnum 0-4 ára gerast inni á heimilinu og flest á milli klukkan 4 og 9 þegar barnið er orðið þreytt .
Mikilvægt er að foreldrar skoði heimilið með augum barnsins og reyni að koma í veg fyrir slysin með auknu öryggi .
Aldrei má líta af ungbarni en oft þarf ekki mikið til að breyta heimilinu í öruggari stað og gera heimilið barnvænna .
