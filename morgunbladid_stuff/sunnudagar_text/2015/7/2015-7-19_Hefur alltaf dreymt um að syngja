Hvenær byrjaðirðu að syngja ? " Það byrjaði allt með því að pabbi setti upp lítið stúdíó heima þegar ég var svona níu ára – hann var sjálfur söngvari – og tók mig upp að syngja nokkur lög .
Ég hlustaði svo á sjálfa mig aftur og aftur þar til ég fann hluti sem ég vildi breyta eða syngja öðruvísi og æfði mig þannig í mörg ár .
" Hefur þig alltaf langað til að verða atvinnusöngkona ? " Mig hefur dreymt um söng sem atvinnu síðan ég man eftir mér .
Það sem ég sagðist vilja verða þegar ég var yngri var söngkona , dansari og listmálari , og það hefur ekkert breyst .
" Hvernig var að vinna Söngvakeppni framhaldsskólanna ? " Í fyrstu þorði ég engan veginn að taka þátt en svo ýttu allir á eftir mér þannig að ég ákvað loks að taka þátt með einu af mínum uppáhaldslögum , " Make you feel my love " , eftir Bob Dylan .
Ég spáði nákvæmlega ekkert í úrslitin , það eina sem ég hugsaði um var að einbeita mér að því að koma laginu frá mér eins og ég vildi og hafa gaman af þessu .
Að koma fram á sviði og syngja úr mér hjartað er það besta og skemmtilegasta sem ég geri .
" Gerirðu eitthvað fleira listatengt ? " Ég var í Listdansskóla JSB frá átta ára til sextán ára aldurs , en ég hætti vegna þess að mér leið ekki vel félagslega , þótt ég elskaði að dansa .
Svo teiknaði ég mjög mikið , sérstaklega á grunnskólaárunum , því ég var mikið hunsuð og strítt .
Þá fannst mér best að fara einhvert til að vera ein , hlusta á ipodinn minn , teikna og gjörsamlega gleyma mér í listinni .
" Hvernig kom nafnið Glowie til og samstarfið við SWG ? " Pálmi úr SWG hafði samband beint eftir söngkeppnina í fyrra og vildi gera tónlist með mér en hann var úti í Los Angeles , svo við sendum bara hugmyndir á milli okkar á netinu og svo kom á endanum þetta nýja lag , No More .
" Hvernig hefur það samstarf gengið ? " Strákarnir í SWG eru snillingar og ég er mjög þakklát fyrir það sem þeir eru búnir að gera fyrir mig , það hefur farið rosaleg vinna í þetta lag og myndbandið svo ég er endalaust þakklát .
" Hvernig finnst þér að vera komin á " radarinn " sem söngkona ? " Það er svolítið skrýtin tilfinning og sérstaklega skrýtið að heyra mann sjálfan syngja í útvarpinu , en annars bara æðislegt .
" Hvert er framhaldið ? " Ég stefni langt , draumurinn er að hafa söng sem atvinnu og vinna með þeim stóru í framtíðinni .
Það eru tvö stór plötufyrirtæki frá Bandaríkjunum búin að hafa samband við SWG út af laginu mínu , sem er mjög spennandi .
Málið er samt enn á því stigi að ég má ekki segja meira frá því .
" Sara Pétursdóttir , sem er e.t.v. betur þekkt sem Glowie , hefur notið vinsælda sem söngkona upp á síðkastið .
Hún fór með sigur af hólmi í Söngvakeppni framhaldsskólanna fyrir hönd Tækniskólans í fyrra og í kjölfarið hóf hún samstarf við SWG eða Stop Wait Go-upptökuteymið .
Lag þeirra No More hefur verið sérlega vinsælt í íslensku útvarpi .
