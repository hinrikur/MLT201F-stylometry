Druslugangan gengur út á að skila skömminni þangað sem hún á heima , vegna þess að það er allt of algengt að skömminni sé varpað á þolendur kynferðisofbeldis en ekki gerendur .
" Þetta segir María Rut Kristinsdóttir , talskona druslugöngunnar svokölluðu sem fram fer í dag , laugardag , en gengið verður frá Hallgrímskirkju klukkan tvö .
Uppátækið á rætur að rekja til Toronto í Kanada , þar sem lögregluþjónn að nafni Michael Sanguinetti mæltist til þess að " konur skyldu forðast að klæða sig eins og druslur [ e. sluts ] til að fyrirbyggja kynferðislegt ofbeldi " árið 2011 .
Ummælin vöktu hörð viðbrögð víða um heim , þar sem árlega eru haldnar druslugöngur til að mótmæla viðhorfum af þessu tagi .
María telur vakningu vera að eiga sér stað þar sem druslugangan er eitt af mörgum nýlegum uppátækjum eða byltingum , eins og margir myndu frekar segja , sem berjast fyrir kynferðislegu jafnrétti með ýmsu móti .
Komið að suðupunkti " Þessi ummæli lögregluþjónsins lýsa ákveðinni orðræðu sem hefur tíðkast lengi í garð þolenda , " segir María .
" Þetta var komið að suðupunkti , og þess vegna verður druslugangan að því sem hún er , því það var tilefni til að rísa gegn svona orðræðu .
" María segir tilgang og tilefni druslugöngunnar á Íslandi hafa þróast síðan hún var fyrst gengin árið 2011 .
" Þetta er tvíþætt , " segir hún .
" Annars vegar er það orðræðan – það er aldrei verið að bjóða upp á ofbeldi þó að maður sé fullur eða klæddur svona eða hinsegin – en á Íslandi hefur druslugangan ennfremur færst yfir í að vera samstöðuganga til að standa upp gegn kynferðisofbeldi almennt og standa með þolendum .
" Ný merking orðsins drusla Aðspurð hvað átt sé við þegar fólk kveðst vera druslur á strætóskýlum bæjarins og víðar segir María : " Við tókum þá ákvörðun að taka orðið drusla , sem er meiðandi orð , úr höndunum á þeim sem nota það til að meiða fólk , til að snúa því upp í eitthvað jákvætt .
Þarna er gripið til vel þekkts ráðs í aktívisma í mannkynssögunni , " útskýrir hún .
" Í okkar orðabókum þýðir " ég er drusla " það sama og " ég á mig sjálf eða sjálfur og það má enginn beita mig ofbeldi " .
Ef maður er á móti kynferðisofbeldi er maður drusla .
" Hún bætir við að gangan sé ekki bara fyrir konur .
" Við viljum vekja athygli á því að kynferðislegt ofbeldi er ekki bara kvennamál , karlar eru líka þolendur og þöggunin í kringum þá er mun meiri en í kringum konur .
Þetta er ganga fyrir alla .
" Mikið bataferli í göngunni " Þeim mun fleiri sem mæta þeim mun háværari skilaboð sendum við út í samfélagið um hvernig við viljum að sé talað um þessa hluti og ekki síður hvernig tekið sé á þeim .
" Aðspurð hvað þurfi helst að bæta segir María : " Það eru einfaldir hlutir eins og hvernig tekið er á móti þolendum hjá lögreglunni , hvernig aðstaðan er hjá neyðarmóttökunni og hversu langan tíma það tekur fyrir einstakling að fara í gegnum réttarkerfið .
Þetta er rosalega erfiður málaflokkur og það væri hægt að bæta umgjörðina töluvert , svo það sé meiri hvatning fyrir einstaklinga að kæra fyrir kynferðisofbeldi .
Í dag er það mjög ógnvekjandi því það er langt og strembið ferli , tölfræðin talar gegn því og það er ekki verið að halda utan um einstaklinginn sjálfan í ferlinu .
" María segir málstað druslugöngunnar sér mjög hugfólginn .
" Já , afskaplega .
Þessi ganga hefur hjálpað mér ofsalega mikið við að taka mína skömm og skila henni þangað sem hún á heima , þar sem ég er þolandi sjálf .
Það er mikið bataferli sem á sér stað við að taka þátt í þessari göngu .
" Ein af mörgum byltingum María telur vakningaröldu vera að eiga sér stað í þjóðfélaginu og bendir í því samhengi á að druslugangan er bara ein af mörgum nýlega tilkomnum hreyfingum sem hafa það að markmiði að berjast fyrir jafnrétti kynjanna með ýmsu móti .
Hvort sem tilefnið er að mótmæla orðræðu í kringum kynferðislegt ofbeldi , afklámvæða geirvörtuna , benda á daglegt kynferðislegt misrétti eða að hjálpa þolendum ofbeldis að stíga fram og segja frá , deili allar uppákomur , hreyfingar eða byltingar af þessu tagi einu og sama lokamarkmiði .
" Það er ungt og róttækt fólk að stíga fram og ríða á vaðið með öllum þessum byltingum , og ég held að það sé liður í því að við erum loksins farin að tala um þessa hluti .
Þetta tvinnast allt saman og snýst um að við viljum lifa í samfélagi þar sem við getum öll verið sátt , átt okkar pláss og þar sem ríkir jafnrétti .
" " Þegar ég segi að fjórða bylgja femínismans sé að ganga yfir þá upplifi ég það þannig að eitthvað stórt sé að fara að gerast á næstunni .
Ég finn það á mér að samfélagið er tilbúið að taka við breytingum .
Þessar hreyfingar eða byltingar koma ein á eftir annarri og ég trúi því að það eigi bara eftir að halda áfram .
" Þetta segir Adda Þóreyjardóttir Smáradóttir , sem er einn af forsprökkunum á bak við brjóstabyltinguna svokölluðu , en hún kom hlutunum af stað þegar hún birti mynd af sér berbrjósta á samfélagsmiðlinum Twitter fyrr á árinu .
Í kjölfarið fylgdu fleiri berbrystingar , myllumerkið freethenipple komst í notkun , sem vakti mikla athygli , og femínistafélög framhalds- og háskóla efndu til svokallaðs " free the nipple " eða " frelsum geirvörtuna " dags , sem var svo síðar haldinn í mun stærra sniði á Austurvelli .
" Samstaðan var svo rosalega mikil á netinu , og endaði með því að allir fóru að reyna að afkyngera brjóstin sín .
Þetta snýst um að segja nei við því að brjóst séu kyngerð þegar aðrir vilja , ekki þegar við viljum .
" Adda telur brjóstabyltinguna og druslugönguna óneitanlega tengjast með vissum hætti .
" Þetta tengist druslugöngunni að því leyti að það hvernig þú klæðir þig er spurning um þitt val , þú átt þinn líkama og það á ekki að þurfa að neyða þig í neitt .
" 