Rithöfundurinn Auður Jónsdóttir var á suðurslóðum fyrir nokkrum vikum og skrifaði á Facebook um þá ferð í vikunni : " Ungi leigubílstjórinn á Sardiníu fór á facebook í símanum sínum meðan hann brunaði með okkur fjölskylduna á hraðbrautinni á hundrað og eitthvað .
Við gátum með naumindum fengið hann til að hægja á sér en mér krossbrá svo að það er fyrst núna , nokkrum vikum síðar , sem þetta leitar á mig og ég er tilbúin að húðskamma hann , klaga hann og neita að borga bílinn .
" Forvitnilegar umræður sköpuðust á Facebooksíðu Guðmundar Andra Thorssonar fyrir helgi þar sem rithöfundurinn varpaði eftirfarandi spurningu fram : " Nú spyr ég þau ykkar sem þekkið til viðskiptasögunnar .
Hvenær hurfu heildsalar og birtust birgjar ? " Meðal þeirra sem brugðust við var Sverrir Jakobsson sagnfræðingur : " Birgjar var orðið ríkjandi í hagfræðikennslubókum á seinni hluta 9. áratugarins .
" Og Anna Kristjánsdóttir vélstýra skrifaði á Facebook : " Ég kom til Þingvalla á sunnudegi fyrir tveimur árum með tvo erlenda ferðamenn sem þurftu að ganga örna sinna .
Hvergi var hægt að sjá neina aðstöðu niðri á völlunum og því var skundað upp á Hakið þar sem salerni áttu að vera opin til klukkan 17.00 Þangað var komið klukkan 16.50 og allt harðlæst .
Skýring : Það þarf að þrífa salernin á vinnutímanum ! Dæmigerð hegðun fyrir opinbera embættismenn sem ekki vinna eina mínútu framyfir skráðan vinnutíma .
Það hefði vafalaust verið hægt að fara í þjónustumiðstöðina við vegamótin að Þingvöllum , en þar var örtröð illa haldinna ferðamanna í spreng .
" 