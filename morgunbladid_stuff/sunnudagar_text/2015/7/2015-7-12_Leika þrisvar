Kvartett saxófónleikarans Sigurðar Flosasonar heldur þrenna tónleika í Hömrum , í menningarhúsinu Hofi á Akureyri nú um helgina ; klukkan 14 á laugardag og klukkan 14 og 20 á sunnudag .
Sigurður er mikilvirkt tónskáld og hljóðfæraleikari og auk hans skipa kvartettinn þeir Kjartan Valdemarsson á píanó , Valdimar K. Sigurjónsson á kontrabassa og Matthías Hemstock á trommur .
Sérstakur gestur verður söngkonan Andrea Gylfadóttir .
Fluttir verða þekktir djassstandardar í bland við tónlist eftir Sigurð , sem er á mörkum djass og blús-tónlistar .
Veitingastaður hússins , 1862 Nordic Bistro , verður með opið bæði í mat og drykk meðan á tónleikum stendur .
