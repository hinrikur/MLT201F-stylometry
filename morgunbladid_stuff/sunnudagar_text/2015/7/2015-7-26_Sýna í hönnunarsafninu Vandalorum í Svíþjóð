Fyrr í þessum mánuði hófst sýning í hönnunarsafninu Vandalorum í Värnamo í Svíþjóð á húsgögnum eftir Sigurð Gústafsson og verkum Arkitektastofunnar OG .
Sýningin stendur til 1. nóvember nk. Þar getur að líta fjölbreytt úrval af húsgögnum eftir Sigurð Gústafsson sem spanna allan feril hans en Sigurður hefur hlotið tvenn af helstu hönnunarverðlaunum Norðurlanda , Bruno Mahtsson-verðlaunin og Torsten og Wanja Söderberg-verðlaunin .
Af verkum Arkitektastofunnar OG sem eru á sýningunni má nefna Búðarhálsvirkjun sem tekin var í notkun á síðasta ári og Klettaskóla sem er nú í byggingu , Víkurskóla frá 2003 , auk ýmissa samkeppnistillagna .
Á sýningunni eru einnig verk eftir Bruno Mahtsson , þekktasta húsgagnahönnuð Svía , og Ditte Hammerström frá Danmörku .
Vandalorum var opnað árið 2011 og hefur á skömmum tíma orðið eitt af helstu hönnunarsöfnum í Svíþjóð .
Húsið hannaði ítalski arkitektinn Renzo Piano , en innréttingar í það voru hannaðar af Arkitektastofunni OG .
Arkitektastofan OG hefur starfað óslitið frá árinu 1967 .
Núverandi eigendur eru Garðar Guðnason og Sigurður Gústafsson .
Starfsmenn stofunnar sinna verkefnum af öllu tagi , en meðal nýlegra verkefna eru orkumannvirki , skólar og íbúðarhús , auk innréttinga og húsgagna .
