Crymogea sendi frá sér ljómandi fína ljósmyndabók á dögunum sem heitir : Ef ég hefði verið ...
Reykjavík 1950-1970 .
Í bókinni segir Nina Zurier ævisögu sína eins og hún hefði getað verið , hefði Nina alist upp í Reykjavík en ekki Bandaríkjunum og notar hún til þess efni frá Ljósmyndasafni Reykjavíkur .
Sigrún Alba Sigurðardóttir ritar inngang að bókinni en hún hefur um langt skeið rannsakað ljósmyndina sem miðil á mörkum listar og heimildar .
Bókin er gefin út í tengslum við sýningu í Ljósmyndasafni Reykjavíkur sem haldin verður í haust .
