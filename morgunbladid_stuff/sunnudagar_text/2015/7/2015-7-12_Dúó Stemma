Dúó Stemma kemur fram á Sumartónleikum við Mývatn í Reykjahlíðarkirkju í kvöld , laugardag , og hefjast þeir klukkan 21 .
Dúó Stemma eru Herdís Anna Jónsdóttir víóluleikari og Steef van Oosterhout slagverksleikari .
Þau flytja efnisskrá sem samanstendur af þjóðlögum , þulum og vísum , og lögum sem samin hafa verið fyrir þau , eða þau sjálf útsett .
Þau leika á víólu , marimbu , íslenskt steinaspil , allskonar hefðbundin og heimatilbúin hljóðfæri og skapa stemningu í tali , tónum og hljóðum .
Á dagskrá eru meðal annars þjóðlög sem Hólmfríður Pétursdóttir söng inn á segulband 1969 , lög frá Gautlöndum , og lög eftir Snorra Sigfús Birgisson og Hjálmar H. Ragnarsson .
