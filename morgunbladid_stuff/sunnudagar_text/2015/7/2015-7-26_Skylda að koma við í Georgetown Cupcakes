836 notendur hafa gefið Georgetown Cupcakes umsögn á Tripadvisor , þar sem staðurinn er fjórði í röðinni yfir bestu bakaríin í Washington DC .
Umsagnirnar eru flestar mjög jákvæðar ; " Bestu bollakökur í bænum " , " Þess virði að bíða " , " Bollakökur ...
WOW , " þó svo að örfáir notendur segi að kökurnar séu ofmetnar , bara vegna þess að staðurinn hafi komið fram í sjónvarpsþætti .
Einn notandi segir að kökurnar séu góðar en þær kosti sitt en samkvæmt verðskrá á heimasíðu Georgetown Cupcakes kostar hver bollakaka þrjá dali , ekkert rán miðað við það sem við eigum að venjast hér á Íslandi .
Staðurinn er opinn frá morgni til kvölds .
Hann er opnaður klukkan 10 fyrir hádegi og honum er lokað klukkan 21 um kvöld .
Misjafnt er hversu löng röðin er , en til öryggis er ráðlagt að gera ráð fyrir að minnsta kosti klukkutíma bið í röðinni , þó svo að hún verði að öllum líkindum töluvert styttri , nær því að vera hálftími eða svo .
Ef þú trúir ekki orðum blaðamannsins um það , kíktu þá á Tripadvisor og sjáðu hvað notendur eru ánægðir .
