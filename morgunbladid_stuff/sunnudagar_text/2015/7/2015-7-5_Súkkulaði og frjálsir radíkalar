Greinarstúfar um súkkulaðiát sjást víst ekki á heilsusíðum dagblaða á hverjum degi en engu að síður er full ástæða til að benda á kosti þessarar dökku og unaðslegu fæðu .
Margir hafa líklega heyrt á það minnst að súkkulaði innihaldi andoxunarefni , en sýnt hefur þótt fram á það að slík efni geti hjálpað til við að verja frumur líkamans gegn skemmdum sem svokölluð sindurefni geta ollið , með því að hvarfast við sindurefnin áður en þau valda skaða .
Sindurefni eða " frjálsir radíkalar " ( e. free radicals ) eru óstöðugar sameindir sem myndast t.d. við reykingar , þegar sól skín á bera húð og við aðra geislun .
Ekki er þó allt súkkulaði skapað jafnt þegar að andoxunarefnum kemur .
Að jafnaði er súkkulaði hollara og inniheldur meira af andoxunarefnum eftir því sem hlutfall kakóþurrefna í því er hærra – oft er miðað við 70% eða hærra .
Nautnaseggjum meðal lesenda má benda á að andoxunarefni er einnig að finna í nokkru magni í víni , þá sér í lagi rauðvíni .
Vínberjaát hefur líklega svipuð áhrif í för með sér en óvíst er að landanum þyki það jafnspennandi .
Rétt er þó að gæta hófs í þessu sem öðru .
