Kristbjörg Guðmundsdóttir , leirlistakona og hönnuður , og Þórdís Árnadóttir myndlistarmaður opna í dag , laugardag klukkan 15 , sýningu á efri hæðinni í Listhúsi Ófeigs á Skólavörðustíg 5 .
Málverkið er Þórdísi verkfæri sem teygir sig inn í innstu hugarfylgsni hennar og sýnir hún óhlutbundin akrýlmálverk á striga .
Kristbjörg sýnir duftker af ýmsum stærðum og gerðum en hún fékk styrk frá Hönnunarsjóði til hönnunar duftkera og er sýningin afrakstur þeirrar vinnu .
Duftkerin eru unnin í postulín og steinleir .
Þau eru ýmist steypt í gifsform eða handmótuð og eru af ýmsum stærðum og gerðum .
