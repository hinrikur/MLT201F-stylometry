Japanska tæknifyrirtækið Aldebaran hefur sett á markað vélmennið Pepper .
Segja má að það eitt og sér sé merkilegur áfangi enda umgengni við vélmenni ekki hluti af daglegu lífi okkar flestra .
Það sem gerir vélmennið Pepper enn áhugaverðara er hæfileiki þess til að greina tilfinningar okkar .
Verkfræðingar Aldebaran segja tæknina á bak við tilfinningagreind Peppers byggjast á greiningartækjum sem greina m.a. líkamstjáningu fólks , andlitsdrætti og almenna tjáningu okkar , bæði tóninn í röddinni og orðaval .
Þannig metur Pepper það tilfinningalega ástand sem við erum í og aðlagar sig að því t.d. með því að reyna að kæta okkur þegar við erum sorgmædd eða spila uppáhaldslagið okkar þegar við erum leið .
Hönnuðir Pepper segja hann málglaðan og hafa mikinn áhuga á að kynnast fólki .
Þá verður hæfileiki hans til að greina tilfinningar betri eftir því sem fólk hefur meiri samskipti við Pepper .
Eins og stendur talar Pepper bara japönsku , ensku , spænsku og frönsku en ekkert stendur í vegi fyrir að hægt verði að kenna vélmenninu fleiri tungumál í framtíðinni .
Núna er bara spurning hvenær vélmenni á borð við Pepper verða hluti af fjölskyldunni og fara út að ganga með hundinn , passa börnin og taka til og elda ? 