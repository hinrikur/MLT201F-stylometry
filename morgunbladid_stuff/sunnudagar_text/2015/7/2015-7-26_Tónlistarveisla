Bræðslutónleikarnir á Borgarfirði eystra fara fram í dag , laugardag .
Þetta árið býður Bræðslan upp á fjölbreytta dagskrá , margverðlaunaði Austfirðingurinn Prins Póló kemur fram , Ensími snýr aftur í sviðsljósið , Lára Rúnars kemur með sitt fríða föruneyti , gullbarkinn Valdimar kemur með samnefnda hljómsveit , rokkararnir í Dimmu mæta og síðast en ekki síst kemur kóngurinn sjálfur , Bubbi Morthens , í fyrsta skiptið í Bræðsluna .
Ýmislegt fleira skemmtilegt verður í boði fyrir gesti , s.s. ljósmyndasýning og ljósmyndasamkeppni í boði Canon .
Síðustu ár hefur fjölbreytt dagskrá , skipulögð af ýmsum aðilum , staðið í heila viku áður en sjálfir Bræðslutónleikarnir fara fram .
