Þegar við horfum á ungabörn anda sjáum við hvernig maginn belgist út við hvern andardrátt .
Það er í raun hin rétta aðferð til að anda en fullorðnir hafa flestir tapað þessum hæfileika og anda upp í efra brjóstið .
Þeir sem stunda jóga leggja mikla áherslu á öndunina og segja hana grunninn að orkumiklu og skapandi lífi .
Að þróa með sér rétta öndun er ekki flókið en þarfnast æfingar .
Djúp og góð öndun getur losað um streitu , aukið heilbrigði og gefið þér aukna orku .
Taktu þér tíma til að prófa , sittu uppréttur , leggðu aðra hönd á brjóstkassa en hina neðar á kviðarholið .
Hafðu andartökin djúp og löng og finndu hvernig maginn þenst út á innönduninni og inn á útöndun .
Finndu hvernig hugurinn róast , stress , kvíði og angist minnkar og líkaminn finnur til vellíðunar .
Ef þú þjáist af svefnleysi ættirðu að stunda markvissar öndunaræfingar og sjá hvað gerist .
