Það styttist óðum í komu Martys McFlys en samkvæmt annarri Back to the Future-myndinni kemur hann 21. október 2015 úr fortíðinni eða öllu heldur frá 1985 .
Það sem kannski helst stendur upp úr heimsókn hans í myndinni er svifbrettið fræga en McFly var sérstaklega fær á hjólabrettinu og fljótur að tileinka sér eiginleika svifbrettisins þegar hann heinsótti framtíðina .
Höfundar myndarinnar sáu ekki fyrir tilkomu netsins eða snjallsíma en að sama skapi hefur tækniheiminum ekki tekist að gera svifbretti .
Á því gæti þó orðið breyting því Lexus af öllum fyrirtækjum hefur hannað og smíðað svifbretti sem virkar en hyggur þó ekki á fjöldaframleiðslu .
" Það virkar bara þegar það myndar sterkt segulsvið og til þess þurfum við fljótandi köfnunarefni til að kæla svokallaða ofurleiðara í brettinu .
Það er því hvergi nærri þeim svifbrettum sem eru í myndinni og fer því ekki í almenna sölu , " segir Mark Templin , aðstoðarforstjóri Lexus .
