Bandarísku samtökin The Environmental Working Group gefa árlega út lista yfir fimmtán ómenguðustu ávextina og grænmetið .
Þetta eru þær afurðir sem helst er hægt að sleppa að kaupa lífrænar til að spara pening en skordýraeitur mælist ekki í þeim í teljandi magni .
Inga Rún Sigurðardóttir ingarun@mbl.is 1 .
Avókadó Grænmeti og ávextir sem eru með þykku hýði sem ekki er borðað er yfirleitt með minna af skordýraeitri en annað af sama toga .
Avókadó er með hörðu hýði og EWG komst að því að aðeins 1% af avókadóum sem prófaðir voru innihéldu vott af skordýraeitri .
2 .
Sykurmaís Það eru góðar fréttir fyrir grillárstíðina sem nú rennur upp að sykurmaís hafi lent svona hátt á listanum .
Hann er bestur grillaður með smjörklípu salti og skvettu af lime-safa .
3 .
Ananas Verðlaunin fyrir hversu erfitt það er að skræla ananas er að hann inniheldur lítið af þessum óæskilegu efnum .
4 .
Hvítkál Það er harðgert og þarf því lítinn skammt af eitri til að rækta það .
5 .
Strengjabaunir Þær eru verndaðar inni í litla húsinu sínu .
Það þýðir minni skemmdir af völdum skordýra og minna eitur .
Frosnar strengjabaunir voru notaðar í þessari rannsókn .
6 .
Laukur Skordýr eru ekki mikið fyrir lauk .
Laukur er meira að segja notaður með annarri ræktun til að fæla skordýr frá .
Minna eitur er því notað við ræktun þeirra .
7 .
Aspas Líkt og laukur er þetta grænmeti ekki í miklu uppáhaldi hjá skaðlegum skordýrum .
Góðar fréttir fyrir þá sem vilja njóta uppskerunnar frá nágrannalöndum okkar í Evrópu um þessar mundir .
8 .
Mangó Aðeins 12% líkur eru á því að safaríkt kjötið í mangó innihaldi leifar af skordýraeitri .
9 .
Papaja Íslendingar borða kannski ekki mikið af papaja en það komst á listann á eftir mangóinu .
Papaja er einn af þeim ávöxtum sem er gott að borða eftir kvöldmat því hann inniheldur ensím sem hjálpa til við meltinguna .
10 .
Kíví Loðna húðin á kíví verndar ávöxtinn og má ætla að fæstir borði hýðið .
Ávöxturinn fær íslenska nafnið loðber út frá þessu sérstaka útliti .
11 .
Eggaldin Eggaldin er kannski ekki með mjög þykka húð en það hjálpar samkvæmt frétt á mamavation.com að húðin er skínandi og sleip og óæskileg efni loða síður við .
12 .
Greip Þessi súri ávöxtur stóð sig vel í mælingunum en hann er frískandi milli mála eða með morgunmatnum .
13 .
Kantalópa Melónur eru með þykkt hýði sem ekki er borðað og verndar þar af leiðandi innihaldið vel .
61% melónanna sem prófaðar voru reyndust algerlega lausar við leifar af skordýraeitri .
14 .
Blómkál Miðað við vinsældir blómkáls um þessar mundir er ágætt fyrir buddu landsmanna að það komist á listann .
15 .
Sætar kartöflur Þær komu ágætlega út á listanum hjá EWG þrátt fyrir að nýverið hafi verið aukið það magn af eitri sem leyfilegt er að nota við ræktun sætra kartaflna í Bandaríkjunum .
