Vitað er að hátt hlutfall þeirra sem greinst hafa með geðklofa reykir , miðað við almennt þýði .
Hingað til hefur verið litið svo á að reykingarnar séu afleiðing sjúkdómsins , þ.e. leið sumra sjúklinga til að reyna að deyfa einkenni geðklofans ( e. self-medication ) eða jafnvel til að létta á aukaverkunum lyfja .
Í nýrri rannsókn sem birt var í tímaritinu The Lancet Psychiatry í síðustu viku var hins vegar athugað hvort orsakasambandið væri mögulega á hinn veginn , þ.e. hvort reykingar ykju líkur á því að manneskja þróaði með sér geðklofa .
Niðurstöðurnar gefa sannarlega vísbendingar í þá átt en þar kemur fram að 57% geðklofasjúklinga voru reykingamenn fyrir fyrsta sjúkdómskastið , sem er þrisvar sinnum hærra hlutfall en í almennu þýði .
Einnig voru heilbrigðir reykingamenn tvisvar sinnum líklegri en þeir sem ekki reykja til að þróa með sér geðsjúkdóm á gefnu tímabili og þeir reykingamenn sem greindust með geðsjúkdóm í rannsókninni veiktust að meðaltali ári fyrr en þeir sem ekki reyktu en greindust engu að síður .
