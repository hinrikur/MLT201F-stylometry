Vindorka er verulega vannýtt auðlind og þó að vöxtur vindorkubúa hafi verið töluverður á undanförnum árum er vindorka innan við fimm prósent af heildarorkuframleiðslu Bandaríkjanna .
Því hefur stundum verið haldið fram að vindorka sé komin á endamörk tækniframfara og ekki sé hægt að gera mikið meira til að lækka kostnað og afköst vindmylla .
Þessu er Jose Zayas , framkvæmdastjóri Department of Energy ' s Wind and Water Power Technologies Office í Bandaríkjunum , ósammála og líkir þróun í vindorku við þróun nýrra bíla " Á báðum sviðum er um að ræða tækni sem við þekkjum og skiljum mjög vél en hvorug tæknin er komin á endastöð þróunar .
Nýjungar í bílum eru fjölmargar , allt frá myndavélatækni , þróun rafmagnsbíla og sjálfkeyrandi bíla .
Það er enn nóg svigrúm til að bæta bíla .
Sömu lögmál eiga við um vindmyllur og við erum enn að sjá mikla þróun á sviði vindorku og munum sjá á næstu árum .
" Nýjungar í þróun vindmylla og aukin áhersla á hreina orkugjafa hefur þó eftir allt saman fært hlutfall orkuframleiðslu frá vindorku úr 0,36 prósent árið 2004 í 4,83 prósent í byrjun þessa árs .
Vindorka gæti því orðið 10 prósent af orkuframleiðslu Bandaríkjanna einhvern tíman á næstu tíu árum .
Enginn vindur á Íslandi ? Vindorkan er komin til að vera og ætlar að sækja í sig veðrið , ef svo má að orðið komast , á næstu árum og áratugum .
Þessa auðlind hafa Íslendingar hins vegar lítið sem ekkert nýtt sér , þrátt fyrir að hér á landi virðist sjaldan eða aldrei gott logn .
Margrét Arnardóttir , verkefnastjóri vindorkuverkefnis Landsvirkjunar , segir helstu ástæðu þess að Íslendingar hafi hingað til ekki nýtt sér vindinn í orkuvinnslu í meira mæli hafi verið góður aðgangur að ódýrum vatnsafls- og jarðvarmaorkukostum .
" Við höfum þessa tvo frábæru kosti í annars vegar vatnsaflinu og hins vegar í jarðvarmanum sem hafa fullnægt eftirspurninni og þess vegna ekki þurft að skoða aðra kosti til þessa .
Þá hefur vindorkan verið dýrari hingað til en vegna mikillar eftirspurnar eftir hreinni orku hefur tækninni fleygt fram og kostnaður hríðfallið .
Þetta skýrist ekki síst af aukinni umhverfisvitund fólks um allan heim og áhuganum á því að skipta út mengandi orkugjöfum eins og t.d. kola- og gasorkuverum fyrir hreina orkugjafa .
Vindorkan er svarið við því kalli og fyrir vikið er hún töluvert hagkvæmari í dag en fyrir fáeinum árum , " segir Margrét og bendir á að víða í heiminum sé vindorka ódýrasti valmöguleikinn þegar kemur að byggingu nýrra virkjana .
Einnig er Ísland meðal þeirra svæða í heiminum þar sem vindur á landi er hvað mestur .
Vel yfir heimsmeðaltali Í desember árið 2012 reisti Landsvirkjun tvær vindmyllur á hraunsléttu norðan við Búrfell í Þjórsárdal .
Um er að ræða stærstu vindmyllur sem reistar hafa verið á Íslandi en mastrið sem heldur hvorri myllu er 55 metrar á hæð .
" Við settum vindmyllurnar fyrst og fremst upp til að kanna rekstur vindmylla við séríslenskar aðstæður ásamt því að skoða áhrif ísingar , ösku , jarðvegs og áhrif á dýra- og mannlíf .
Vonir okkar stóðu til þess að nýtingarhlutfall vindmyllanna fyrir ofan Búrfell gæti náð á bilinu 35 til 36 prósent yfir árið en það er helsti mælikvarði á hagkvæmni staðsetningar .
Fyrir fyrsta dagatalsárið reyndist nýtingin hins vegar vera 44 prósent sem var vonum framar og enn í dag er nýtnihlutfallið svipað .
" Orkunýting vindmylla Landsvirkjunar er því töluvert yfir heimsmeðaltali sem að sögn Margrétar er 28 prósent og telur hún þá með vindmyllur á sjó úti sem almennt skila hærra nýtnihlutfalli en vindmyllur á landi .
Hver er þá möguleiki Íslands í nýtingu á vindorku ? Er þetta einhver orka sem kemur frá einni vindmyllu ? " Þessar vindmyllur sem við höfum sett upp hér eru frekar litlar á heimsmælikvarða þótt okkur kunni að finnast þær stórar .
Þær vinna hvor um sig um 900 kW að hámarki og sé miðað við 40 prósent nýtingu gætu þær fullnægt orkuþörf um 700 heimila hvor .
" Mögulega fleiri vindmyllur Vindurinn fer víða á Íslandi og mörg svæði koma til greina við uppsetningu á vindmyllum .
Margrét bendir þó á að þær muni þjóna Landsvirkjun best í samspili við vatnsaflið .
" Mikil samlegðaráhrif eru með vindorku og vatnsorku .
Vindasömustu mánuðir ársins eru einnig þeir mánuðir þar sem vatnsrennsli í uppistöðulón er minnst .
Vindmyllurnar geta þá unnið rafmagn á meðan vatnsaflstöðvar spara vatn til að nota þegar vinda hægir .
Við vinnum nú að hönnun vindlundar með allt að 200 MW uppsett afl á sama svæði og rannsóknarvindmyllurnar eru staðsettar .
Fyrirhugaður virkjunarkostur gerir ráð fyrir allt að 80 vindmyllum sem eru töluvert stærri en þær sem fyrir eru .
" Spurð um frekari uppsetningu vindmyllna á Íslandi og hvort þær nýtist eingöngu til jöfnunar við aðra orkugjafa segir Margrét vindinn spennandi kost og ný tækni geri hann enn meira spennandi og vísar þá m.a. í nýja orkugeymslutækni frá fyrirtækinu Tesla .
