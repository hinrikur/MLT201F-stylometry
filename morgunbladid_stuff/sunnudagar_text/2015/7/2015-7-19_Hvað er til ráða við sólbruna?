Flestir kannast líklega við að hafa sólbrunnið einhvern tíma um ævina .
Mikilvægt er að nota góða sólarvörn þegar verið er úti , hvort sem mikið sólskin er eður ei .
En jafnvel þótt fyllstu varúðar sé gætt , getur sólbruni orðið .
Og hvað er þá til bragðs að taka ? – Augaleið gefur að sólbrunninni húð á að hlífa við hvers kyns áreiti , þ.ám .
sól .
– Mikilvægt er að kæla brunna svæðið sem fyrst .
Þar henta sérstök " after sun " gel vel , sérstaklega þau sem innihalda jurtina aloe vera en rannsóknir hafa sýnt fram á bólgueyðandi áhrif jurtarinnar .
– Ekki bera krem sem innihalda jarðolíu ( e. petroleum ) , benzokaín , eða lidokaín á brunnið húðsvæði , því þessi efni loka hitann inni í húðinni og gera illt verra .
– Gott getur verið að taka inn bólgueyðandi lyf í lágum skömmtum og samráði við lækni því hluti af skaðanum sem verður við sólbruna er afleiðing mikillar bólgusvörunar í brunna húðsvæðinu .
– Við sólbruna verður einnig skaði af völdum sindurefna sem andoxunarefni geta unnið gegn og mæla því sumir með því að taka inn E- eða C-vítamín ( sem eru andoxunarefni ) í töfluformi á meðan sólbruni er að gróa .
– Sumar rannsóknir benda til þess að neysla omega-3 ríkrar fæðu geti dregið úr líkum á krabbameinsmyndun í kjölfar sólbruna en omega-3 fitusýrur er t.d. að finna í feitum fiski og hnetum .
– Að síðustu skal þess getið að ef sólbruninn er slæmur eða virðist gróa seint og illa , er rétt að leita læknis .
