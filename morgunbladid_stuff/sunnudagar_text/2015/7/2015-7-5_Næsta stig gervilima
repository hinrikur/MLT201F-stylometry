Breska fyrirtækið Steeper Group hefur þróað fullkomna gervihendi , sem minnir helst á eitthvað sem við erum vön að sjá úr vísindaskáldsögum en í raunveruleikanum .
Höndin er samansett úr 337 vélrænum þáttum og herma þeir eftir mannlegum hreyfingum handarinnar .
Ekkert er sparað til , en fyrirtækið sækir m.a. í tækni Formula 1 og notar bæði dýra og sjaldgæfa málma og önnur efni til að gera höndina raunverulegri við snertingu og endingargóða .
Höndin eða gervilimurinn nefnist The BeBionic og notast við skynjara sem nema vöðvahreyfingu í handlegg viðkomandi og bregðast við með viðeigandi hætti .
Nicky Ashwell er með þeim fyrstu sem nýtt hafa gervihöndina frá Steeper Group , en hún er 26 ára gamall Breti sem hefur aldrei stigið á hjól á ævinni .
Með nýju gervihöndinni gat hún í fyrsta sinn upplifað það sem við flest hin tökum sem sjálfsögðum hlut , þ.e. að geta hjólað milli staða án nokkura vankvæða .
" Hreyfingar gervihandarinnar eru orðnar náttúrulegri fyrir mér og ég á auðveldara með að stjórna henni .
Þetta hefur breytt lífi mínu og nú get ég t.d. haldið á töskunni minni á sama tíma og ég held í höndina á kærastanum mínum , " segir Ashwell .
