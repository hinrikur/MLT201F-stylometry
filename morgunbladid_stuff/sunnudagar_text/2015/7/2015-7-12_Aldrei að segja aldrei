Anna Maggý vinnur hjá Skapandi sumarstörfum í sumar við ljósmyndun en hún hefur meðal annars gert tískuþætti fyrir The Lab magazine , Nýtt líf , Eyglo , Asos boutiques og Bast magazine .
Anna er með einstakan stíl og hefur gaman af því að klæða sig í eitthvað skrautlegt og skemmtilegt .
Sigurborg Selma Karlsdóttir sigurborg@mbl.is Hvernig myndir þú lýsa þínum fatastíl ? Stíllinn minn er nokkuð dökkur og þægilegur , en svo á ég það til að klæða mig upp í eitthvað skrautlegt og skemmtilegt .
Hvað er það sem heillar þig við tísku ? Það er alveg heill hellingur sem heillar .
Tíska nær yfir svo ótalmargt .
Það er alltaf einhver ákveðinn rauður þráður eða " trend " sem eru í gangi hverju sinni og maður túlkar það á sinn hátt .
Mér finnst líka svo heillandi hvað tíska er mótandi kapítalískt valdakerfi á svo magnaðan hátt og dýrka hvað hún er rokkgjörn og síbreytileg .
Áttu þér uppáhalds-hönnuð ? Ég á nokkra uppáhalds hönnuði , þar á meðal eru Alexander McQueen , Ann Demeulemeester , Dion Lee og Rick Owens .
Hvað er þitt uppáhalds-tískutrend þetta sumarið ? Hvítt fra toppi til táar , svo koma sólarvörn , hattar og sólgleraugu sterk inn hjá mér .
Áttu þér eitthvert gott stef , ráð eða mottó , þegar kemur fatakaupum ? Að kaupa " stuff " sem þér líður vel í .
Kaupa færri flíkur og kaupa frekar vandaðra og einnig vera meðvitaðri um hvaðan fötin koma .
Hvert er þitt eftirlætis-tískutímabil og hvers vegna ? Bara nútíminn og það sem er að gerast núna .
Hvað kaupir þú þér alltaf þó þú eigir nóg af því ? Svört , " basic " föt og sokka .
Hvaða þekkta andlit finnst þér með flottan stíl ? Til dæmis Michèle Lamy , Olsen twins , fka twigs , Hanne Gaby og Willow Smith .
Hverju myndir þú aldrei klæðast ? Aldrei að segja aldrei , í fyrra myndi ég segja crocs , en get ekki sagt það núna því vinkona mín gaf mér svoleiðis í djók-gjöf og ég " guilt pleasure ' a " þá einstaka sinnum .
Áttu þér uppáhalds flík ? Já , einn " pimpin " dökkgrænan pels .
Áttu þér uppáhalds-búð ? Já , IKEA .
