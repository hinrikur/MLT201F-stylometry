" Megi þjóðin eignast stjórnamálamenn sem láta sér annt um vistkerfi landsins , fegurð þess , dulúð og dásemdir , með velferð og hamingju komandi kynslóða að leiðarljósi .
" Þessi orð Guðmundar Páls Ólafssonar eru rituð fremst í bók hans Um víðerni Snæfells sem kom út árið 2003 um sama leyti og stórum hluta þessa svæðis var fórnað fyrir Kárahnjúkavirkjun .
Bækur Guðmundar Páls eru allar magnaður óður til náttúru Íslands .
Bókin Um víðerni Snæfells geymir stórkostlegar ljósmyndir af Snæfelli og umhverfi þess og svo innihaldsríkan og fallegan texta sem virkar svo sterkt á mann að maður finnur fyrir dulúð og lífsmætti náttúrunnar á hverri blaðsíðu .
Guðmundur var sívirkur náttúrunnandi og náttúrverndarsinni sem lifði fyrir frelsi og verndun óbyggðanna .
Öræfin eru hjarta Íslands .
Þar á lífskraftur landsins að fá að slá óhindrað .
Óbyggðirnar eru uppspretta andlegrar næringar .
Guðmundi tekst mjög vel að orða það sem honum liggur á hjarta og vitnar einnig í hugsuði og fræðimenn í bókinni .
Haft er t.d. eftir Pétri Gunnarssyni rithöfundi að óbyggðirnar séu hreinsibúnaður okkar og endurnæringarlind .
Draumalandið eftir Andra Snæ Magnason hefur eins og bók Guðmundar mikilvægan boðskap að færa .
Við verðum að vakna og hugsa til framtíðar .
Hvernig landi viljum við skila til barnanna okkar .
Hvernig lítur draumalandið okkar út .
Mín kynslóð hefur ekki leyfi til að fjötra landið og fórna náttúruperlum með skammsýni sinni og græðgi .
Af hverju erum við ekki frekar að leita allra leiða til að vernda hálendið og viðkvæma náttúru þess .
Þar sem maðurinn er hluti af náttúrunni og er náttúran , er hætta á að hann verði sínum eigin fjötrum að bráð .
Þetta eru stórkostlegar bækur sem fjalla um mál sem skipta meira máli núna en nokkurn tíma áður .
Þær auka þekkingu og virðingu fyrir landinu og sögunni og kenna okkur að skilja og lesa náttúruna .
