Meðal þeirra sem verða fyrir alvarlegum bruna og lifa af , er " sepsis " illu heilli algeng dánarorsök en sepsis er bakteríusýking í blóði , oft ranglega nefnd blóðeitrun í daglegu tali .
Frekara ljósi hefur nú verið varpað á orsakir þess en rannsókn sem birt var í tímaritinu PLOS ONE í síðustu viku leiddi í ljós að mjög alvarlegir brunaáverkar breyta örverusamsetningu þarma .
Sérstaklega er tekið fram að svokölluðum enterobakteríum hafi fjölgað en t.d. flokkast Salmonella og E.coli sem slíkar bakteríur .
Þessar bakteríur voru 0,5% örveruflóru sjúklinga með minniháttar brunasár en 31,9% þeirra með alvarleg brunasár .
Þetta er sérlega merkilegt þegar litið er til þess að slímhúðir þarma verða gegndræpari en ella í kjölfar alvarlegra brunasára .
Þar opnast því mögulega leið fyrir enterobakteríur inn í blóðrás .
