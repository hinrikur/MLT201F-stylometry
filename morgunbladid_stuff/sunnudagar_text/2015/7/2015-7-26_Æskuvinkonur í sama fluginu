Æskuvinkonurnar Hildur Hilmarsdóttir og Steinunn Eyja Gauksdóttir voru að vonum mjög ánægðar með daginn í Washington .
Hildur kom nýlega heim frá Dubai , þar sem hún starfaði sem flugfreyja fyrir Emirates , og sóttist hún eftir ráðningu hjá WOW Air við heimkomu .
Þetta er fyrsta sumarið hennar Steinunnar hjá WOW Air en þær eru báðar í námi við Háskóla Íslands .
Þær gengu í sama grunnskóla og hafa þær því þekkst nánast alveg frá því að þær muna eftir sér .
Voru þær mjög ánægðar þegar í ljós kom að þær væru í sama flugi til Washington , en það hafði ekki komið fyrir áður .
Ákváðu þær því að skipuleggja daginn vel , þannig að hann færi ekki til spillis .
Dæmi hver fyrir sig , en blaðamaður hefði gjarnan verið til í að hjóla um Washington í sólríku veðri og smakka á bestu bollakökum í heimi í góðum félagsskap .
