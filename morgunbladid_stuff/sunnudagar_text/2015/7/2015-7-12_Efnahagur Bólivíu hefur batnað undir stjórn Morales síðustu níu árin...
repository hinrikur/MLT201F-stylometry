Efnahagur Bólivíu hefur batnað undir stjórn Morales síðustu níu árin , verð á afurðum eins og gasi og öðrum jarðefnum hefur hækkað .
Hagvöxtur hefur verið um 5% á ári .
Misskipting og sár fátækt er þó geysilega mikil , ástand mála í fangelsum sagt skelfilegt .
Og Morales , sem segist vera mikill umhverfisverndarsinni , hefur komist upp á kant við indíána á láglendissvæðum með því að beita sér fyrir lagningu hraðbrautar um þjóðgarð .
Einnig hefur hann heimilað umdeildar olíuboranir á náttúruverndarsvæði .
Hamar og sigð enn á lofti í Bólivíu Vinstrimaðurinn Evo Morales í Bólivíu olli írafári í vikunni þegar hann tók á móti Frans páfa , klæddur bol með mynd af kommúnistahetjunni Che Guevara og gaf páfa róðukross í anda kommúnismans .
Kristur var þar sýndur negldur á hamar og sigð .
Í fyrstu virtist sem embættismenn Páfagarðs væru felmtri slegnir .
Tvennum sögum fer af því hvernig páfi brást sjálfur við .
Sumir segja að hann hafi muldrað : " Þetta er ekki rétt , " aðrir að hann hafi sagt : " Ég vissi ekki af þessu , " þ.e. að honum hafi ekki verið sagt fyrirfram frá þessari sérkennilegu gjöf forsetans .
Andstæðingar vinstrimanna segja að verið sé að nota páfa í pólitískum hráskinnaleik Morales , fyrsta indíánans sem náð hefur völdum í Bolivíu þótt mikill meirihluti landsmanna sé af ættum þeirra .
James Bretzke , guðfræðingur við Boston-háskóla , sagði að sennilega væri það réttmæt ásökun að Morales væri að misnota heimsókn páfa .
" Þess vegna finnst mér þetta vera smekklaust og einstaklega ósvífið að koma Hinum heilaga föður í þessa aðstöðu og ljóst að engin viðvörun hafði verið gefin fyrirfram , " sagði hann .
Jose Ignacio Munilla , biskup í San Sebastian á Spáni , tvítaði mynd af atburðinum og sagði : " Hámark drambs er að notfæra sér Guð í þágu guðlausrar hugmyndafræði .
" En bent hefur verið á að gjöfin hefði varla átt að koma mjög á óvart .
Róðukrossinn var gerður eftir öðrum sem var eign Spánverjans Luis Espinal .
Hann var Jesúíti ( eins og páfi ) en einnig blaðamaður og vinstri-aðgerðasinni .
Stuðningsmenn herforingjastjórnar sem réði lengi í Bólivíu pyntuðu og myrtu Espinal árið 1980 .
Á miðvikudagskvöld stöðvaði Frans páfi bílalest sína við staðinn þar sem lík Espinals fannst og baðst þar fyrir .
Sagði hann Espinal hafa boðað Guðs orð og verið " fórnarlamb hagsmunaafla sem ekki vildu að hann berðist fyrir frelsi Bólivíu " .
Er páfi vinstrisinni ? Sumir hægrimenn eru ósáttir við ýmislegt sem hann hefur sagt um stjórnmál .
Þeir segja að hann hafi mótast af uppvexti sínum í Argentínu þar sem lýðskrumsstefna perónista , sambland af hægri- og vinstristefnu , hefur áratugum saman verið ráðandi .
Frans hefur hrósað verkalýðsfélögum , gagnrýnt taumlausa gróðahyggju sem sé " mykja djöfulsins " , einnig " óheftan kapítalisma " og svonefnda nýja nýlendustefnu auðugra þjóða gagnvart þriðja heiminum .
Hann endurtók þá gagnrýni í þessari fyrstu opinberu ferð sinni sem páfi til Suður-Ameríku .
Einnig réðst hann , að því er virtist , á stofnanir eins og Alþjóðagjaldeyrissjóðinn og sagði að kröfur hans um " aðhald " merktu ávallt að verkamenn ættu að herða mittisólina .
Engir krossar eða biblíur Langflestir Bólivíumenn eru kaþólskir .
En Morales fékk nýlega samþykkta nýja stjórnarskrá þar sem tekið er fram að ríkið sé veraldlegt .
Hann lítur á kirkjuna sem ógn við völd sín og lét strax fjarlægja biblíur og krossa úr forsetahöllinni í höfuðborginni La Paz þegar hann tók við 2006 .
Við opinberar athafnir er nú notast við hefðir ýmissa fornra trúarbragða indíánaþjóða í Andesfjöllum , ekki kristindómsins .
Páfi hrósaði í ræðum sínum Morales fyrir aðgerðir sem eiga að jafna kjör íbúanna , áður hafði páfi beðist afsökunar á syndum kirkjunnar þegar Spánverjar og fleiri Evrópuþjóðir voru að leggja álfuna undir sig .
En Frans krafðist þess að kirkjan fengi áfram að gegna miklu hlutverki .
Hann minnti menn á að kaþólska kirkjan ætti sér margra alda rætur í landinu , hún hefði beinlínis mótað menningu þess .
Morales svaraði páfa með því að minna á að kirkjan hefði áður stutt kúgara indíána í Bólivíu .
En núverandi páfi hefði tekið upp aðra stefnu og þjóðin tæki honum fagnandi .
" Sá sem svíkur fátækan mann svíkur um leið Frans páfa , " sagði forsetinn .
Fyrsta opinbera heimsókn Frans páfa til Suður-Ameríku eftir embættistökuna hefur varpað ljósi á vanda sem hann stendur frammi fyrir : Róttækir vinstrileiðtogar í álfunni reyna nú að gera hann að " sínum " manni .
