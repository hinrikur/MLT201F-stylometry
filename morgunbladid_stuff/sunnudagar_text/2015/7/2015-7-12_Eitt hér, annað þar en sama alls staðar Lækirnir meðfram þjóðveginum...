Eitt hér , annað þar en sama alls staðar Lækirnir meðfram þjóðveginum gera meir en að seytla , syngja og svala þorsta ferðalanga .
Þeir skipta líka nöfnum og sanna að ekki er tvívegis stigið í sama fljótið .
Lækir á Íslandi geta nefnilega heitið mismunandi nöfnum allt eftir því hvaða landareign þeir renna gegnum , þrátt fyrir að heita allir sama nafni .
Hróarslækur austan við Reyðarvatn er einn slíkra .
Frá Rangárvöllum og á leið hans út í Ytri-Rangá kallast hann að minnsta kosti fjórum nöfnum .
Fyrst Reyðarvatnslækur , svo Ketlulækur , síðan Varmadalslækur , Selalækur og líkast til Grafarlækur meðan sú jörð var í byggð .
Kynskipti eftir landshlutum Til eru örnefni sem hafa mismunandi forsetningar eftir landshlutum .
Á Suðurlandi er afrétturinn til að mynda karlkyns og því talað um " féð á afréttinum " á meðan afréttin er kvenkyns Norðanlands og þar talað um " féð í afréttinni " .
Hins vegar gildir ekki sama um svipuð orð .
Til að mynda eru hestarétt eða fjárrétt , þar sem merkingin er hólfaður flötur en ekki beitiland , kvenkyns um allt land .
Hjáleigur og kot Forvitnilegt er að flesta bæi með viðskeytið -hjáleiga að finna á Suðurlandi en meirihluti bæja með viðskeytið -kot er að finna á Norðurlandi .
