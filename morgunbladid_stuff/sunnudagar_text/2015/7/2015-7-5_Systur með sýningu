Tvennar systur úr Fljótshlíðinni opna á morgun , sunnudag , myndlistarsýningu í Sögusetrinu á Hvolsvelli sem er hluti menningardagskrár í Rangárþingi eystra sem ber yfirskriftina Þær í 100 ár .
Listakonur þessar eru systurnar Hrafnhildur Inga og Þórdís Alda Sigurðardætur frá Vestur-Sámsstöðum og Þórhildur og Sigrún Jónsdætur frá Lambey .
Við opnun sýningarinnar kl. 16 verða lesin ljóð og fleira , allt menning úr héraðinu .
" Móðir náttúra – landið í öllum sínum birtingarmyndum – er rauði þráðurinn í verkum okkar fjögurra .
Lagt var upp með að hver sýndi tvö til átta verk í tilefni 100 ára afmælis kosningaréttar kvenna .
" segir Sigrún Jónsdóttir .
Sýningin , sem opnuð verður á sunnudaginn , stendur fram til 7. ágúst næstkomandi .
Tveimur dögum síðar , 9. ágúst , verður önnur opnun og þá sýna verk sín rangæsku listakonurnar Álfheiður Ólafsdóttir , Guðrún Le Sage De Fontenay , Katrín Jónsdóttir og nafna hennar Óskarsdóttir .
Þá verður flutt tónlist við opnunina – og sitthvað fleira skemmtilegt verður raunar einnig á dagskránni .
