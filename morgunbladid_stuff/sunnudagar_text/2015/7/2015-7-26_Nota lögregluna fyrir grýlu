Fyrir réttum áttatíu árum var rætt við Kristján Jónasson , lögreglumann í Reykjavík , undir liðnum " Úr daglega lífinu " í Morgunblaðinu .
Í spjalli blaðamanns við Kristján bar margt á góma en Kristján hafði gegnt starfinu í meira en 20 ár .
– Hvaða kröfur eru gerðar , þegar velja á nýjan lögregluþjón ? Það er sett að skilyrði , að maðurinn sje 180 cm á hæð , svari sjer vel , hafi engin áberandi líkamslýti , sje vel að manni og engin kveif .
– Hverjir eiginleikar eru svo nauðsynlegastir góðum lögregluþjóni ? Að hann sje vakandi í starfi sínu og altaf " með á bransanum " , eins og það er kallað hjer , á slæmu máli .
– Hann verður að vera vel lyntur , lipur , skjótráður , en þó ekki of fljótfær .
Honum er nauðsynlegt að vera kunnugur staðháttum , þarf að vera fljótur til svars og áreiðanlegur í svörum – því hann er spurður um allt milli himins og jarðar .
Fólki finnst að lögreglan hljóti allt að vita og koma allt við .
– Gætið þið ekki að umferðinni , þegar mannmargt er á götunum ? Jú , þegar þess þykir þörf – og svo eru það blessuð börnin .
Þau eru okkur oft til mikils erfiðisauka , og þau eru svo óþjál og óstýrilát , að ekkert fæst við þau ráðið .
Foreldrar hugsa miklu minna um börn sín nú en áður .
Þessi grey eru látin eiga sig og þvælast á götunni .
[ ...
] Nokkrir þessir aumingjar hlaupa út í eld og vatn ef þau sjá lögregluþjón – að minnsta kosti ef hann ætlar að gefa sig á tal við þau .
Þetta kemur til af því , að það eru ekki allfáar mæður , sem nota lögregluna fyrir grýlu á börnin sín .
