Góð tónlist gerir góðan hlaupatúr betri .
Það getur hins vegar verið þrálátur hausverkur að hafa sífellt nýja og spennandi tónlist á takteinum , sér í lagi fyrir þá sem hlaupa mikið og oft .
Þarna geta ýmsar tónlistarveitur komið til hjálpar en flestar þeirra bjóða upp á lagalista sem eru sérsniðnir að hlaupum og annarri íþróttaiðkun .
Nýjasta nýtt í þessum bransa er svo Spotify Running frá tónlistarveitunni Spotify en það fyrirbæri býður upp á tónlist sem er í sama takti og þeim sem hlustandinn hleypur í .
Fyrir þá sem vilja hins vegar setja saman sína eigin tónlist eru hér þrettán lög , gömul , ný og glæný , sem öll henta vel til sprikls : – I Don ' t Like it , I Love it með Flo Rida , Robin Thicke og Verdin White – Bad Blood með Taylor Swift og Kendrick Lamar – Bills með Lunchmoney Lewis – Really Don ' t Care með Demi Lovato – Ai No Corrida með Quincy Jones – Heartbeat Song með Kelly Clarkson – September með Earth , Wind & Fire – Classic með MKTO – Stuð stuð stuð með Ðe lónlí blú bojs – Best Day of My Life með American Authors – Honey , I ' m Good með Andy Grammer – Shut Up and Dance með Walk the Moon – Stjúpi með Brimkló 