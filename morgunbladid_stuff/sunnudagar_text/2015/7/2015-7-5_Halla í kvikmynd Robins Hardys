Halla Vilhjálmsdóttir leikur eitt aðalhlutverkanna í lokakafla þríleiks Robins Hardys , sem hófst árið 1973 með költ-kvikmyndinni The Wicker Man en hún skartaði meðal annars Christopher Lee heitnum í aðalhlutverki .
Þetta kemur fram á vef Herald Scotland .
Hardy ætlar að safna fyrir gerð kvikmyndarinnar í gegnum fjáröflunarsíðuna Indiegogo og þarf 140 þúsund pund til að hefja tökur .
Leikstjórinn segir þetta ekki beint framhald af The Wicker Man heldur verði nýja myndin í sama dúr – mikið um tónlist , grín , kynlíf og leyndardóma .
Peningarnir sem safnast á Indiegogo verða meðal annars notaðir til að byggja norrænan skemmtigarð , víkingaskip sem getur siglt og gufuknúna þyrlu og mótorhjól en tökur eru meðal annars áætlaðar á Íslandi .
