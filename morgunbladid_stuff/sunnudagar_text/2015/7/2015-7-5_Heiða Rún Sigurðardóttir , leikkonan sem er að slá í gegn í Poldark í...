Heiða Rún Sigurðardóttir , leikkonan sem er að slá í gegn í Poldark í Bretlandi , er nýlega komin til landsins í sumarfrí .
Mikið er rætt um hinn mikla fjölda ferðamanna sem streymir til Íslands og það vakti athygli Heiðu að sjá hvergi Íslending á leiðinni heim í flugvélinni en hún skrifaði á Twitter : " Er að fara í loftið til Íslands , ég sver að ég held að ég sé eini Íslendingurinn hér í röðinni .
Hvar eru þeir eiginlega ? " Margir minntust Péturs H. Blöndal alþingismanns með hlýju á samskiptamiðlum í vikunni en Pétur lést fyrir um viku .
Þeirra á meðal var Karen Kjartansdóttir , upplýsingafulltrúi LÍÚ , sem skrifaði á Facebook : " Pétur var eitt sinn í útlöndum .
Hann vildi hlaupa maraþon en var skólaus .
Hann keypti sér því par og lagði af stað .
Fljótlega fann hann að skórnir pössuðu honum engan veginn , eða eins og hann sagði : " Ég missti allar táneglurnar en maður heldur samt alltaf áfram og klárar verkefnið .
" Þetta fannst mér lýsandi fyrir hann .
Blessuð sé minning Péturs .
" Hannes Hólmsteinn Gissurarson , prófessor við Háskóla Íslands , skrifaði á Facebook í tilefni rektorsskipta í Háskóla Íslands : " Ég var viðstaddur rektorsskiptin , þegar Jón Atli Benediktsson tók við af Kristínu Ingólfsdóttur .
Þau eru bæði sómafólk , frambærileg og góðviljuð .
Ég velti því hins vegar stundum fyrir mér á háskólahátíðum , hvort eftirsóknarvert sé , að svo margir stundi háskólanám , sérstaklega í hugvísindum .
Þurfum við ekki frekar meiri hagnýta þekkingu ? Fleiri rafvirkja , smiði , pípulagningamenn , vélvirkja ? Og eiga ýmsar umönnunargreinar heima í háskóla ? Er ekki betra að þjálfa fólkið á staðnum , á sjúkrahúsum , dagheimilum og í skólum ? " 