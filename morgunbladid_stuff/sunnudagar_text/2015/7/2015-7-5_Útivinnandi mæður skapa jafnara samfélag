Útivinnandi konur eru líklegri til að ala upp dætur sem gengur betur í vinnu og syni sem taka meiri þátt í uppeldi en börn heimavinnandi mæðra .
Þetta kemur fram í nýlegri ritgerð við Harvard Business School .
Á bak við þessa niðurstöðu er tölfræði frá 24 löndum sem nær allt aftur til ársins 2002 .
Vísindamennirnir komust að því að uppkomnar dætur útivinnandi mæðra voru líklegri til að vera í vinnu sjálfar og líka líklegri til að vera í yfirmannsstöðu og þéna meira en dætur sem áttu heimavinnandi mæður .
Þær voru jafnframt líklegri til að vinna meira og eyða minni tíma í heimilisstörf .
Hvað karlmennina varðar þá voru fullorðnir synir vinnandi mæðra líklegri til að hugsa um fjölskylduna og taka þátt í heimilisstörfum .
Ennfremur leiddi rannsóknin í ljós að bæði synir og dætur mæðra með vinnu voru jafnréttissinnaðari en börn mæðra sem voru heimavinnandi .
Andstæðar raddir vestra Á Íslandi er hvað hæst hlutfall útivinnandi mæðra í heiminum svo Frónbúar taka þessum niðurstöðum ef til vill sem sjálfsögum hlut .
Í Bandaríkjunum er þetta hins vegar vatn á myllu jafnréttissinna .
Þar eru ennþá sterk öfl sem tala gegn útivinnandi mæðrum .
Gavin McInnes var gestur nýverið í þætti Seans Hannitys á Fox News .
Hann sagði að konur væru ekki eins metnaðarfullar og karlmenn og þær væru hamingjusamastar heima hjá sér .
Ekta femínismi fæli í sér að styðja við heimavinnandi húsmæður og að konur sem ynnu væru að sóa tíma sínum , sagði hann .
Hann sagði húsmæður styðja við góð gildi og vera betri fyrir samfélagið í heild .
Hannity styður við þessa umræðu með því að malda ekki í móinn heldur leyfa gestinum að tala óhindrað .
Harvard-ritgerðin leiðir hins vegar í ljós að útivinnandi mæður skapa jafnara samfélag og jafnari stöðu kynjanna bæði heima og á vinnumarkaði .
