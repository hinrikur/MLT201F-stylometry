Sitt sýnist hverjum um ágæti þess að neita sér um fasta fæðu um tíma og neyta aðeins næringar í fljótandi formi .
Talað er um að hreinsa eiturefni úr líkamanum og er talað um " detox " eða hreinsun þegar farið er á slíka kúra .
Tilgangurinn er misjafn hjá fólki .
Sumir ákveða að grenna sig hratt um nokkur kíló og velja þessa leið .
Aðrir vilja hreinsa líkamann af eiturefnum og telja þetta hentuga leið .
Sykur , koffín eða alkóhól er það sem margir vilja losa úr líkamanum með slíkum kúrum .
Besta leiðin til að losna við eiturefni úr líkamanum er að sjálfsögðu að sleppa því að neyta þeirra , en ef það gengur illa getur safakúr komið þér á beinu brautina og hjálpað að stýra þér í rétta átt að heilbrigðara líferni .
Oft er gott að fá svona spark í rassinn .
Margir kannast við að vera með bólgna fætur eða þrútin augu eftir mikla sykur- eða saltneyslu og hjálpar safakúrinn við að losa þessi efni út , enda eru tíðar klósettferðir fylgifiskur safakúranna .
Þarft að beita þig aga Kostirnir við nokkurra daga safakúr eru margir .
Fólk léttist og mittismálið minnkar , bjúgur minnkar og líðanin er oftast góð .
Þú kemur meltingunni jafnvel í lag og ert oft tilbúin í áframhaldandi hollustu .
Þú þarft ekki að elda eða hugsa um mat þessa daga , sem sumum finnst kostur .
Gallarnir eru þeir að þetta er oft erfitt .
Þú þarft að neita þér um góðan mat og þarft að beita sjálfsaga til þess .
Ef þú ákveður að búa sjálfu ( r ) til safana fylgir því ákveðið vesen og það er tímafrekt .
Þú þarft líka að vera útsjónarsamur í búðinni að kaupa það sem þarf .
Ef þú kaupir tilbúna safa hjá hollustufyrirtækjum kosta þeir hins vegar sitt .
Sem dæmi kostar dagsskammtur af söfum hjá Happi sex til sjö þúsund krónur .
Hjá Gló kostar hann tæpar fjögur þúsund .
Á móti sleppur þú við allt vesen og færð tilbúna og ferska safa daglega .
Fyrstu dagarnir erfiðir Lovísa Ýr Guðmundsdóttir , rekstrarstjóri hjá Happi , segir að henni finnist svo gott að fara á safakúr til að " núllstilla " sig .
" Fyrstu dagana getur maður fengið hausverk , verið kalt og orkulaus en eftir þrjá daga fer manni að líða svo vel .
Maður verður orkumeiri og léttari í lund og algengt er að fólk missi 3-4 kíló , sem er ekki leiðinlegt , " segir hún .
Lovísa segir það misjafnt hvernig kúrinn leggist í fólk .
Hún segir að sumir upplifi það að líða fyrstu dagana eins og þeir séu lasnir , en þeir sem " sukki " mest upplifi mestu afeitrunina .
Hún ráðleggur fólki að velja viku eða daga sem það er ekki á leið í matarboð eða veislur .
Ef fólk svindli ekki eða springi á limminu muni kúrinn skila sér í betri líðan .
