Í nýlegri könnun sem gerð var í Bandaríkjunum voru heilsufarsráðgjafar og næringarfræðingar spurðir hvað væri hollast að borða í morgunmat .
Þeir tóku sig til og útbjuggu lista með átta fæðutegundum sem gott væri að setja á morgunverðardiskinn : 1 ) Egg , því að borði maður próteinríkan mat að morgni er ólíklegra að maður stelist í millimál 2 ) Svart kaffi hefur góð áhrif á hjartað 3 ) Banani , því hann er kalíumríkur 4 ) Greipaldin sökum þess hvað það er c-vítamínríkt 5 ) Ber , alls konar yndisleg ber , því að þau eru rík af andoxunarefnum , c-vítamínum og trefjum 6 ) Grískt jógúrt því það inniheldur svo mikið kalk og sama seðjandi prótein og egg 7 ) Te , því að það er bólgueyðandi og styrkir ónæmiskerfið .
Grænt , svart og hvítt te er sömuleiðis þekkt fyrir að draga úr líkum á krabbameini og sykursýki 8 ) Hafragrautur hefur þá virkni að maður er saddur lengur .
Einnig getur hann lækkað kólesterólstig , svo fremi sem maður borðar ekki bragðbættar tegundir sem eru yfirfullar af sykri .
Þá er bara að vera hugmyndaríkur og finna leið til þess að sameina allar þessar matartegundir í mismunandi útfærslum fyrir alla daga vikunnar .
