Rétt fyrir utan strönd Noli á Ítalíu hefur frumkvöðullinn Sergio Camberini komið sér upp neðansjávargarði .
Hugmyndin er að finna leið til að rækta mat við kjöraðstæður .
Umleikin vatni eru gróðurhús Camberini í einstakri aðstöðu til að stýra hita og tryggja umhverfi sem heldur öllum skordýrum og sjúkdómum frá gróðrinum .
Gróðurhúsin eru rétt rúma sex metrum undir yfirborði sjávar og einu dýrin í nágrenni þeirra eru einstaka fiskar , krabbar og já einn kolkrabbi , að sögn Camberini .
Ekki er víst að neðansjávar-gróðurhús muni nokkurn tíma geta keppt við þau á þurru landi eða framleitt betri vöru .
Tíminn einn verður að leiða það í ljós en Camberini lætur það ekki stöðva sig og sagði í viðtali við Washington Post að hann vildi gera eitthvað fyrir unga fólkið , sýna því fegurð sjávarins og vera innblástur fyrir unga frumkvöðla .
" Ég er að reyna að gera eitthvað sem er öðruvísi og sýnir fólki hversu fagurt hafið er , " segir Camberini .
