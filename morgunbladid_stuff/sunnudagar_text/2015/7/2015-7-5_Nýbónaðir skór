" Loksins , loksins er það komið , sem svo margir hafa beðið eftir : Skóburstari á Lækjartorgi , " sagði í frétt Morgunblaðsins sem birtist fyrstu helgina í júlí árið 1970 .
Í fréttinni var spjallað við skóburstara nokkurn , Andrés Ólsen , ættaðan af Seyðisfirði , en hann hafði starfað í greininni í Noregi og kunni því vel til verka .
Blaðamenn Morgunblaðsins fylgdust með honum á fyrsta starfsdeginum á Lækjartorgi hinn 4. júlí en hver burstun kostaði 10 krónur .
Skóburstun á Lækjartorgi hafði þá ekki verið stunduð frá árinu 1941 þegar síðasti skóburstari bæjarins flosnaði þaðan upp eftir að hafa verið þar frá árinu 1938 og höfðu nokkrir verið á undan honum .
Það hafði því enginn fengist við skóburstun á Lækjartorgi í áratugi .
Andrés sagði í viðtalinu að sér sýndist á skótaui borgarbúa að þeir þyrftu á þessari þjónustu að halda þótt viðskiptin hefðu farið fremur dræmt af stað þennan fyrsta dag .
Voru lesendur hvattir til að nýta sér skóburstun Andrésar svo þessi þarfaþjónusta legðist ekki aftur af .
