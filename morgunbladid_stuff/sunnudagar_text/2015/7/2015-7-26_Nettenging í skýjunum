Göngugarpar sem ganga upp fjallið Fuji í Japan geta nú tengst netinu meðan á göngunni stendur , en fjarskiptafyrirtæki þar í landi hefur boðið upp á nettengingu síðan 10. júlí sl. í samstarfi við sveitarstjórnir Yamanashi og Shizuoka , þar sem fjallið stendur .
Settir hafa verið upp átta heitir reitir ( e. hot spots ) á jafn mörgum stöðum í fjallinu og vonast ferðamálayfirvöld á svæðinu til þess að með þessu uppátæki muni ferðamönnum sem klífa fjallið fjölga en samkvæmt því sem Dailydot hefur eftir umhverfisráðuneyti Japans klifu um 285 þúsund manns fjallið árið 2014 .
" Við vonum að fólkið noti þessa þjónustu .
Ekki aðeins til þess að deila upplifuninni með umheiminum heldur einnig til þess að athuga með veður og aðra þætti til þess að auka öryggið , " sagði ferðamálafrömuður við japanska fjölmiðla .
Einstaklingar geta verið tengdir netinu ókeypis í 72 klukkustundir , eða þrjá sólarhringa eftir að þeir tengjast netinu en einnig hyggjast ferðaþjónustuaðilar á svæðinu bjóða upp á búnað sem gerir göngugörpum kleift að vera nettengdir allan tímann meðan á göngunni stendur .
