Heitið á næstu viðbót í snjallsímaflóru Samsung er Galaxy A8 .
Síminn var kynntur í Kína síðastliðinn miðvikudag og mun hann verða þynnsti sími Samsung hingað til , eða aðeins 5,9 millimetrar á þykkt .
Síminn er því lítið eitt þynnri en forveri hans , A7 týpan , sem taldi 6,3 millimetra .
Því til samanburðar má benda á að einn mest seldi Samsung síminn , Galaxy S6 , er 7,1 millimetri að þykkt .
Talið er að A8 týpan muni kosta tæpar 70.000 krónur .
Bent hefur verið á að þrátt fyrir að síminn sé þynnri en iPhone 6 síminn frá Apple ( 6,9 mm ) sé hann þar með ekki sagt þynnsti sími sem framleiddur hefur verið .
Þá þykir lærðum fróðlegt að næsti iPhone muni mögulega vera þykkari en þær gerðir sem Apple teflir fram í dag .
Fortune sagði til dæmis nýlega frá því að næsta útgáfa iPhone myndi vera 0,2 millimetrum þykkari , eftir því sem greinendur Apple spá fyrir um .
Hér er það hins vegar útlitið sem er í forgrunni .
Galaxy A8 er óneitanlega mikið fyrir augað en innbúið er ekki nema í meðallagi gott .
Vandinn er líka að þykkari snjallsímar geta geymt stærri rafhlöður og þar af leiðandi enst lengur í notkun .
Þykkt getur því skipt sköpum þegar kemur að snjallsímakaupum .
