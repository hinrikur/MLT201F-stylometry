Mikil íþróttaiðkun kallar á aukna næringu og hæfilega hvíld , sérstaklega þegar um börn og unglinga er að ræða .
Sé þörfum líkamans illa sinnt , kann það að hafa slæmar afleiðingar í för með sér .
Stúlkur og konur sem æfa mjög mikið eiga á hættu að þróa með sér einkenni ofþjálfunar .
Þrjú einkenni eru líklegri en önnur í tilviki kvenkyns íþróttamanna , en saman heita þau " ofþjálfunarþrenna kvenna " ( e. The Female Athlete Triad ) Þau eru eftirfarandi : 1 .
Ójafnvægi í fæðuinntöku , sem getur verið með eða án átröskunar .
Flestar stúlkur sem þjást af þrennunni reyna að léttast til að auka getu sína í íþróttum , stundum hvattar áfram af þjálfara .
Þetta ójafnvægi getur verið allt frá því að innbyrða færri hitaeiningar en orkuþörf líkamans segir til um eða að forðast vissar fæðutegundir , svo sem fituríkan mat , í að þróa með sér hættulegar átraskanir á borð við lystarstol og lotugræðgi .
2 .
Blæðingar hætta eða koma ekki .
Óhæfileg líkamsrækt og ónæg fæðuinntaka getur minnkað magn þeirra hormóna sem koma reglu á tíðahringinn .
Þetta gerir það að verkum að blæðingar verða óreglulegar eða hætta jafnvel alveg .
Vissulega er eðlilegt að táningsstúlkur missi úr blæðingar suma mánuði , sérstaklega fyrsta árið eftir að þær byrja á blæðingum .
Óreglulegar blæðingar þurfa því ekki endilega að þýða að um ofþjálfun sé að ræða .
Aftur á móti getur ofþjálfun gert það að verkum að stúlkur byrja ekki á blæðingum yfirhöfuð .
3 .
Beinþynning .
Kvenhormónið estrógen er lægra í íþróttakonum en öðrum konum .
Lágt estrógenmagn og takmörkuð næring , sérstaklega takmörkuð kalkinntaka , getur leitt til beinþynningar .
Beinþynning gerir beinin veikari þar sem þau verða óþéttari og vaxa ekki á réttan hátt .
Þetta eykur líkur á brákun beina og slysum , sem getur í einhverjum tilvikum bundið enda á íþróttaferil viðkomandi stúlku .
Táningsárin eru sá tími sem stúlkur eiga að byggja upp sem mestan beinmassa og kalk er nauðsynlegt til að auka beinþéttni .
