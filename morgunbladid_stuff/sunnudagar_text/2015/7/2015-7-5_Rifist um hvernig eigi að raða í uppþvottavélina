Heimilistækjaframleiðandinn Bosch segir að meira en 40% Bandaríkjamanna rífist um hvernig eigi að raða í uppþvottavélina og 61% deili um hvort það þurfi að skola af diskunum fyrirfram .
" Eftir að ég set vélina af stað opnar hann hana og byrjar að raða öllu upp á nýtt .
Það gerir mig alveg brjálaða , " sagði Jennifer Vargas í samtali við Wall Street Journal .
" Jen er bara meira sama , það fer meira í taugarnar á mér ef það er ekki raðað rétt .
Ef ég held að þetta verði ekki hreint þá hreyfi ég hluti til , " svaraði eiginmaður hennar Levy Vargas .
Hlaðin fyrir allra augum Þetta ætti að vera einfalt , hlaða glösum , diskum og hnífapörum í vélina og setja af stað .
Engu að síður er hvað mest rifist um þetta húsverk .
Kannski vegna þess að fjölskyldumeðlimir eru líklegri til að skipta með sér verkum verðandi þetta verk .
Ennfremur er eldhúsið oftar en ekki hjarta heimilisins og uppþvottavélin er hlaðin fyrir allra augum .
Það sem fólk deilir um er til dæmis hversu mikið megi setja í vélina , hvort hnífapör eigi að snúa upp eða niður og hvort plast megi fara bæði í efri og neðri hæð , samkvæmt könnun Bosch .
Heimilistækja- og þvottaefnisframleiðendur segja fólki að það þurfi ekki að hreinsa diskana fyrirfram en sumir gera það samt .
Öryggisins vegna er betra að láta hnífana snúa niður .
Ennfremur er ráðlagt að blanda hnífapörunum saman í körfunni til að forðast að til dæmis skeiðar staflist saman .
Þannig verða áhöldin hreinni þrátt fyrir að það bæti nokkrum sekúndum við tímann sem það tekur að ganga frá .
