Druslugangan verður haldin í fimmta sinn í dag , laugardag , en lagt verður af stað frá Hallgrímskirkju klukkan 14 .
Gangan er orðin að föstum punkti í íslensku samfélagi og er höfuðáherslan á að færa ábyrgð kynferðisglæpa frá þolendum yfir á gerendur .
Gangan verður farin frá Hallgrímskirkju , niður Skólavörðustíg , Bankastræti og mun enda á Austurvelli þar sem við taka fundarhöld og tónleikar .
Jóhannes Kr. Kristjánsson , Sóley Tómasdóttir og Guðrún Katrín Jóhannesdóttir munu meðal annars halda ræður og á tónleikum munu síðan Mammút , Úlfur Úlfur , Boogie Trouble og Friðrik Dór koma fram .
