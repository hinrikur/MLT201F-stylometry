Í Bandaríkjunum ríkir svokallað BulletProof ™ æði en fjölmargir kjósa að byrja daginn á að hella upp á kaffi í pressukönnu , skella því í blandara ásamt góðri klípu af ósöltuðu smjöri og MCT-olíu , sem inniheldur öll virku efnin í kókosolíu .
Þessi lýsing kann að hljóma ólystug en um leið og blandarinn fer af stað fer blandan að freyða og fær á sig sama útlit og bolli af cafe latte .
Bragðið verður rjómakennt og kaffið veitir mun meiri seddutilfinningu en hefðbundið kaffi .
Hugmyndin að skothelda kaffinu varð til þegar Dave nokkur Aspey fór í fjallgöngu í Ölpunum .
Hann tók eftir því að sjerparnir sem fóru með honum notuðu jakuxasmjör í teið sitt og fengu af því gríðarlega orku .
Hann ákvað að setja smjörið í kaffi frekar en te og hefur svo þróað hugmyndina áfram , til dæmis með því að bæta við MCT-olíu sem skerpir einbeitingu .
Olían sem almennt er notuð í BulletProof ™ kaffið er kölluð Brain Octain Oil , sem er lýsandi fyrir virkni hennar .
Að sögn Ómars Ágústssonar , sjúkraflutningamanns og eiganda Fjölhreysti.is , á BulletProof ™ kaffi að gefa eitilskarpa einbeitingu , meiri og jafnari orku , minni nartþörf og hafa jákvæð áhrif á fitubrennslu líkamans .
Þá fylgja ekki aukaverkanir á borð við hausverk , skjálfta og nartþörf sem getur stundum fylgt kaffidrykkju .
Hann gefur lesendum SunnudagsMoggans uppskrift að daglegum skotheldum kaffibolla en hægt er að kaupa BulletProof-vörurnar í gegnum fjölhreysti.is .
Skotheldur kaffibolli 3 skeiðar af nýmöluðu lífrænu kaffi frá Te & Kaffi ( Sollu ) eða BulletProof ™ kaffi 25-30 g ósaltað smjör ( í grænu pökkunum ) Aðferð : 1 msk .
BulletProof ™ Brain Octain Oil 1 .
Helltu upp á með 1 ½ matskeið af nýmöluðu kaffi með 250 ml af sjóðandi vatni .
2 .
Bættu við 1 teskeið eða allt að 1-2 matskeiðum af BulletProof ™ Brain Octain Oil .
3 .
Bættu við 1-2 matskeiðum af ósöltuðu smjöri .
4 .
Blandaðu í 20-30 sektúndur þar til kaffið freyðir .
