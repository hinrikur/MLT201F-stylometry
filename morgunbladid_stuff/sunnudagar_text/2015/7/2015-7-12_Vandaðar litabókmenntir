" Þetta er eins og einhvers konar hugleiðsla .
Kannski eitthvað í ætt við þegar búddamunkarnir eru að raka sama sandinn aftur og aftur í zen-görðunum sínum " , sagði samstarfsmaður minn mér þegar ég spurði hana af hverju fullvaxta manneskja væri að sóa tíma sínum í litabækur .
" Svo er þetta bara svo skemmtilegt " , bætti hún við .
Bjartur hefur sumsé tekið að sér að endurvekja barnslega gleði eldri kynslóðanna og hlúa að andlegu heilbrigði þeirra með því að gefa út litabók Jóhönnu Basford sem kallast á íslensku Leynigarður : fegrum lífið með litum .
Bókin er sömuleiðis ein löng gestaþraut .
Þannig er hægt að þenja eða slaka á gráu sellunum eftir vilja , getu , skapi og nennu .
