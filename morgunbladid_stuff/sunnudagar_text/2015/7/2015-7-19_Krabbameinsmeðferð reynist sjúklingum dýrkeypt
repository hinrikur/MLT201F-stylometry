Dæmi eru þess að krabbameinssjúklingar borgi meira en 600 þúsund í beinan kostnað vegna sinnar eigin krabbameinsmeðferðar .
Athygli vekur að greiðsluþátttaka í eigin meðferð sjúklinga er meiri hérlendis en í nágrannalöndunum .
Þróunin hefur lengi verið íslenskum sjúklingum í óhag , segir forstjóri Krabbameinsfélagsins .
S taðreyndin er sú að það er mjög kostnaðarsamt að greinast með krabbamein , og hagur krabbameinssjúklinga hefur farið versnandi á Íslandi , " segir Ragnheiður Haraldsdóttir , forstjóri Krabbameinsfélagsins .
Sunnudagsblaðið ræddi við nokkra krabbameinssjúklinga og í einu tilfelli hafði viðkomandi þurft að greiða alls rúmar 600 þúsund krónur í beinan kostnað vegna sinnar meðferðar á þremur árum .
Hann áætlaði að hann hefði þurft að borga rúmlega eina og hálfa milljón krónur vegna veikindanna , að óbeinum kostnaði meðtöldum .
Ljóst er að kostnaður sjúklinga vegna krabbameins getur orðið talsverður hér á landi , ólíkt nágrannalöndum okkar .
Á hinum Norðurlöndunum og á Bretlandseyjum taka sjúklingar engan eða afar takmarkaðan þátt í fjármögnun meðferðarinnar , samkvæmt upplýsingum frá Krabbameinsfélaginu .
Greiðsluþátttaka sjúklinga aukist jafnt og þétt " Áður var greiðsluþátttaka ríkisins mjög mikil í meðferð krabbameinssjúklinga en því hefur verið breytt , svo nú er greiðsluþátttaka þeirra svipuð og hjá öðrum , " segir Ragnheiður .
" Það kemur sér sérstaklega illa fyrir þá því oft eru þetta mjög langvinnir sjúkdómar sem krefjast margbreytilegrar meðferðar .
" Aðspurð hvaða breytingar sé um að ræða segir Ragnheiður : " Greiðsluþátttaka sjúklinga hefur aukist jafnt og þétt undanfarin ár .
Ég starfaði hjá velferðarráðuneytinu í sextán ár áður en ég kom til starfa hjá Krabbameinsfélaginu og þegar ég lít til baka yfir hér um bil tuttugu ára tímabil sé ég að þróunin hefur lengi verið íslenskum sjúklingum í óhag .
" Hefur orðið af einni og hálfri milljón " Í beinan kostnað , það er fyrir þjónustu á spítalanum og lyf , hef ég borgað meira en 600 þúsund krónur síðan ég greindist með krabbamein .
Að öllu meðtöldu , beinum og óbeinum kostnaði , nemur upphæðin að minnsta kosti einni og hálfri milljón .
" Þetta segir einn viðmælenda sunnudagsblaðsins , karlmaður á þrítugsaldri sem greindist með krabbamein í ristli fyrir þremur árum en hann óskaði eftir nafnleynd .
" Maður þarf að borga ákveðna upphæð í hvert skipti sem maður kemur á Landspítalann , fyrir sjúkrabílinn þegar þess er þörf , hvert skipti sem maður hittir lækni og fyrir hverja blóðprufu , lyfjagjafir og fleira og fleira , " segir hann .
Viðtal og skoðun hjá Krabbameinslækni er verðlagt á 29 svokallaðar einingar samkvæmt gjaldskrá Landspítalans , sem þýðir að almennur sjúklingur án afsláttarkorts borgar 7.358 krónur fyrir þjónustuna , en 3.279 með afsláttarkorti frá Sjúkratryggingum Íslands .
Vitjun krabbameinslæknis er verðlögð á 8.112 kr. án afsláttarkorts , viðtal , skoðun og innhelling í æð 7.429 kr. , komur á göngudeild 3.200 kr. , blóðrannsókn 2.300 kr. og innhelling í æð kostar 3.550 kr. án afsláttarkorts .
Sjúklingur á rétt á afsláttarkorti þegar hann hefur greitt ákveðið mikið fyrir meðferð á árinu , eða 36.400 krónur .
" Lyfin hafa kostað okkur hjónin um tvö hundruð þúsund krónur .
Þó svo að maður borgi ekki fyrir krabbameinslyfin sjálf eru alls konar stoðlyf og ólyfseðilsskyld lyf sem þarf að kaupa .
Þar má nefna ógleðilyf , lyf fyrir meltinguna og fleira .
Þetta verður fljótt langur listi af þúsundköllum .
" Aðspurður hvað átt sé við með óbeinum kostnaði segir hann : " Þegar ég tók saman óbeinan kostnað reiknaði ég meðal annars bensínkostnað við að keyra til og frá spítalanum – bara það að borga í stöðumæli fyrir utan spítalann hefur kostað tugi þúsunda – óbætt tekjutap þegar ég hef verið frá vinnu , kostnað í tengslum við breytt mataræði vegna veikindanna , endurhæfingarkostnað og ýmislegt fleira sem veikindin hafa haft í för með sér .
Ég hef þurft að flytja aftur í foreldrahús og mínir nánustu aðstandendur hafa tvisvar staðið að fjársöfnun fyrir mig .
Hefði það ekki komið til væri ég gjaldþrota í dag .
" Nýta sér ekki alla þætti meðferðar Ragnheiður bendir á að mörg meðferðarúrræði , sem æskilegt sé að sjúklingar undirgangist , séu ekki síður kostnaðarsöm .
" Það hefur komið fram að sjúklingar fresti ákveðnum þáttum meðferðar og dragi úr því sem er ráðlagt hverju sinni , " segir hún .
" Menn sleppa síðan ýmsu sem ekki er greitt fyrir nægilega af hinu opinbera , eins og til dæmis sálfræðimeðferð .
Ýmsa þætti í meðferð krabbameins væri æskilegt að fólk nýtti sér , en gerir ekki vegna fjárhagslegra aðstæðna .
" Þurfti ekkert að borga í London Annar viðmælandi Sunnudagsblaðs Morgunblaðsins var búsettur á Englandi þegar hann greindist með eistnakrabbamein fyrir nokkrum mánuðum .
" Ég er lagður inn á bráðamóttöku klukkan tvö um nótt , og fjórum tímum síðar er ég kominn með tíma hjá sérfræðingi .
Ég nýti mér síðan alls konar þjónusta þarna , ég fæ viðtal hjá lækni , greiningu , skurðaðgerð , ég frysti sæði og fleira .
Ég þurfti aldrei að taka fram kreditkort , nema til að borga fyrir lyf , sem voru á stöðluðu verði og ódýrari en hér , " segir hann .
Samkvæmt upplýsingum frá Krabbameinsfélaginu er meðferð við krabbameini og heimsóknir til lækna í nágrannalöndunum Danmörku , Noregi , Svíþjóð og Bretlandi , ókeypis .
Um einn af hverjum þremur Íslendingum greinist með krabbamein einhvern tímann á lífsleiðinni .
Algengasta tegund krabbameins hjá körlum er krabbamein í blöðruhálskirtli , en að meðaltali greinast 211 karlar á ári .
Algengasta tegundin meðal kvenna er brjóstakrabbamein , en að meðaltali greinast 209 konur á ári .
Að meðaltali létust 529 manns hér á landi af völdum krabbameins á tímabilinu 2005-2009 .
Yfir fjórðungur dánarmeina er af völdum krabbameins .
Á árabilinu 2008-2012 greindust að meðaltali árlega 746 karlar og 702 konur með krabbamein .
Fimm ára lífshorfur krabbameinssjúklinga hafa meira en tvöfaldast frá því að skráning krabbameina hófst á Íslandi árið 1954 .
Meðalaldur karla við greiningu er 67 ár , en meðalaldur kvenna 64 ár .
Heimild : Krabbameinsskrá Krabbameinsfélags Íslands 