Edda Lúvísa Blöndal , sjúkraþjálfari , eigandi Salsa Iceland , móðir og fyrrverandi Íslandsmeistari í karate , situr fyrir svörum þessa vikuna um eftirlæti fjölskyldunnar .
Fjölskyldumeðlimirnir eru : Nikulás þriggja ára , Klara Líf sex ára , Jóna Guðný 15 ára , Palli 38 ára og Edda 39 ára .
Þátturinn sem allir geta horft á : The Voice .
Maturinn sem er í uppáhaldi hjá öllum : Bleikja með smjöri .
Skemmtilegast að gera saman : Fara í sund .
Borðið þið morgunmat saman ? Já , um helgar , á virkum dögum borða krakkarnir morgunmat á leikskólanum .
Hvað gerið þið saman heima ykkur til dægrastyttingar ? Erum nýflutt og njótum þess að vera úti í stóra garðinum okkar saman þar sem við leikum okkur , búum til tjöld úr teppum og gerum úr því lautarferð .
Förum líka í gönguferðir á Ægisíðuna þar sem við leikum okkur í fjörunni .
