Borgin iðar af menningu yfir sumarið en í júlí stendur yfir grínhátíð sem nefnist " Just for laughs " og má þá finna viðburði tengda leiklist og uppistandi út um allan bæ .
Hátíðin er sú stærsta sinnar tegundar í heiminum .
Hátíðin í ár stendur frá 8. til 28. júlí og er því tilvalið fyrir þá sem leggja leið sína þangað fljótlega að kaupa sér miða á einhverja sýninguna og hlæja í fríinu .
Loftfimleikar og Formúlan Á hverju sumri um mánaðamót júní / júlí stendur yfir djasshátíð þar en fyrir þá sem vilja eitthvað meira krassandi er Formúla 1-kappakstur þar þrjá daga í júní á ári hverju .
Ekki má missa af sýningu hjá Cirque du Soleil en loftfimleikarnir þeirra eru ógleymanlegir hverjum sem upplifa .
Fyrir ungu kynslóðina er tívólí í borginni sem ber nafnið LaRonde og státar af tíu rússíbönum svo eitthvað sé nefnt .
Mikill munur á árstíðum Borgin skartar fallegum byggingum enda er elsti hluti borgarinnar frá því um miðja 17. öld .
Gaman er að rölta um gamla bæinn og setjast svo inn á veitingahús sem eru fjölmörg og fjölbreytt .
Mikill munur er á veðrinu eftir árstíðum ; á sumrin fer hitinn yfir 25 gráður en niður í 15 stiga frost á veturna .
Veturnir eru ansi harðir frá nóvember fram í mars .
Þá er um að gera að skella sér á skíði en stutt er í fjöllin í Mont Tremblant en þangað er eins og hálfs tíma keyrsla frá borginni .
Þar er dásamlegt að skíða og brekkur við allra hæfi .
Bærinn er lítill og sætur og þar má finna góð veitingahús og hótel .
Gott er að setjast inn og fá sér heitt kakó að loknum góðum skíðadegi .
Hét Ville-Marie Montreal er höfuðborgin í Quebec-héraði í Kanada og er önnur stærsta borgin á eftir Toronto , með rúmlega fjórum milljónum íbúa .
Hún er níunda stærsta borg Norður-Ameríku .
Franska er opinbera tungumálið og er hún töluð af 68% íbúana sem búa í borginni en langflestir tala bæði frönsku og ensku .
Montreal er önnur stærsta frönskumælandi borg í heimi á eftir París .
Borgin hét upphaflega Ville-Marie , eða borg Maríu , en heitir nú eftir Mount Royal , þremur tindum sem eru í miðri borg en fjallið hét á miðaldafrönsku Mont Réal .
Vinsælasta íþróttin er íshokkí .
Montreal er miðstöð viðskipta , fjármála , tækni , hönnunar , menningar , túrisma og kvikmyndagerðar , svo eitthvað sé nefnt .
Miklar frosthörkur eru þar á veturna en sumur heit .
