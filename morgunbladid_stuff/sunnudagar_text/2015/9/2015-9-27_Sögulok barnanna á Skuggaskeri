Í bókinni Strokubörnin á Skuggaskeri eftir Sigrúnu Eldjárn sagði frá því er sex börn flúðu úr Fagradal og settust að á dularfullu skeri sem kallaðist Skuggasker , en hittu þar fyrir einsetudreng .
Sögunni var fram haldið í bókinni Draugagangi á Skuggaskeri og nú lýkur sögunni í Leyniturninum á Skuggaskeri sem Forlagið gaf út í vikunni .
Eins og þeir vita sem lásu Draugagang á Skuggaskeri er allt við það að fara í háaloft á Skuggaskeri ; þangað stefnir bálreið kona í leit að dóttur sinni , bátar týnast í þoku og eitthvað skuggalegt er í bígerð .
Á meðan situr fólkið í Fagradal og hefur áhyggjur af krökkunum sínum því það virðist ekki vera hægt að sigla út í skerið lengur .
