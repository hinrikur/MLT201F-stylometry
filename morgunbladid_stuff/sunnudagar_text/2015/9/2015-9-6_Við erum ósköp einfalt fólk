Fjölskyldumeðlimir eru : Elín Esther Magnúsdóttir , dagskrárstjóri Útilífsmiðstöðvar skáta Úlfljótsvatni , Helen Garðarsdóttir , móttökustjóri í Frost og Funa , Hveragerði , og Eldar Elí Helenarson , tveggja ára .
Þátturinn sem allir geta horft á ? Líklega er samanlögð ánægja allra fjölskyldumeðlima mest þegar við horfum á Kung Fu-pöndu .
Eldar hefur haldið mikið upp á þá þætti síðasta árið og við gömlurnar höfum gaman af húmornum í þeim .
Hasarinn í þáttunum er reyndar að aukast dálítið og litli maðurinn verður stundum of hræddur til að horfa .
Þessa dagana fer skjátími hans því frekar sitt á hvað í Dýrin í Hálsaskógi eða Monsters vs .
Aliens .
Maturinn sem er í uppáhaldi hjá öllum ? Við getum sameinast yfir góðu kjöti , nánast af hvaða dýri sem er , en gott lamb slær öllu við .
Drengurinn hefur einfaldan matarsmekk og vill bara kjöt og sósu , en við reynum að lauma smá fjölbreytni í matseðilinn inn á milli .
Í löngum bíltúrum eða þegar tími er af skornum skammti slá SS pylsur alltaf í gegn hjá fjölskyldunni .
Við erum ósköp einfalt fólk .
Skemmtilegast að gera saman ? Eins og með annað sem gerist á heimilinu litast þetta óneitanlega af því að yngsti fjölskyldumeðlimurinn er tveggja ára .
Hann er mikill útigarpur og elskar langa göngutúra og " hjólagöngutúra " ( hjólaferðir ) .
Hann á ekki langt að sækja það og okkur líður öllum vel úti saman á góðum degi .
Borðið þið morgunmat saman ? Það kemur mjög sjaldan fyrir .
Eldar fær morgunmat í leikskólanum á virkum dögum og önnur okkar er yfirleitt að vinna um helgar .
Hvað gerið þið saman heima ykkur til dægrastyttingar ? Þegar illa viðrar til útiveru setjum við stundum tónlist á fóninn og skiptumst á að dansa á fullu við Eldar í stofunni .
Við höfum nefnilega ekkert roð í hann nema á vöktum , hann hefur miklu meira úthald en við í svona hamagangi .
Annars gengur sameiginlegur tími okkar mikið út á það sem strákurinn hefur gaman af og þar eru baðferðir og bílaleikur efst á lista .
