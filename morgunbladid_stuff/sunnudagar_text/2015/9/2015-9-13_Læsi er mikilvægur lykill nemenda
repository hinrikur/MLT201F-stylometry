Grunnskólar á Akureyri og í nágrenni leggja nú sérstaka áherslu á læsi og aukinn lestur nemenda .
Í skólabyrjun fengu allir nemendur póstkort með tákni læsisverkefnis og slagorðinu " Læsi er lykill ...
og voru nemendur 5. bekkjar og kennarar þeirra beðnir um að skrifa á kortið sitt kveðju og hvatningu um aukinn lestur .
Nemendur réðu hver viðtakandi kortsins var ; það gat verið afi og amma eða einhver sem viðkomandi lítur upp til eða er góð fyrirmynd .
Forréttindi Börnunum datt margt skemmtilegt í hug eins og nærri má geta og var í flestum tilfellum látið vaða .
Á alþjóðlegum degi læsis , 8. september , heimsótti fræðslustjóri bæjarins , Soffía Vagnsdóttir , alla 5. bekkinga á Akureyri .
Hún ræddi við krakkana um þau forréttindi að fá að vera í íslenskum skóla , þar sem allt er til alls , eins og hún orðaði það , og hvatti nemendur til að leggja sig fram og standa sig vel , til dæmis í lestrarnámi .
Æfing skapar meistara Soffía vísaði meðal annars til íþróttamanna og tónlistarfólks sem æfir sleitulaust til að ná árangri .
Benti hún krökkunum á að árangur í lestrarnámi næðist einnig með æfingu og lestrariðkun , bæði á heimili og í skóla .
Nemendur afhentu Soffíu kortin sem þeir höfðu skrifað .
Las hún nokkur , ýmist til ættmenna , vina eða þjóðþekktra einstaklinga , af handahófi og vöktu mörg þeirra kátínu .
Öll 213 kortin eru nú farin í póst og eiga því margir von á hvatningarkortum til læsis frá 5. bekkingum á Akureyri .
Meðal viðtakenda eru ótal afar og ömmur , Ólafur Ragnar Grímsson , forseti Íslands , Sigrún Eldjárn rithöfundur , Þórhallur Sigurðsson – Laddi og Jón Ragnar Jónsson , tónlistar- og knattspyrnumaður .
