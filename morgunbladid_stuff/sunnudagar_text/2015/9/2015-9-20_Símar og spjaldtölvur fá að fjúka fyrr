Verslun Góða hirðisins tók við 2.281 tonni af húsgögnum , raftækjum og öðrum munum til heimilisins úr nytjagámum frá Sorpu á síðasta ári en Íslendingar drógu saman seglin í því að losa sig við slíka muni eftir hrunið .
Þannig tók Sorpa jafnt og þétt við fleiri tonnum af heimilismunum ár frá ári frá 2005-2008 en skyndilega árið 2009 var sú förgun minni eða um 200 tonn frá árinu á undan .
Frá árinu 2011-2014 hefur þetta magn aukist um 37% og enn meira á þessu ári .
Bjartmar Oddur Alexandersson , framkvæmdastjóri Grænnar framtíðar , fyrirtækis sem tekur við og endurnýtir raftæki frá einstaklingum og fyrirtækjum , segir það aukast að einstaklingar hendi nýlegum símtækjum sem væri hægt að laga með einfaldri og ekki dýrri viðgerð .
" Fólk sleppir frekar einfaldri viðgerð og kaupir sér nýtt tæki .
Þetta eru oft dýrir símar sem duga vel .
Þetta á ekki bara við símana heldur líka spjaldtölvur og fleiri raftæki .
" Að sögn Bjartmars fékk fyrirtækið að meðaltali tæplega 2 ára gamla síma og tölvur á síðasta ári en í ár eru tækin að meðaltali ekki orðin 1 og ½ árs gömul .
" Við hendum allt of miklu , fólk virðist frekar vilja bara nýjan síma ef það er eitthvað smávegis sem þarf að gera við þann gamla .
Við höfum alltaf verið nýjungagjörn miðað við nágrannaþjóðir okkar .
" 