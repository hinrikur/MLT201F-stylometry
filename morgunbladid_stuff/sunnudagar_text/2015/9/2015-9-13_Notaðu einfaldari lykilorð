Leyniþjónustustofnunin breska GCHQ mælir með því að fólk hætti að nota svona erfið lykilorð .
Hún segir að flókin lykilorð valdi árásarmönnum ekki svo miklum vandræðum en flæki daglegt líf notandans hins vegar til muna .
Stofnunin varar við því að þegar fólk búi til mörg mjög flókin lykilorð sem erfitt sé að muna verði líklegra að fólk skrifi þau niður eða noti þau aftur og aftur og þannig verði þau ekki eins örugg .
Þessi flóknu lykilorð verða oftar en ekki til vegna reglu hjá fyrirtækjum og stofnunum sem krefjast þess að lykilorðin séu blanda af hástöfum , lágstöfum og tölustöfum og líka eru oft í gildi reglur um lágmarksfjölda stafa .
Í rauninni ættu fyrirtæki heldur að búa til fleiri öryggisreglur svo fólk geti frekar notað einfaldari lykilorð sem séu því meira að skapi .
Þessi einfaldari lykilorð gætu til dæmis verið búin til úr þremur einföldum orðum settum saman , segir GCHQ .
Stofnunin minnir samt enn á að skipta þurfi um lykilorð reglulega og alls ekki eigi að geyma lykilorð í textaskjali .
