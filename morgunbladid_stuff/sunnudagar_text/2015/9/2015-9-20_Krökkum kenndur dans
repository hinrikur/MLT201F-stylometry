Heimilislegir Sunnudagar eru fastur dagskrárliður alla sunnudaga á Kex Hostel í vetur og fer dagskrárliðurinn alla jafna fram í Gym & Tonic en með stökum undantekningum .
Í dag , sunnudaginn 20. september , mun Rakel Kristinsdóttir frá dansskóla Birnu Björns stýra stuðinu og kenna krökkum dans í tveimur hollum .
Mikil ásókn er í þessi námskeið og er eindregið mælt með því að fólk mæti tímanlega .
Fjögurra til sjö ára krakkar byrja klukkan 13 og átta ára og eldri klukkan 13:30 .
Allir eru velkomnir í dansinn og enginn aðgangseyrir .
