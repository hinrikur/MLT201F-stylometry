Heimildarmyndin I want to be Weird hefur verið tekin til sýninga í Bíói Paradís .
Myndin fjallar um bresku listakonuna Kitty Von-Sometime sem hefur verið búsett á Íslandi í tíu ár .
Hún er hvað þekktust fyrir The Weird Girls Project , sem er röð verka eða myndbandsþátta þar sem konur eru í forgrunni .
Hver þáttur er einstakur og byggist upp ákveðinni hugmyndafræði .
Síðasti þáttur The Weird Girls Project , EmbraceYourself , vakti mikla athygli í fjölmiðlum hér heima og erlendis síðastliðið vor .
Í því verki lagði Kitty áherslu á að styrkja líkamsmynd kvenna og voru konurnar sem tóku þátt naktar en þaktar glimmeri og svartri málningu .
Leikstjóri I Want to be Weird er Brynja Dögg Friðriksdóttir .
Myndin var sýnd á Skjaldborgarhátíðinni í vor og verður sýnd á norrænu kvikmyndahátíðinni Nordisk Panorama 18.- 23. september , þar sem hún er tilnefnd til verðlauna sem besta norræna heimildarmyndin .
Í tengslum við sýningar á I Want to be Weird stendur Bíó Paradís fyrir sýningu í innri sal Bíó Paradísar á verkum Kittyar og The Weird Girls Project .
Búningar , ljósmyndir og myndbandsþættir The Weird Girls Project eru meðal þess sem verður á sýningunni sem stendur til og með 23. september .
Sýningin er öllum opin og aðgangur frír .
Fjórar sýningar eru eftir á I Want to be Weird .
Í dag , laugardag , kl. 18 .
9. september kl. 20 , 16. september kl. 18 og 23. september kl. 20 .
