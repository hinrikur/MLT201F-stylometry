Rithöfundurinn Auður Jónsdóttir skrifaði á Facebook : " Fólk verður að gæta orða sinna þegar það alhæfir um gyðinga , hvort sem það er fólk sem fullyrðir að gyðingar upp til hópa snúist gegn íslenskum viðskiptamönnum út af tillögu Reykjavíkurborgar eða fólk sem skrifar blákalt um meint ítök gyðinga um heiminn hér á fésið .
Á meðal þeirra sem eru hvað harðastir á móti tillögu Reykjavíkur og líka á meðal þeirra sem eru hvað harðastir með henni eru raddir sem gera sig sekar um grunnhyggna fordóma gagnvart því fólki sem kallast gyðingar með því að setja það allt undir sama hatt .
Gyðingar eru allskonar fólk , vítt og breitt um heiminn , með allskonar skoðanir og er margt hvert mjög gagnrýnið á blóðugan hernað ríkisstjórnar Ísraels í Palestínu .
Og rekstrarstjórinn Einar Bárðarson kom nýjasta Íslandsvininum Justin Bieber og háðsglósum um hann til varnar á Facebook : " Allir sem þéna 60-80 milljónir dollara á ári og gefa 3-5 milljónir dollara til góðgerðarmála á ári , semja sín eigin lög og hafa selt 15 milljónir platna um allan heim og komið fyrstu 7 smáskífunum af fyrstu plötunni sinni á toppinn á Billboard top 100 listann rétti upp hönd ...
allir sem réttu upp hönd geta haldið áfram að gera grín að Justin Bieber .
Hinir mega halda áfram að æfa sig .
" Og Nanna Rögnvaldardóttir deildi af visku sinni á Facebook : " Vissuð þið að það er ekkert svo óskaplega langt síðan að : a ) það var aldrei talað um lundir í eintölu , alltaf fleirtölu ( og það þurfti að útskýra fyrir fólki að þetta væri sama kjötið og mörbrad ) og b ) lambalundir töldust til innmatar og fylgdu með þegar maður tók slátur ? " 