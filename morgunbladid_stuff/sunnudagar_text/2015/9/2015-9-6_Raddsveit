Bandaríska raddsveitin Face heldur tónleika í Tjarnarbíói í kvöld , laugardag , kl. 21 .
Með sveitinni kemur fram söngkonan og fiðluleikarinn Greta Salóme Stefánsdóttir , en hún kynntist meðlimum sveitarinnar á tónleikum í Denver .
Í tilkynningu kemur fram að Face , sem er frá Boulder í Colorado , hafi 15 ára reynslu af því að skemmta áhorfendum í Bandaríkjunum , en sveitin er nú í sínum fyrsta Evróputúr .
" Með aðeins fimm röddum og taktkjafti skapar sveitin kraftmikla rokkupplifun sem verður að heyra til að trúa .
" Sveitin hefur hlotið ýmsar viðurkenningar í heimalandi sínu auk þess sem gagnrýnendur hafa farið lofsamlegum orðum um hana .
