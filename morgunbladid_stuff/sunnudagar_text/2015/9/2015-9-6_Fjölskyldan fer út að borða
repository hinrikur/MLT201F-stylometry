Það að eiga ung börn ætti ekki að stoppa fólk í að fara út að borða með fjölskyldunni .
Bonappetit.com gefur níu góð ráð , sum gamansamari en önnur , um hvernig megi njóta þess að fara með börnin á veitingastað .
1 .
Bókaðu fyrr Bókaðu borð klukkustund fyrr en venjulega .
( Hringdu svo aftur og pantaðu klukkustund fyrr en það ) .
" Því miður , við eigum bara laust klukkan hálf sex " ætti að vera fagnaðarefni en ekki neikvætt .
Það er auðveldara að fá borð snemma á vinsælum stöðum og kannski aðeins færra fólk til að hneykslast á því þegar dóttir þín hellir spagettíi yfir hvítu buxurnar þínar .
2 .
Láttu börnin panta sjálf Andy Ward skrifar að árum saman hafi stelpurnar litið á hann eða mömmu sína þegar þjónninn spurði hvað þær vildu .
Þau ákváðu eftir það að veitingastaður væri góður staður til að læra að horfa í augun á fólki og nota röddina til að panta sjálfur .
3 .
Taktu básinn Hann er meira prívat , þægilegri og skemmtilegri fyrir börnin .
Það er líka auðveldara að fela sig ef börnin haga sér illa .
4 .
Helst ekki nota græjur Þetta ráð er kannski ekki vinsælt en það er bara of auðvelt að rétta barni iPad og halda svo áfram að borða sjálfur .
En það er alveg jafn auðvelt ( en kannski ekki eins áhrifaríkt ) að láta það fá spilastokk eða annað sem er ekki rafrænt , til dæmis litabók .
Foreldrar ættu sömuleiðis að sýna gott fordæmi og láta símana sína vera .
5 .
Pantaðu vín þegar börnin eru lítil Ward segir að foreldrar eigi að fá sér vínglas eða bjór með matnum á meðan þeir komist upp með það .
Þegar börnin verði eldri fái þau fræðslu í skólanum og fræði síðan foreldrana um skaðsemi víns og breyti þeim þar með í fólk sem drekki í laumi í bílskúrnum .
6 .
Pantaðu franskar Það virkar alltaf .
Flestum börnum finnast franskar góðar .
7 .
Fáið ykkur eftirréttinn heima Það getur hreinlega tekið of langan tíma að bíða eftir eftirréttinum á veitingastað .
Börnin haga sér vel framanaf en undir lokin getur hver mínúta orðið erfiðari .
Þá er betra að fá sér ís eða mjólkurhristing með Oreo , eins og Ward stingur uppá , heima í rólegheitum .
8 .
Pantaðu eitthvað nýtt Biddu börnin um að fá sér einn bita af einhverjum nýjum rétti ef þess er kostur .
Það getur verið auðveldara að læra að meta eitthvað nýtt og spennandi á nýjum stað .
Ward mælir með gnocchi og segir það vera barnvænan mat .
9 .
Ekki fara með þau á stað með Michelin-stjörnu Það er nema þú hafir gaman af því að kveikja í peningum .
Andy Ward og kona hans Jenny eru líka með bloggið dinneralovestory.com .
