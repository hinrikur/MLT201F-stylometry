Áætlað er að slátra allt að 90 þúsund fjár í sláturhúsi KVH á Hvammstanga nú á haustmánuðum .
Síðsumars voru teknir nokkrir stakir sláturdagar en vertíðin hefst af fullum krafti strax eftir helgina , þann 7. september og þarf um 130 manns í vinnu til að sinna úthaldinu sem stendur fram í nóvember , að sögn Magnúsar Freys Jónssonar , framkvæmdastjóra sláturhússins .
Þokkalega gengur að fá fólk til starfa , en meðal þeirra sem mæta eru slátrarar frá Nýja-Sjálandi sem eru þrautreyndir í sínu fagi og eftirsóttir fagmenn til starfa í slátúrúsum víða um lönd .
Sláturhúsmenn á Hvammstanga eru í viðskiptum við bændur meðal annars í Húnavatnssýslum , Borgarfirði og Dölum .
Misjafnlega hefur viðrað á þessum slóðum að undanförnu sem ræður miklu um grassprettu og hvernig fé gengur fram .
Meðalfallþungi lambadilka hefur á síðustu árum verið um 16 kíló en tíðarfarsins í sumar vegna ætla kunnugir þó að hann verði hugsalegt eitthvað minni í ár og ráða þar framangreinar ástæður .
sbs@mbl.is 