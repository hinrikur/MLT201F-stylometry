Átta íslenskir myndlistarmenn eiga verk á sýningunni " Reykjavík stories " sem verður opnuð í Quartair galleríinu í Den Haag í Hollandi í dag .
Listamennirnir eru þau Jón Óskar , Hulda Hákon , Finnur Arnar , Jóhann Ludwig Torfason , Ragnhildur Jóhanns , Guðmundur Thoroddsen , Sindri Leifsson og Dodda Maggý .
Verkin á sýningunni tengjast Reykjavík með einum eða öðrum hætti .
Út verður gefin vegleg bók um sýninguna og listamennina þar sem Markús Þór Andrésson skrifar meginmál en Bergdís Ellertsdóttir sendiherra ritar formála .
Hún mun einnig opna sýninguna formlega .
Sýningin er samstarf Quartair gallerísins og art365 .
Sýningarstjóri er Tim Junge .
