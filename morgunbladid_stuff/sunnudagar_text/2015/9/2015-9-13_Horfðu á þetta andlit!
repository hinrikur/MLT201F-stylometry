Horfðu á þetta andlit ! Myndi einhver kjósa þetta ? Geturðu ímyndað þér að þetta sé andlitið á næsta forseta okkar ? " Þessi orð lét auðkýfingurinn Donald Trump falla í blaðaviðtali við Rolling Stone í vikunni og átti við Carly Fiorina , mótframbjóðanda sinn í forvali Repúblikanaflokksins vegna forsetakosninganna í Bandaríkjunum á næsta ári .
Trump var að horfa á sjónvarpið ásamt blaðamanni Rolling Stone þegar Fiorina birtist á skjánum .
Og var ekki aldeilis hættur .
" Ég veit að hún er kona , og ég á ekki að láta neikvæð orð falla , en í alvöru krakkar , pælið í því .
Er okkur alvara ? " Var ekki að tala um útlitið Trump er ekki beinlínis þekktur fyrir álit sitt á konum og vitaskuld fóru ummælin eins og eldur í sinu um Bandaríkin .
Slíkur var gusturinn að Trump fann sig knúinn til að hringja útskýringar inn á sjónvarpsstöðina CNN , auk þess sem hann skýrði mál sitt í síðdegisspjallþættinum The View , sem sérstaklega er ætlaður konum .
Og hvernig útskýrði hann ummælin ? " Ég var ekki að tala um útlitið , heldur persónuna , " sagði hann í samtali við CNN .
" Það gekk hvorki né rak hjá henni hjá Hewlett Packard og síðan bauð hún sig fram til öldungadeildar þingsins og skíttapaði .
Nú vill hún verða forseti .
Ég er að tala um persónuna .
" Fiorina var um tíma forstjóri tölvurisans Hewlett Packard en var sagt upp störfum .
Hún er enn sem komið er eina konan sem sækist eftir útnefningu Repúblikanaflokksins .
Á þar í höggi við Trump og fimmtán aðra karla .
Fiorina var spurð út í ummælin á sjónvarpsstöðinni Fox News en vildi ekki taka efnislega afstöðu .
" Ég held að þessi ummæli dæmi sig sjálf , " sagði hún , " og ætla ekki að eyða tíma í að velta fyrir mér hvað Donald Trump er að fara .
" Hún gat þó ekki látið tækifærið sér alfarið úr greipum ganga .
" Ef til vill er hann farinn að óttast mig vegna þess að ég er á uppleið í skoðanakönnunum .
" Aðspurður vísaði Trump þessu á bug á CNN og hélt áfram að gera lítið úr ferli hennar .
" Hún er einn versti forstjóri allra tíma .
" Þrátt fyrir á köflum undarlega hegðun og umdeild ummæli sækir Trump enn í sig veðrið í könnunum .
CNN og ORC mæla hann með 32% fylgi meðal repúblikana í könnun sem birt var á fimmtudaginn .
Næstur er læknirinn Ben Carson með 19% en hann þykir álíka órepúblikanalegur og Trump , þótt með öðrum hætti sé .
Hvorugur er með rætur í pólitík og hvorugur með rætur í flokknum .
Fiorina mælist aðeins með 3% fylgi í téðri könnun .
Vinsælli meðal kvenna Athygli vekur að Trump sækir á meðal kvenna sem styðja Repúblikanaflokkinn ; fylgi við hann hefur aukist um 13 prósentustig á einum mánuði , úr 20% í 33% .
Á sama tíma hefur stuðningur við hann aðeins vaxið um fjögur prósentustig meðal karla sem ætla að kjósa flokkinn , úr 27% í 31% .
Nei , þetta er ekki prentvilla , Donald Trump nýtur í augnablikinu meiri stuðnings meðal kvenna en karla ! Spurð um þessa staðreynd segir Catherine Rymph , höfundur bókarinnar Repúblikonur : " Sú var tíðin að femínismi og kvenréttindabarátta áttu samleið með Repúblikanaflokknum en í dag tengist þetta Demókrataflokknum mun sterkari böndum .
Þannig að kjósendum , þar á meðal konum , sem geðjast ekki að femínisma demókrata eða svokallaðri " pólitískri rétthyggju " yfirhöfuð gæti vel þótt tilhneiging Trumps til að nota niðrandi orð um konur hressandi .
" Hafa ber í huga að enn á eftir að mæla áhrif ummælanna sjóðheitu um Fiorina .
En ef marka má kannanir virðist Trump hreinlega komast upp með að segja það sem honum sýnist .
Og hugsa upphátt .
Er nema von að menn tali um að öll lögmál um kosningabaráttu hafi verið þverbrotin að undanförnu ? Hillary Clinton , sem þykir líklegust til að verða frambjóðandi Demókrataflokksins í forsetakosningunum á næsta ári , tjáði sig um ummæli Trumps um Fiorina á kosningafundi í Ohio .
" Við heyrum í frambjóðendum á hinum vængnum sem vilja snúa við klukkunni varðandi réttindi kvenna og það er sérstaklega einn frambjóðandi sem virðist hafa yndi af því að móðga konur .
Fái hann brautargengi myndi ég glöð eiga við hann kappræður .
" Trump er heldur ekki smeykur við Clinton .
" Mér dettur enginn í hug sem ég vildi frekar eiga kappræður við , " sagði hann á Fox News .
" Að bera sigurorð af henni í kappræðum yrði ein auðveldasta áskorun lífs míns .
" Alþjóðamál Orri Páll Ormarsson orri@mbl.is Ég var ekki að tala um útlitið , heldur persónuna .
Donald Trump .
