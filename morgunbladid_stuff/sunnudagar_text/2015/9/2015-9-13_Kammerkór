Kammerkór Seltjarnarneskirkju mun ásamt Birni Steinari Sólbergssyni orgelleikara og félögum úr Sinfóníuhljómsveit áhugamanna flytja Dixit Dominus eftir A. Vivaldi og Stóru orgelmessuna í Es-dúr eftir J. Haydn í Seltjarnarneskirkju í dag , laugardag , kl. 17 .
Einsöngvarar eru sjö og koma allir úr röðum kórfélaga .
Stjórnandi er Friðrik Vignir Stefánsson , organisti Seltjarnarneskirkju .
" Það er nýbreytni að halda tónleika í byrjun september því yfirleitt halda kórar sína tónleika á vorin sem er uppskeran eftir vetrarstarfið .
Kammerkór Seltjarnarkirkju hefur starfað í 21 ár og hefur að markmiði að halda tvenna til þrenna tónleika á árinu , þar sem flutt eru annars vegar klassísk kórverk frá ýmsum tímum og hins vegar verk af léttara taginu eins og nýleg jólalög eftir íslensk tónskáld og hefðbundin jólalög , " segir í tilkynningu .
