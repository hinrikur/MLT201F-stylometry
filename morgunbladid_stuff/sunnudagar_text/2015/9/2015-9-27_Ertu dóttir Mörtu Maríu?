Það blasti ekki fögur sjón við smáhestinum þegar hann leit í spegil fyrr í vikunni og áttaði sig á því að það yrði að gerast kraftaverk .
Það væri ekki nóg að kaupa bara D-vítamín , minnka sykurneyslu og bæta við leikfimisæfingum heldur þyrfti stærra inngrip .
Hann gæti bara ekki farið inn í næstu árstíð eins og framliðinn .
Sumarbrúnkan , sem smáhesturinn hafði mikið fyrir að mastera , ýmist í Sundlaug Seltjarnarness eða í erlendum stórborgum , var algerlega gufuð upp .
Eftir stóð bara dálítið bugaður , grár og gugginn smáhestur sem var alls ekki tilbúinn í slaginn .
Jafnvel þótt búið væri að járna geyið og hugsa þokkalega um grunnþarfir hans .
Smáhesturinn er ekkert öðruvísi en aðrar spariguggur á hans aldri .
Með fullri virðingu fyrir öllum heimsins aldursbilum þá þekkir smáhesturinn enga spariguggu sem þráir að líta út fyrir að vera eldri en hún er .
Og vondu fréttirnar eru að það er akkúrat á þessu aldursbili , á milli fertugs og fimmtugs , sem ekki er hægt að fela fyrri lifnaðarhætti .
Smáhestar sem hafa steikt á sér húðina í ljósabekkjum eða verið allt of duglegir við að vökva lífsblómið súpa seyðið af því fyrr eða síðar .
Eins ömurlega og það hljómar þá bara sést það á húðinni .
Sorry .
Auðvitað er aldrei of seint að taka upp hollari lífshætti en vandamálið er að maca-duft , chia-fræ , kókósvatn , poppað kínóa og hampfræ geta ekki strokað yfir fyrri lifnaðarhætti og þetta eðalstöff virkar ekki eins og " real life photoshop " – því miður .
Það er þó eitt trix sem virkar betur en flest annað ef við viljum yngjast og eflast á núll einni og það er að minnka sykurneyslu eða jafnvel sleppa henni alveg .
Smartland Mörtu Maríu hefur staðið fyrir Sykurlausum september allan mánuðinn og birt fjölda greina og viðtala við fólk sem hefur prófað að henda sykrinum út úr mataræði sínu .
Smáhesturinn þekkir það af eigin raun hvað ásjóna hans skánar lítillega eða um allavega 15% ef hann hendir sykrinum út eða minnkar hann .
Þess á milli á þetta óargadýr í stöðugri baráttu við sitt innra sjálf .
Ef hann gleymir að hugsa er hann kannski skyndilega kominn með múlinn lóðréttan ofan í nammibarinn eins og eitthvert lítið ógæfuhross .
Þess vegna þarf heilt internet og heilan mánuð til að halda smáhrossinu frá sætindunum .
En þegar staðan verður eins og í byrjun vikunnar þar sem smáhesturinn leit út fyrir að vera nær dauða en lífi dugar ekkert minna en að rífa upp seðlaveskið og kaupa sparsl fyrir allan peninginn .
Það þarf Prep + Prime BB frá MAC , brúnan augnblýant til að setja inn í augnkrókinn og það þarf brúnferskjulitaðan varalit því hann er svo mikið haust .
Svo þarf smáhesturinn ferskjulitaðan kinnalit og glitrandi augnskugga .
En áður en andlitið á smáhestinum er tekið í slipp þarf undirlagið að vera sæmilegt .
Það þarf að hreinsa andlitið vel með Clarisonic-burstanum og andlitssápu frá Sensai og svo er smáhesturinn að prófa nýjasta íslenska undrið á markaðnum sem er lífvirka húðlínan frá Taramar sem búin er til úr sjávarfangi og læknajurtum .
Línan inniheldur engin hefðbundin rotvarnarefni né önnur efni sem geta haft neikvæð áhrif á húðina eða innra umhverfi líkamans .
Eftir þessa verkun mun smáhesturinn ekki þora á nein reunion því hann verður náttúrlega óþekkjanlegur .
Nú bíður hann bara eftir spurningunni : " Ertu dóttir Mörtu Maríu ? " martamaria@mbl.is 