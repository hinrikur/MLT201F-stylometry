Það sætir ekki eins miklum tíðindum að íslenska karlalandsliðið í handbolta komist á stórmót og körfubolta- og knattspyrnulandsliðið en " strákarnir okkar " hafa nánast verið áskrifendur að slíkum mótum í áratugi .
Síðast tók liðið þátt í Heimsmeistaramótinu sem fram fór í Katar í byrjun þessa árs og fylgdi nokkur fjöldi stuðningsmanna því þangað .
Og líkaði víst vel í hitanum meðan hver lægðin rak aðra við Íslandsstrendur .
Næsta stórmót , Evrópumeistaramótið , verður haldið í Póllandi í janúar á næsta ári og verður Ísland meðal þátttökuþjóða .
" Strákarnir okkar " eru í riðli með Króötum , Hvít-Rússum og Norðmönnum og leikið verður í Katowice .
Komist liðið upp úr riðlinum liggur leiðin í milliriðil í Kraków .
