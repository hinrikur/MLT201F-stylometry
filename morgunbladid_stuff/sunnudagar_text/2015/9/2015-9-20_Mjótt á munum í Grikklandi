Ógerningur er að segja til um úrslit þingkosninganna , sem haldnar verða í Grikklandi í dag , sunnudag .
Samkvæmt skoðanakönnunum , sem birtar voru í lok vikunnar munar litlu á Syriza , flokki Alexis Tsipras , fyrrverandi forsætisráðherra , og Nýju lýðræði , flokki Vangelis Meimarakis , hans helsta keppinauti .
Samkvæmt könnununum fengju flokkarnir tveir á milli 25% og 30% atkvæða .
Tvær kannanir sýndu að Syriza hefði annars vegar 0,3 prósentustiga forustu og hins vegar3 , 6 prósentustiga forustu , tvær að Nýtt lýðræði væri annars vegar 0,3 prósentustigum og hins vegar 1,4 prósentustigum ofar .
Samkvæmt einni könnun voru hreyfingarnar hnífjafnar með 28% fylgi .
Miklu skiptir að fá flest atkvæði í kosningunum því að flokkurinn með mesta fylgið fær 50 aukaþingsæti í bónus .
Fljótandi fylgi Stjórnmálafræðingurinn Manos Papazoglou sagði í viðtali við fréttastofuna AFP að skoðanakannanirnar sýndu fljótandi fylgi kjósenda í landi þar sem hið höfð hefðu verið endaskipti á hinu pólitíska landslagi frá 2010 þegar efnahagskreppan skall á í landinu .
Ekki eru nema sjö mánuðir síðan Grikkir gengu síðast að kjörborðinu .
Þá vann Syriza stórsigur og hlaut 36,3% atkvæða .
Papazoglou er þeirrar skoðunar að þeir , sem þá kusu Tsipras og flokk hans , muni margir ákveða sig á síðustu stundu .
Ákvörðun Tsipras um að snúa við blaðinu og skrifa undir samkomulag í júlí við lánardrottna Grikkja með ákvæðum um afgerandi aðhaldsaðgerðir gegn 86 milljarða evru láni olli mörgum stuðningsmönnum hans vonbrigðum .
Tsipras hét því í kosningabaráttunni í janúar að hafna aðhaldsaðgerðum og 5. júlí var aðhaldi hafnað í þjóðaratkvæði með 61,3% atkvæða .
Haldið er fram að sá samningur , sem Tsipras undirritaði nokkrum dögum síðar verði jafnvel enn meira íþyngjandi fyrir Grikki .
Nú blasa við skattahækkanir og niðurskurður hver sem sigrar .
Samkvæmt könnunum mun enginn annar flokkur ná 10% fylgi .
Allt bendir til þess að öfgahreyfingin Gullin dögun verði þriðji stærsti flokkur landsins með á milli 5,6 og 7,2% atkvæða .
Sósíalistaflokknum Pasok , sem eitt sinn hafði tögl og hagldir í grískum stjórnmálum , er aðeins spáð um 5% fylgi .
Vangelis Meiramakis , leiðtogi Nýs lýðræðis , vill mynda stjórn með sem flestum flokkum .
Hann tók við flokknum þegar Antonis Samaris sagði af sér eftir að hvatning hans til kjósenda um að axla aðhaldið og niðurskurðinn fyrir björgunarpakkann féll á dauf eyru í þjóðaratkvæðinu .
Hægri mönnum vex fylgi Meiramakis er 61 árs gamall lögmaður , sem varð leiðtogi flokksins nánast fyrir hendingu .
Hann var settur yfir flokkinn og síðan átti að kjósa nýjan leiðtoga á flokksþingi .
Þegar boðað var til kosninganna 20. september varð hins vegar ljóst að ekki ynnist tími til þess og var ákveðið að hann leiddi flokkinn .
Fylgisaukning flokks hans á að hluta til rætur í upplausninni í Syriza eftir að Tsipras ákvað að skrifa undir samkomulagið við lánardrottnana sem leiddi til afsagnar hans .
Hægri menn hafa hins vegar hrósað honum fyrir að vera afl sameiningar .
Meiramakis vill að pólitísk breiðfylking myndi stjórn eftir kosningarnar .
Hann hefur nokkrum sinnum rétt fram sáttahönd og lagt til að Nýtt lýðræði myndaði samsteypustjórn með Syriza .
Tsipras hafnaði þeim boðum .
Nú nefnir Meiramakis ekki Tsipras , en bætir við : " Þeir sem ekki hafa áhuga geta farið sína leið .
" Meiramakis er harður af sér og á til að taka af sér hanskana í skoðanaskiptum .
Hann kallar Tsipras " litla lygarann " sem " eyðilagði " Grikkland með því að sóa mörgum mánuðum í þrætur við lánardrottna , setja gjaldeyrishöft og koma því nánast til leiðar að Grikkir færu út úr evrunni .
Tsipras , sem er 41 árs og fyrsti róttæki vinstri maðurinn , sem hefur komist til valda í Evrópusambandinu , hefur hins vegar engar efasemdir um að Syriza muni verða sigurvegari kosninganna .
" Ég er fullviss um að við getum náð markmiði okkar um hreinan meirihluta , " sagði hann viku fyrir kosningar .
" Syriza verður örugglega stærsti flokkur landsins .
" 