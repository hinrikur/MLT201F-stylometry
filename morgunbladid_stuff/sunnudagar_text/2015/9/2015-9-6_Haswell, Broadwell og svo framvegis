Eins og getið er um hér fyrir ofan þá er nýjasta kynslóð Intel örgjörva í Lenovo Yoga 3 Pro vélinni sem þar er tekin til skoðunar .
Þeir sem velta fyrir sér fartölvukaupum um þessar mundir hafa líka eflaust tekið eftir því að verslanir auglýsa sem mest þær mega að nýjustu vélarnar séu með fimmtu kynslóð örgjörva frá Intel og þar sem það nýjasta sé alltaf best þá séu það bestu kaupin .
Þetta er vissulega rétt , Broadwell , en svo kallar Intel fimmtu kynslóð örgjörva sinna , eru betri en kynslóðin á undan , sem kallaðist Haswell , en afkastamunurinn er ekki svo ýkja mikill þegar á reynir , samkvæmt ítarlegum prófunum er hraðaaukningin um 10% .
Víst er það aukning , en ekki eins stórt stökk og til að mynda stökkið mikla frá Nehalem í Sandy Bridge ( frá fyrstu kynslóð í aðra kynslóð ) , nú eða stökkið upp í Nehalem .
Framfarirnar í Broadwell felast í öðru en beinni hraðaaukningu , sem er þó til staðar , eins og til að mynda í stærð örgjörvans eins og sjá má á meðfylgjandi mynd ; Örgjörvar í Broadvell-línu Intel eru almennt mun minni en Haswell-línunni .
Annað sem skiptir miklu fyrir fartölvur er að þeir eru sparneytnari , eyða ríflega 10% rafmagni í vinnslu sem getur gefið auka klukkutíma af notkun eða meira .
Í þessu ljósi þá gerir vél með Haswell-örgjörva nánast sama gagn og Broadwell í allri almennri notkun , nema þá straumurinn skipti óvenju miklu máli .
