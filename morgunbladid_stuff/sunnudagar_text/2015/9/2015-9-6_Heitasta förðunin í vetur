Á haustin spretta alltaf upp nýjar tískubylgjur í förðun sem verða það allra heitasta út veturinn .
Hér gefur að líta heitustu förðunarstraumana frá tískuvikunum í London , París , Mílanó og New York .
Sigurborg Selma Karlsdóttir sigurborg@mbl.is Gljáandi varir Glans og gljái á vörum er sérlega dömulegur og fallegur og vakti það athygli á tískuvikunni .
Varagljáar eiga alltaf við , bæði fínt og hversdags .
Fullkomin áferð Fullkomin , heilbrigð húð er alltaf í tísku .
Á veturna á húðin gjarnan til að verða líflaus og þurr en með réttri umhirðu má veita henni aukinn ljóma og frískleika .
Einnig eru nokkur leyndarmál í förðunarheiminum sem gefa aukinn ljóma samstundis .
Djarfir litir Skæru sumarlökkin víkja nú fyrir dökkum , mildum og umfram allt djörfum litum vetrarins .
Sanserað vakti einnig gríðarlega athygli á vetrarsýningum tískuhúsanna og má þar sérstaklega nefna tískuhúsið Dior sem sýndi sanserað naglalakk við sanseraða augnskugga .
Metaláferð Eitt af því heitasta í förðun í vetur er svokölluð metaláferð .
Metaláferðin var gríðarlega vinsæl í augnförðun hjá stærstu tískuhúsunum og þar af leiðandi er mikið af spennandi nýjungum í förðunarheiminum af augnskuggum og pennum sem veita þessa fallegu , dramatísku áferð á augun .
Frísklegar kinnar Bleikar og frísklegar kinnar eru alltaf fallegar .
Kremaðir kinnalitir gefa fallegan gljáa og er auðvelt að bera þá á epli kinnanna .
Dökk augu Mikill maskari og augnblýantar voru vinsælir á vetrarsýningum tískuhúsanna .
Maskarar eru í stöðugri þróun og verða sífellt betri .
Dökk augnförðun þar sem mikill maskari , löng augnhár og kol skapa drungalega og leyndardaumsfulla augnförðun .
