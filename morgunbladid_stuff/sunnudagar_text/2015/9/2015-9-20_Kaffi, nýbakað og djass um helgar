Fjölskyldumeðlimir eru : Erla Tryggvadóttir , viðskiptastjóri á Brandenburg auglýsingastofu , Finnur Sigurðsson , vörustjóri hjá Lýsi , og Tryggvi Hrafn Finnsson , eins árs .
Svo eru það stjúpsynirnir tveir – Kári Freyr Finnsson , 10 ára snillingur , og Kristinn Finnsson , 17 ára menntskælingur .
Skemmtilegast að gera saman utandyra ? Okkur finnst skemmtilegast að fara saman í göngutúra og njóta þess að vera saman utandyra .
Róló kemur sterkur inn um þessar mundir , sérstaklega hjá yngsta fjölskyldumeðliminum .
Bestu stundirnar heimavið ? Okkur finnst dásamlegt að kúra öll saman í einni hrúgu í sófanum , með poppskál og góða barnamynd .
Yfirleitt sofna ég nú samt , en það er nú önnur saga .
Maturinn sem er í uppáhaldi hjá öllum ? Okkur finnst gaman að elda góðan mat – en sá matur sem er í uppáhaldi hjá okkur er heitt slátur .
Það slær í gegn hjá öllum , nema kannski unglingnum .
Annars borðum við mikinn fisk á heimilinu og okkur finnst nauðsynlegt að fá okkur fisk tvisvar til þrisvar í viku .
Tónlistin sem allir fíla ? Huggulegustu morgnarnir einkennast af nýbökuðu brauði , nýuppáhelltu kaffi og djassi .
Við eigum dásamlegar stundir um helgar og þá verður djassinn alltaf fyrir valinu .
Gömlu brýnin Ella Fitzgerald , Miles Davis , Duke Ellington , Billie Holiday og Louis Armstrong meðal annarra fara alltaf á fóninn .
Svo eru barnalögin farin að hljóma á heimilinu og koma sterk inn .
Lykillinn að góðri kvöldstund ? Að húsmóðirin , bóndinn og krakkakrúttin séu öll saman .
Borða góðan mat .
Hlæja og spjalla yfir kvöldmatnum .
Eiga góðar og eftirminnilegar stundir .
Hlátrasköll og hamingja eru lykillinn að góðri kvöldstund .
