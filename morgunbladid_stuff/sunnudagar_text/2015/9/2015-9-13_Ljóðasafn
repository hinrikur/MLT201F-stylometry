JPV útgáfa hefur gefið út Ljóðasafn Vilborgar Dagbjartsdóttur .
Í því eru allar ljóðabækur Vilborgar , frumsamin ljóð og þýdd , og fáein áður óbirt ljóð .
Fyrsta ljóðabók Vilborgar , Laufið á trjánum , kom út árið 1960 , en í umfjöllun um bókina í Birtingi 1962 sagði Einar Bragi : " Og ég læt mér detta í hug , að [ ...
] beztu ljóð þessa litla kvers [ muni ] standa jafn vel fyrir sínu að fimm aldarfjórðungum liðnum og þau gera nú — og verða lesin með velþóknun , ef einhver læs á íslenzk ljóð verður þá ofan foldar .
" Þorleifur Hauksson skrifar formála að ljóðasafninu og gerir þar grein fyrir lífshlaupi Vilborgar í stórum dráttum og fjallar um ljóð hennar .
Þess má geta að Vilborg er meðal þeirra íslensku höfunda sem komu fram á Bókmenntahátíð í Reykjavík 2015 .
