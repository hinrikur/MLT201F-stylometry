Þess var minnst í Bretlandi að enski rithöfundurinn Agatha Christie hefði orðið 125 ára á árinu ef hún hefði lifað , en hún lést 1976 , þá 85 ára gömul .
Hún var í senn gríðarlega afkastamikill höfundur og mjög vinsæll – skrifaði 66 skáldsögur og 153 smásögur og bækur hennar hafa selst í milljörðum eintaka um allan heim .
Í tiefni af væntanlegu 125 ára afmæli , sem verður 15. september næstkomandi , var efnt til vals á bestu bók hennar sem hægt var að kjósa um á netinu .
Fyrir valinu varð einmitt sú bók hennar sem selst hefur best til þessa , And Then There Were None , sem kom út í íslenskri þýðingu í sögusafni Bergmáls 1949 undir titlinum Blámannsey .
Hún kom síðan út á vegum Skjaldborgar 1992 sem Tíu litlir negrastrákar , en bókin hét Ten little Niggers í upprunalegri útgáfu 1939 .
And Then There Were None hefur selst í um 100 milljónum eintaka til þessa en breska ríkisútvarpið , BBC , vinnur nú að sjónvarpsþáttaröð sem byggist á bókinni .
Næstar í valinu urðu Murder on the Orient Express og The Murder of Roger Ackroyd .
