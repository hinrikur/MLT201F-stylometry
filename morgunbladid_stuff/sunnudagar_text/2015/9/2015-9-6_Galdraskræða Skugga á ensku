Jochum M. Eggertsson ( 1896-1966 ) var búfræðingur , mjólkurfræðingur , sjómaður , bóndi og skógræktarfrömuður , en hann ræktaði til að mynda skóg á jörðinni Skógum í Þorskafirði þaðan sem hann var ættaður .
Jochum átti sér líka aukasjálf sem hann kallaði Skugga og notaði við útgáfu á fjölda bóka um fjölbreytt efni , ritgerðir , ljóð og ljóðaþýðingar , þjóðfræðirannsóknir , skáldsögur og smásögur .
Þar á meðal var Skuggi skrifaður fyrir tímaritinu " Jólagjöfinni " sem Jochum gaf út á árunum 1937 til 1944 .
Í Jólagjöfinni 1940 birti hann lýsingar á um 200 göldrum og galdra- og rúnastafróf og kallaði Galdraskræðu .
Galdraskræðan var fjölrituð á ódýran pappír og gefin út í takmörkuðu upplagi og segja má að verkið hafi verið illfáanlegt frá því það kom út eða þar til það var gefið út að nýju í viðhafnarbúningi á vegum Lesstofunnar fyrir tveimur árum , en galdrastafir- og stafróf voru teiknuð upp á nýtt og efnisskipan breytt til að gera kverið sem læsilegast .
Nú hefur þessari útgáfu Lesstofunnar verið snúið á ensku og kom út fyrir stuttu undir heitinu Sorcerer ' s Screed , en þýðari er Philip Roughton .
Í formála að bókinni er gerð grein fyrir fræðimanninum Jochum / Skugga og sérkennilegum kenningum hans í stuttu máli .
