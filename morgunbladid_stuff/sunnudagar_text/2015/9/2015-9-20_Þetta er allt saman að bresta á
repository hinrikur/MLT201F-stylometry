" Ég er farin að sjá það hvað varðar tískuna að fólk er farið að gera tilraunir á ný og það er merki um þenslu .
Í kreppu verðum við íhaldssamari og það varð mjög áberandi þegar kreppan skall á hvað tískan varð íhaldssöm allt í einu og við höfum verið það lengi , " segir Linda Björg Árnadóttir fatahönnuður og lektor við fatahönnunardeildar Listaháskóla Íslands .
" Þessi tilraunamennska er alveg á leiðinni útí götutískuna , það tekur hlutina alveg eitt ár að komast þaðan af tískupöllunum en þetta er allt saman að bresta á – þessir tilraunakenndu þættir eru farnir að sjást aftur í fatahönnun .
Linda segir að það sé engan veginn tryggt að þensla og smekkvísi haldist í hendur .
Smekkleysið verði í raun meira áberandi .
Það viti því ekki endilega á gott út frá fagurfræðilegum sjónarmiðum í til dæmis arkitektúr .
" Það er þekkt í arkitektúr að á þenslutímabilum eru allar ljótustu byggingarnar byggðar .
Það er verr farið með peningana og fólk hættir að vanda sig eins og þegar það þarf að hugsa meira um aurinn .
Þegar fullt af fólki fær meiri peninga í vasann , fólk sem hefur ekkert vit á arkitektúr , er oft ráðist út í að framkvæma og byggja eftir klisjukenndum hugmyndum og þá skortir oft á fagurfræðilegan metnað .
" Linda segir að þegar hinn mikli viðsnúningur varð í þjóðfélaginu árið 2008 hafi fólk hafnað þeim hugmyndum sem voru áberandi árin á áður að fólk ætti að kaupa sér status .
En slík sýniþörf sé orðin sýnileg á ný .
" Það til dæmis að eiga ákveðna tösku á borð við Louis Vuitton á þessum árum er sér kapítuli út af fyrir sig .
Að eiga ákveðna tösku fyrir hrun skipti öllu máli – jafnvel upp á það að geta tilheyrt ákveðnum vinkvennahópum .
Ég man eftir konu sem var að kynnast ákveðnum nýjum vinahópi og það skipti öllu máli að hún fengi sér nýja tösku fyrst hún var komin í þennan hóp – gat ekki hitt þær án hennar .
Allt þetta er mjög greinilega að koma sterkt inn aftur .
