Vilhjálmur Þór Svansson , lögfræðingur hjá Arion Banka , bauð vinum og vandamönnum í indverska veislu í tilefni afmælis síns , síðastliðna menningarnótt .
Gestirnir , Fjölnir Vilhjálmsson , Haukur Gunnarsson , Rútur Örn Birgisson , Lárus Gauti Georgsson , Gestur Gunnarsson , Leifur Þorbergsson , Björn Bragason , Vignir Lýðsson og Ísabella Price þekkjast að einhverju leyti innbyrðis en Vilhjálmur kynntist sumum þeirra í gegnum laganámið í Háskóla Íslands , vinnustaðinn Arion Banka og öðrum í gegnum hlaup og ýmis félagsstörf .
Vilhjálmur er fæddur og uppalinn í Laugardalnum , hefur búið þar nánast alla sína tíð og býr þar nú .
Hann kveðst hafa farið að huga mun meira að mataræðinu eftir að hann hóf að æfa hlaup fyrir um ári síðan .
" Eldamennskan hefur fylgt þeim áhuga að verulegu leyti .
Ég útbý iðulega létta kvöldverði , svo sem kjúklinga- , pasta- og fiskirétti en markmiðið núna er að taka yngri systur mína meira til fyrirmyndar í eldamennskunni .
Hún er sífellt eldandi framandi og spennandi rétti í eldhúsinu , " segir Vilhjálmur .
Hann ákvað að hafa indverskt þema í matarboðinu enda er það uppáhaldsmaturinn hans .
, , Maturinn sem ég eldaði er talinn mikill herramannsmatur í heimalandi móður minnar , Bresku Guyana , í Suður-Ameríku en fjölmargir Indverjar búa þar .
Þessir réttir , sérstaklega karrý og rótí , voru mjög reglulega á borðum í okkur fjölskylduna á mínum uppvaxtarárum , " segir Vilhjálmur spurður um valið á réttunum .
Vilhjálmi gekk vel að elda réttina en undirbúningur hófst deginum fyrir boðið enda keppti hann í Reykjavíkurmaraþoninu sama morgun og boðið var haldið .
, , Ég þurfti því að hafa hraðar hendur um daginn ef allt átti að lukkast á tilsettum tíma , " útskýrir hann og bætir við að drjúgan tíma hafi tekið að klára eldamennskuna .
, , Kvöldið gekk mjög vel og menn voru afar sáttir og saddir eftir matinn .
Eftir kvöldmatinn voru opnaðir afmælispakkar og svo var mikið fjör í gestum fram eftir kvöldi .
Um ellefuleytið var svo haldið upp á þak þar sem fylgst var með flugeldasýningu menningarnætur , en fljótlega eftir miðnætti var haldið niður í miðbæ Reykjavíkur þar sem fjörið hélt áfram , " greinir hann frá .
Rækjuréttur í forrétt 680-700 gr. risarækjur 1 tsk .
karríduft 1 tsk .
garam masala 1 tsk .
pressaður hvítlaukur 1 msk .
matarolía 1 msk .
tómatpuré ¼ bolli kókosmjólk 1 msk .
sítrónusafi 1 búnt salatblöð Rækjur settar í skál og karríduft , garam masala , hvítlaukur og matarolía út íog hrært saman .
Steikingarpanna hituð í háan hita .
Rækjurnar steiktar á pönnu í ca .
1 mín .
Tómatpuré og kókosmjólk hrærð saman og bætt svo við rækjurnar .
Allt eldað saman í ca .
5 mín eða þar til rækjurnar eru eldaðar í gegn .
Salti stráð og sítrónusafi kreistur yfir rækjurnar .
Salatblöð sett á hentugan disk og rækjunum dreift á salatblöðin og rétturinn borinn þannig fram .
Rótí-brauð 1 tsk salt 1 matskeið sykur 1 matskeið lyftiduft 2 bollar hveiti Allt hrært saman í skál og 1 matskeið af matarolíu svo bætt við .
Volgu vatni blandað svo saman í skálina og hrært saman þar til deig myndast .
Deigið hnoðað og hveiti bætt saman við eftir þörfum þar til deigið sleppir vel hendi .
Deiginu skipt upp í 6-10 parta , og geymt í ísskáp í 30 mín .
Fletja svo deigið út í hringlaga form .
Olía sett á mjög heita pönnu og deigið steikt báðum megin , í örstutta stund hvorum megin ( olíubera pönnuna eftir hvert skipti ) .
Kókosbúðingur 1 bolli sykur 3 egg 1 dós niðursoðin mjólk 1 dós kókosmjólk Sykur hitaður í potti á lágum hita þar til sykurinn bráðnar og breytist í fljótandi karamellu .
Karamellunni hellt í kringlótt eldfast mót Því næst eru egg , kókosmjólk og mjólk þeytt saman í skál , og svo hellt yfir karamelluna í eldfasta mótinu .
Eldfasta mótið sett í vatnsbað inn í ofn og bakað í 1.5 klst við 180°C .
Indverskt kjúklingakarrý 700 gr. kjúklingalundir 1 niðurskorinn laukur 3 msk .
matarolía 1 msk .
karríduft 1 msk .
timjan ½ msk .
kúmín ½ msk .
garam masala 1 bolli vatn 1 tsk .
salt 1 tsk .
papríkuduft 1 tsk .
tómatpuré 3 hvítlauksrif ( söxuð ) Kjúklingalundir saltaðar og lagðar til hliðar 3 msk .
af matarolíu settar í pott og olían hituð .
Lauk og hvítlauk bætt við og hitað þar til laukur er orðinn brúnleitur .
Á meðan er karrídufti , kúmini , garam masala , papríkudufti og tómatpuré blandað saman í skál og 1 bolla af vatni svo bætt við .
Kryddblöndunni svo bætt út í pottinn , hrært vel í og eldað í ca .
3 mín .
eða þar til dregið hefur sem mest úr vökvanum .
Kjúklingalundum loks bætt við og eldaðar í 15-20 mín .
eða þar til kjúklingurinn er að fullu eldaður ( Bæta skal ½ bolla af vatni í pottinn ef kjúklingurinn festist við pottinn ) .
