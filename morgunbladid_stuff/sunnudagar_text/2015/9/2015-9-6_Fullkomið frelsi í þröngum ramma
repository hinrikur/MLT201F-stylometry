Vinur minn er fjölmiðla- og upplýsingafulltrúi og var búinn að heyra af því að Rauði krossinn hefði áhuga á að endurnýja söfnunarbauka og koma með eitthvað nýtt í þeim efnum .
Hann kemur okkur Hildi og Hauki hjá Rauða krossinum í samband og í kjölfarið er ég fengin til þess að hanna tvær útgáfur af söfnunarbaukum .
Önnur útgáfan eru litlir söfnunarbaukar ( 20 cm x 20 cm ) sem eiga að geta verið á afgreiðsluborðum en hin ( 1 m ) er hugsuð fyrir stærri stofnanir , s.s. Smáralind , Reykjavíkurflugvöll og Leifsstöð , " útskýrir Guðrún sem útskrifaðist úr vöruhönnunardeild Listaháskóla íslands árið 2012 .
Síðan þá hefur hún unnið að fjölda verkefna , meðal annars í Kaupmannahöfn , þar sem hún dvaldi á svokölluðu dvalarsetri ( e. residence ) , og í Berlín þar sem hún aðstoðaði leikmynda- og búningahönnuð við uppsetningu á verki þar og hóf síðar starfsnám hjá Tinnu Pétursdóttur hjá Dóttur og syni .
Fær að vera hlutur útaf fyrir sig Samstarfið við Rauða kross Íslands segir Guðrún búið að vera skemmtilegt ferli .
" Þetta er auðvitað mjög þröngur rammi sem verið er að vinna með en þau veittu mér fullkomið frelsi til þess að gera það sem mig langaði og voru mjög opin fyrir öðruvísi hugmyndum .
" Guðrún bætir við að sér hafi þótt mikilvægt að ná að samtvinna þennan þrönga ramma , " fúnksjónið " sem verður að vera til staðar og að reyna að gera baukinn að fallegri hönnun og leyfa honum að " poppa út " og vera hlutur útaf fyrir sig .
Guðrún segist hafa lagt upp með að baukurinn yrði frekar öðruvísi en hún segir söfnunarbauka eiga það stundum til að falla svolítið inn í umhverfið .
" Mig langaði því aðeins að hugsa þetta öðruvísi og ákvað að vinna með krossinn sjálfan og vildi hafa baukinnþannig að hann tilheyrði augljóslega Rauðakrossinum .
Formið á stóra bauknum kemur því út frá krossforminu sjálfu .
Ég ákvað strax að vinna með plexígler , ég hafði lesið rannsókn um það að fólk væri viljugra að gefa ef það sér hvað það er að gera , ef baukurinn er gegnsær .
Með plexíglerinu vildi ég hafa svolítið grófan og hráan efnivið , " útskýrir Guðrún sem nýtti steypu í botninn og skapaði með henni ákveðið mótvægi .
Hún segir steypuna jafnframt vera ákveðna tilvísun í stuðlaberg og sé hún því viðeigandi fyrir söfnunarbauk Rauða krossins á Íslandi .
Þýðingarmikið verkefni Aðspurð segir Guðrún það æðislega tilfinningu að fá að vinna verkefni fyrir Rauða krossinn .
" Bæði er ótrúlega skemmtilegt að það sé að myndast ákveðin vakning , að stór fyrirtæki geti nýtt sér íslenska hönnuði til þess að vinna með sér , og að fá að hanna fyrir svona stórt batterí eins og Rauða krossinn og þeirra starf , auðvitað hefur það alltaf gildi líka .
Þetta er frábær starfsemi sem ég fæ að taka þátt í og láta þannig gott af mér leiða .
Þetta var rosalega þýðingarmikið verkefni , " útskýrir hún en söfnunarbaukarnir eru nú á leiðinni í verslanir víða um land .
