Nú skála glaðir menn og konur í bjórtjöldum í Bæjaralandi en þar fer fram árleg Októberfest .
Hátíðin er fyrir löngu orðin heimsfræg og hana þurfa allir áhugamenn um bjór að sækja einu sinni á ævinni .
Þessi sérstaka hátíð á vissulega uppruna sinn í Bæjaralandi en hún hefur engu að síður farið í útrás eins og íslensku bankarnir gerðu fyrir hrun .
Víða um heim fagna menn og halda Októberfest og Ísland er engin undantekning .
Októberfest verður haldið hátíðleg dagana 1. til 3. október næstkomandi og verður öllu til tjaldað eins og fyrri ár .
Nýr sendiherra Þýskalands á Íslandi opnar hátíðina 1. október sem haldin verður með bravúr í veislusal Kex Hostel , Gym & Tonic , þrjá daga í beit .
Gestir á Októberfest fá stemninguna úr Bæjaralandi beint í æð þar sem boðið verður upp á bjór úr lítrakrúsum , Pretzel , KEX Bratwurst , Sauerkraut og margt til sem einkennir þessa heimsfrægu hátíð .
