Sjónvarpsþáttaunnendur ættu að gleðjast yfir nýjustu fréttum frá Hulu en sjónvarpsþáttaveitan hefur tekið þá ákvörðun að gera notendum sínum mögulegt að horfa á heilan sjónvarpsþátt án auglýsinga .
Hingað til hafa notendur Hulu þurft að sætta sig við auglýsingahlé en núna geta þeir sem vilja horfa ótruflað á sína uppáhaldsþætti gert það fyrir væga þóknun .
" Það má skipta fólki í tvo hópa .
Annars vegar þá sem sætta sig við auglýsingar og geta vel lifað með þeim og svo hinum sem alls ekki geta horft á sjónvarpsefni sem rofið er reglulega með auglýsingum .
Við vorum að missa þá notendur sem ekki vilja horfa á auglýsingar og þess vegna erum við að bjóða upp á 12 dollara mánaðaráskrift fyrir þá sem vilja horfa á efni frá okkur ótruflað , " sagði Mike Hopkins , framkvæmdastjóri hjá Hulu , í viðtali við The New York Times .
Hulu er í eigu stóru sjónvarps- og kvikmyndaframleiðendanna Walt Disney , 21st Century Fox og Comcast en það hefur verið markmið allra þessa fyrirtækja að skapa vettvang þar sem internetnotendur geta horft á sjónvarpsefni á netinu á þægilegan hátt án þess að hlaða niður efni ólöglega .
