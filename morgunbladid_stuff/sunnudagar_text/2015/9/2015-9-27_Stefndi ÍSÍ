Jón Páll Sigmarsson aflraunamaður stefndi Íþróttasambandi Íslands í lok september 1985 og krafðist ógildingar úrskurðar lyfjanefndar sambandsins sem dæmdi hann í keppnisbann í mars sama ár þar sem hann mætti ekki í lyfjapróf sem hann var boðaður í .
Jón Páll átti aðild að Kraftlyftingasambandi Íslands og taldi sig ekki þurfa að mæta í lyfjapróf á vegum ÍSÍ .
Kvaðst Jón Páll í samtali við Morgunblaðið hafa orðið fyrir ómældu tjóni og álitshnekki vegna málsins .
" Ég hef heyrt margar sögur og kjaftagang vegna þessa en þó verð ég að segja eins og er að ég verð meira var við að fólk standi með mér í þessu máli en hitt , " sagði hann í Bæjarþingi Reykjavíkur .
Jón Páll var á þessum tíma að búa sig undir þátttöku í keppninni " Sterkasti maður heims " og lýsti í Morgunblaðinu eftir trukki til að draga .
" Þú mátt alveg skjóta því að að sé einhver sem á trukk , sem hann er ekki að nota allan sólarhringinn , þá má hann hafa samband við mig því ég hef mikinn áhuga á að fá að æfa mig .
[ ...
] Ég verð annars bara að draga minn bíl upp brekkur .
" 