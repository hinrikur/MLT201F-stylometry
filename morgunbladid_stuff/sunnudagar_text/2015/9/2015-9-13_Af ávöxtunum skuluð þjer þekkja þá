Árið 1935 var forsíða Morgunblaðsins helguð smáauglýsingum .
Föstudaginn 13. september var auglýsing frá kaupmönnunum góðkunnu Silla & Valda mest áberandi , en yfirskriftin var " Af ávöxtunum skuluð þjer þekkja þá " .
Í auglýsingunni stóð : " Hraust , sælleg og fögur börn eru dýrmætasta eign foreldranna , eru besti þjóðarauðurinn .
Hlynnið að ungviðinu , nýju kynslóðinni .
Ávextir eru það hollasta sem þau neyta .
Gefið þeim mikið af ávöxtum .
Einmitt núna er gnægð af góðum ávöxtum .
– Eplin langþráðu , bananar , vínber , melónur .
" Epli voru munaðarvara á þessum árum og Verslunin Fell og verslunin Höfn auglýstu líka ný epli og það með afslætti , en hálft kíló fékkst á fjörutíu aura .
Tvær kvikmyndir voru auglýstar á forsíðunni .
Gamla bíó auglýsti kvikmyndina heimsfrægu um Tjeljuskin og Nýja bíó heimsfræga tal- og söngvamynd , Mascarade , sem hlaut gullmedalíu á kvikmyndahátíðinni í Feneyjum .
Einnig var auglýst bók Guðmundar Daníelssonar , Bræðurnir í Grashaga , sem þótti lýsa íslensku sveitalífi á hispurslausan hátt , og miðlungsstór sem nýr peningaskápur .
ASÍ vísaði á hann .
Þá var kaðall , mismunandi sver , fyrirliggjandi í Heildverslun Garðars Gíslasonar .
