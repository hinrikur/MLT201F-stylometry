Fjöldi svokallaðra " lundaverslana " við Laugaveginn hefur verið til umræðu undanfarið þar sem sumum þykir fullmikið af slíkum ferðamannaverslunum .
Það er þó ekki aðeins í miðborg Reykjavíkur sem er vinsælt að kaupa fuglinn vinsæla sem minjagrip , þar sem einn umsvifamesti uppboðsvefur heims , eBay , er með nokkur þúsund lundagripi til sölu .
Má þar nefna úttroðna lundabangsa , lundaleirtau , lundaboli , lundalyklakippur , lundafrímerki , lundaöskubakka , lundasímahulstur og uppstoppaða lunda sem kostar um 22.000 krónur .
