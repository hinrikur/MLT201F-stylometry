Bryndís Björgvinsdóttir rithöfundur vakti heimsathygli með síðunni Kæra Eygló Harðar og var mikið að gera hjá henni á Facebook og víðar : " Þegar maður er farinn að grafa upp erlendar rasistaspjallsíður , þar sem rasistarnir eru að rífast um hvernig bera skuli fram íslenska nafnið Bryndís Björgvinsdóttir – nafn konu sem þyrfti að kúga meira svo hún fari ekki að útrýma síðasta hvíta kynstofninum með Facebook-event – þá er komin tími til að fara að sofa .
" Stefán Pálsson lét skoðun sína í ljós á málefnum flóttamanna : " Rökin : " Við erum náttúrlega ekki með sálfræðiþjónustu , túlka og félagsráðgjafa til að taka við stórum hópum " – hljóma vel í fyrstu , en líta fram hjá því að auðvitað gildir svipað um alla aðra .
Halda menn að Þjóðverjar eigi á lager áfallaröskunarteymi fyrir mörghundruðþúsund manns ? " Hildur Sverrisdóttir , borgarfulltrúi Sjálfstæðisflokksins , viðraði þá hugmynd á Facebook-síðu sinni að hugsanlega ætti Menningarnótt að verða tekin af fjárhagsáætlun borgarinnar og fjármunirnir settir í að aðstoða flóttamenn .
Björk Vilhelmsdóttir borgarfulltrúi svarar því : " Við eigum ekki að taka af öðrum til að bregðast við fólki í neyð .
Þannig völdum við andúð á þeim sem " fá " hjá þeim sem " missa " eitthvað .
Kristín Soffía Jónsdottir benti á að spara mætti 200 m.kr. bara við það að hætta slá umferðareyjar .
Enn betri hugmynd .
En 0,5% hækkun á tekjuskatti myndi líka greiða allan kostnað og vel það .
En fyrst að bjarga fólki í neyð - það er mannleg skylda .
" Eva Einarsdóttir skrifaði athugasemd hjá Björk : " Mér finnst fínt að vera opin fyrir öllum hugmyndum en varðandi Menningarnótt þá er það enn mikið " grasrótarstarf " þannig að sú upphæð sem RVK borg leggur fram margfaldast í formi þátttöku og kostnaði , greiddum út af öðrum en borginni og skattgreiðendum .
" 