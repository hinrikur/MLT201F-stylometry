Alls eru um 120 þúsund manns í 100 löndum meðlimir í Mensa-samtökunum .
Félagsmenn teljast vera meðal þeirra tveggja prósenta mannkyns sem hafa hæsta greindarvísitölu .
Það vakti athygli nýverið að 12 ára bresk stúlka , Lydia Sebastian , fékk hæsta mögulega skor á Mensa-prófi sem hún þreytti í sumar .
Mælist greindarvísitala hennar 162 en meðalmaðurinn er víst ekki nema í hundraðinu .
Sebastian fylgdi með þessum árangri í fótspor tveggja ungra landa sinna , en fyrr á árinu höfðu bæði hin 12 ára Nicole Barr og hinn 10 ára Aahil Jouher náð nákvæmlega sama árangri , 162 , sem er fullt hús stiga á prófinu .
Aðeins 1% þeirra sem taka þetta próf , sérstakt greindarvísitölupróf sem Mensa býður upp á , nær hæstu einkunn .
Albert Einstein tók víst aldrei sambærilegt próf en greindarvísitala hans hefur verið metin eftir hans dag upp á 160 .
Vísindamaðurinn Stephen Hawking mælist einnig með 160 samkvæmt Mensa-skorinu .
Vilja ná árangri í vísindum Árangur Bretanna ungu er athygliverður , það að þrír einstaklingar sem eru ekki einu sinni komnir á táningsaldur nái þessum áfanga er merkilegt út af fyrir sig .
En bakgrunnur þeirra hefur einnig verið dreginn fram í dagsljósið í breskum miðlum .
Nicole Barr er komin af rómafólki , en þekkt er að það er lágt sett í hinu stéttskipta Bretlandi .
Talið er að árangur hennar hjálpi til við að eyða fordómum og berjast gegn staðalmyndum um rómafólk í Bretlandi .
Barr á sér þann draum að verða barnalæknir og finna lækningar við sjúkdómum .
Lydia Sebastian tók prófið að eigin frumkvæði í sumarfríinu .
Foreldrar hennar eru indverskir en fluttu til Bretlands áður en hún fæddist .
Hún fór að tala sex mánaða , hefur lesið allar Harry Potter-bækurnar þrisvar og elskar stærðfræði .
Stærðfræði og eðlisfræði eiga hug Aahil Jouher allan og í framtíðinni vill hann verða vísindamaður .
Hann æfir sig með því að smíða tölvur .
Mensa-snillingar koma úr ýmsum áttum og er nokkur gáfumenni að finna í hópi stjarnanna .
Quentin Tarantino er með greindarvísitölu upp á 160 .
Leikkonan Sharon Stone er ekki langt á eftir með 154 .
Madonna , Shakira og Geena Davis mælast allar með 140 .
Vöðvabúntið Arnold Schwarzenegger er með 135 í greindarvísitölu og Nicole Kidman með 132 .
Bresku ungmennin virðast þó engan áhuga hafa á því að komast í hóp hinna frægu – nema þá helst ef væri fyrir afrek á sviði vísinda eða læknisfræði .
