Hvernig kom það til að þú varst fenginn til þess að leika aðahlutverkið í myndinni ? Ég bjó og starfaði í London í rúm 2 ár .
Þar vann ég mikið í allskonar leikhúsverkefnum .
Í einu þeirra kynntist ég Liz Boag sem leikur eitt aðalhlutverkið í þessari mynd .
Hún og Daniel leikstjóri þekkjast , hann fékk Liz til að hjálpa sér með að finna leikara .
Hún sagði honum að ég væri maðurinn sem hann væri að leita að .
Við tókum skype-prufu og ég var ráðinn í framhaldinu .
Er mikill munur á því að leika í breskri eða íslenskri kvikmynd ? Í raun liggur munurinn aðeins í tungumálinu og umhverfinu .
Bransinn virkar í raun alveg eins og mannlegar tilfinningar eru samar við sig .
Það var gaman að leika í svona sjálfstæðri mynd í London .
Það var lítið verið að biðja um leyfi fyrir tökum og tökustöðum og oft ævintýralegar aðstæður sem við komum okkur í .
Hópurinn sem gerði myndina var þéttur og leysti þetta af stakri snilld .
Það hjálpar manni vonandi erlendis að vera með aðalhlutverk á ensku í farteskinu .
Nú ert þú með margra ára reynslu sem leikari , er eitthvert verkefni sem stendur upp úr ? Ég hugsa að Chasing Robert Barker sé eitt af þeim , tvímælalaust .
Eitt af boxunum sem ég ætlaði alltaf að tikka í var aðalhlutverk í bíómynd á enskri tungu .
Það var gaman að leika í myndbandi með Iron Maiden , það var svona fyrsta " high profile " verkefnið sem ég fékk úti .
Ég er annars lítið í fortíðinni og finnst yfirleitt verkefnið sem ég er í og næsta verkefni eftir það skemmtilegast .
Mér þykir afar vænt um Vinnsluna og allt sem hún brallar .
Nú erum við að kokka táknrænuverk sem ber vinnuheitið Dýrkun , svo er ég að vinna verk með Ratatam og að fara að leika í breskri mynd sem heitir Kranken .
Hefurðu gaman af kvikmyndahátíðum og ætlarðu að sjá margar myndir á RIFF ? Kvimyndahátíðir eru snilld .
Ég er með passa á RIFF og ætla mér að fullnýta hann .
100 myndir á 11 dögum er náttúrulega brjálæði en ég ætla að reyna að sjá sem allra mest .
Hvað er framundan hjá Tjarnarbíói ? Tjarnarbíó er alltaf sneisafullt af frábærum viðburðum .
Nú er RIFF hjá okkur , á laugardaginn er Finnsk heimilda- og hryllingsmyndahátíð .
Við erum að sýna tvær frábærar sýningar , Frama og Nazanin og 4. október frumsýnum við Lokaæfingu eftir Svövu Jakobs .
Alltaf nóg að gerast hjá okkur .
