Anna Þóra Lindell er fædd og uppalin í Linköping í Svíþjóð .
Móðir hennar er íslensk og hefur Anna því eytt mörgum stundum á Íslandi .
Anna segist alltaf hafa haft áhuga á fatahönnun en það var ekki fyrr en um tvítugt að hún fór af alvöru að hugsa um að leggja það fyrir sig sem atvinnu .
" Ömmur mínar báðar hafa kveikt áhuga minn og gefið mér góðan grunn að byggja á .
Íslenska amma mín , Þóra Karitas Árnadóttir , var mjög dugleg að skapa með prjónum og garni .
Hún var mjög þolinmóð og góð við mig þegar ég var yngri og kenndi mér að prjóna með sköpunargleðina að leiðarljósi .
Sænska amma mín , Anna Lindell , var alltaf að klippa og rífa niður gamlan fatnað eða slitin sængurföt og óf svo ótrúlegar gólfmottur , " útskýrir Anna en hún útskrifast með Bachelor of Design ( Fashion ) háskólagráðu hjá RMIT í Melbourne , Ástralíu , þar sem hún býr nú .
Anna var ein af þeim nemendum sem var valin til þess að sýna á útskriftarsýningu skólans , en aðeins nemendur sem útskrifast með láði fá að taka þátt í sýningunni .
Anna segir fatahönnun afar áhugaverða að því leyti að við notum öll föt , meðvitað og ómeðvitað , til að tjá sjálfsmynd okkar .
Hún segir einstaklinga jafnframt nýta fatnað til þess að tilheyra ákveðnum hóp og stundum til að standa út úr eða vera öðruvísi .
" Fatahönnun er líka vettvangur sem sýnir hvaða nýjungar þróast í tækni og vísindum , en mér finnst mikilvægt að blanda saman hefðbundnum aðferðum og nýjum .
" Anna sýndi afar áhugaverða útskriftarlínu sem var unnin úr endurunnum slöngum úr reiðhjóladekkjum .
" Fötin mín eru oft sambland af nýrri tæknifræði og hefðbundnu handverki og mér finnst sérstaklega hvetjandi að nota óhefðbundin efni í plöggin mín .
Ég skar niður slöngurnar í minni búta og svo handsaumað með efnum með mikilli dýpt .
Tvö dress voru líka gerð þannig að ég klippti niður slöngurnar í garn sem ég svo prjónaði saman .
" Aðspurð hvers vegna þessi aðferð hafi heillað Önnu segir hún tilraunavinnuna og að nota endurunnið efni í að skapa eitthvað óvænt sem fær fólk að hugsa aftur um efnið og möguleika þess mjög hvetjandi .
" Ég held að hugmyndin um að nota reiðhjólaslöngur hafi kannski komið þegar ég var að hugsa tilbaka til vetrarins 2014-2015 þegar ég hafði praktíkpláss í starfsnáminu hjá hollenska hönnuðinum Iris van Herpen í Amsterdam .
Amsterdam er mjög flottur staður og hvert sem þú ferð , þá ferðu á hjóli .
" Anna segir að í sköpunarferlinu sjálfu byrji hún iðulega á því að finna þema fyrir hverja línu , hún byrji alltaf ferilinn á því að lesa , oft bókmenntir sem snerta sambandið á milli fataefnis , fatnaðar og persónu .
" Með línunni sem er kölluð " Sheath " rannsaka ég sambandið á milli kvenlíkamans og aðsniðins , faðmandi klæðnaðar .
Markmið línunnar er fatnaður sem fylgir hreyfingum persónunnar sem klæðist honum , frekar en að herða hana , " útskýrir hún og bætir við að það sé svolítið erfitt að setja fingurinn á akkúrat það augnablik sem hugmynd fæðist , það séu alltaf margir þræðir sem þróist saman á nokkrum tíma .
Aðspurð hvenær áhuginn á sjálfbærni í fatahönnun hafi kviknað segist Anna alltaf haft áhuga á sjálfbærni almennt .
" Á síðasta ári í menntaskóla í Sviþjóð var ég að lesa mikið um sjálfbærni og það hefur alltaf fylgt með mér í huganum .
Að sjá sem barn hvernig sænska amma mín notaði gömul föt og slitin lök sem enginn lengur vildi nota og skapa eitthvað alveg öðruvísi hafði mikil áhrif á mig .
Hún kenndi mér möguleikann á að breyta einhverju sem er litið á eins og úrgang í fallega hluti .
" Önnu sem er nú að útskrifast langar að hafa áhrif á hvernig litið er á hönnun í dag og sé því draumurinn að setja á stofn eigið fyrirtæki eftir nokkur ár .
" En fyrst ætla ég að afla mér meiri reynslu hjá öðrum huglægum hönnuðum sem ég lít upp til .
Smá draumur er að fá vinnu hjá óhefðbundnum hönnuði eins og hinni sænsku Söndru Backlund eða fara til London , þar sem mikil huglæg sköpun er til staðar .
Ég reyni samt að halda öllum dyrum opnum og ætla að sjá hvaða tækifari eru í boði , " bætir hún við að lokum .
