Ekki var auglýst eftir forstjóra Menntamálastofnunar þegar hún var stofnuð í sumar heldur var búið að ráða hann tæpu ári áður en lög um stofnunina voru sett .
Í mars 2014 var auglýst var eftir forstöðumanni Námsmatsstofnunar og í auglýsingu um það starf tekið fram að sá sem ráðinn yrði myndi verða forstjóri nýrrar stofnunar sem ætti að verða til .
Raunar hafði staðið til frá því í október 2013 að sameina stofnanirnar tvær í eina í nýja stofnun .
Alls bárust 19 umsóknir um starfið eftir að umsóknarfrestur hafði verið framlengdur og í lok júlí 2014 var svo tilkynnt um ráðningu Arnórs Guðmundssonar , sem þá starfaði sem skrifstofustjóra í mennta- og menningarmálaráðuneytinu , í starfið .
Arnór var svo formlega skipaður forstjóri Menntamálastofnunar hinn 4. ágúst 2015 til fimm ára .
" Alla jafna þegar menn endurskipuleggja svona þá er lögð áhersla á það að auglýsa eftir forstöðumanni eða forstjóra .
Þetta er stofnun sem fær nýja stöðu í menntakerfinu , sem er í sjálfu sér þarft og gott .
En þarna hefði ekki verið óeðlilegt að auglýsa stöðuna miðað við hvað þetta er mikil breyting .
Þessa breytingu má m.a. sjá á því hvernig stofnunin er að stimpla sig rækilega inn í opinbera umræðu um einstaka þætti menntamála , " segir Sigurbjörg Sigurgeirsdóttir , dósent í opinberri stjórnsýslu við Háskóla Íslands .
Ekki sambærileg störf Hún segir það hafa tíðkast að þegar stofnanir eru sameinaðar séu störf forstöðumanna ekki endilega auglýst , enda sé um sambærileg störf að ræða fyrir og eftir breytingar .
Það eigi þó varla við í þessu tilviki , enda hafi ekki aðeins verið um sameiningu að ræða .
" Þarna er verið að draga út úr menntakerfinu ákveðin hlutverk og setja þau saman í eina stofnun .
Þetta skerpir á og breytir svolítið ákveðinni dínamík í kerfinu .
Hvorki Námsgagnastofnun né Námsmatsstofnun ein og sér sinnti því hlutverki sem Menntamálastofnun er ætlað að sinna einni , en henni er meðal annars ætlað veigamikið eftirlitshlutverk .
Aukin miðstýring með nýrri stofnun Þetta er stofnun sem fær þannig séð alveg nýja stöðu sem lykilstofnun inn í menntakerfinu og í raun felst í þessari breytingu aukin miðstýring .
Þess vegna hefði verið betra að byrja með hreint borð og að óhlutbundin nefnd hefði valið þann besta og hæfasta í starfið , " segir Sigurbjörg og bætir við að í orðum hennar felist alls ekki vantraust á núverandi forstjóra Menntamálstofnunar .
" En fjöreggið í stjórnsýslunni er trúverðugleiki og traust .
Þá þarf að gæta að því að öll nálgun við svona breytingar sé þannig að hún gefi nýrri stofnun styrk og trúverðugleika .
Stofnunin hefði þá líka fengið meiri athygli og skilaboðin til almennings um breytingar á menntakerfinu hefðu orðið skýrari .
" 