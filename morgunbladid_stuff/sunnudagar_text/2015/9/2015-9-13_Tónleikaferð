Notus tríó heldur tónleika í Hannesarholti á morgun , sunnudag , kl. 15 .
Tríóið skipa þau Pamela De Sensi á þverflautu , Martin Frewer á víólu og Ingunn Hildur Hauksdóttir á píanó .
Síðar í þessum mánuði heldur tríóið í tíu daga tónleikaferð til Bretlands og Ítalíu þar sem flutt verður aðallega ný íslensk tónlist , sem sérstaklega er samin fyrir tríóið .
Efni tónleikaferðarinnar verður leikið á tónleikunum á morgun , en þar munu hljóma verk eftir Elínu Gunnlaugsdóttur , Báru Grímsdóttur , Steingrím Þórhallsson og Martin Frewer , auk tríós eftir rússneska píanóleikarann Tatíönu Nikolajevu .
