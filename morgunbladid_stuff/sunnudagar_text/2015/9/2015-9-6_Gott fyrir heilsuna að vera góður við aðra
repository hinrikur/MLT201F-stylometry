Á undanförnum dögum og vikum hafa þúsundir Íslendinga boðist til að leggja sýrlenskum flóttamönnum lið .
Er fólk djúpt snortið af þeirri neyð sem þetta fólk stendur frammi fyrir og margir tilbúnir að opna bæði heimili sín og veski til að hjálpa ókunnugum .
Það vita þeir sem reynt hafa að góðverk eru ekki síður ánægjuleg fyrir gefandann en þiggjandann .
Að hjálpa öðrum virkjar mjög sterkar tilfinningar , veitir lífsfyllingu og gefur þá tilfinningu að hafa áorkað einhverju sem máli skiptir .
En hitt hafa rannsóknir líka leitt í ljós að góðmennskan hefur marvísleg jákvæð áhrif á andlega og líkamlega heilsu .
Finna fyrir bættri heilsu Rannsókn sem gerð var fyrir skömmu við Háskólann í Albany-SUNY , skoðaði áhrif góðgerðarframlaga á almenna heilsu fólks .
Eftir að hafa leiðrétt fyrir ýmsar breytur komust rannsakendur að því að á þeim svæðum í Bandaríkjunum þar sem fólk gaf meira var það líklegra til að svara að það væri við betri heilsu .
Áhrifin voru ekki risastór en þó marktæk .
Greinir Wall Street Journal frá að einnig mætti greina lítilsháttar jákvæð áhrif á blóðrþýstingstölur , sykursýki , tíðni krabbameina og offitu .
Árið 2009 kembdu fræðimenn við Harvardháskóla fjölda rannsókna um málaflokkinn og komust að því að bæði var hamingjusamt fólk líklegra til að hjálpa öðrum , og um leið gerði það að hjálpa öðrum fólk hamingjusamara .
Það sem meira er , þá getur þetta samband orsakar og afleiðingar komið af stað jákvæðri hringverkun .
Sumsé : um leið og fólk kemst upp á lagið með að láta gott af sér leiða , þá er það líklegt til að vilja halda því áfram .
Hraustari og hamingjusamari Bandarísk sjálfboðaliðasamtök gerðu könnun árið 2010 .
Af þeim 4.500 manns sem tóku þátt í könnuninni sögðu 68% að sjálfboðavinnan lét þeim líða eins og þau væru hraustari .
Þá sögðu 89% að sjálfboðavinnan hefði gert þau hamingjusamari en 73% svöruðu að góðgerðarstarfið hefði minnkað hjá þeim streituna .
Þetta rímar við rannsókn við Johns Hopkins-háskóla sem sýndi fram á að þeir sem hjálpuðu öðrum mældust með lægri blóðþrýsting , minni líkur á þunglyndi , minni streitu og bætt sjálfsálit .
Svipaða sögu er að segja af rannsókn við Columbia Business School sem skoðaði þátttöku Þjóðverja í sjálfboðastarfi eftir sameiningu Þýskalands .
Kom þar í ljós að þeir sem stunduðu sjálfboðastarf voru almennt ánægðari með lífið og tilveruna .
Öðrum til fyrirmyndar Skemmtilegast af öllu er að góðmennskan er smitandi .
Í rannsókn sem fræðimenn við Kaliforníuháskóla í San Diego og Harvardháskóla gerðu í sameiningu hafði rausnarskapur einnar manneskju þau áhrif að gera fólkið í kring gjafmildara , og einnig fólkið í kringum það fólk .
