Tónlist hljómsveitarinnar Of Monsters and Men hefur slegið í gegn um heim allan en í viðtali við eina stærstu útvarpsstöð Philadelphiu segir Nanna Bryndís Hilmarsdóttir að það sé alltaf einstök tilfinning að heyra aðdáendur sem skilji hvorki né tali íslensku syngja engu að síður með lögum hljómsveitarinnar , orð fyrir orð .
Hljómsveitin er nú stödd vestanhafs þar sem hún leikur á tónleikum í borginni en Nanna segist Philadelphiu ævinlega þakklát þar sem tónlist hljómsveitarinnar hafi fyrst verið spiluð á útvarpsstöðvum þar í borg .
" Enginn vissi hver við vorum .
Við höfðum ekki plötusamning .
Við vorum að taka okkar fyrstu skref og þá fór Philadelphia allt í einu að spila tónlist okkar , " segir söngkonan í viðtalinu og segir það því alltaf einstaka tilfinningu að koma fram á tónleikum í borginni .
Það sé virkilega skemmtilegt .
" Takk fyrir að taka okkur svo vel svona snemma , " bætti hún við .
