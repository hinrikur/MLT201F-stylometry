Össur Skarphéðinsson deildi þessum hugrenningum sínum með vinum sínum á Facebook í gærdag : " Hvað sem mönnum finnst um samþykkt borgarstjórnar um að sniðganga vörur frá Ísrael er út í hött að nefna það til marks um andúð á gyðingum .
Aðskilnaðarstefnan í S-Afríku var brotin á bak aftur með viðskiptabanni .
Dettur einhverjum í hug að undirrót þess hafi verið hatur á hvítum mönnum ? " Ritstjórinn Atli Fannar Bjarkason skrifaði svo um sama mál á Twitter : " Óháð tilgangi og mannréttindasjónarmiðum er tillaga Reykjavíkurborgar um að sniðganga vörur frá Ísrael vandræðalega óvönduð stjórnsýsla .
" Fyrr í vikunni deildi Rósa Guðbjartsdóttir bæjarfulltrúi stórskemmtilegri uppákomu á Facebook sem hún lenti í fyrir utan Grosvenor-hótelið á Park Lane í London um síðustu helgi .
" Frægir og fínir skunduðu á glamúrball og voru myndaðir í gríð og erg .
Allt ætlaði um koll að keyra þegar Pippa Middleton mætti á bleika dregilinn en eins og glöggt má sjá á meðfylgjandi , geislandi mynd sem ég tók var hún í glæsilegum fagurbláum síðkjól ! Leikkonan Francesca Hull var líka flott með marglitan keip .
En viti menn , svo komst íslenski papparazzinn sjálfur í breska fjölmiðla eins og hér má sjá .
Mikið er ég fegin að ekki sást í HM-pokann sem ég var með á öxlinni .
" Og einn líflegasti penni Facebook , rithöfundurinn Elísabet Kristín Jökulsdóttir , varpaði þeirri spurningu fram á samskiptamiðlinum hvernig hún gæti skráð sig út af honum sem notandi og fékk nokkrar leiðbeiningar .
Kankvís svaraði Elísabet stuttu síðar : " Sko einu sinni setti ég út svona status og þá komu allir og sögðu , ekki fara ekki fara ...
nú er annað uppi á teningnum .
" 