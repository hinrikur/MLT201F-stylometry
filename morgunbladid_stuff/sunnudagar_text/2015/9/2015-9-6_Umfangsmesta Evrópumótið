Fimmtánda Evrópumeistaramótið í knattspyrnu fer fram í Frakklandi dagana 10. júní til 10. júlí 2016 .
Umfang mótsins hefur ekki í annan tíma verið meira en þátttökuþjóðirnar verða nú í fyrsta skipti 24 .
Voru 16 á síðasta móti sem Pólland og Úkraína héldu í sameiningu .
Svo við öndum nú í bréfpoka liggur ekki fyrir hvort Ísland verður í fyrsta sinn meðal þátttakenda en líkurnar eru vissulega góðar .
Riðlarnir eru sex og verður leikið á tíu stöðum , í Bordeaux , Lens , Lille , Lyon , Marseille , Nice , Paris , Saint-Denis , St-Etienne og Toulouse .
Úrslitaleikurinn fer fram á þjóðarleikvanginum í Saint-Denis ( sjá mynd ) .
Undankeppninni lýkur í nóvember og dregið verður í riðla í París 12. desember .
Eftir það liggur fyrir hvaða þjóðir leiða saman hesta sína og í hvaða borgum og slagurinn um aðgöngumiðana hefst með látum .
Þá er betra að draga ekki ýsur ! 