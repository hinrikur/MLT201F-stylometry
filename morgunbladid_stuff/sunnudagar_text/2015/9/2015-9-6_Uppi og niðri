Anna Jónsdóttir sópran kemur fram á tónleikum í Vatnasafninu í Stykkishólmi annað kvöld , sunnudag , kl. 20.30 .
" Eftir frábært sumar tónleikaferðarinnar " Uppi og niðri og þar í miðju " , í hellum , vitum , kirkjum , ónsnortinni náttúru , verksmiðjum , sundhöll , pakkhúsi , söfnum og lýsistanki , hyggst Anna að nýju leggja land undir fót .
Að þessu sinni flytur hún íslensk þjóðlög , í töfrandi rými Vatnasafnsins í Stykkishólmi , þar sem ljós og vatn mynda magnaða umgjörð um forna texta og tóna .
Anna mun syngja þjóðlögin án meðleiks og eins og andinn blæs henni í brjóst , segja frá þjóðlögunum , sögu þeirra og bakgrunni og hvernig hún tengist þeim , " segir m.a. í tilkynningu .
Þar kemur fram að tónleikaröðin hafi komið í kjölfar útgáfu hljómdisksins Var , sem var hljóðritaður í Akranesvita og lýsistanki í Djúpavík og kom út í október sl. 