Í skólann með Parker 45 var yfirskrift á flennistórri auglýsingu í Morgunblaðinu fyrir réttum fimmtíu árum .
Var þar átt við Parker " 45 " skólapennann sem sagður var sterkur penni sem þyldi álag ungra eigenda .
" PARKER er ávallt fremstur , gerir skrift yðar hreinlegri og áferðarfallegri .
PARKER " 45 " skólapenninn er traustur fylginautur í skólanum , " segir enn fremur í auglýsingunni .
Þá kom fram að penninn væri sérstaklega sniðinn fyrir skólafólkið .
" Hann er mjög hreinlegur í notkun – Þér skiptið aðeins um blekhylki og hann er reiðubúinn til að skrifa næstu 10000 orðin .
Blekhylkin fást í uppáhalds bleklit yðar .
PARKER " 45 " gerir skriftina ánægjulega fyrir skólafólk á öllum aldri .
" Verðið á Parker " 45 " Student var kr. 160 en 218 á Parker " 45 " Junior .
Hafi þessar upplýsingar ekki dugað til að heilla lesendur var klykkt út með þessum orðum og það á ensku : " A product of the Parker pen company – maker of the world ' s most wanted pens .
" Eða : " Framleiðsluvara Parker-pennafyrirtækisins – sem framleiðir eftirsóttustu penna í heimi .
" Þar höfum við það .
