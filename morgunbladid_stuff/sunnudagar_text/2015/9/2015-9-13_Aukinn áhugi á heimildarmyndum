Þú hefur grín að atvinnu ...
en RIFF er varla neitt grín eða hvað ? Ég myndi nú ekki segja það .
Kvikmyndahátíð er ótrúlega mikið líf og fjör og mikil gleði í kringum starfið sem því fylgir .
Auðvitað er alvarlegan undirtón oft að finna í myndunum sem eru sýndar og umræðum sem við viljum vekja .
En grínið er eins og það er , það er alltaf einhvers staðar og alltumlykjandi ef maður hefur bara auga fyrir því .
Hvað mun vekja mesta athygli á RIFF í ár ? Við finnum fyrir sífellt meiri áhuga á heimildarmyndunum sem við sýnum og á dagskránni í ár eru margar ótrúlega áhugaverðar myndir sem eiga eftir að vekja umtal og umræður .
Þær eru alltaf gríðarlega vel sóttar .
Það er svo engin spurning að koma heiðursgestanna okkar , Davids Cronenberg og Margrethe von Trotta , á eftir að vekja mikla athygli líka .
Hvort velurðu grínmynd eða hrollvekju á kósíkvöldi ? Á sunnudagskvöldi þar sem maður þyrfti að endurræsa sig fyrir vinnuvikuna er best að ná að sameina þetta tvennt .
Margar hrollvekjur eru launfyndnar .
Eða splatter-meistaraverkið Braindead eftir Peter Jackson .
Ég myndi passa á Scary Movie 5 samt .
Hver er frægasta kvikmyndastjarna sem þú hefur hitt ? Það hefur vantað aðeins metnaðinn í mann að nudda olnbogunum í stjörnufansinn sem hefur verið hér .
Ég sá samt einu sinni Forest Whitaker í Bankastrætinu .
Hann var léttur á fæti , kallinn .
Svo átti ég Nissan Sunny 93 sem Kiefer Sutherland sat einu sinni í .
Ekki með mér samt .
Hann hjálpaði samt félaga mínum að losa bíl úr snjó á Amtmannsstígnum .
Þetta var Ford pickup .
Meiriháttar mál .
Svo tók ég í spaðann á Casper Christensen einu sinni .
Hann sagði super nice .
Það tikkaði í ákveðin box .
Hér á RIFF höfum við svo auðvitað fengið fjöldann allan af fólki .
Lukas Moodysson var mikið hér á skrifstofunni þegar hann var heiðursgestur .
Mjög almennilegur og fékk sér alltaf kaffi sem var helmingur til mjólk .
Það er kallað að fá sér rjúkandi Moodysson á þessum bæ .
Hver veit nema maður hitti á Cronenberg í ár .
Svo er auðvitað leikarinn geðþekki Gunnar Hansson með mér í kynningarmálunum .
Aðalleikarinn í Bakk .
Það er nú eiginlega það besta .
Er mikil vinna að baki svona hátíð ? Alveg ótrúlega mikil .
Ég er ekki viss um að allir átti sig á því .
Á þessari stundu eru um og yfir 20 starfsmenn að leggja lokahönd á hátíðina og vinnan hefur staðið yfir sleitulaust frá þeirri síðustu .
Svo munu hátt í 100 sjálfboðaliðar leggja okkur lið þegar þar að kemur .
Þetta er líka fjölbreyttur hópur af ýmsu þjóðerni , sem gerir þetta sérstaklega skemmtilegt .
