Caroline de Maigret hóf fyrirsætuferil sinn árið 1994 og hefur síðan þá unnið með færustu tískuljósmyndurum heims og gengið tískupallana meðal annars fyrir Chanel , Balenciaga og Marc Jacobs .
Hún stofnaði plötuútgáfufyrirtækið Bonus Tracks Records ásamt unnusta sínum , Yarol Poupaud , árið 2006 og hefur það verið starfandi síðan .
Á síðasta ári gaf de Maigret út bókina How to be Parisianne where ever you are ásamt fjórum vinkonum sínum , sem enn er ein heitasta tískubókin í dag og í henni er að finna ýmsar frásagnir og ráð um það hvernig franskar konur klæða sig , bera sig og um fram allt bera af í eitursvölum kynþokka .
Það má segja að Caroline de Maigret sé ein heitasta tískufyrirmynd og músa í heiminum í dag og nokkurs konar staðalímynd parísardömu .
Hún kýs að vera lítið máluð , með óblásið hár .
Nýverið hannaði Caroline línu af förðunarvörum fyrir Lancome þar sem hún í raun hannaði sitt fullkomna förðunarsett sem hún sjálf kýs að farða sig með .
