Þráinn Lárusson hefur keypt gamla grunnskólahúsið á Hallormsstað .
Á staðnum rekur hann fyrir Hótel Hallormsstað og leigði hluta skólahússins fyrir gistirými .
" Ég er eini maðurinn á Íslandi sem á menningarhús [ Valaskjálf á Egilsstöðum ] sem ekki er séns að reka með hagnaði og sumir segja að nú hafi ég toppað sjálfan mig .
Aðeins eitt sé nefnilega vitlausara en að eiga menningarhús – að eiga íþróttahús og sundlaug , en með skólahúsinu fylgdi hvort tveggja , " segir Þráinn og hlær .
Hann segist þó í raun hafa verið hálfpartinn tilneyddur að kaupa húsið því ekki hafi komið til greina að fækka herbergjum um 14 á staðnum því eftirspurnin sé svo mikil .
Gáfulegra hafi verið að kaupa og geta þannig fjölgað herbergjum .
Þráinn var í 12 ár skólastjóri Hússtjórnarskólans á Hallormsstað en rekur nú hótel í Valaskjálf á Egilsstöðum og veitingastað þar í bæ .
" Ég kom hingað fyrir tilviljun 2001 .
Bjó þá í Mexíkó , þar sem ég átti þrjá veitingastaði , en endaði í afleysingum uppi á Héraði og er ekki farinn enn ! Ég hef ekki haft vit á því að safna peningum heldur set allt mitt í ýmsa uppbyggingu .
Ég fæ fullt af hugmyndum og sumum finnst verst að ég framkvæmi þær næstum því allar ...
" 