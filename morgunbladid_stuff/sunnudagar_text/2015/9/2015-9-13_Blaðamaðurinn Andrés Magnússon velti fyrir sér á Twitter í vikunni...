Blaðamaðurinn Andrés Magnússon velti fyrir sér á Twitter í vikunni nýtingarmöguleikum á húsnæði ef nýr Landspítali mun rísa á öðrum stað en nú : " Ef nýr Landspítali verður byggður á nýjum stað , er þá ekki öruggt að gamla Landsspítalahúsið verði gert að forsetahöll ? " spyr hann .
Fræg urðu ummæli Sigmundar Davíðs Gunnlaugssonar eftir leik íslenska karlalandsliðsins í fótbolta um síðustu helgi þar sem hann sagði að hann hefði lofað landsliðsstrákunum eftir leikinn að allir veitinga- og skemmtistaðir yrðu opnir fyrir þá um nóttina , eins lengi og þeir vildu .
Margir vildu meina að forsætisráðherra hefði verið full alvara með þessu og væri að sækjast langt út fyrri valdsvið sitt .
Svanhildur Hólm Valsdóttir skrifaði á Facebook í tilefni umræðnanna : " Æ , mér finnst eitthvað steikt að þurfa að leggja á versta veg út frá því að Sigmundur Davíð hafi sagt brandara eftir leikinn í gær um afgreiðslutíma veitingastaða .
Kommon .
Honum fannst gaman á leiknum og var glaður eins og við hin að karlalandsliðið kæmist á EM .
Mega sumir aldrei gera grín ? " Sitt sýnist hverjum um nýtt fjárlagafrumvarp .
Hugmyndasmiðurinn og auglýsingamógúllinn Örn Úlfar Sævarsson skrifar á Twitter : " Börn sem fæðast árið 2016 eiga að fá sjónvarp og sykurdrykki frekar en tíma með feðrum sínum fjárlög ónýttfæðingarorlof .
" Og kollegi hans og Baggalútur , Bragi Þór Valdimarsson , skrifaði á Twitter : " Ég vil yfirbyggða keppnishöll fyrir íslenska ljóðið .
20.000 manna lágmark .
Við gætum auðveldlega orðið heimsmeistarar í ljóðum innan 50 ára .
" 