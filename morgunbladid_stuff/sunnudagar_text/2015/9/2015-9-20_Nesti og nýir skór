Á degi læsis , 8. september sl. , kom út bókin Nesti og nýir skór - Úrval úr íslenskum barnabókmenntum sem unnin var að frumkvæði IBBY á Íslandi í samstarfi við Forlagið .
Nesti og nýir skór hefur að geyma úrval úr íslenskum barnabókmenntum fram til síðustu aldamóta , auk þjóðsagna og kvæða .
Í bókinni má lesa um litríkar persónur á borð við Gutta og Fóu feykirófu , Bakkabræður og tvíburabræðurna Jón Odd og Jón Bjarna .
Flesta textana prýða myndir sem hafa fylgt þeim frá fyrstu útgáfu .
Ritstjórar útgáfunnar eru Sigþrúður Gunnarsdóttir og Sólveig Ebba Ólafsdóttir .
