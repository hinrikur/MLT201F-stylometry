Þó ekki sé hægt að kalla hana leitarvél með réttu , þá er rétt að vekja sérstaka athygli á undirsíðu á vef WOW air .
Á forsíðunni , www.wowair.is , er svæðið " Okkar lægsta verð " þar sem smella má á hnappinn " Sjá fleiri tilboð " .
Tekur þá við yfirlit yfir áfangastaði flugfélagsins og fyrir hverja borg má sjá lista yfir ódýrasta fáanlega fargjald í hverjum mánuði .
Þegar smellt er á mánuðinn kemur svo upp dagatal sem veitir góða yfirsýn yfir hvaða flugdagar eru ódýrastir .
Er þetta sniðugur valkostur fyrir þá sem eru mjög sveigjanlegir og geta hnikað ferðalaginu til um nokkra daga , vikur eða mánuði .
