Vitað er að margir meðlimir bresku konungsfjölskyldunnar eru aðdáendur hinna vönduðu þátta Downton Abbey .
Vilhjálmur Bretaprins hefur játað að horfa á þættina og hertogaynjan af Cambridge hefur heimsótt tökustaðinn .
Núna er búið að greina frá því að Elísabet Bretadrottning sé mikill aðdáandi .
" Hún elskar að finna mistök í þáttunum , " sagði Brian Hoey , höfundur bókarinnar At Home with the Queen , við tímaritið People .
Sagnfræðingur starfar handritshöfundum til hjálpar til að allt sé eins rétt og hægt er , til dæmis faðmast fólk ekki í þáttunum því að það tíðkaðist ekki í upphafi tuttugustu aldar .
Engu að síður eiga mistök sér stað og drottningin hefur gaman af því að vita betur en sérfræðingar þáttanna .
" Drottningin tók eftir því að í einum þætti var breskur hermaður með orður sem höfðu ekki verið veittar á þessum tíma .
Hann var að berjast í fyrri heimsstyrjöldinni en bar orður á brjósti sínu sem voru ekki veittar fyrr en í síðari heimsstyrjöldinni , " sagði Hoey .
Af þessu tilefni stingur tímaritið Vanity Fair upp á því að það væri tilvalið að taka upp athugasemdir drottningarinnar við þættina .
Þeir yrðu áreiðanlega vinsælir á DVD , ekki síst þegar fjallað var um hneyksli úr hennar eigin fjölskyldu .
Slík útgáfa yrði áreiðanlega vinsæl .
