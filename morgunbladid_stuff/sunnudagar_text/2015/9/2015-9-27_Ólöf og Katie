Þær Ólöf Arnalds , söngkona og tónskáld , og Katie Buckley hörpuleikari koma fram saman á tónleikum í Mengi við Óðinsgötu í kvöld , laugardag , og hefjast þeir klukkan 21 .
Í tilkynningu segir að þær hafi í nokkurn tíma dreymt um samstarf og nú sé komið að því .
Á efnisskrá er tónlist eftir Ólöfu í nýjum útsetningum í bland við tónlist úr öðrum áttum , í tærum hljóðheimi söngraddar , gítars og hörpu .
Listakonurnar segja aðeins um upphaf samstarfs þeirra að ræða því báðar eru ákafir aðdáendur enska endurreisnartónskáldsins John Dowland og langar einhvern tímann í framtíðinni til að flytja dagskrá sem helguð er honum í bland við aðra tónlist frá miðöldum til barokktímans .
