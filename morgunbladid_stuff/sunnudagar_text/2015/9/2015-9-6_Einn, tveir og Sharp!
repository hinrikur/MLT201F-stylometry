" Áttu hlaupaskó ? Þú mátt búast við því að nágranninn banki uppá hjá þér og spyrji að þessu þegar hann fréttir af nýja SHARP vídeotækinu þínu .
Það er mikið kapphlaup um nýju SHARP VC-384 N vídeótækin okkar enda eru þau núna á sprenghlægilegu tilboðsverði : Kr. 37,755.- stgr .
" Svohljóðandi auglýsing frá versluninni Hljómbæ á Hverfisgötu birtist í Morgunblaðinu fyrir réttum þrjátíu árum .
Yfirskriftin var : Einn , tveir og Sharp ! " Ef þetta er ekki gott tilboð , hvað er þá gott tilboð , " sagði ennfremur í auglýsingunni , en fram kom að þetta kostatæki væri í senn dolby , framhlaðið , tveggja rása og VHS .
Á þessum tíma var þegar farið að halla undan fæti hjá keppinautnum , Betamax .
Eftirskriftin í auglýsingunni var á þessa leið : " Skóna færðu kannski aldrei aftur en mundu að láta hann skila spólunni ! ! ! " 