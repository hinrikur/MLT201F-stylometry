Þann 8. júlí árið 2011 skaut Geimferðastofnun Bandaríkjanna , NASA , á loft í síðasta sinn svokallaðri geimferju sinni .
Það var geimferjan Atlantis sem skotið var á loft og fór með bæði vistir og geimfara til Alþjóðlegu geimstöðvarinnar .
Geimferðir eru bæði hættulegar og dýrar og eftir að hafa misst geimferjurnar Columbia og Challenger ákvað NASA að nóg væri komið af gömlum og dýrum verkefnum með geimferjum sínum , sem flugu fyrst árið 1981 .
Framtíðin er að sögn NASA í nýjum eldflaugum og kerfum sem jafnvel muni koma mönnuðu geimfari til Mars .
Allt frá því NASA lagði geimferjunni hefur stofnunin unnið að þróun og hönnun nýrra eldflauga og nefnist verkefnið SLS eða Space Launch System .
Áætlar NASA að fyrsta geimskot í þessu nýja kerfi verði farið árið 2018 .
Þróun verkefnisins gengur vel en nýlega gerðu verkfræðingar NASA prófun á RS-25 vélinni sem keyra á áfram nýjar geimflaugar NASA .
Krafturinn er gífurlegur í þessari nýju vél en hitinn frá henni nær 3300 gráðum á celsius .
Steve Wofford , yfirmaður verkfræðisviðs NASA í Marshall Space Flight Center í Huntsville , Alabama , segir prófanir á RS-25 hafa gengið mjög vel .
" Við keyrðum vélina í 535 sekúndur í síðustu prófun hjá okkur og allt gekk að óskum .
Hér er örugglega um eina bestu vél til geimferða að ræða en við höfum mikla reynslu af notkun hennar m.a. í geimferjunum .
" Leiðin til Mars Þrátt fyrir að mannaðar geimferðir til Mars séu ekki að næsta leiti er ekki ólíklegt að notast verði við RS-25 til að skjóta geimförum á átt til plánetunnar rauðu .
Buzz Aldrin , einn þeirra geimfara sem fyrstir stigu á tunglið , hefur komið á fót Buzz Aldrin Space Institute , sem hefur það m.a. á stefnuskrá sinni að koma mönnum Mars .
Að sögn Aldrin eru miklir möguleikar fólgnir í SLS verkefninu og vonast hann til þess að það verði til að koma mönnum til Mars .
