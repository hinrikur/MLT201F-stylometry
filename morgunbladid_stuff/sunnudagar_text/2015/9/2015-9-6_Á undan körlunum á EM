Mikill uppgangur hefur verið í kvennaknattspyrnu hér á landi síðustu misseri og kvennalandsliðið skaut karlalandsliðinu ref fyrir rass þegar það tryggði sér í fyrsta skipti í sögunni sæti í lokakeppni Evrópumeistaramótsins sem fram fór í Finnlandi sumarið 2009 .
Liðið tapaði öllum leikjum sínum gegn firnasterkum andstæðingum en tónninn var eigi að síður gefinn og fjórum árum síðar var liðið aftur mætt á EM , að þessu sinni í Svíþjóð .
Þar vann það sinn fyrsta leik á stórmóti , gegn Hollendingum , og komst áfram í útsláttarkeppnina , þar sem það laut í gras gegn gestgjöfunum .
