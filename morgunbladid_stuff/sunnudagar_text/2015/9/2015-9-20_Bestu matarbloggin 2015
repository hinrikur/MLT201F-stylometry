Eru matreiðslubækur á útleið og matarbloggin að taka yfir eða ýta netsíðurnar undir enn frekari sölu á matreiðslubókum ? Finna má orðið nærri því hvað sem er á netinu og er alls enginn skortur á ráðleggingum , leiðbeiningum og bloggi um mat og matarmenningu .
Reyndar er svo mikið fjallað um mat og vín á netinu að ekki gefst tími til að kynna sér nema brotabrot af því sem í boði er .
Tímaritið Saveur gefur sér þó árlega tíma til að taka saman bestu og vinsælustu matarblogg heims og er vert að skoða helstu verðlaunaflokka tímaritsins .
Eru matreiðslubækur á útleið og matarbloggin að taka yfir eða ýta netsíðurnar undir enn frekari sölu á matreiðslubókum ? Finna má orðið nærri því hvað sem er á netinu og er alls enginn skortur á ráðleggingum , leiðbeiningum og bloggi um mat og matarmenningu .
Reyndar er svo mikið fjallað um mat og vín á netinu að ekki gefst tími til að kynna sér nema brotabrot af því sem í boði er .
Tímaritið Saveur gefur sér þó árlega tíma til að taka saman bestu og vinsælustu matarblogg heims og er vert að skoða helstu verðlaunaflokka tímaritsins .
Eftirréttir og bakstur Fyrir bakstur og eftirrétti fékk bloggarinn Yossy Arefi fyrstu verðlaun tímaritsins en hún kallar blogg sitt Apt .
2B – Baking co. og hefur netslóðina www.apt2bbakingco.com .
Lesendur síðunnar ættu ekki að vera lengi að átta sig á því af hverju hún hefur fengið verðlaun fyrir bakstur og eftirrétti en auðvelt er að gleyma sér í uppskriftum og ekki síst við að dást að myndum hennar af matnum .
Matur og ferðalög Elizabeth Minchilli hefur kannski eitt besta starf í heiminum .
Hún vinnur við það að ferðast um og skrifa um mat og heimili fólks .
Hún sneri sér síðan að netinu og hefur verið óstöðvandi í að blogga um mat , menningu og ferðamannastaði síðan 2009 .
Það er engin furða að síðan hennar hafi orðið fyrir valinu hjá lesendum Saveur enda býður hún upp á dagsferðir , matarferðir , blogg , uppskriftir og setur inn skemmtileg myndbönd á síðuna sína auk þess að birta skemmtilegar myndir , sem kveikja í bragðlaukunum .
Þeir sem langar að kynnast blogginu hennar Minchilli geta farið á slóðina www.elizabethminchilliinrome.com Frumleiki í bjórblogginu Saveur velur heldur óvenjulega síðu til verðlauna fyrir bjórblogg .
Síðan sem varð fyrir valinu heitir Pints and Panels og setur allt efni sitt fram í formi teiknimyndasögu .
Það er teiknarinn Em sem heldur utan um síðuna .
Nálgun hennar að viðfangsefninu er mjög skemmtileg og frumleg .
Flestir sjá kannski fyrir sér rómaðar myndir af bjórflösku eða bjór í glasi í fallegu umhverfi en á Pints and Panels er því öllu sleppt .
Umfjöllunin er einföld , góð og skemmtileg .
Hægt er að sjá síðuna á netfanginu www.pintsandpanels.com og er vel þess virði að heimsækja .
Sú sem toppar allt Að mati Saveur er matarblogg Molly Yeh besta blogg ársins 2015 .
Hér er á ferðinni ung stelpa sem skrifar um líf sitt og ferðalög , lífið á búgarði í Bandaríkjunum og matinn sem hún eldar og borðar .
Virkilega skemmtileg síða sem býður upp á margar góðar uppskriftir þar sem blandað er saman asískri og amerískri matargerð .
Bloggið er persónulegt og það gerir það að verkum að auðvelt er að gleyma sér á síðunni .
Þeir sem vilja heimsækja verðlaunabloggið geta slegið inn slóðina www.mynameisyeh.com .
Klassískir drykkir í öllum litum Besta kokteilsíðan var að þessu sinni Two For The Bar en síðan er skemmtilega klassísk í útliti og býður lesendum sínum upp á reglulega drykki dagsins eða mix .
Síðan ætti að vera á lista allra áhugamanna um gott áfengi og áfenga drykki .
Veistu hvernig á að gera Piña Colada ? Ef ekki þá hefur síðan Two For The Bar svarið fyrir þig .
Hér eru myndir og umfjöllun öllu hefðbundnari en hjá vinningshafa bjórbloggsins en engu að síður er síðan skemmtilega uppsett og full af fróðleik .
Þeir sem vilja kynna sér síðuna sjálfir geta sótt lénið www.twoforthebar.ca .
