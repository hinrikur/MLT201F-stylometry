Hersteinn Pálsson er býflugnabóndi í borginni , en blaðamaður heimsótti hann á sólríkum síðsumarsdegi í úthverfi Reykjavíkur þar sem hann heldur býflugnabú .
En hvernig byrjar 37 ára verkfræðingur í býflugnabúskap ? " Þetta byrjaði á því að pabbi og mamma tilkynntu okkur að þau væru að íhuga að fara í býflugnarækt , " segir Hersteinn , en honum fannst það strax áhugavert .
" Á endanum pöntuðu þau tvö bú og voru með þau uppi í Borgarfirði .
" Faðir hans , Páll Hersteinsson prófessor , lést síðan í október 2011 og úr varð að Hersteinn tók við búunum .
Veturinn gekk vel " þrátt fyrir skítakulda " , segir Hersteinn .
Það hjálpar að flugurnar eru ættaðar frá Finnlandi , nánar tiltekið Álandseyjum , og þola kuldann , en einhverjar nætur fór frostið niður í -19 ° C. " Hér skiptir svo miklu máli að flugurnar vetrist vel , að þær séu sparneytnar og fari sterkar inn í veturinn , " segir hann .
" Ég lagðist yfir bækurnar og las mér til um þetta og náði að láta þær lifa af veturinn .
Um vorið sáum við fram á að við gætum ekki haldið búunum uppi í Borgarfirði því það væri svo mikil binding .
Við fluttum búin í bæinn og fórum með þau inn í Fossvog , " segir hann , en þó Hersteinn sé sá eini í fjölskyldunni sem er titlaður býflugnabóndi taka kona hans , Elínborg Auður Hákonardóttir , og börnin tvö , Elfur , fimm ára , og Páll , þriggja ára , líka virkan þátt í búskapnum .
Verður að vera í sátt við nágrannana Þau létu nágrannana vita af býflugnabúunum í garðinum og voru flestir áhugasamir og settu sig ekki upp á móti þessu .
Hann segir mikilvægt að borgarbúskapur sem þessi sé í sátt og samlyndi við nágrannana .
" Það er betra að spyrja fyrir fram og svo er alltaf hægt að múta með hunangi eftirá , " segir Elínborg .
" Svo gerðist það að sterkasta búið mitt svermdi , " segir hann , en svermur samanstendur af um 20.000 býflugum .
" Svermur er þegar það gengur svo vel hjá búinu að býflugurnar sjá fram á að geta skipt því .
Þetta er hin náttúrulega fjölgun hjá býflugum .
Þá rækta þær upp nýja drottningu og þegar hún er komin á stjá en ennþá ófrjó fer gamla drottningin af stað með um helminginn af vinnuflugunum með sér .
Það er rosalegt sjónarspil þegar það gerist , " segir Hersteinn , sem skilur að slík sjón sé óhugnanleg fyrir leikmenn að sjá .
" Nágranni okkar sem vissi af býflugunum lét okkur vita .
Ég fór af stað og fann sverminn , " segir hann .
Flugurnar eru ekki hættulegar í þessu ástandi ef þær eru látnar í friði , segir hann .
Hersteinn náði að safna flugunum saman og fékk þá nýtt bú .
Óþarfi er að kalla til meindýraeyði í slíkum aðstæðum .
" Hvaða býflugnabóndi sem er myndi verða hamingjusamur með að kippa upp einum svermi og græða bú , " segir Elínborg .
Þau útskýra að venjan í útlöndum sé að meindýraeyðar viti hverjir séu býflugnabændur og geti því kallað bónda á staðinn ef leitað sé til þeirra .
" Drottningin sem frjóvgaðist síðan úr þessu búi var ein af mínum bestu drottningum .
Þá var ég kominn í þrjú bú , " segir hann .
Ákváðu að flytja Þetta gerðist aftur árið 2014 og þá ákvað Hersteinn að finna nýjan stað , þannig að í vor fluttu þau sig í útjaðar Grafarvogs , þar sem stutt er fyrir býflugurnar í villiblómahaf .
Hann segir óþarft að óttast nábýli við býflugurnar .
" Þær fljúga beint upp í fimm til sex metra hæð og fara svo á veiðilendur sínar .
Þær hafa ekki áhuga á að fara inn í einstaka garða .
Það eru fleiri humlur í garðinum þínum en býflugur þó að þú búir við hliðina á búinu .
" " Nágrannarnir verða ekkert varir við búið að öðru leyti en því að blómin hjá þeim blómgast ef til vill betur og meira en árið á undan og þeir fá aðeins meira af rifsberjum á runnana sína , " segir Elínborg .
Seinni svermurinn kom honum á óvart , þar sem sumarið 2013 var ekki gott veðurfar fyrir býflugurnar .
" Hlutverk mitt sem býflugnabónda er að sjá til þess að býflugurnar hafi nóg að vinna úr .
Meðal þess er að gefa þeim nógu mikið pláss svo að drottningin geti verpt og taka burt hunang þegar ramminn byrjar að fyllast .
Ef það þrengir að drottningunni og varpi hennar er það fyrirboð um sverm .
" Hann ákvað að minnsta kosti að stressa ekki nágrannana frekar , heldur finna nýjan stað sem ekki væri í eins miklu þéttbýli .
" Það er líka svo mikið eitrað í görðum á Íslandi .
Þegar ég fékk tækifæri til að koma þeim á stað þar sem þær eru ekki í færi við garðaúðun gerði ég það , " segir Hersteinn , sem flutti í vor .
Honum þykir þessi dauðhreinsunarþörf Íslendinga í görðum óþörf og eingöngu til að raska jafnvægi milli laufætanna og rándýranna sem á þeim lifa .
Missti bú í vetur Búin hans eru fyrsta árs bú , þar sem hann missti nánast öll fimm búin sem hann var kominn með síðasta vetur .
Fyrsta árs bú eru keypt í lok júní með um það bil 15 þúsund flugum sem verða að allt að 40 þúsund flugum fyrir veturinn .
" Uppskeran úr tveimur búum var ekki nema þrjú til fjögur kíló af hunangi , þar sem þetta eru fyrsta árs bú , " segir Hersteinn , sem byrjaði að ganga frá búunum í vikunni sem leið .
Gefa þarf býflugunum sykurlög og fóðurramma fyrir veturinn .
Á næsta ári má hann búast við frekari fjölgun og meira hunangi .
" Annars árs bú koma undan vetri með hátt í 20 þúsund flugur og ná 50-60 þúsund flugum eftir sumarið ef drottningin verpir vel .
Með meira en það fer að verða svermhætta og mætti þá skipta búunum og fjölga þeim , " útskýrir hann .
Hann er sjálfur með þrjú bú en bróðir hans og móðir eru með fjórða búið .
Býflugur hafa mikil áhrif á lífríkið í kringum sig , allir ávextir eru háðir frjóvgun .
" Hérna á Íslandi kæmumst við af með humlurnar en það er nógu mikið af öllu hérna til að það sé engin samkeppni á milli þeirra .
" Hann segir Íslendinga vera almennt með mikla pöddufóbíu .
" Íslendingar eru almennt skræfur þegar kemur að flugum og setja allt undir stimpilinn randafluga .
Þetta er svo sterkt í okkur að það mætti halda að við hefðum flúið Noreg undan randaflugum , " segir hann og hlær .
Hann segir að fræða megi fólk um býflugur en ekki troða þeim að fólki .
" Aðalatriðið er að muna að býflugurnar hafa voða lítinn áhuga á þér , " segir hann , en betra er að hreyfa sig hægt þegar unnið er með býflugurnar .
Sannkallað villiblómahunang Býflugurnar úr búunum hans Hersteins sækja í beitilyng , smára og sigurskúf og er hunangið því sannkallað villiblómahunang .
Þarna er að minnsta kosti hægt að vita hvaðan hunangið kemur svona beint frá bónda , en hunang út úr búð segja hjónin vera mjög misjafnt að gæðum .
" Best er að vita nákvæmlega hvaðan það kemur , " segir Elínborg .
Þau eru að sjálfsögðu hrifin af hunangi , enda er það allra meina bót og hægt að nota við ýmsum kvillum , m.a. hálsbólgu .
Svo er það líka svo gott á bragðið .
Víða er lítið eftirlit með hunangi , til dæmis í Bandaríkjunum , og hunang sem merkt er " non E.U .
" er oftar en ekki frá Kína án þess að vera merkt sem slíkt , en það er endurmerkt í Singapúr og fleiri leppríkjum .
Þungmálmar hafa greinst í hunangi í Kína og þar tíðkast líka að nota sýklalyf í stórum stíl í stærri framleiðslubúum .
Til viðbótar er oft búið að bæta frúktósasýrópi út í hunangið til að drýgja vöruna .
" Hérna á Íslandi erum við með pestarfríar flugur .
Við þurfum ekki að gefa þeim nein sýklalyf .
Það eina sem við gerum er að taka hunangið og gefa þeim svo sykurvatn svo þær hafi einhverja orku yfir veturinn og svo byrjar leikurinn aftur .
" Hunangið hafa þau notað sjálf og gefið .
" Við höfum gefið í jólagjafir og þakkargjafir .
Þegar okkur er boðið í mat mætum við með krukku af hunangi , " segir Elínborg .
Þau stunda líka vöruskipti og enn fremur er hægt að nota hunang í ýmislegt , eins og til dæmis að sulta með hunangi í stað þess að nota sykur .
Hersteinn er rafmagnsverkfræðingur og starfar í hugbúnaðargeiranum , svo að skrefið í búskap af einhverju tagi virðist langt .
Náttúruvísindin eru hins vegar í blóðinu .
" Ég er alinn upp af líffræðingum , " segir hann .
" Mamma er erfðafræðingur og pabbi var dýrafræðingur þannig að þegar maður spurði um eitthvað í náttúrunni fékk maður langa svarið .
Ég og bróðir minn höfðum alltaf meiri áhuga á pöddunum en spendýrum og fuglum , " segir hann .
" Hann hefur alltaf verið pöddusjúkur , " skýtur kona hans að og hlær .
Borgarbúskapur blómstrar Býflugnabúskapurinn er því ágætis útrás fyrir það .
Býflugnabændum í borgum hefur fjölgað mjög á síðustu árum , sérstaklega eftir hrun .
Sumir tóku upp prjónana , aðrir fóru að rækta .
Sumir vilja telja þessa bændur vera hluta af " hipstera " -menningu en Hersteinn þverneitar fyrir að vera hipster , þrátt fyrir að vera með skegg .
Í London fjölgaði býflugnabúum um 200% á árunum 2008 til 2013 .
Býflugnabúskapur blómstrar líka í fleiri stórborgum á borð við París og Washington D.C .
Búin eru oft uppi á húsþökum og eru frægar byggingar ekki undanskildar , eins og Buckingham-höll , Grand Palais og Waldorf Astoria-hótelið í New York .
Það þykir fínt hjá lúxushótelum að geta boðið upp á heimaræktað hunang .
" Það eru líka býflugur í Hvíta húsinu , " segir hann .
Nýlega komust hjónin í kynni við býflugnabændur frá Berlín sem komu í heimsókn til Íslands .
Þetta er par sem er með býflugur heima í garði og líka uppi á enn annarri þekktri byggingu , Reichstag , þinghúsinu í höfuðborginni , þar sem maðurinn starfar .
Býflugnarækt er því áhugamál hjá stórum hópi fólks um allan heim .
Samfélagið í kringum þetta er nokkuð stórt , segja þau og bæta við að þetta sé skemmtilegur hópur .
Skemmtilegt fjölskylduáhugamál Fyrir þau sjálf er þetta skemmtilegt fjölskyldusport .
" Við komum með nesti , sitjum hérna og fáum okkur kaffi og horfum á flugurnar .
Þetta er líka hluti af því að kenna krökkunum okkar að bera virðingu fyrir lífríkinu .
Það er gaman að sjá hvernig þetta skilar sér í auknum áhuga á umhverfinu hjá þeim , " segir Elínborg .
Ein óhjákvæmileg spurning , hafið þið verið stungin oft ? " Ég hef aðallega verið stunginn þegar ég er að ná í hunangið , þá er líka komið fram á haust og þær hafa ástæðu til að verða pirraðar út í mann þegar maður er að hrista þær af römmunum .
Það versta sem ég hef fengið var tíu stungur , en þá var ég ekki nógu vel græjaður og var til dæmis ekki í stígvélum , " segir Hersteinn .
" Ég fékk einu sinni tvær stungur á sama tíma .
Sonur okkar hefur verið stunginn tvisvar en þá fór hann með höndina inn í flugopið , innganginn á búinu , " segir Elínborg .
Þau eru nýgift og var ást Hersteins á býflugum notuð til að gera honum grikk þegar hann var steggjaður .
Einn af vinum hans hringdi í hann og sagði að það væri meindýraeyðir kominn á staðinn og það væri verið að fara að eitra fyrir flugunum .
Þetta átti að vera til að ná honum hratt útúr húsi en viðbrögð Hersteins voru enn sneggri en þeir bjuggust við .
" Ég var svo fljótur að ég held að ég hafi verið innan við mínútu út , fór út í skóm en engum sokkum , stuttbuxum og bol og stökk tíu tröppur í einu á leiðinni niður .
Ég hótaði öllu illu í símann , ef þú snertir eina flugu ...
! " Þá væri honum sannarlega að mæta .
