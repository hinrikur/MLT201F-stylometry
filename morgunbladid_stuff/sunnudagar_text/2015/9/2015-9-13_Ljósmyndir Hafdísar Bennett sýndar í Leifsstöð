Ljósmyndasýning Hafdísar Bennett , Ísland – litir og form , hefur verið sett upp í Flugstöð Leifs Eiríkssonar , en hún hefur áður verið í sendiráði Íslands í Lundúnum og Safnaðarheimili Kópavogskirkju .
Sýningin er óður til ættjarðarinnar , eins og yfirskriftin gefur til kynna .
" Segja má að ég sé að fást við kjarnann í þessum verkum , " segir Hafdís , en íslenska bergið , í allri sinni dýrð , er áberandi í myndunum .
" Ég elska steina og berg og hef alltaf haft mikinn áhuga á jarðfræði .
" Sýningin er í biðsal vegna tengiflugs til Ameríku og þykir Hafdísi það vel til fundið hjá Isavia , sem stendur fyrir sýningunni .
Þannig vakni mögulega áhugi fólks sem aðeins er að millilenda á Íslandi og það geti fyrir vikið jafnvel hugsað sér að koma aftur síðar – og þá til að kynnast landi og þjóð .
Sýningin stendur til októberloka .
