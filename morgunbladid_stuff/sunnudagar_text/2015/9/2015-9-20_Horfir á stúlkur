" Mér hafði verið sagt að á Íslandi væri mikið af fallegum stúlkum , enda var ég fljót að sannfærast um það þegar ég kom .
Þegar ég geng um göturnar , er ég stöðugt að sjá stúlkur , sem mig langar til að stanza og tala við – en ég geri ekki ráð fyrir að það sé heppileg leið til að komast í samband við þær .
" Með þessum orðum hófst frétt í Morgunblaðinu fyrir réttum 45 árum .
Skoðum málið nánar : " Þetta kann að þykja undarlega mælt af konu , en Christa Fiedler , sem þetta sagði , hefur sérstaka ástæðu til að vilja tala við fallegar íslenzkar stúlkur .
Hún rekur nefnilega umboðsskrifstofu fyrir ljósmyndafyrirsætur í París og því er eitt aðalstarf hennar að " uppgötva " nýjar fyrirsætur .
" Fiedler upplýsti Morgunblaðið um að það væri algengur misskilningur að stúlkur sem kæmu til Parísar héldu að fyrirsætuvinnan væri lítið annað en ferðalög og skemmtanir .
Þvert á móti væri þetta mikil vinna .
Fiedler hafði þegar rætt við nokkrar áhugasamar íslenskar stúlkur með samning í huga og leist mjög vel á sumar , þótt þær þyrftu aðeins að grenna sig .
