Veröld hefur gefið út bókina Erfið samskipti eftir Douglas Stone , Bruce Patton og Sheilu Heen .
Höfundarnir eru kennarar við Harvard-háskóla vestur í Bandaríkjunum og hafa sérhæft sig í samskiptum , sáttaumleitunum og lausn deilumála .
Í bókinni er fjallað um ýmis samskiptavandamál í daglegu lífi eins og um það hvernig eigi að biðja um launahækkun , biðjast afsökunar og vekja máls á vandasömu umræðuefni svo dæmi séu tekin .
Reifaðar eru aðgengilegar leiðir til að taka þátt í erfiðum samtölum með það að markmiði að finna lausnir sem allir geta verið sáttir við .
Jóhann G. Ásgrímsson þýddi .
