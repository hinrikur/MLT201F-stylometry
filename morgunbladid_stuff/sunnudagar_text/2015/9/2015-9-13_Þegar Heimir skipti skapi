Eina skiptið sem einn besti vinur Heimis hefur séð hann skipta skapi var eftir leiktímabilið 1989 þegar haldið var í skemmtiferð til Mallorca .
Eitt kvöldið leigði einn vinurinn mótorhjól og reiddi Heimi og annan til viðbótar .
Ökumaðurinn var svo upptekinn við að veifa senjorítum að hann endaði á því að keyra niður lögregluþjón á hringtorgi sem stóð við að stjórna umferð .
Var þeim félögum skipað upp í lögreglubíl og keyrt af stað með þá .
Á leiðinni keyrðu þeir framhjá liðsfélögum sínum og kölluðu út um gluggann hversu gaman það væri að vera í spænskum lögreglubíl .
Við þetta voru þeir beðnir um að þegja en vinum Heimis fannst þetta allt svo fyndið að þeir gátu ekki þagað .
Heimir var svo óheppinn að sitja í miðjunni því þar lá hann vel við höggi en lögreglumaður löðrungaði hann svo um munaði .
Það fannst vinunum enn fyndnara og gátu ekki hamið hláturinn .
" I said quiet ! " sagði sá er löðrungaði Heimi en hláturinn hætti ekki hjá vinunum , meðan Heimir var sá eini sem hló ekki .
Þó var Heimir löðrungaður aftur og við það trylltust þeir endanlega úr hlátri .
Við þetta trylltist annar lögreglumaðurinn og sló Heimi í þriðja sinn .
" Þá sá ég Heimi skipta skapi í fyrsta sinn á ævinni þegar hann leit á mig helaumur á kinnum og sagði mér að steingrjóthalda kjafti .
" Allt endaði þetta þó vel og þeir félagar komust á diskótek um kvöldið .
