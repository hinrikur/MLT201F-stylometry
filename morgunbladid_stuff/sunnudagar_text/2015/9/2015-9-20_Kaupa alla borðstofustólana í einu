" Okkur upplifun er sú að fólk er að kaupa dýrari vörur sem eru þá líka vandaðri , " segir Guðni Jónsson , framkvæmdastjóri húsgagnasviðs Pennans .
Velta sérverslana með skrifstofuhúsgögn tók kipp í ágúst , jókst um tæp 50% prósent í sömu mánuðum milli ársins 2014 og 2015 .
Þá var í vikunni greint frá því að önnur stór verslun með dýrari hönnunarvöru , Epal , hefði skilað rúmum 56 milljónum króna í hagnað á síðasta ári borið saman við tæpar 26 milljónir króna árið áður og jókst því hagnaðurinn um 115% milli ára .
Kjartan Páll Eyjólfsson , framkvæmdastjóri Epal , segir að salan hafi bæði aukist í dýrustu húsgögnunum sem og þeim ódýrari og bæði séu það einstaklingar sem versli meira og einnig hótel og veitingahús .
Salan byrjaði aftur að aukast eftir hrun í kringum 2012 og hefur bæst í jafnt og þétt þótt það hafi kannski ekki náð alveg sama flugi og árið 2007 .
Kjartan Páll segist telja og vona að neyslumynstrið sé heilbrigðara en það var árið 2007 og álítur að það sé einfaldlega komið að endurnýjun hjá mörgum sem hafi haldið að sér höndum eftir hrun .
Penninn selur líka þekkt dýrari hönnunarmerki fyrir heimilið og Guðni segist sjá að fólk sem hafi kannski keypt einn og einn borðstofustól á ári og bætt þannig smám saman við safnið síðustu árin sé frekar að leyfa sér að kaupa alla 5-6 borðstofustólana í einu .
" Við höfum átt mjög gott haust og undanfarið sérstaklega verið góð sala í skrifstofuhúsgögnum og dýrustu og vönduðustu vörurnar til heimilisins er farnar að hreyfast aftur .
" 