Á hverju ári verðlaunar Konunglega breska vísindafélagið vísindabækur sem skrifaðar eru fyrir almenning .
Verðlaunin voru fyrst veitt árið 1988 og meðal þekktra höfunda sem hafa hreppt þau eru Jared Diamond , Stephen Hawking , Stephen Jay Gould og Bill Bryson .
Það er því alltaf merkisstund þegar tilkynnt er um sigurvegarann , en hefur líklega aldrei vakið aðra eins athygli og nú því verðlaunin féllu í skaut Gaia Vince fyrir bókina Adventures in the Anthropocene : A Journey to the Heart of the Planet We Made sem fjallar um áhrif mannkyns á jörðina og þá aðallega á hnattræna hlýnun af mannavöldum .
Undrun manna stafaði þó ekki af því að sigurbókin fjallar um hnattræna hlýnun heldur af því að höfundur bókarinnar er kona og fyrir vikið fyrsta konan til að hljóta þessi eftirsóttu verðlaun í langri sögu þeirra – fram að þessu höfðu tuttugu og sjö karlar fengið verðlaunin .
