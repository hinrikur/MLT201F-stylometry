Heiðrún Kristín Guðvarðardóttir söngkona efnir til tónleika í Fella- og Hólakirkju í dag , laugardag , kl. 16 .
Með henni syngja Davíð Ólafsson , Kristín R. Sigurðardóttir , Helga Magnúsdóttir og sönghópurinn Boudoir .
Meðleikarar eru Julian M. Hewlett á píanó , Símon H. Ívarsson á gítar og Guðni Franzson á klarinett .
" Á tónleikunum verður flutt ljúf og skemmtileg tónlist úr ýmsum áttum .
Tilefni tónleikanna er tvíþætt .
Annars vegar fimmtugsafmæli Heiðrúnar , sem var í júlí sl. , og hins vegar fögnuður yfir því að hafa komist heil á húfi út úr erfiðri krabbameinsmeðferð .
Yfirskrift tónleikanna er " Með bros á vör " , og er þar vísað m.a. til lagsins " Smile " sem Heiðrún hefur haft sérstakt dálæti á í veikindunum , " segir m.a. í tilkynningu .
