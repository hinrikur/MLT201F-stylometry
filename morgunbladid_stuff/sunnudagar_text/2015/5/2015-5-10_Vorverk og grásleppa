" Þetta er sæmilegt kropp .
Í þessum töluðum orðum er ég hér út af Búlandshöfðanum og hér er grásleppan á þetta 6 til 14 faðma dýpi .
Oft erum við að koma í land eftir daginn með kannski 1,2 til 2 tonn og ég er þokkalega sáttur við það , " segir Kristinn Ólafsson , skipstjóri á Birtu SH í Grundarfirði .
Grásleppuvertíðin stendur nú sem hæst og er stíft róið .
Gerðir eru út nærri 200 bátar úr höfnum víða um land .
" Það var leiðinlegt tíðarfar í apríl svo ég byrjaði ekki í grásleppunni fyrr en undir lok þess mánaðar og verð að alveg fram undir lok maí .
Mestu verðmætin liggja í hrognunum , en nokkur óvissa er enn um skilaverð þeirra .
En svo er fiskurinn sjálfur nýttur í vaxandi mæli , Kínverjum finnst til dæmis hveljan alveg herramannsmatur enda er talsvert selt þangað austur , " segir Kristinn sem hefur verið lengi til sjós .
Er á línuveiðum á haustin , grásleppan er hluti af vorverkunum og á sumrin eru það strandveiðar .
