Danski rithöfundurinn Kristian Bang Foss vakti mikla athygli fyrir fyrstu skáldsögu sína , Fiskens vindue , sem kom út 2004 .
Næstu bók , Stormen i 99 , sem kom út 2008 , var ekki síður vel tekið , en steininn tók þó úr þegar Døden kører Audi kom út 2012 , en fyrir hana fékk Foss Bókmenntaverðlaun Evrópusambandsins .
Sú bók kom svo út á íslensku á vegum Vöku-Helgafells fyrir stuttu og heitir Dauðinn ekur Audi .
Dauðinn ekur Audi segir frá Asger sem vinnur á auglýsingastofu og er hæstánægður með lífið , enda er allt slétt og fellt eins og hann lýsir því .
Heldur tekur að halla undan fæti þegar hann missir vinnuna , en á endanum fær hann starf og leggur í ferðalag til Marokkó .
Nanna B. Þórsdóttir þýddi .
