Kattaeigendum , sem langar til að skilja kettina sína betur , má benda á áhugaverða bók um tungumál katta sem National Geographic hefur gefið út og er eftir Bandaríkjamanninn Gary Weitzman en bókin er einnig einkar aðgengileg fyrir börn .
Mjálm , mal , hvæs og ýmis hljóð eiga að sögn Weitzmann , sem hefur lengi rannsakað atferli katta , að tákna alls konar tilfinningar og blæbrigðamunur hljóðanna getur skipt miklu máli .
Kettlingar geta framkallað 16 tegundir af mjálmi og hvað hvert mjálm táknar er nær aldrei breytanleg milli katta og þýðir yfirleitt eitthvað svo sem ; Hleyptu mér út , gefðu mér mat , ég er þyrstur og mig vantar knús en í bókinni er farið vandlega yfir hvað hvert mjálm þýðir alla jafna og hljóðinu lýst .
En það eru ekki bara heyranleg hljóð sem kettir nota til að koma skoðunum sínum og óskum á framfæri því það getur líka verið krafs og hvernig þeir nota augun og skottið sem hefur þýðingu .
Til dæmis tjáir kötturinn vináttu sína við manninn með því að blikka öðru auganu til hans hægt og Weitzman gengur svo langt að fullyrða að nær komist köttur því ekki að senda eiganda sínum koss .
Prófi eigendur að blikka köttinn sinn í góðu tómi mun kötturinn endurgjalda slíkt blikk samkvæmt bókinni .
Þá er það á við handaband að rétta skottið beint upp í loftið .
Eyrun og hvernig kettir hreyfa þau er líka partur af þeirra tjáningu .
Margir kattaeigendur þekkja það vel , ef þeir verða hræddir leggja þeir þau flöt niður .
Þeirra leiðarvísir í lífinu , veiðihárin sjálf , eru þá beint út eins og hár á strákúst þegar kettir eru glaðir og ánægðir en því meira niður , því daprari og neikvæðari tilfinningar eru þeir að upplifa .
Benda má á að á RÚV síðastliðið mánudagskvöld var þáttur um ýmsar leyndar hliðar katta og atferli þeirra en hægt er að horfa á þáttinn á Sarpinum .
