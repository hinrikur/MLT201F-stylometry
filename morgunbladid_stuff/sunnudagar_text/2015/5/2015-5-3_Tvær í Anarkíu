Tvær einkasýningar verða opnaðar í Anarkíu listasal , Hamraborg 3 í Kópavogi í dag , laugardag , klukkan 15 .
Sýning Ragnheiðar Guðmundsdóttur kallast " Vefir " .
Meginstef sýningarinnar er hvernig tilfinningar hafa áhrif á líkamlegt ástand .
Listakonan er sögð vinna með olíu , vax , grisju og fleira , sem skapar sérstaka áferð .
Þá notast hún oft við texta á flötinn , til dæmis hugleiðingar um lífið eða það sem vekur áhuga hennar við lestur .
Á hinni sýningunni , " Skuggar og skilningsljós " , eru verk eftir Ólöfu Björgu Björnsdóttur .
Hún hefur haldið margar sýningar síðan hún útskrifaðist úr Listaháskólanum 2001 .
Í málverkum hennar takast oft á sterkir litir og frjálsleg og leikandi pensilskrift .
