" Sá óvenjulegi atburður gerðist austur í Holtum í Rangárvallasýslu , að sama ærin bar með níu daga millibili , samtals þremur lömbum og lifa þau öll og vegnar vel hjá móður sinni .
" Með þessum orðum hófst baksíðufrétt í Morgunblaðinu í maílok fyrir sextíu árum .
Þetta gerðist á bænum Pulu og skýrði Engilbert Kristjánsson , bóndi þar , fréttamanni Morgunblaðsins frá þessu .
" Ær þessi er þriggja vetra .
Hún nefnist Gullbrá og er ættuð frá Svínafelli í Öræfum , " sagði ennfremur í fréttinni .
Föstudaginn 13. maí bar ærin í fyrra skiptið .
Var það eitt lamb og fremur lítið .
Gekk það með henni og virtist fá nóg að sjúga svo það þreifst .
Níu dögum síðar fann Engilbert bóndi síðan tvö lömb til viðbótar skyndilega liggja hjá ánni .
" En það merkilegasta við þetta allt , " sagði Engilbert , " er það , að ég er ekki í nokkrum vafa um að lömbin eru sitt undan hvorum hrúti .
" Fram kom í fréttinni að á og hálfsystkinunum þremur virtist ætla að farnast vel .
" Er allt í sátt og samlyndi milli þeirra , enda ganga þau á túnjörð .
" 