Vigdís er sígilt nafn sem stúlkum í landinu hefur í gegnum tíðina verið gefið án þess að einhver áberandi tískubylgja hafi farið af stað .
Þó er greinilegur toppur í fjölda nafngifta eitt árið en það er árið sem frú Vigdís Finnbogadóttir var kjörin forseti lýðveldisins , árið 1980 .
Þá höfðu í þrjátíu ár aldrei fleiri stúlkur hlotið nafnið og aðeins einu sinni jafnmargar stúlkur hlotið það .
Árið 1980 hlutu fjórfalt fleiri stúlkur nafnið Vigdís en árið á undan .
Meira um nafnið : Nafnið hafa íslenskar konur borið allt frá því að land var numið en það kemur fyrir í Landnámu og Íslendingasögum , Sturlungu og fornbréfum frá 14. öld .
Nafnið Vigdís þýðir " heilladís baráttunnar " eða " orrustunnar " .
