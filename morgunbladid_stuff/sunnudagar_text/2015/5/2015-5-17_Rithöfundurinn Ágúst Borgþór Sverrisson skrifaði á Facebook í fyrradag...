Rithöfundurinn Ágúst Borgþór Sverrisson skrifaði á Facebook í fyrradag : " Ég get í hjarta mínu aldrei borið virðingu fyrir því að konur hylji andlit sitt á almannafæri .
Mér mun alltaf þykja það frumstætt og heimskulegt , það er ekki nokkur leið að uppræta þá fordóma .
En fólk á að hafa rétt til þess .
Og líka að fara í fáránlegum aklæðnaði í sund .
Fólk á að hafa þann rétt , hvar sem er .
Samt þykir mér aumkunarvert að geta ekki lagað sig örlítið að þeim siðum sem ríkja þar sem maður dvelur .
When in Rome .
" Katrín Júlíusdóttir , þingkona Samfylkingar , skrifaði á Twitter um hið nýstárlega sjónvarpsefni RÚV og skrif vina sinna á Twitter og Facebook : " Hef getað fylgst með lýsingum frá Beint frá burði í beinni hér á Twitter .
Á Facebook spyrja menn hver Channing Tatum sé .
1-0 fyrir Twitturum .
" Örlítil hugleiðing um lífið : Sópransöngkonan Hallveig Rúnarsdóttir setti fram listahugleiðingu á Facebook í vikunni og hér er partur úr henni : " Þessa dagana er mjög mikið að gera hjá mér í söngnum .
Sem er gott , allavega betra en hitt .
En hafandi svona mikið að gera , að vinna með og syngja alla þessa dásamlegu tónlist , þýðir að það opnast fyrir einhverjar gáttir í mér .
Ég elska meira .
Fagna meira .
Er reiðari .
Þjáist meira .
Hjartað er opið eins og Hagkaup í Skeifunni .
Mér finnst þetta mjög merkilegt .
Hvað þýðir þetta ? Ég held að þetta þýði bara eitt , við þurfum öll að vera meðvituð um að taka listina meira inn .
Lesa bók , horfa á góða bíómynd , rölta í næsta listagallerí eða safn , sækja næstu tónleika sem okkur finnst spennandi .
" 