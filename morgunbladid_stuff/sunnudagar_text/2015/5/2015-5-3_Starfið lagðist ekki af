" Nú taka bílaviðgerðirnar , sem eru mitt aðalstarf , aftur við .
Reynsla síðustu ára sýnir hins vegar að búast megi við að Herjólfur fari aftur að sigla hingað í haust , " segir Gísli G. Jónsson .
Þau Gísli og Anna Aðalheiður Arnardóttir kona hans sjá um afgreiðslu Herjólfs í Þorlákshöfn .
Þegar Landeyjahöfn var tekin í notkun í júlí 2010 var reiknað með að Þorlákshafnarferðir skipsins legðust af .
Torsótt hefur þó reynst inn í höfnina á hinni sendnu strönd og hefur verið siglt í hinn gamla áfangastað frá því fyrir jól .
Nú , eftir sanddælingu og útgröft , er aftur að opnast í Landeyjum , hvaðan er hálftíma sigling yfir sundið til Eyja .
Ferðin til og frá Þorlákshöfn tekur hins vegar rétt tæpar þrjár klukkustundir .
" Við erum búin að vera í þessu starfi í nokkur ár , eða alveg síðan Eimskip tók við rekstri ferjunnar .
Auðvitað mátti reikna með því að starfið okkar legðist af með nýrri höfn , en reyndin varð þó önnur , " segir Gísli og bætir við að umsvif í Herjólfsútgerðinni séu talsverð .
Fjölmenni sé í tveimur ferðum skipsins til og frá Eyjum á dag .
Enn fleiri séu um helgar , til dæmis ferðafólk og íþróttahópar .
Þá séu miklir flutningar til dæmis á sjávarafurðum frá Eyjum þangað sem aftur eru sendar ýmsar daglegar nauðsynjar til verslana , því margs þarf búið við .
