Á Google I / O þróunarráðstefnu sinni í vikunni kynnti Google væntanlega útgáfu af Android sem kallast í dag Android M , en endanlegt nafn verður kynnt í haust þegar þróunarverkfærum verður dreift .
Það kemur sjálfsagt ekki á óvart að nýju stýrikerfi fylgi ýmsar nýjungar , en þær eru eðlilega mun fleiri en nefna má á einni ráðstefnu .
Helstu atriði sem kynnt voru eru þó eftirfarandi : Betri aðgangsstýring á hugbúnaði : Eins og þeir þekkja sem notað hafa Android-síma þá þarf maður ótrúlega oft að stússa með aðgangsstýringu forrita , velja hvaða forrit eigi að opna tiltekið skjal , hvaða forrit eigi að afgreiða tiltekinn tengil og svo má telja .
Í nýrri útgáfu verður þetta mun einfaldara en forðum og eins verður einfalt að skoða hvaða aðgang hvert forrit hefur og breyta ef vill .
Fingrafaraskannar : Stuðningur við fingraför við innskráningu og auðkenningu verður aukinn til muna sem verður þá væntanlega til þess að hann verður almennari í símum , en þó því hafa Android-símar dregist aftur úr iPhone til að mynda .
Borgað með símanum : Þó það sé enn nokkuð í land að hægt verði að borga með símanum hér á landi er skemmra í það vestan hafs .
Android Pay heitir þjónustan og byggir á NFC-væðingu síma og skynjara í verslunum , en viðkomandi sími þarf þá að vera að tengdur við greiðslukort .
Rafhlöðuending : Símaeigendur kvarta yfir allskonar , en mest þó yfir rafhlöðuendingu .
Í Android M verða ýmsar viðbætur sem lengja eiga í rafhleðslunni , meðal annars með því að " svæfa " símann eða þar um bil þegar maður leggur hann frá sér .
( Í því sambandi má nefna að ný gerð af USB-tengi , USB Type-C , verður á næstu gerð Nexus-tækja og þá með tengi sem má snúa hvernig sem er og skilar líka meiri spennu svo síminn er fljótari að hlaða sig .
) Leitað hvar sem er : Google Now leitaþjónustan mun geta leitað að hverju því sem maður er með á skjánum þegar þrýst er á miðjuhnappinn .
Það getur þannig leitað að nafni í tísti eða í Facbookfærslu án þess maður þurfi að fara út úr viðkomandi forriti .
Afrit af forritum : Þeir sem skipta ört um síma gleðjast yfir fréttum af því að Google Play mun taka dagleg afrit af forritum , gögnum og stillingum þeirra .
Það eru reyndar takmörk á gagnamagni með hverju forriti ( ekki meira en 25 MB með hverju forriti ) , en afritin skerða ekki það pláss sem maður annars hefur hjá Google Drive .
