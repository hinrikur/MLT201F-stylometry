Listsmiðja fyrir alla fjölskylduna verður í Gerðarsafni í dag , laugardag , klukkan 15 .
Er hún undir stjórn myndlistarkonunnar Guðrúnar Benónýsdóttur og í tengslum við sýninguna Birting sem stendur nú yfir í Gerðarsafni .
Birting er samsýning á verkum eftir íslenska samtímalistamenn sem unnin eru út frá steindum gluggum Gerðar Helgadóttur ( 1928-1975 ) í Kópavogskirkju og víðar og er sýningunni ætlað að vekja gesti til umhugsunar um staði á borð við söfn og kirkjur og þær athafnir sem þeim fylgja .
Í listsmiðjunni búa þátttakendur til bók eða bókverk með skissum og mynsturteikningum út frá verkum sýningarinnar .
Smiðjan er hluti af dagskrá fjölskyldudaga Ormadaga - Barnamenningarhátíðar í Kópavogi .
