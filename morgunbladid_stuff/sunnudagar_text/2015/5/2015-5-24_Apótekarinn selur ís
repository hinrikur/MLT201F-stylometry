Ísbúð hefur verið opnuð á Húsavík í fyrsta skipti .
" Ég hef gengið með þennan draum í nokkur ár og við ákváðum að drífa loksins í þessu , " segir Erna Björnsdóttir .
Eigendur eru systkinin Börkur , Jónas og Guðrún Þórhildur Emilsbörn , ásamt mökum .
Erna er kona Barkar .
Hún er lyfjafræðingur í Lyfju á Húsavík , hefur sinnt því starfi í nokkur ár , en er nú jafnframt farin að skipta sér aftur af fjölskyldufyrirtækinu Sölku , eins og hún orðar það .
Fyrirtækið rekur samnefndan veitingastað og hvalaskoðunarfyrirtæki .
" Við erum á þriðja ári með hvalaskoðun en höfum rekið Sölku síðan 2000 .
Við höfum verið viðloðandi ferðamannabransann í 20 ár ; pabbi var með hótelið á sínum tíma , við vorum þar , og byrjuðum með veitingastaðinn Gamla Bauk .
" Ísbúðinni hefur verið vel tekið .
" Fyrstu þrjá dagana var röð út úr dyrum og gott að gera síðan .
" Salka hefur rekið kaffihús í miðbæ Húsavíkur í tvö ár og ísbúðin er í sama húsnæði .
" Við ákváðum að taka eitt skref í viðbót með því .
Hér seljum við líka miða í hvalaskoðunarbátinn okkar , Fanneyju .
" 