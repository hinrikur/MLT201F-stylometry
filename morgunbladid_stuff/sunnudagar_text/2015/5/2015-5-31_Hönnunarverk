Um helgina lýkur í Hönnunarsafni Íslands í Garðabæ sýningum um verk og feril Ámunda Sigurðssonar , grafísks hönnuðar , og Helgu Björnsson tískuhönnuðar .
Í tilkynningu segir að nú sé síðasta tækifæri til að fræðast um heim hátísku og auglýsinga í safninu .
Á morgun , sunnudag klukkan 14 , verða Ámundi og Helga með leiðsögn á síðasta sýningardegi .
Þau munu ganga um sýningarnar í fylgd Þóru Sigurbjörnsdóttur , sérfræðings munasafns Hönnunarsafnsins , og rifja upp sögur tengdar ferli sínum , úr heimi hátískunnar í París og ímyndarsköpunar í auglýsingum .
