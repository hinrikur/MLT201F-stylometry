Svava Sigbertsdóttir , líkamsræktarþjálfari og stofnandi The Viking Method æfingakerfisins , var í Tyrklandi á dögunum við myndatökur fyrir Hummel .
Alþjóðlegi íþróttafatarisinn flaug með hana þangað til þess að taka myndir af henni en Svava verður í forgrunni í næstu auglýsingaherferð fyrirtækisins í Tyrklandi .
Munu myndatökurnar hafa staðið yfir í fjóra daga .
Teknar voru myndir af Svövu á Topkapi-brúnni , fyrir framan Hagia Sophia-safnið í Istanbúl , Bláu moskuna í sömu borg og á einkaströnd fyrir utan borgina .
Svava fór einnig í viðtal hjá FHM Magazine , sem er mjög vinsælt tímarit í Tyrklandi .
