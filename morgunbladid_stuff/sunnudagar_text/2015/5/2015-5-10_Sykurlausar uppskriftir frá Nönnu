Nanna Rögnvaldardóttir er okkar helsti uppskriftasmiður og hefur gefið út fjölda matreiðslubóka þar sem finna má aragrúa uppskrifta að sykruðum kökum og ábætisréttum .
Nú hefur Nanna hætt sykurneyslu og í nýrri bók , Sætmeti án sykurs , birtir hún uppskriftir að ýmislegu góðgæti þar sem ekki er notaður unninn sykur , síróp , hunang eða annað slíkt og ekki tilbúin sætuefni , heldur einungis ávextir .
Í bókinni eru meðal annars uppskriftir að morgunkorni og grautum , lummum og vöfflum , kanilsnúðum og kryddbrauði , sætum sósum og ídýfum , búðingum og ís og konfekti , svo dæmi séu tekin .
