Nú stendur yfir vorsýning á verkum nemenda Myndlistarskóla Reykjavíkur í JL húsinu , Hringbraut 121 , en sýningunni lýkur á sunnudag kl. 18 .
Á sýningunni eru verk nemenda í sjónlistadeild og diplómanámi í keramik , teikningu og textíl og er því sýningin afar fjölbreytt og áhugaverð .
Rúmlega 50 nemendur sjónlistardeildar sýna útskriftarverk sín sem þau hafa unnið að undanfarnar vikur undir handleiðslu Guju Daggar Hauksdóttur arkitekts og myndlistarmannanna Bjarka Bragasonar , Finns Arnars Arnarsonar og Ólafar Nordal .
42 nemendur í diplómadeildum skólans í keramik , textíl og teikningu sem eru starfræktar í samvinnu við Tækniskólann – skóla atvinnulífsins , sýna einnig brot af afrakstri vetrarins og er þar að finna fjölbreytt verk nemenda á mismunandi námsbrautum .
Hér getur að líta einungis brot af þeim áhugaverðu verkum sem sýnd eru á vorsýningunni .
