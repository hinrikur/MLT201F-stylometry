Hólmfríður Karlsdóttir vann hug og hjarta þjóðarinnar þegar hún varð ungfrú alheimur árið 1985 .
Stúlkur sem nefndar voru árið 1986 , og voru því margar hverjar í bumbum árið 1985 , hlutu oftar nafnið Hólmfríður en árin tvö þar á undan og raunar var það svo að nýnefndar Hólmfríðar tvöfölduðust fyrstu tvö árin eftir að Hólmfríður Karlsdóttir hlaut titilinn frá því sem var síðustu tvö árin fyrir kosningu .
Nafnið hafði þó vissulega verið algengt kvenmannsnafn og þá sérstaklega um miðbik aldarinnar en í kringum 1970 fór þeim að fækka talsvert .
Kosning Hólmfríðar virðist hins vegar hafa blásið lífi í vinsældir nafnsins en það var þó aðeins bundið við þennan tíma því síðan þá hefur nýskírðum og -nefndum Hólmfríðum aftur fækkað jafnt og þétt .
Meira um nafnið : Nafnið kemur fyrst fyrir í fornbréfum frá 15. öld en það þekkist einnig bæði í Svíþjóð og Noregi sem Holmfrid .
Nafnið þýðir " sá sem hólmanum ann " eða " fegurð hólmans " .
Á það vel við .
