Hvert er aðalhneykslið í ár ? Mesta hneykslið hingað til er stigagjöfin .
Þegar talið var upp hvaða lönd færu áfram í fyrri undanúrslitariðlinum voru austurrísku sjónvarpsmennirnir dálítið fallnir á tíma þannig að það var ekki dvalið við eitt einasta land og við kynnarnir gátum varla þýtt það sem var að koma upp úr kassanum , öll spenna fór úr þessu stærsta augnabliki kvöldsins .
Það varð allt vitlaust á kynnafundinum daginn eftir , menn voru svo reiðir .
Það var mesta hneykslið , að eyðileggja stærsta augnablikið í þættinum sem er þegar tilkynnt er hvaða tíu lönd voru kosin áfram .
Hvaða keppendur eru skemmtilegastir ? Þeir eru margir kallaðir en fáir útvaldir .
Litháíska parið og norska parið , þau eru alveg frábær bæði tvö , Kjetil Mørland og Debrah Scarlett , mér líkar mjög vel við þau .
Og svo auðvitað María Ólafs .
En dramatískastir ? Það er georgíski keppandinn Nina Sublatti .
Það er grátur og gnístran tanna .
Hún til dæmis átti að syngja í Vínaróperunni ásamt nokkrum listamönnum á sunnudaginn en auðvitað missti hún röddina , það var ekki við öðru að búast .
Ég hefði ekki verið til í að vera í sama herbergi og hún þegar ákvörðunin um að hún fengi ekki að syngja var tekin .
Er eitthvert atriði í sérstöku uppáhaldi hjá þér ? Norska atriðið .
Svo er ég orðinn mjög hrifinn af atriði sem ég er ekkert viss um að fari í gegn en það er lettneska atriðið .
Hvaða atriði heldur þú að sé sigurstranglegast ? Ég held að veðbankarnir hafi alveg hárrétt fyrir sér .
Þetta verður á milli Svíþjóðar , Rússlands , Ástralíu og Ítalíu .
Ég veðja ennþá á Ítalíu .
Hvað er það eftirminnilegasta sem hefur komið upp á í ferðinni enn sem komið er ? Það var að koma niður í morgunmat , fyrsta morguninn , og hann Tony Välitalo , trommarinn í finnska atriðinu , heilsaði mér með virktum og með þvílíku sólskinsbrosi að ég gleymi því aldrei .
Það var eftirminnilegast .
