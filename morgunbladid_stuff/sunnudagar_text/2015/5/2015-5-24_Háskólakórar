Kór North Dakota State University ( NDSU ) í Fargo syngur á tónleikum í Neskirkju í Reykjavík í dag , laugardag , kl. 17 undir stjórn Jo Ann Miller .
Þar syngur einnig Háskólakórinn undir stjórn Gunnsteins Ólafssonar .
NDSU er talinn í fremstu röð háskólakóra í Bandaríkjunum , en með kórnum syngja rúmlega 40 háskólastúdentar .
Aðalstjórnandi kórsins er prófessor Jo Ann Miller sem er hálfíslensk .
Hún og Loretta Bernhoft , ræðismaður Íslands í Norður-Dakóta , eru systradætur .
Innan raða aðalkórsins er minni hópur , svonefndir Madrigal Singers sem eru undir stjórn Michaels Webers prófessors .
Eftir Íslandsdvölina fer kórinn til tónleikahalds í Skotlandi .
