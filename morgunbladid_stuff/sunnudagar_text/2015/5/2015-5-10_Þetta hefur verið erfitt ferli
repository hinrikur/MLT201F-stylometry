Vi ð erum full tilhlökkunar og vonum að verkefnið eigi eftir að þróast á spennandi og áhugaverðan hátt , " sagði Christoph Büchel í stuttri yfirlýsingu í vikunni , svissneski myndlistarmaðurinn sem búsettur hefur verið á Íslandi síðustu átta árin er nú fulltrúi þjóðarinnar á hinum virta myndlistartvíæringi í Feneyjum sem hófst í gær .
Nánast ekkert lak út um fyri rhugað verkefni Büchel fyrr en heimspressan greindi frá því sama daginn , að hann myndi setja upp í aflagðri kirkju í Feneyjum verkið Moskan – Fyrsta moskan í hinum sögulega hluta Feneyja .
Óhætt er að segja að framkvæmdin hafi vakið umtalsverða athygli og eftirtekt , áður en sýningin var opnuð ; til að mynda valdi Bloomberg fréttaveitan það efst á lista tíu athyglisverðustu skálanna á tvíæringnum .
En einnig kom í ljós að embætti sýslumanns Feneyja leist ekki á hugmyndina og dró að afgreiða leyfi fyrir sýningunni .
Það var ekki fyrr en á síðustu stundu , í orðins fyllstu merkingu , að ljóst var að opnunarathöfnin gæti farið fram og gestum verið hleypt inn í skálann .
Fjölbreytt fræðsludagskrá Þrátt fyrir að Büchel hafi sett upp viðamiklar innsetningar , og oft umdeildar , í merkum söfnum og liststofnunum , þá er hann lítið fyrir sviðsljósið og hefur aldrei gefið fjölmiðlum færi á viðtölum .
Sýningarstjóri verksins , Nína Magnúsdóttir , sem einnig er sambýliskona listamannsins , svarar því fyrir verkefnið og þegar rætt var við hana um miðja viku sagði hún vinnuna " vera á síðustu metrunum " en þetta myndi hafast .
Þegar Nína er spurð að því hvort verkið sé raunveruleg moska , svarar hún með óræðum hætti : " Fólk má velta fyrir sér , hvar þau mörk liggja ...
" Hún bætir við að í moskunni verði metnaðarfull upplýsingaþjónusta og munu áhugasamir geta fylgst með dagskránni á vefnum www.mosque.is .
Allir eru velkomnir í bænahúsið eða íslenska skálann .
" Í því sem við köllum fræðsluhluta byggingarinnar er einskonar margnota kennslustofa þar sem verður fjölbreytt dagskrá .
Í múslimasamfélaginu hér í Feneyjum er fólk frá 29 þjóðum , og 30 með því íslenska , og þeir komu með þá hugmynd að þar myndi hver þjóð kynna sínar venjur og siði með sínum hætti , hvort sem er í fyrirlestraformi eða til dæmis kennslu í handverki eða samræðum , um hefðir og menningu .
" Eins og ljósmyndir sýna , þá hefur á gólfi þessarar fyrrverandi kaþólsku kirkju verið komið fyrir bænateppum og svokölluðum mihrab , bænaskoti sem sýnir stefnuna til Mekka og þar munu múslimar iðka trú sína meðan íslenski skálinn er opinn .
Nína segir að í kapellu við hliðina fari fræðslan fram .
Þá er þar líka skrifstofa imams , svæði fyrir börn , aðstaða til að þvo sér fyrir bænir og annað sem tíðkast í bænahúsum múslima .
Büchel hóf strax í undirbúningum samtal við samfélög múslima í Feneyjum og á Íslandi .
" Þeir eru samstarfsaðilar í verkefninu og allt hefur verið gert í nánum samskiptum við þá , " segir Nína .
Vitaskuld er viðfangsefni sýningarinnar viðkvæmt , eins og fréttir síðustu daga hafa sýnt , þar sem embætti sýslumanns í Feneyjum dró lengi að afgreiða leyfi fyrir skálanum .
Fá aðstandendur sýningarinnar ekki þau viðbrögð að þetta sé vogað viðfangsefni ? " Jú .
Þetta hefur að sumu leyti verið mjög þungt í vöfum ...
" svarar Nína hikandi .
" Þetta hefur verið erfitt ferli , því eins og þú segir þá er þetta erfitt viðfangsefni og hér í Feneyjum hefur aldrei verið tilbeiðslustaður fyrir múslima .
Það er merkilegt í því ljósi hvað Feneyjar eru mikil túristaborg .
Í dag koma hingað fimm til átta flugvélar á dag frá arabalöndum , yfir helsta ferðamannatímann .
Segja má að þetta sé viss þjónusta sem borgin býður ekki upp á .
" Múslimar þurfa því að halda í bænahús í hinum nýrri hluta borgarinnar , á meginlandinu , sem Nína segir vera um þriggja stundarfjórðunga ferð .
En Büchel forðast ekki erfið eða viðkvæm umfjöllunarefni í sinni list ? " Nei , og hann vinnur mikið beint inn í aðstæður á hverjum stað og undirbýr sig áður en að uppsetningunni kemur , rannsakar sögulegar forsendur og bakgrunn þeirra svæða og jafnvel bygginga sem hann vinnur inn í , " svarar hún .
" Hann vinnur alltaf mjög staðbundið og hefur reynt að finna fleti á viðfangsefninu sem eru áhugaverðir og kveikja samræður .
Við staðinn og samtímann .
Hann tengir líka aftur í sögulegar forsendur og hvað er brennandi í samtímanum .
" Er samræðan sem verkin skapa mikilvæg ? " Já , tvímælalaust .
Hún er stór þáttur verksins .
" Lífrænt og lifandi ferli Þegar Nína er spurð að því hvort tillagan sem þau sendu til valnefndar , sem valdi þau sem fulltrúa Íslands í Feneyjum , hafi verið eins og útkoman er nú þá segir hún að hjá Büchel sé þetta alltaf lífrænt og lifandi ferli .
" Christoph leggur upp með hugmynd og konsept sem hann kynnti í þessu tilviki inn í þessar aðstæður .
Svo fór í gang samræða , meðal annars við múslimasamfélagið , og verkið þróaðist og það verður líka í stanslausri þróun eftir opnunina .
Við erum með það upplegg að hér verði tungumálakennsla , í ítölsku fyrir innflytjendur , í arabísku , sem múslimasamfélagið mun sjá um , og jafnframt í íslensku ef áhugi er hjá innflytjendum á að kynnast tungumáli og menningu Íslands , mögulega með það fyrir augum að sækja landið heim eða flytja til Íslands .
Þetta verkefni kemur frá Íslandi og heima fer innflytjendum nú fjölgandi .
Innflytjendur hafa verið fámennir þar til þessa enda ekki auðvelt ferli að fá að verða Íslendingur .
" Þegar spurt er hvort Büchel hafi áður unnið á svona beinan hátt með trúarbrögð í verkum sínum , segir Nína að það hafi hann gert og síðast í Tasmaníu í Ástralíu í vor sem leið .
" Það var hluti af stóru verki sem hann kallaði " religious fair " eða markað trúarbragðanna .
Þar bauð hann fólki allra trúarbragða sem iðkuð eru í landinu að kynna þau á einskonar markaðstorgi í tvo daga .
Það var mjög vel heppnað .
" Þakklát fyrir stuðninginn Nína segir að eftir opnun íslenska skálans verði starfsfólk í honum , bæði á vegum múslimasamfélagsins og annað starfsfólk sem hefur komið að undirbúningnum .
" Við Christoph komum til með að vera áfram í nánum samskiptum við þau og komum aftur til að taka þátt í dagskránni .
" Þegar spurt er um kostnaðinn við framkvæmdina , sem eflaust er mikill , segir hún mjög gott fólk hafa komið að verkefninu og þá einnig lagt til fé .
Þau séu mjög þakklát fyrir allan þann stuðning .
" Það er mjög mikið mál að taka þátt í Feneyjatvíæringnum og ég held það megi alveg endurhugsa hvernig staðið er að því fjárhagslega , " segir hún .
" Með jafn takmörkuðum fjármunum og við höfum er mjög erfitt að framkvæma svona virkilega metnaðarfull verkefni .
Það hefur alltaf verið barningur hjá íslensku þátttakendunum og líka núna , fjármagnið er of lítið þótt allir ráðist engu að síður í metnaðarfull verk .
Hér er einn helsti vettvangurinn fyrir samtímalistir í heiminum .
" Að lokum sagði Nína að við uppsetningu sýningarinnar hefðu þau ekki fundið fyrir neinum neikvæðum athugasemdum um verkið frá nágrönnum skálans þótt margir spyrðu hvernig verkið kæmi til með að þróast .
Mótstaðan hefði einungis komið frá yfirvöldum , eins og fyrr var frá greint og skapað óvissu um opnunina fram á síðustu stundu .
Pólitísk og samfélagsleg viðfangsefni Myndlistarmaðurinn Christoph Büchel , fulltrúi Íslands á Feneyjatvíæringnum í ár , er fæddur í Sviss árið 1966 en hefur verið búsettur á Seyðisfirði og starfað þar að list sinni frá árinu 2007 .
Büchel stundaði nám við Listaháskólann í Basel , Cooper Union í New York og Listaháskólann í Düsseldorf .
Hann starfar með einu kunnasta galleríi samtímans , Hauser & Wirth , og er þekktur við viðamiklar innsetningar af ýmsu tagi , sem eru oft stórar og tengdar aðstæðum á hverjum sýningarstað .
Frá árinu 1998 hefur hann sett upp fjölda umfangsmikilla innsetninga í samstarfi við listasöfn víða um lönd , þar á meðal í Palais de Tokyo í París og Kunsthalle Basel .
Eins og glögglega má sjá í viðfangsefni Büchel nú í íslensks skálanum , hafa verk hans iðulega sterka pólitíska og samfélagslega tengingu .
Sköpun hans þykir þá ganga það nærri veruleikanum að gestir gleyma því nánast að þeir séu staddir í listaverki .
Nína Magnúsdóttir myndlistarmaður er sýningarstjóri íslenska skálans í Feneyjum .
Hún var stjórnarformaður Nýlistasafnsins á árunum 2006-2009 , framkvæmdastjóri Klink og Bank 2004-2205 og ein af stofnendum Kling & Bang gallerís árið 2003 .
Þá var hún ein af stofnendum Sequences-listahátíðarinnar .
Mennta- og menningarmálaráðuneytið leggur íslenska skálanum í Feneyjum til fé en aðrir styrktaraðilar eru Hauser & Wirth galleríið , Ingunn Wernersdóttir , Juan Carlos Verme , Íslandsstofa og Pro Helvetica .
