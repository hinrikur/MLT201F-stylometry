Starfsmenn Fiskistofu skora á sjávarútvegsráðherra að hætta við áform um að flytja starfsemi stofnunarinnar til Akureyar úr Hafnarfirði , skv. ályktun sem þeir samþykktu og sendu frá sér í vikunni .
Með því verði stofnuninni og starfsmönnum hennar forðað frá enn meiri skaða en orðinn sé nú þegar .
Fiskistofufólk skorar á ráðherra að gera sér þegar í stað grein fyrir stöðu málsins og hverju megi búast við í framhaldinu .
Vegna langvarandi óvissu hafi fjöldi starfsmanna nú þegar hrakist úr störfum sínum .
Af þeim sökum hafi ekki verið hægt að ráða fólk í þær stöður sem losna .
" Komið er að þolmörkum þess að stofnunin geti sinnt lögbundnum verkefnum sínum vegna þess ástands sem hefur verið viðvarandi undanfarin misseri .
Nú þegar hefur orðið mikið þekkingarrof hjá stofnuninni og fyrirsjáanlegt er að það muni aukast ef fram fer sem horfir , " segir í ályktun .
Jafnframt er vakin athygli á því að fyrir Alþingi liggur nú frumvarp um breytingar á lögum um Stjórnarráð Íslands , þar sem fram kemur að ráðherra kveði á um aðsetur stofnunar sem undir hann heyrir , nema á annan veg sé mælt í lögum .
Með þessari breytingu , ef að lögum verður , fái ráðherra takmarkalausa valdheimild til að flytja ríkisstofnanir sem undir hann heyra að eigin geðþótta .
Óbærilegur skaði " Í ljósi biturrar reynslu Fiskistofu og starfsmanna hennar síðastliðin misseri getur slík takmarkalaus valdheimild ráðherra valdið stofnunum og starfsmönnum þeirra óbætanlegum skaða , " segir Fiskistofufólk sem skorar á ráðherra að koma í veg fyrir það valdaframsal sem ráðherra verði falið , frumvarpinu samkvæmt .
sbs@mbl.is 