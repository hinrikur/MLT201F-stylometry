Vikan byrjaði með skemmtilegu tísti Braga Valdimars @ BragiValdimar um söngvakeppnina sætu .
" Í Eurovisionvikunni fögnum við því þegar Jesús reis upp úr skápnum og breytti tárum verkalýðsins í glimmer , " en hann var einn þeirra fjölmörgu sem notuðu 12stig til að merkja færslur sínar .
Allra vinsælasta færslan sem var svona merkt var eftir Ara Eldjárn @ arieldjarn : " Svíþjóð svindlaði ! Það voru miklu fleiri en 6 manns á sviðinu ! " Hann vísar þar til Måns Zelmerlöw og sakleysislega teiknimyndahers hans .
María Lilja Þrastardóttir @ marialiljath skrifaði hins vegar " Stop , Wait , Go home : ( " .
Margir voru skiljanlega svekktir yfir því að María Ólafsdóttir skyldi ekki hafa komist í úrslitin fyrir Íslands hönd og þá brutust gagnrýnisraddirnar út .
BBC Eurovision á Twitter og Facebook sagði atriði Íslands vera algjört Eurodisney og fékk góð viðbrögð við þeirri athugasemd .
Helga Rut Guðmundsdóttir , móðir Elínar Sifjar sem tók þátt í undankeppninni hér heima með góðum árangri , skrifaði um Eurovision á Facebook : " Mér fannst ekki allir skilja hvað ég var að meina þegar ég sagðist ekki hafa áhuga á að horfa á 16 ára dóttur mína stíga sem fulltrúi Íslands inn í þann sirkus sem Eurovision-keppnin er .
En eftir gærdaginn , þarf nokkuð frekari vitnanna við ? Þetta er hreinlega of mikið álag fyrir ungar manneskjur .
Sama hversu hæfileikaríkar þær eru .
Og ekki vantar dómhörkuna úr öllum hornum þegar heppnin er ekki með í för .
" Sigríður Eyrún Friðriksdóttir söngkona skrifaði í athugasemd á Facebook : " Ein ljót athugasemd æpir á mann eins og milljón þegar eitthvað er sagt á netmiðlum um mann .
" 