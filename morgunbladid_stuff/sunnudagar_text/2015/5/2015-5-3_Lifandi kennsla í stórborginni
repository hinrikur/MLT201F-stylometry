Sólveig Simha frönskukennari fór til Parísar með nemendahóp sinn úr 9.-10. bekk Háaleitisskóla til Frakklands í vor .
Níu krakkar dvöldu í París 13.-17. apríl en fyrir utan Sólveigu voru ennfremur með í för skólastjórinn Hanna Guðbjörg Birgisdóttir og verkefnastjórinn Þórunn Traustadóttir .
Sólveig kennir mest í Alliance Française en er einnig með val í unglingadeild Háaleitisskóla þar sem hún kennir nemendum í 8.-10. bekk frönsku tvær kennslustundir á viku .
Krakkarnir sem fóru í ferðina eru allir á sinni fjórðu önn í frönskunáminu .
Sólveig beitir ákveðinni kennsluaðferð sem leggur áherslu á munnlega tjáningu og skilning .
" Kennsluaðferðin mín er mest munnleg tjáning og líka er lögð áhersla á menningu .
Franskan er ekki bara frönsk heldur er töluð í mörgum öðrum löndum , " segir hún .
Skilja meira en þau halda Sólveig er fædd og uppalin í Frakklandi .
" En ég lærði íslensku af því að ég heyrði íslensku því mamma mín er íslensk .
Það sem ég geri við krakkana er að ég tala næstum allan tímann við þau á frönsku .
Það getur verið svolítið stressandi fyrst og smá erfitt .
Þau eru stundum pínu týnd en ég þýði auðvitað líka á íslensku .
Því meira sem ég tala við þau , því meira læra þau og heyra betur hvað ég segi .
Þau læra að svara mér , " útskýrir hún .
" Smám saman þegar traustið er komið sjá þau að þau skilja miklu meira en þau halda .
" Heimsóttu skóla Hópurinn er í sambandi við franskan grunnskóla sem heimsótti Háaleitisskóla í mars og endurgalt heimboðið í París .
" Það var gaman að sjá tenginguna milli krakkanna og þau sáu hvað þau eru lík þrátt fyrir að tala mismunandi tungumál .
Þau reyndu að hafa samskipti og krakkarnir á Íslandi sýndu skólann sinn á frönsku og svo þegar við fórum til Frakklands heimsóttum við þau .
Þar fengu þau leiðsögn á frönsku en ekki ensku og fengu líka að fylgjast með efnafræðitíma .
Kennarinn gerði tilraun þar sem vatn breytir um lit og þetta var frekar einfalt mál þannig að þau skildu margt , " segir Sólveig og bætir við að það hafi verið hvetjandi fyrir þau .
Pöntuðu mat á frönsku Í Parísarheimsókninni notuðu þau frönskuna hvar sem þau fóru og fengu til dæmis að spreyta sig á því að panta á máli innfæddra .
" Þau keyptu sér til dæmis ís ein og afgreiðslufólkið skildi þau .
" Og hvernig fannst þeim París ? " Þeim fannst hún stórkostleg , " segir hún og bætir við að krakkarnir hafi upplifað fjölmenningarsamfélagið á jákvæðan hátt .
Þau heimsóttu ennfremur helstu ferðamannastaði og sáu til dæmis Eiffel-turninn , Notre Dame og Louvre með eigin augum .
" Þau voru búin að sjá myndir en að sjá þetta í alvörunni var allt annað .
Þau upplifðu þetta sterkt .
Þau taka jákvætt í allt og eru svo opin .
" Kristín Jónsdóttir , betur þekkt undir heitinu Parísardaman , fór með hópinn um borgina .
" Hún gaf okkur leiðsögn um Montmartre , hverfi Sacre Coeur og Amelie Poulain .
Það var gaman að fá hana að segja sögur , " segir Sólveig , sem sjálf þekkir París vel en hún ólst þar upp .
Hún segir svona ferð mjög námshvetjandi .
" Fyrir mér er þetta bara byrjunin á frönskunni hjá þeim .
Ég segi þeim um tungumálið ; þetta er fjársjóður sem enginn getur tekið af ykkur .
Þið verðið aldrei týnd í heiminum ef þið getið haft samskipti við annað fólk .
Það getur allt gerst , komið annað bankahrun , en þetta verður ekki tekið af ykkur .
" Ólíkt uppeldi Tenging Íslands og Frakklands er sterk þótt landið standi ekki eins nálægt Íslandi og til dæmis hinar norrænu þjóðirnar .
" Það sem mér finnst frábært er að Íslendingar hafa mjög jákvæða ímynd af Frakklandi , jákvæða ímynd um franska tungu , menningu og mat .
Tengslin eru mikil en það er líka margt sem er ólíkt .
Krakkarnir sáu til dæmis þegar þau heimsóttu franska skólann að uppeldið er allt öðruvísi en á Íslandi .
Það hefur sína styrkleika og veikleika .
Þau læra líka að það er til einhver millileið , það er ekki allt svart eða hvítt .
Það eru mismunandi leiðir til að takast á við hlutina og tungumál gefur aðra sýn á heiminn .
" Krakkarnir voru duglegir að safna fyrir ferðinni en ennfremur fékk einn nemandi styrk frá Alliance Française svo enginn þyrfti að sitja eftir heima .
" Ferðin var þeirra hugmynd , " segir Sólveig en mikil lukka ríkir innan hópsins um hversu vel tókst til .
" Núna er bara spurning hvaða annað frönskumælandi land við getum heimsótt á næsta ári ! " 