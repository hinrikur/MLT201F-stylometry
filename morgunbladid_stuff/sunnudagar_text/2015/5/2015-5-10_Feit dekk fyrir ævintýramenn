Eins og fram kemur hér að ofan eru breytingar í hjólaheiminum hægfara en breytingar þó .
Ný tíska er til að mynda ný gjarðastærð á fjallahjólum , 650b eða 27,5 " í stað hinna hefðbundu 26 " og þá þannig að sameina kostina af 700c / 29 " og 26 " dekkja .
Önnur tíska , sem er ekki eins umeild , er að vera á sverari dekkjum og þá verulega sverari dekkjum , en með svo sverum dekkjum , 2,5 " eða breiðari , er hægt að fara á slóðir sem enginn hefði treyst sér til að hjóla fram að því .
Hjól með feit dekk , sem kallast einfaldlega Fatbike upp á ensku , eru ekki ný uppfinning , en hafa sótt í sig veðrið á síðustu árum eftir því sem menn vilja fara ótroðnari slóðir , en með svo sver dekk er til að mynda hægt að hjóla í snjó eða lausum sandi án þess að festa sig , ekki síst ef menn hleypa vel úr dekkjunum .
Einn af upphafsmönnum tískunnar á seinni árum er hjólreiðakappinn Geoff Harper sem fór fræga ferð um Ísland á 9 : Zero : 7 Tusken-hjóli með 26 x 4.0 " 45NRTH-dekkjum .
Lesa má skemmtilega frásögn hans af ferðinni með mörgum myndum á : http://unchainediceland.wordpress.com / .
