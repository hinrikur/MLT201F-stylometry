Kallað hefur verið eftir meiri fjölbreytni leikfanga með herferðinni " Toy Like Me " eða " Dúkka eins og ég " .
Aðstandendur hennar tóku eftir því að ekki eitt einasta leikfang var í hjólastól , eða með heyrnartæki , gekk við staf eða var með nokkra aðra fötlun .
Í Bretlandi fékk átakið góðar undirtektir en þar eru 770.000 börn með fötlun af einhverju tagi og um 150 milljón börn á heimsvísu .
Nauðsynlegt þykir fyrir þennan hóp að hafa leikföng sem endurspegla þeirra veruleika og sömuleiðis gera fötlun að eðlilegum hlut sem þarf ekki að fela .
Rebecca Atkinson er ein þeirra sem standa að herferðinni .
Henni fannst leikfangafyrirtækin mismuna börnum og hafði samband við tvær vinkonur sem eiga börn með fötlun .
Þær stofnuðu Facebook-síðu og fóru á Twitter og byrjuðu að nota toylikeme .
Þær báðu fólk um að taka myndir af dúkkum og dóti sem sýndu fötlun á jákvæðan hátt .
Þær fóru sjálfar að breyta leikföngum barna sinna á sama hátt og settu á netið .
Minni leikfangaframleiðendur hafa tekið við sér og svarað kalli herferðarinnar .
Arklu , skapari Lottie-dúkkanna , framleiðir 25% þeirra með gleraugu og hefur fallist á að leita leiða til að láta nýjar dúkkur vera fulltrúa fjölbreyttari hópa .
Atkinson spyr í grein sinni í Guardian : " Hvað með stóru nöfnin í leikfangaiðnaðinum , Lego , Mattel , Playmobil ? Við erum búin að senda þeim Twitter-skilaboð , við erum búin að tagga þau , tala um þau og bjóða þeim til leiks .
En þau eru ekki enn komin um borð .
" Þrívíddarprentaðir fylgihlutir Makies , sem framleiðir þrívíddarprentuð leikföng , hefur hafið framleiðslu á fylgihlutum sem fatlað fólk getur þurft á að halda , aðeins tveimur vikum eftir að Atkinson og félagar höfðu samband við fyrirtækið .
Makies segist hafa tekið áskoruninni og farið að framleiða dúkkur sem ganga við staf , eru með heyrnartæki og valbrá .
" Við frestuðum öðrum hlutum til þess að fara að hanna heyrnartæki , göngustafi og prófa okkur áfram með að gera valbrá framan í dúkkurnar , " segir fyrirtækið á vefsíðu sinni , en það er líka að vinna að gerð leikfangahjólastóls .
Fyrirtækið skorar á Twitter á Mattel , Hasbro & MGA að fylgja í kjölfarið .
Þrívíddarprentunin er ástæða þess að Makies getur brugðist svona hratt við .
Dúkkurnar þeirra eru líka framleiddar eftir pöntun og hefur fyrirtækið fengið fjölda fyrirspurna frá fólki sem vill eignast dúkkur með sömu fötlun og barn þess og brugðist vel við þeim öllum .
Það skoðar allt og virðist fjölbreytileikinn því ætla að verða meiri í þessum heimi , í það minnsta ef þróunin heldur svona áfram .
