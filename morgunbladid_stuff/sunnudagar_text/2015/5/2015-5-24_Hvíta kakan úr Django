Atriðið þegar Django og félagi hans Dr. King Schultz snæða í höll Calvin ' s Candie gleymist seint .
Þar er borin á borð glæsileg hvít kaka .
Hvít kaka er mjög vinsæl í suðurríkjunum í Bandaríkjunum , einmitt þar sem kvikmyndin á að gerast .
Kökubotn 1 bolli hvítur sykur ½ bolli smjör 2 egg 2 tsk vanilluduft 1 ½ bolli hveiti 1 ¾ tsk lyftiduft ½ bolli mjólk ( sumir bæta við ¼ bolla mjólk svo botninn verði mýkri ) Hitið ofninn í 175°C .
Smyrjið hringlaga kökuform vel að innan eða klippið til bökunarpappír ofan í formið .
Hrærið saman smjör og sykur .
Færið eggin út í , eitt í einu og hrærið á meðan .
Hellið vanilluduftinu út í .
Hrærið saman hveiti og lyftidufti í skál og blandið við smjörblönduna .
Hellið síðan mjólkinni út í og hrærið deigið vel þar til silkimjúkt .
Hellið síðan blöndunni í formið .
Bakið í 30-40 mínútur í ofninum og fylgist vel með á síðustu mínútum með því að stinga prjón / gaffli í kökuna .
Athugið að kakan getur orðið þurr , svo mikilvægt er að fylgjast með .
Uppskriftin passar fyrir einn botn .
Kökukrem 1 bolli mjúkt smjör 3-4 bollar flórsykur , sigtaður 2 tsk vanilludropar salt á hnífsoddi 2-3 msk rjómi Hrærið smjörið þar til ljóst á litinn eða í um þrjár mínútur .
Bætið flórsykrinum við , ½ bolla í einu .
Eftir hvern bolla stillið þá hrærivélina í botn á milli í um 10 sekúndur .
Bætið við vanilludropum og sykri og látið blandast vel saman .
Hellið síðan rjómanum út í og hrærið þar til blandan hefur náð þéttleika .
Til að gera kremið þykkara bætið flórsykri út í .
Kremið er bæði notað ofan á kökuna og á milli botna .
