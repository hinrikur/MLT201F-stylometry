Víða á vegum úti sjást eftirhreytur birtingarmyndir þess sem stundum var kallað íslenski aðallinn .
" Ég álít yður mikinn gæfumann að eiga þetta bílnúmer , " sagði forstjórinn Ægir Ó. Ægis við Gunnar Hámundarson leigubílstjóra í leikritinu Deleríum búbónis eftir bræðurna Jónas og Jón Múla Árnasyni sem var á fjölunum fyrir hálfri öld eða svo .
Því nær sem núllinu númer þitt er Setning þessi endurspeglar tíðaranda og sýnir á margan hátt tröppuganginn í mannvirðingarstiga þjóðfélags sem er okkur löngu horfið .
Með einföldun og öllum fyrirvörum var staðan samt sú að eftir því sem talan var lægri , var fólk í betri málum .
Oft var bíl númer 1 í hverju umdæmi í eigu sýslumanns eða bæjarfógeta , en eftir það var röðin tilviljanakenndari .
Og þó : " Veraldargengi þitt vaxandi fer / því nær sem núllinu númer þitt er , " ortu Múlabræður í söngleiknum góða .
Gamla bílnúmerakerfið miðaðist við sýsluskiptingu síns tíma .
Hvert lögsagnarumdæmi hafði sinn bókstaf sem aftur þýddi að flytti fólk sig yfir sýslumörk varð bæði að tilkynna um flutning á heimili til rafveitu , Pósts og síma og bifreiðaeftirlitsins .
Fá jafnframt nýtt sýslunúmer á bílinn og láta það gamla af hendi .
Það var mörgum þung raun .
Svo kom að því að kerfinu þurfti að breyta meðal annars vegna fjölgunar bíla í Reykjavík .
Einnig var fyrirkomulagi á skoðun bíla breytt .
Bifreiðaeftirlit ríkisins lagt niður og verkefni þess færð til einkafyrirtækja .
Eigi að síður var breyting á umferðarlögum árið 1987 , þar sem fastnúmerakerfið var tekið upp , mál sem kallaði á talsvert ströggl á Alþingi , kannski sakir þess að nokkrir þeirra sem á þingi sátu voru með tveggja og þriggja stafa númer á bílum sínum sem á sinn hátt var stöðutákn .
Reykvíkingar lögðust á flautuna Sparnaður og hagræði var meðal röksemda fyrir einkanúmerkerfinu sem tók gildi 1. janúar 1989 .
Einföldun var annað sjónarmiðið og svo að landsbyggðarnúmer voru ekki alltaf vinsæl í Reykjavík .
Sveitavargur sögðu óþolinmóðir ökumenn í borginni og lögðust á flautuna þegar þeim þóttu ökumenn á bílum með landsbyggðarnúmerum vera hikandi á rauðu ljósi eða fara sér hægt á götunum .
Og úti á landi hló fólki hugur í brjósti þegar fólk á Reykjavíkurnúmeri rataði í ógöngur á malarvegum og í torfærum .
En nú eru númerin alls staðar eins ; enginn flautar lengur á landsbyggðarlubba og þeir sem eiga góðu veraldargengi að fagna flagga því með öðrum hætti .
Í dag eru enn á götunni , samkvæmt upplýsingum frá Umferðarstofu , um 1.512 bílar 25 ára sem eru enn á gömlu númeraplötunum .
Sýslur landsins höfðu hver sinn bókstafinn R - Reykjavík E - Akranes M - Borgarfjörður P - Snæfellsnes- og Hnappadalssýsla D - Dalasýsla B - Barðastrandarsýslur Í - Ísafjarðarsýslur T - Strandasýsla H - Húnavatnssýslur K - Skagafjörður F - Siglufjörður Ó - Ólafsfjörður A - Akureyri Þ - Þingeyjarsýslur S - Norður-Múlasýsla N - Neskaupstaður U - Suður-Múlasýsla Z - Skaftafellssýslur V - Vestmannaeyjar L - Rangárvallasýslur X - Árnessýslur G - Gullbringu- og Kjósarsýsla og Hafnarfjörður Ö - Keflavík Y - Kópavogur VL -Varnarliðið Skilaboð af miðilsfundi Geirmundur Valtýsson , hljómlistarmaður á Sauðárkróki , ekur um á jeppa með skráningarnúmerinu K - 80 .
Það númer var lengi á bílum Guðmundar Valdimarssonar , bifvélavirkja á Króknum , sem var eiginmaður frænku Geirmundar og góður vinur hans .
Í tímans rás hafa Guðmundur og vinnufélagi hans , Jón heitinn Stefásson , komið fram á miðilsfundum sem Geirmundur hefur sótt og sagst vaka yfir honum .
" Já , ég er á þessum hljómsveitarferðum fram og til baka um landið og oft hálfsofandi undir stýri .
En það hefur aldrei neitt komið fyrir og það þakka ég þessum vinum mínum , " segir Geirmundur sem þótti því við hæfi að fá á bíl sinn sem einkamerki hið gamla bílnúmer Guðmundar .
Fyrr á tíð , meðan gamla kerfið var við lýði , átti sveiflukóngurinn skagfirski annars bílnúmerið K - 3000 sem margir tengdu við manninn eins og vera ber .
Þekkti Dalabílana í Reykjavík Tveir amerískir gæðingar standa á hlaðinu á bænum Innri-Fagradal á Skarðsströnd í Dalasýslu .
Annar þeirra er Chervrolet árgerð 184 og hinn Ford F-100 árgerð 1976 .
Reyndar eru báðir smíði bóndans Guðmundar Gíslasonar , sem hefur yndi af bílamixi .
Honum fannst kúnstverk sitt ekki fullkomnað nema hann fengi D-númer á bílana , sem Fornbílaklúbbur Íslands útvegar samkvæmt ákveðnum skilyrðum .
" Númerið D-8 var lengi á bílum hér á bæ og það var fyrsti valkostur okkar .
Því miður var þó einhver búinn að ná því númeri og þá var niðurstaðan að fá D-bíla með númerunum 464 og 711 , " segir Guðmundur sem hefur búið í Dölunum í meira en þrjátíu ár .
" Þegar ég flutti í sveitina lærði maður fljótt hvaða númer tilheyrðu bæjunum – og vissi því alltaf til dæmis í Reykjavíkurumferðinni hver væri á ferð sæist þar bíll með D-númeri .
Því fannst mér svolítil eftirsjá að gamla kerfinu .
" Nokkur þekkt bílnúmer úr sögunni Reykjavík R-9 Númerið fræga úr söngleiknum Deleríum Búbónis .
Var lengi á sendibíl Alþýðubrauðgerðarinnar .
R-10 Vilhjálmur Þór , forstjóri SÍS og bankastjóri .
Seinna átti númerið sonur hans , Örn Þór lögmaður .
R-16 Helgi Bergs , forstjóri Sláturfélags Suðurlands .
R-24 Sigfús Bjarnason í Heklu .
R-25 Hermann Jónasson forsætisráðherra .
R-29 Jónas Jónsson frá Hriflu .
Var lengi á Packard en síðar VW bjöllu .
R-32 Geir Hallgrímsson , borgarstjóri og forsætisráðherra .
R-34 Hörður Bjarnason húsameistari ríkisins .
R-46 Ólafur Thors forsætisráðherra .
R-52 Ingileif Hallgrímsdóttir , stjórnarformaður Nóa-Síríus. ( Bíllinn er nú í eigu sonar hennar , Gunnars Snorra Gunnarssonar sendiherra .
) R-69 Eimskipafélag Íslands – forstjórabíll .
R-78 Hákon Bjarnson skógræktarstjóri .
R-92 Björn Hallgrímsson , forstjóri Skeljungs .
R-15015 Biskupinn yfir Íslandi .
Hafnarfjörður G-1 Einar Ingimundarson sýslumaður .
G-2 Árni Grétar Finnsson lögmaður .
G-13 Emil Jónsson ráðherra .
G-222 Matthías Á. Mathiesen ráðherra .
G-1149 Steingrímur Hermannsson forsætisráðherra í Garðabæ .
Akureyri A-1 Kristján Kristjánsson bílakóngur .
A-4 Jakob Frímannsson kaupfélagsstjóri á Akureyri .
A-10 Kristján Jónsson , bakari ( Kristjánsbakarí ) A-25 Steindór Steindórsson skólameistari frá Hlöðum A-41 Jón G. Sólnes , bankastjóri og síðar alþingismaður .
A-103 Valur Arnþórsson kaupfélagsstjóri á Akureyri .
Árnessýsla X-1 Lögreglan í Árnessýslu ( Einnig X-2 , X-4 , X-7 , X-9 og X-19 ) X-6 Ágúst Þorvaldsson alþingismaður ( Nú einkanúmer á bíl sonar Ágústs , Guðna fv. ráðherra ) .
X-21 Egill Thorarensen , kaupfélagsstjóri á Selfossi .
X-29 Ólafur Ketilsson að Laugarvatni ( Einnig X-48 , X-78 , X-388 .
) X-40 Sigfús Kristinsson , byggingameistari á Selfossi .
X-50 Jón I. Guðmundsson yfirlögregluþjónn á Selfossi .
X-62 Þorkell Bjarnason , ráðunautur að Laugarvatni .
X-69 Vigfús Guðmundsson bílstjóri ( Einnig X 89 ) Borgarfjörður M-5 Sæmundur Sigmundsson sérleyfishafi í Borgarnesi .
M-66 Halldór E. Sigurðsson ráðherra .
M-22 Sigvaldi Arason verktaki ( átti einnig M-144 ) .
Ísafjarðarsýslur Í-1 Pétur Kr. Hafstein sýslumaður Í-3 Einar Guðfinnsson eldri , útgerðarmaður í Bolungarvík .
Í 133 Finnbogi Hermannsson útvarpsmaður í Hnífsdal Í 147 Matthías Bjarnason ráðherra Í 17 Sr. Sigurður Kristjánsson sóknarprestur á Ísafirði .
Í 2300 Ásgeir Guðbjartsson skipstjóri á Guðbjörgu ÍS .
