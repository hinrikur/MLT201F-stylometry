Útivistarfólk og ofurhugar sem ná að klára Fossavatnsgönguna , Blue Lagoon Challenge , Urriðavatnssund og Jökulsárhlaupið á innan við tólf mánuðum geta fengið inngöngu í Fjölþrautafélagið Landvætti .
, , Maður verður landvættur fyrir lífstíð ef manni tekst að klára þessar fjórar þrautir á tólf mánaða tímabili .
Hins vegar er ekki hægt að vera hálfur landvættur , " segir Ingvar Þóroddson , formaður félagsins .
Hann segir að frá því að félagið var stofnað árið 2012 hafi iðkendum í öllum fjórum greinum fjölgað , sérstaklega hafi hlaupafólki á höfuðborgarsvæðinu fjölgað " Við teljum þetta verkefni okkar hafa haft einhver áhrif á þá fjölgun .
" Þrautirnar fela í sér skíði , hlaup , hjólreiðar og hlaup og eiga sér stað í hverjum landshluta .
Fossavatnsgangan fer fram Ísafirði og er 50 kílómetrar að lengd , reiðhjólakeppnin Blue Lagoon Challenge fer fram í Hafnarfirði og er 60 kílómetrar að lengd en Urriðavatnssund fer fram í Urriðavatni við Egilsstaði og er 2,5 kílómetrar að lengd .
Loks er Jökulsárshlaupið 32,7 kílómetrar að lengd en í því er hlaupið frá Dettifossi að Ásbyrgi .
Ingvar bendir á að þrautirnar séu ekki á vegum félagsins heldur hafi þær verið til í langan tíma .
Til að mynda hafi Fossavatnsgangan farið fram í sextugasta og fimmta skiptið í ár .
, , Þessi hugmynd er þó ekki ný af nálinni því Svíar eru með svipað fyrirkomulag .
Þar heitir þetta En svensk klassiker .
" Vísar Ingvar þar með til Vasaloppet sem er 90 kílómetra skíðaganga , Vätternrundan sem er 300 kílómetra langur hjólreiðahringur , Vansbrosimningen sem er þriggja kílómetra langt sund og Lidingöloppet sem er 30 kílómetra langt hlaup .
Markmið Landvætta er að safna meðlimum .
Þeir eru nú 48 talsins en voru aðeins sautján þegar söfnun félaga hófst árið 2013 .
Ingvar segir landvættaþrautirnar ætlaðar fólki sem æfi nokkuð stíft .
Hins vegar hafi alltaf staðið vilji til þess innan félagsins að gefa öðrum möguleika á þátttöku í félaginu .
Þess vegna vilji stjórn Landvætta fjölga leiðum til þess að fólk geti orðið félagar , þá í formi aukafélaga .
, , Frá og með 2016 munum við bjóða fólki upp á að gerast Langvættir en þá hefur fólk fjögur ár til þess að leysa þrautirnar .
Þannig geta fyrstu Langvættirnir geta orðið til eftir Fossavatnsgönguna í byrjun maí 2016 .
" Félagið mun einnig bjóða fólki upp á að leysa af hendi svokallaða fjórðunga frá og með árinu 2016 .
Um að ræða sömu greinar en þær þarf að leysa af hendi á tólf mánuðum og þær þarf að taka í sama landsfjórðungi .
Atburðurinn þarf einnig að vera viðurkenndur .
, , Greinarnar eru 400 metra sund , tveggja og hálfs kílómetra hlaup , fimm kílómetra skíðaganga og tíu kílómetra hjólreiðar , " segir Ingvar og nefnir sem dæmi að nýlega hafi verið staðið fyrir sprettþríþraut í Kópavogi þar sem keppt hafi verið í þremur þessara greina .
" Fyrir þá sem telja landvættaþrautirnar fjórar of auðveldar , stefnir Fjölþrautafélagið Landvættir á að setja á stofn nýtt fyrirkomulag , Landrisann .
Þar eru sömu greinar og í Landvættinum en vegalengdir lengri .
Stefnt er að því að vera búið að þróa það afbrigði á 10 ára afmæli félagsins árið 2023 .
