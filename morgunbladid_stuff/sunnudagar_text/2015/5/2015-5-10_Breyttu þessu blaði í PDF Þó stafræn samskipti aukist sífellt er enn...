Breyttu þessu blaði í PDF Þó stafræn samskipti aukist sífellt er enn talsvert af pappír í umferð , hvort sem það er í vinnunni , skólanum eða á heimilinu .
Eitt af vandamálunum sem undirritaður hefur glímt við þegar pappír á í hlut er hvernig best er að geyma slík skjöl .
En ekki lengur .
Símaforritið Office Lens frá Microsoft notar myndavélina í símanum til þess að skanna pappír og breyta því jafnóðum í PDF-skjal .
Office Lens er beintengt við OneDrive-skýjalausn Microsoft og vistar afrit af skjalinu þar .
Þannig er hægt að geyma mikilvæg pappírsskjöl með einföldum , ódýrum og rykfríum hætti .
Fyrir notendur Evernote má benda á símaforritið Scannable , sem hefur mjög svipaða virkni , en vistar skjöl í Evernote .
Scannable er þó aðeins fáanlegt í iPhone enn sem komið er .
iOS / Android / Windows 