Ungt og upprennandi fyrirtæki , Breath Iceland , býður upp á ýmiss konar jóga og hugleiðslu í íslenskri náttúru .
Hægt er að fara í vatnsjóga í gömlu lauginni á Flúðum og gong-hugleiðslu á Þingvöllum og í Viðey , undir slætti gong-hljóðfærisins .
Í haust verður svo hægt að stunda jóga í snjó eða snóga .
Antónía Bergþórsdóttir og Elín Traustadóttir eru stofnendur fyrirtækisins en Arnbjörg Kristín Konráðsdóttir jógakennari heldur utan um ferðirnar .
" Hugmyndin hafði verið að brjótast um í okkur í dálitinn tíma , svo kom bara sá dagur að okkur fannst við þurfa fara alla leið með þetta , " segir Elín og bætir við að fyrirtækið muni standa fyrir ýmsum viðburðum , til dæmis þarabaði í Nauthólsvík .
Innifalið í öllum jóga- og hugleiðsluferðum er matur í Friðheimum á Flúðum en iðkendur í Viðey fá mat frá Gló .
Elín segir ferðirnar tilvaldar fyrir vinnuhópa , saumaklúbba og alla jógaiðkendur sem og byrjendur .
" Við höfum lagt okkur fram við að hanna prógrammið bæði fyrir byrjendur og lengra komna .
Svo henta ferðirnar auðvitað öllum ferðamönnum sem vilja sjá og upplifa Ísland í gegnum jóga og hugleiðslu .
Allir sem eru með munu upplifa friðsæla og innilega tengingu við sjálfa sig og Ísland , " segir Elín að lokum .
