Sendu út í beinni Periscope er nýtt forrit sem gerir þér kleift að nota símann til þess að taka upp það sem er að gerast í kringum þig og senda það beint út .
Já , eða að horfa á það sem aðrir notendur eru að senda út í beinni .
Forritið hefur vakið talsverða athygli , en samfélagsmiðlarisinn Twitter keypti Periscope fyrir $100 milljónir í byrjun árs .
Það nýtir nettengingu símans til þess að senda út myndbandsupptöku af því sem fyrir augu ber .
Það er hægt að velja að hafa útsendinguna opna fyrir alla eða að velja vini og vandamenn sem fá að horfa .
Áhorfendur geta sent skilaboð til þess sem sendir út og skapa þannig gagnvirka reynslu .
Periscope hefur notið nokkurra vinsælda frá því það kom út fyrir nokkrum vikum , en notkun þess er þó ekki orðin mjög almenn og útbreidd enn .
Vonandi verður breyting á því fljótt , því það er virkilega gaman að flakka á milli útsendinga og sjá hvað fólk víðs vegar um heiminn er að gera á hverri stundu .
iOS / Android 