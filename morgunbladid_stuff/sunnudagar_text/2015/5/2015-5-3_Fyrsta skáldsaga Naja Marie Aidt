Í viðtali við Morgunblaðið fyrir fjórum árum sagðist danski rithöfundurinn Naja Marie Aidt fyrst og fremst vera ljóðskáld , en viðtalið var í tilefni af því að smásagnasafn hennar , Bavíanar , kom út á íslensku .
Fyrir Bavíana fékk Aidt bókmenntaverðlaun Norðurlandaráðs 2008 og 2012 kom út fyrsta skáldsaga Aidt , Sten saks papir , sem Bjartur gaf út í síðustu viku undir heitinu Skæri blað steinn í íslenskri þýðingu Ingunnar Ásdísardóttur .
Skæri blað steinn hefst þar sem systkinin Thomas og Jenny sækja brauðrist í íbúð nýlátins föður síns , en sú brauðrist á eftir að verða örlagavaldur í lífi þeirra .
Skæri blað steinn er í Neon-bókaröð Bjarts .
