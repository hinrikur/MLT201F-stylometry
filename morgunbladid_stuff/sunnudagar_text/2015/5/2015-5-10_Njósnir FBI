Flestir þekkja eflaust þá tíma þegar yfirvöld í Bandaríkjunum , og þá sérstaklega bandaríska alríkislögreglan , FBI , undir stjórn J. Edgars Hoovers , sáu flugumenn kommúnista í hverju horni .
Fylgst var með þúsundum manna sem grunaðir voru um að vera handbendi kommúnista eða vilja verða handbendi þeirra og það skapaði ómæld vandræði fyrir fjölda manna .
Nú hefur ný bók leitt í ljós að ekki var bara að vinstrimenn voru álitnir varasamir heldur var yfirmanni alríkislögreglunnar sérstaklega í nöp við svarta rithöfunda .
Í nýrri bók , F.B .
Eyes , segir frá því að Hoover lét fylgjast með fjölmörgum bandarískum rithöfundum fyrir það eitt að þeir voru svartir , eða svo sýnist höfundi bókarinnar sem rannsakað hefur skýrslur FBI um ríflega fimmtíu svarta rithöfunda í upphafi síðustu aldar og fram undir 1972 sem eru í dag margir taldir með helstu rithöfundum Bandaríkjanna .
Getur nærri að þetta hafi skaðað feril þeirra á ýmsa vegu , varð þeim til atvinnumissis eða hindraði frama þeirra og framgang á ýmsa vegu .
