Lára Björg Björnsdóttir , pistlahöfundur og ráðgjafi hjá KOM , eignaðist óvæntan fylgjanda á Twitter en hún merkti stórleikarann Alec Baldwin í grein sem hún deildi á Twitter og fjallaði um karlrembu í Hollywood .
Alec Baldwin þykir þar vera undantekning og er óhræddur við að leika á móti sterkum konum sem fá bitastæð hlutverk .
Í greininni er fjallað um að yfirleitt vilji karlleikarar í Hollywood að kvenkynshlutverkin séu tónuð niður .
Eftir að Lára Björg póstaði greininni rítvítaði Baldwin greininni og gerðist fylgjandi Láru Bjargar og lenti hún þar í fámennum hópi þeirra sem leikarinn fylgist með á Twitter .
Sjálfur er hann með 1 milljón fylgjendur en fylgist aðeins sjálfur með um 690 manns .
Í vikunni sagði ung kona frá því hvernig giftir menn áreittu hana kynferðislega eftir að hún auglýsti bifreið til sölu og birti mynd af bifreiðinni þar sem hún sjálf var líka á myndinni .
Rithöfundurinn Stefán Máni Sigþórsson skrifaði á Twitter : " Ég skammast mín svooo oft fyrir þessa svokölluðu kynbræður mína .
Þetta eru typpalingar , ekki karlmenn .
" Óttar M. Norðfjörð rithöfundur sem búsettur er í Sevilla á Spáni skrifaði á Facebook : " Þótt spænska bankakerfið sé gamaldags , þá er líka einhver nostalgía í því sem maður ætti ekki að vanmeta .
Ég fór í morgun með poka fullan af aurum í banka og hélt að gjaldkerinn myndi hella innihaldinu í svona talningarvél en viti menn - þær eru ekki til á Spáni .
Í staðinn fékk ég skrítna plasthólka og var sagt að fara heim að telja .
" Hrúgan reyndist innihalda um 3.000 íslenskar krónur en Óttar hlustaði á djass í rólegheitum meðan hann taldi .
