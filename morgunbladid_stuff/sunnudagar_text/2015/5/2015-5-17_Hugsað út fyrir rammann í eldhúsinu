Ó hætt er að segja að veitingastaðurinn Silfra á ION Luxury Adventure Hotel hafi vakið mikla athygli .
Þar hafa þeir Hrafnkell Sigríðarson og Sigurður Laufdal matreiðslumenn lagt mikinn metnað og hugarflug í að galdra fram einstaka rétti .
Þeir þykja skemmtilega uppátækjasamir í matseldinni og hafa á hugvitssamlegan hátt hampað íslensku hráefni um leið og þeir reyna að tengja matargerðina við náttúruna sem umlykur hótelið .
Nýjasta útspilið er að hætta að greina á milli forrétta aðalrétta og eftirrétta .
Eins og Hrafnkell lýsir því verður sagt skilið við hefðbundna flokkun og uppröðun máltíðarinnar og hver og einn réttur fær þess í stað að standa á eigin forsendum .
" Sumir eru kannski ögn meira forréttar- eða eftirréttarlegir en við gerum ekki upp á milli þeirra á matseðlinum .
" Haldið í sveitaræturnar Hrafnkell lýsir hugmyndafræði Silfru þannig að markmiðið sé að hafa matreiðsluna í hæsta gæðaflokki en gleyma samt ekki að um sveitaveitingastað er að ræða .
Útkoman birtist t.d. í birki- og greniediki sem yfirkokkarnir hafa sjálfir lagað og notkun kryddjurta sem þeir finna á svæðinu á borð við blóðberg , skessujurt og hvönn .
Um leið og berin byrja að spretta eru þeir Hrafnkell og Sigurður farnir út í móa til að fylla búrið .
Matargerðin er fáguð en um leið ögn óhefluð , til að halda í sveitaeinkennin .
" Dæmi um þetta er lambahryggurinn sem við framreiðum á beini svo að matargestirnir þurfa að rífa örlítið í þegar þeir gæða sér á réttinum .
" Hrafnkell bendir á að þrátt fyrir metnaðinn og frumleikann megi ekki gleyma að viðskiptavinirnir vilja umfram allt ljúffengan mat til að gæða sér á .
Tilraunastarfsemin má ekki vera á kostnað góða bragðsins .
" Sumir eru jú fyrst og síðast komnir til þess einfaldlega að fá gott að borða , " segir hann .
Að nota sem mest af hráefni af svæðinu , og aðeins íslenska matvöru ef því verður við komið , er ekki bara til þess gert að gefa matseldinni skýrara þema .
Segir Hrafnkell að iðulega séu gæðin mun meiri í íslenska hráefninu , og gildir það ekki síst um grænmetið .
" Grænmetisræktun hefur tekið miklum framförum á stuttum tíma og t.d. mjög gott úrval af fyrsta flokks tómötum af ýmsum gerðum beint frá íslenskum gróðurhúsum .
Eru þeir mun betri en innfluttu tómatarnir , á öllum tímum ársins .
" Ekki hefur þó enn tekist að nota einvörðungu íslenskt við matargerðina .
Verður ekki hjá því komist , í það minnsta ekki alveg strax , að hafa stöku hráefni sem flutt er til landsins .
" Það er til dæmis mjög erfitt að halda úti eldhúsi án þess að hafa lauk , en íslenskir garðyrkjubændur rækta ekki lauk í neinu magni og laukurinn sem seldur er í verslunum er allur innfluttur .
" Galopið eldhús ? Í bígerð er að breyta skipulagi og hönnun veitingastaðarins þannig að meira af matseldinni fari fram fyrir augum gestanna .
Segir Hrafnkell að þetta eigi að auka á upplifun matargestanna sem geta fylgst vandlega með handbragði matreiðslufólksins ef áhugi er á .
" Um leið ætti þett að vera skemmtilegt fyrir kokkana sem verða með þessu í betra sambandi við gestina og geta fengið betri tilfinningu fyrir því hvernig kvöldið er að ganga upp .
" Ekki er búið að ákveða tímaramma fyrir framkvæmdirnar og segir Hrafnkell að hönnunin sé enn á frumstigi .
Hver veit nema að verði vart við smá sviðsskrekk fyrst um sinn enda íslenskir matreiðslumenn vanastir því að stunda fag sitt bak við luktar dyr þar sem þjónar eru á stöðugum þeytingi inn og út úr eldhúsinu með diskana .
Aðrir gætu fagnað því að fá að eiga smátíma í sviðsljósinu og upplifa af fyrstu hendi hrifningu matargestanna .
En verður ekki vandasamt að halda vinnusvæðinu hreinu þegar mikið gengur á við matseldina ? " Vel menntaðir kokkar hafa lært að það þarf hvort eð er að hafa tuskuna á lofti öllum stundum og halda eldhúsinu stöðugt snyrtilegu meðan eldað er .
Það má svo gera þetta auðveldara með úthugsaðri hönnun enda misjafnlega auðvelt að viðhalda snyrtilegu vinnusvæði eftir því hvernig eldhúsið er skipulagt og uppstillt .
" Steiktur steinbítur , dill-seyði , söltuð sítróna , ristuð fræ Léttur forréttur fyrir 4 Söltuð sítróna 2 stk sítrónur salt 36g sykur 24g olía 100g Sítrónurnar þunnt sneiddar .
Sneiðunum velt upp úr sykrinum og saltinu og geymt í krukku / hreinu formi í eina viku í kæli .
Vökvinn sigtaður frá og sítrónurnar maukaðar í matvinnsluvél , olíunni bætt við varlega þar til að fallegri áferð er náð .
Ristuð fræ ; sólblómafræ 30g graskersfræ 30g olía 1 msk salt örlítið Fræin mulin fínt eða söxuð með hníf .
Panna hituð og fræin ristuð á pönnunni þegar þau byrja að litast bætið við olíu og salti og steikt / ristuð áfram í c.a .
1 mín .
Dill-seyði þurrkaður beltisþari 20g steinbíts-harðfiskur , mulinn 150g vatn250g dill150g salt til bragðs Vatn og beltisþari sett í pott og hitað að suðu .
Harðfisknum bætt við og slökkt undir , látið standa í 1 klst. Soðið sigtað og lagt til hliðar .
Komið 1/2L vatni að suði með 1 mtsk af salti , léttsjóðið dillið í vatninu ( c.a .
30 sek-1min ) og snöggkælið undir köldu vatni .
Soðið og dillið sett í matvinnsluvél / blender og maukað þar til falleg áferð myndast .
Steinbítur steinbítur 450g smjör 50 g olía til steikingar salt til bragðs Steinbíturinn hreinsaður og skorinn í langa bita , síðan saltaður vel .
Panna hituð þar til að byrjar að rjúka úr henni , olíunni bætt á og síðan steinbítnum .
Steiktur í 1 mín á einni hlið , síðan smjörinu bætt við og steiktur áfram í 2 mín á sömu hlið .
Fiskinum snúið og smjörinu ausið yfir með skeið .
Steiktur í c.a .
1 mínútu í viðbót eða þar til fulleldaður .
Fiskurinn lagður á eldhúspappír .
