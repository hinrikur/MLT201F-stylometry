Eitt af eftirminnilegustu atriðum í kvikmyndinni um Julie og Julia er þegar Julie og eiginmaður hennar elda saman ítalska bruschettu .
Þetta er svona smáréttur sem líklega allir borða , enda algjörlega himneskur .
1 hleifur af ítölsku brauði 1 hvítlauksgeiri 500 gr. þroskaðir tómatar 2 msk fersk basillauf 2 msk ólífuolía ¼ tsk salt pipar Hitið ofninn í 175°C og á meðan hann hitnar skerið brauðið í meðalþykkar sneiðar eða rúmlega 1 cm á þykkt .
Takið endana frá , hægt að nota þá sem brauðteninga út í salat síðar .
Raðið brauðsneiðunum á ofnplötu og ristið í ofninum í um 15 mínútur eða þar til þær eru stökkar .
Snúið við og endurtakið .
Færið sneiðarnar síðan yfir í annað fat til að kólna .
Þegar brauðið hefur kólnað skerið þá í hvítlauksgeirann og nuddið honum á aðra hlið hverrar sneiðar .
Skerið tómatana í litla teninga og basillaufin í ræmur og hrærið saman við salt og pipar .
Skammtið síðan á hverja sneið og gott er að setja jafnvel smá parmesan-ost yfir .
En alls ekki nauðsynlegt .
