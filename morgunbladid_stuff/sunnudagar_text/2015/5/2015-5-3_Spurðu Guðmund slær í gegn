Nýtt ferðamannaátak Inspired by Iceland er á góðri leið með að slá í gegn en kynningarmyndband sem birtist á Youtube fyrir þremur dögum hefur núna náð 140.000 áhorfendum .
Átakið kallast Ask Gudmundur eða Spurðu Guðmund .
Þetta er gagnvirkt átak þar sem hægt er að skrifa AskGudmundur á Twitter , Facebook , Instagram Youtube og kasta fram spurningu sem starfsmenn átaksins svara en Íslandsstofa rekur verkefnið – um allt er viðkemur ferðalögum á Íslandi sem erlenda ferðamenn vantar að vita .
Slagorðið er : Ekki spyrja Google , spurðu Guðmund Verkefnið , sem Íslandsstofa rekur , hófst nú á þriðjudaginn með leitarvélinni og vekur það athygli um víða veröld að hún er mennsk – raunverulegt fólk á vegum verkefnisins svarar spurningunum sem gerir það einkar persónulegt .
Nú þegar hafa ótal spurningar borist þættinum .
Átakið á að standa fram á haust en sem dæmi um spurningar sem hafa dottið inn frá erlendum ferðamönnum eru hvenær sé best að koma til landsins með börn , hvenær sé hentugast að koma til landsins á mótorhjólinu sínu , hvaða borgir á Íslandi séu vinsamlegar í garð samkynhneigðra og hvar á landinu sé hægt að skemmta sér í félagsskap álfa .
Átakið heitir AskGuðmundur því Guðmundur og Guðmundar frá sjö landshlutum voru valin til að taka þátt í verkefninu með því að svara spurningum áhugasamra ferðamanna í sumar .
Miðað við byrjunina lítur út fyrir að það verði nóg að gera hjá þeim í sumar .
