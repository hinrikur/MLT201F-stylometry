Líklegustu sigurlöndin í Eurovision árið 2015 samkvæmt veðbönkum eru Svíþjóð , Rússland , Ítalía og Ástralía , í þessari röð .
Af tilefni þessarar mögulegu velgengni verða hér birtar góðar og gegnar uppskriftir sem eru dæmigerðar fyrir löndin fjögur .
Inga Rún Sigurðardóttir ingarun@mbl.is Pavlova með sítrónukremi og berjum Þrátt fyrir að það sé deilt um hvort pavlova sé upprunnin í Ástralíu eða á Nýja-Sjálandi verður Ástralíu tileinkaður þessi magnaði eftirréttur að þessu sinni .
Enda tilefni til ; Ástralía tekur þátt í Eurovision í fyrsta sinn .
Fulltrúi Ástralíu er Guy Sebastian og er hann einn vinsælasti tónlistarmaður landsins en hann hefur selt yfir þrjár milljónir platna .
Guy fæddist í Malasíu en fluttist með fjölskyldu sinni til Ástralíu þegar hann var sex ára .
Hann byrjaði 14 ára gamall að syngja .
Þetta er einstaklega góð útgáfa af pavlovu með sítrónukremi en uppskriftin er af vinotek.is .
Það er sniðugt að gera sítrónukrem um leið og pavlovu , því þá fara eggjarauðurnar ekki til spillis .
3 stórar eggjahvítur 2 dl sykur 1 tsk borðedik Hitið ofninn í 130 gráður Stífþeytið eggjahvítur , edik og 1 dl af sykri , bætið síðan öðrum dl af sykri við .
Breiðið úr marengsinum á bökunarpappír ( 18-24 eftir smekk ) .
Bakið í 1 klst og 10 mín .
Slökkvið á ofninum og leyfið pavlovunni að kólna í ofninum .
Sítrónukrem 3 eggjarauður 3/4 dl sykur 1 sítróna ( nota börkinn af heilli sítrónu og safann af hálfri sítrónu ) Hrærið saman eggjarauðurnar , sykurinn , sítrónubörkinn og safann í skál yfir vatnsbaði þangað til blandan þykknar .
Leyfið kreminu að kólna áður en það er sett á marengsbotninn Samsetning pavlovunnar Marengs sítrónukrem 2,5-3 dl rjómi 1 tsk vanillusykur ber : jarðarber , hindber , vínber , blæjuber ( eða það sem mann lystir ) Panna cotta með hvítu súkkulaði Il Volo er magnað ítalskt tríó sem syngur einhvers konar óperupopp .
Meðlimir í því eru hjartaknúsararnir Piero Barone , Ignazio Boschetto og Gianluca Ginoble .
Þeir hafa ferðast um allan heim og selt yfir milljón plötur og finnst áreiðanlega alltaf gott að koma aftur til heimalandsins og fá bragðgóðan ítalskan eftirrétt á borð við panna cotta .
Berglind Guðmundsdóttir höfundur matarbloggsins Gulur , rauður , grænn & salt , grgs.is , segir þennan panna cotta-eftirrétt vera sparilegan og einfaldan og hvetur fólk til að prófa .
Hægt er að gera hann með góðum fyrirvara og vekur hann ávallt mikla lukku .
500 ml rjómi 150 ml mjólk 100 g hvítt súkkulaði , brytjað niður 25 g sykur 4 matarlímsblöð , látin liggja í volgu vatni í 5 mín og vatnið síðan kreist frá 1 poki af blönduðum berjum , frosin 2-3 msk agave síróp Hitið rjóma og mjólk í potti við meðalhita þar til blandan fer næstum því að malla .
Lækkið þá hitann og hrærið súkkulaðinu og sykrinum saman við og hrærið þar til það er leyst upp og blandast saman við rjómann Takið af hitanum og setjið matarlímsblöðin saman við .
Hærið þar til þau eru uppleyst .
Geymið nú þar til blandan hefur kólnað .
Setjið þá í form og í frysti .
Gott er að nota sílíkonform eða láta plastfilmu í önnur form þannig að það náist almennilega úr .
Geymið í frysti í amk .
tvo tíma .
Hitið berin í potti og setjið agave-síróp saman við .
Hitið þar til berin eru farin að maukast .
Takið panna cotta úr formunum og látið á disk og berið fram með berjasósunni .
Sænskar pönnukökur Svava Gunnarsdóttir er með hið skemmtilega matarblogg ljufmeti.com og hún leyfði blaðinu að fá uppskrift að sænskum pönnukökum til heiðurs hinum sykursæta Måns Zelmerlöw .
Måns er fjölhæfur ; fyrir utan að vera vinsæll tónlistarmaður vann hann Let ' s Dance í heimalandinu , hann hefur farið með aðalhlutverk í Grease og Rómeó og Júlíu og stjórnað sjónvarpsþáttum .
Sænskar pönnukökur eru þykkari en íslenskar og segir Svava auðveldara að steikja þær .
" Ég virðist svakalega flink þegar ég sný þeim , með að henda þeim í loftið og grípa aftur með pönnukökupönnunni en það er þó ástæða fyrir þeim stælum .
Ég næ ómögulega að snúa þeim öðruvísi án þess að rífa þær með spaðanum ! Það er svo einfalt að gera þetta svona , þegar pönnukakan er orðin laus frá pönnunni þá er tímabært að snúa henni .
Þegar seinni hliðin losnar þá er pönnukakan tilbúin , " skrifar Svava á bloggið .
Pönnukökurnar eru þá brotnar saman og bornar fram með sultu og rjóma.Uppskriftin kemur upprunalega frá Kokaihop .
2,5 dl hveiti 1/2 tsk salt smá vanillusykur 6 dl mjólk 4 egg 1 msk sýrður rjómi 3 msk smjör til að steikja upp úr ( Svava notar mun meira ) Blandið þurrefnum saman í skál .
Bætið mjólk og sýrðum rjóma saman við og hrærið vel saman .
Hrærið að lokum eggjunum í blönduna .
Steikið upp úr smjöri .
Rauðrófusúpa með cumin Polina Gagarina er mikil stjarna í heimalandinu og er ekki aðeins fræg sem söngkona heldur líka sem leikkona .
Ekki er ólíklegt að hún borði mikið af rauðrófum þar sem hún hefur sérstaklega heilbrigt og fallegt útlit og henni til heiðurs er birt hér uppskrift að rauðrófusúpu .
Súpan er frá vinotek.is og gefa cuminfræin henni öðruvísi blæ .
4 tsk .
ólívuolía ½ stór laukur 2 hvítlauksrif 1 góð tsk .
cuminfræ 1 kg rauðrófur , skornar í teninga 1 stór kartafla , skorin í teninga 1,25 lítrar vatn 3 tsk .
úrvals rauðvínsedik ( einnig er hægt að nota rauðvín blandað með góðu balsamic ) 1 lúka steinselja , helst flöt og gróft skorin Jógúrtblanda 100 g grísk jógúrt þynnt með mjólk og eitt hvítlauksrif pressað með hnífsblaði þannig að úr verði mauk , þessu blandað saman og kryddað til með sjávarsalti og pipar .
Hitið olíuna í stórri pönnu / potti , blandið saman lauk og salti í olíuna og mýkið á miðlungshita í olíunni í um 10 mín eða þar til laukurinn hefur tekið gylltan lit .
Bætið þá við hvítlauk og cuminfræjum og eldið áfram í um tvær mín .
Bætið þá saman við rauðrófunum og kartöflunni og blandið vel saman á pönnunni .
Hellið þá vatninu á pönnuna og látið sjóða varlega í ca .
15 mín eða þar til rauðrófurnar og kartaflan eru mjúkar .
Hellið þá öllu í matvinnsluvél , það gæti þurft að gera það í tveim skömmtum , og maukið þar til mjúkt og slétt .
Hellið þá aftur á pönnuna og setjið rauðvínsedikið saman við ásamt helmingnum af steinseljunni og kryddið með salti og pipar .
Ef súpan er sýrumikil er gott að bæta við salti .
Setjið í skálar og setjið tólf matskeiðar af jógúrtblöndunni ofan á súpuna ásamt steinseljunni og nokkrum dropum af góðri ólívuolíu .
