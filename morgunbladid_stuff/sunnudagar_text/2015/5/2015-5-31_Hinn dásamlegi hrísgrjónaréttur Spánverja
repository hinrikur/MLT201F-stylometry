Paella er frægur hrísgrjónaréttur frá Spáni , sem líklega flestir þekkja og óhætt að útnefna hann þjóðarrétt Spánverja .
Paella kemur upprunalega frá Valencia í austurhluta Spánar .
Í Valencia er ein stærsta náttúrulega höfn í Miðjarðarhafinu og hefur Valencia verið mikilvægasta svæði hrísgrjónaræktunar á Spáni í yfir 1200 ár .
Það er nánast ómögulegt að nefna nákvæmlega hvað það er sem skilgreinir paella því til eru margs konar gerðir af réttinum , en venjan er að rétturinn innihaldi ýmist sjávarrétti , kjötmeti eða einfaldlega grænmeti .
Grunnurinn er þó ávallt hrísgrjón .
Paella var upphaflega matur bændanna og vinnumanna þeirra á svæðinu í kringum Valencia .
Vinnumennirnir sjálfir elduðu réttinn undir berum himni og gæddu sér á honum í hádeginu .
Paella í þá daga samanstóð yfirleitt af hrísgrjónum auk þess sem var næst hendi og til hverju sinni , hvort sem það voru tómatar , laukar , sniglar eða örfáar baunir ; engin var eins .
Einnig var algengt að nota kanínu og önd í réttinn ásamt því að kjúklingur fékk stundum að fljóta með .
Ögn af saffrankryddi var bætt við til þess að fá þetta gómsæta aukabragð .
Paellan var síðan snædd beint upp úr pönnunni .
Hægt og rólega fóru uppskriftir að paellu að dreifast víða í ljósi þess að hrísgrjónin frá Valencia urðu eftirsóknarverð .
Uppskriftir þróuðust og voru aðlagaðar að ólíkum svæðum .
Til dæmis voru paellur nálægt ströndinni uppfullar af sjávarréttum á meðan aðrar innar í landi innihéldu frekar kjötmeti .
Paella er í dag einn vinsælasti réttur Spánverja og til eru þrjár gerðir sem eru þekktastar .
Fyrst er það Valencia-paella , sem er þessi klassíska og inniheldur hrísgrjón , grænar baunir , kjúkling og kanínukjöt , hvítar baunir , snigla og kryddjurtir á borð við saffran og rósmarín .
Síðan er það sjávarrétta-paella eða paella de marisco og svo blönduð paella með bæði kjöt- og sjávarréttum .
...
að nafnið paella er dregið af pönnunni sem rétturinn er eldaður í en ekki af réttinum sjálfum ? Talið er að orðið komi úr valensísku , gömlu máli sem talað er í Valencia og svipar til katalónsku , og eigi rætur að rekja til latneska orðsins patella sem þýðir panna .
Hin hefðbundna spænska paella Kryddblanda 1 bolli söxuð steinselja ¼ bolli nýkreistur sítrónusafi 1 msk ólífuolía 2 stór hvítlauksrif , rifin Paella 1 bolli vatn 1 tsk saffranþræðir 4½ dl kjúklingasoð 8 risarækjur , með skelinni 1 msk ólífuolía 4 kjúklingalæri á beini , skorin til helminga 2 spænskar chorizopylsur , skornar í fremur þykkar sneiðar eða um 2 cm 1 sneið af prosciuttoskinku skorin í litlar sneiðar 2 bollar fínt saxaður laukur 1 bolli fínt söxuð rauð paprika 1 bolli niðursoðnir tómatar í teningum 1 tsk sætpaprikukrydd 3 stórir hvítlauksgeirar , rifnir 3 bollar óelduð Arboriohrísgrjón eða svokölluð risottohrísgrjón 1 bolli grænar baunir , frosnar 8 kræklingar , vel þvegnir ¼ bolli nýkreistur sítrónusafi Aðferð Hrærið saman hráefnunum fjórum í lítilli skál og setjið til hliðar .
Þá er komið að paellunni .
Blandið vatni og saffranþráðum saman og látið krauma varlega í stórri pönnu , ekki sjóða .
Haldið hita á pönnunni á lágum hita .
Plokkið rækjurnar en haldið sporðinum .
Hitið 1 msk af olíu ( má alveg vera meira ) í stórri paellapönnu eða steikarpönnu yfir miðlungsháum hita .
Bætið kjúklingnum við og steikið í soðinu í um tvær mínútur á hvorri hlið .
Takið kjúklinginn síðan af pönnunni og leggið í fat á meðan .
Setjið rækjurnar á pönnuna og steikið í soðinu í tvær mínútur .
Takið þær síðan einnig af pönnunni og leggið í fat .
Lækkið hitann og færið lauk , papriku og hvítlauk á pönnuna .
Eldið í um fimm mínútur .
Bætið hrísgrjónunum við og hrærið vel í um eina mínútu .
Bætið við kryddblöndu , saffransoði , kjúklingi , chorizopylsum og baunum .
Látið malla og sjóða varlega í um tíu mínútur .
Athugið að það þarf að hræra stöðugt .
Bætið síðan kræklingnum út í og grafið hann vel ofan í hrísgrjónin .
Eldið í fimm mínútur eða þar til skeljarnar opnast , hendið þeim sem ekki opnast .
Raðið rækjunum í hrísgrjónin þannig að hausinn snúi niður og eldið í um fimm mínútur eða þar til rækjurnar eru tilbúnar .
Skvettið ¼ bolla af sítrónusafa yfir paelluna og takið síðan af hitanum .
Hyljið með viskustykki og látið standa í tíu mínútur .
Berið fram með þykkum sítrónusneiðum .
