Finnur Ingimarsson líffræðingur hefur verið ráðinn forstöðumaður Náttúrufræðistofu Kópavogs .
Alls 14 sóttu um stöðuna .
Finnur nam líffræði við Háskóla Íslands og hefur starfað við Náttúrufræðistofu Kópavogs frá árinu 1993 .
Hefur á þeim tíma skipulagt ýmis rannsóknarverkefni og einnig haft umsjón með móttöku og leiðsögn hópa um náttúrugripasafn stofunnar , hið eina á höfuðborgarsvæðinu sem opið er almenningi .
Síðasta eina og hálfa árið hefur Finnur verið settur forstöðumaður Náttúrufræðistofunnar en starfinu gegndi áður Hilmar J. Malmquist .
