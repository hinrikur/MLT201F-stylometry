Víða um heim hafa einstök lönd komið sér upp varnarkerfum á borð við Iron Dome-eldflaugavarnakerfi Ísraela , en nú hafa hinir friðelskandi Svíar sett á laggir sitt eigið varnarkerfi sem verður að teljast afskaplega frumlegt og sérstakt .
Friðarsamtökin SPAS þar í landi hönnuðu sérstakt tæki í því skyni að bregðast við leynilegum ferðum rússneskra kafbáta í landhelgi Svia .
Tækið sendir út morskóða með skilaboðum um að samkynhneigðir séu í grenndinni og er ætlunin því að herja á ótta Rússa við samkynhneigð og fæla þá þannig frá .
Opinbert heiti tækisins er Neðansjávarvarnarkerfi hins sönglandi sæfara en gengur einnig undir heitinu " Sæfarinn samkynhneigði " .
Það sendir frá sér skilaborðin " Þessa leið , sértu samkynhneigður " í því skyni að fá rússneska kafbáta til þess að snúa umsvifalaust við .
Rússar hafa sætt mikilli gagnrýni eftir að ríkisstjórn Pútíns leiddi í lög bann við því að dreifa upplýsingum um samkynhneigð árið 2013 .
Tækið er jafnframt hannað þannig að á yfirborði þess er mynd af neonlituðum útlínum dansandi sæfara , sem er nakinn fyrir utan derhúfu og litlar stuttbuxur .
Hann er jafnframt umkringdur blikkandi hjörtum .
Á því stendur jafnframt " Velkomin til Svíþjóðar : Samkynhneigð síðan 1944 " og eru þau skilaboð vísun til þess þegar Svíar leiddu í lög bann við hvers kyns mismunun á grundvelli samkynhneigðar árið 1944 .
