Við getum ekki öll verið snillingar , augljóslega , enda felur stimpillinn í sér að viðkomandi snillingur er snjallari en aðrir .
Við sem ekki erum snillingar getum hins vegar mögulega huggað okkur við að geta kannski einn daginn skrifað eins og snillingar , það er með sömu rithönd .
Harald Geisler , nemi við Offenbach-listaháskólann í Þýskalandi og Liz Waterhouse , eðlisfræðingur frá Harvard , eru á bak við nýja Kickstarter-herferð sem byggist á því að hanna leturgerð sem er alveg eins og rithönd Alberts Einstein .
Geiser rannsakaði ritgerðir og gögn Einsteins í sex mánuði áður en hann svo notaði stafræna penna til þess að öðlast skilning á þeirri hrynjandi og því flæði sem einkenndi rithönd snilingsins .
Skömmu síðar var hann með tilbúna prufuútgáfu sem nú hefur hlotið samþykki dánarbús Einsteins .
Að hanna sannfærandi leturgerð sem minnir á rithöndina felur í sér að búa til margar útgáfur af hverjum bók- og tölustaf , svo ekki sé minnst á stærfræðitákn og greinarmerkjasetningu .
" Hönnunin hefst á rannsókn og greiningu á rithöndinni , " sagði Geisler .
" Ég las alls kyns skjöl og ritgerðir og merkti við sérstaka stafi sem mér fannst ekki endilega fallegir en voru engu að síður einkennandi fyrir rithönd Einsteins .
Svo hreinlega teiknaði ég rithönd Einsteins inn á tölvu með stafrænum penna .
" Geisler hefur áður staðið fyrir fimm vel heppnuðum Kickstarter-herferðum , þar á meðal einni sem byggðist á því að búa til leturgerð fyrir tölvu sem var alveg eins og rithönd geðlæknisins Sigmund Freud .
