Íslenska glæpavorið verður glæpasumar því enn fjölgar íslenskum spennubókum .
Svíar eru líka iðnir við kolann eins og sannast á lokahluta [ geim ] -þríleiksins , sem skrifaður er fyrir tölvuleikjakynslóðina og hefur notið mikilla vinsælda – kannski endar sagan sem tölvuleikur ? Endalok [ geim ] þríleiksins Spennubókin [ geim ] hófst þar sem Henrik " HP " Pettersson rakst á farsíma í lestarklefa og áður en varði var hann kominn á kaf í ógnvekjandi leik , Leikinn .
Framhald bókarinnar var [ buzz ] og nú kemur út þriðja bókin í þríleiknum , [ bubble ] .
Þegar hér er komið sögu vill HP losna úr járngreipum Leiksins en það er hægara sagt en gert .
Rebecca systir hans , sem starfar við öryggisgæslu , glímir líka við vandamál og erfitt fyrir hana að sjá hverjum er hægt að treysta – getur hún treyst gömlum vin föður þeiirra eða er hann kannski stjórnandi Leiksins eins og HP heldur fram ? Jón Daníelsson þýddi , Vaka-Helgafell gaf út .
Leyndarmál Lindu Ein vinsælasta barnabókaröð Bandaríkjanna er röð Rachel Reneé Russell um miðskólastúlkuna Lindu og ævintýri hennar .
Vestan hafs eru bækurnar orðnar níu og rata jafnan á topp bóksölulista , en fyrsta bókin í röðinni kom út á íslensku í vikunni og kallast Leyndarmál Lindu .
Bókaútgáfan Tindur gefur bókina út , Helgi Jónsson þýddi .
Átta litlar ljósmyndabækur Þegar grasið grænkar á vorin færist líka aukinn þungi í ferðamannastrauminn því þó að segja megi að hann standi allt árið þá koma þeir flestir á sumrin .
Á vorin streyma líka á markað bækur fyrir ferðamenn og þá aðallega ljósmyndabækur ýmiskonar .
NB Forlag sendi til að mynda frá sér átta litlar ljósmyndabækur , Wild Iceland , með myndum af íslenskri náttúru , en hver bók er helguð einum landshluta með sér bók fyrir Reykjavík .
Myndirnar í bókinni eru eftir ljósmyndarann Rafn Sig , – og úrval úr ljósmyndasafni hans frá síðustu þrjátíu árum .
Lögreglukonan Hilma kemst í hann krappan Hilma heitir glæpasaga eftir Óskar Guðmundsson , fyrsta bók hans .
Bókin hefst með voðaverki sem á sér stað 1989 , en síðan vindur fram til ársins 2011 þar sem lögreglukonan Hilma tekur að sér að rannsaka að því er virðist sjálfsvíg .
Rannsóknin tekur óvænta stefnu þegar hún finnur tengsl við fleiri sjálfsvíg og slys og áður en varir er Hilma komin í æsilegt kapphlaup við tímann með harðsvíraðan glæpamann á hælunum .
Þess má geta að kvikmyndafyrirtækið New Work sem framleiddi Falskan fugl eftir samnefndri bók hefur tryggt sér kvikmyndaréttinn af bókinni .
Þórómar Jónsson mun leikstýra væntanlegri mynd .
Draumsýn gefur bókina út .
