Hvert snúa læknar sér þegar þeir hafa ekki hugmynd um hvað amar að þér ? Leita þeir til kollega , blaða í skræðum eða gramsa á netinu ? Kanadískt hugbúnaðarfyrirtæki vill nú létta þeim róðurinn enn frekar með því að setja á markað Instagram fyrir lækna sem búa að iPhone- og Android-símum .
Þannig geta þeir deilt myndum af áverkum eða sjúkdómseinkennum og mögulega komist fyrr að niðurstöðu .
Öllum til heilla .
Auðveldlega má tengja menn saman milli heimshorna .
Skilvirk og örugg leið Dr. Joshua Landy , einn höfunda appsins sem kallast Figure 1 , segir lækna nú þegar deila myndum í þúsundavís í Bandaríkjunum gegnum smáskilaboð eða tölvupóst .
Instagram sé á hinn bóginn mun skilvirkari og öruggari leið .
" Langt er síðan læknisfræðin tók samskiptatæknina í sína þjónustu , má þar nefna boðtæki og síma .
Nú viljum við hjálpa læknum að deila myndum .
Þannig getum við auðveldlega fengið álit fleiri lækna á sama málinu en um leið tryggt öryggi og aukið þekkingu , " segir Landy .
Hann segir öryggisþáttinn mjög mikilvægan og tryggt verði að aðeins heilbrigðisstarfsmenn hafi aðgang að appinu , það er læknar og hjúkrunarfræðingar .
Appið virkar þannig að fljótlega eftir að mynd hefur verið send fara viðbrögð sérfræðinga að berast .
Læknar geta síðan rætt greininguna betur sín á milli við aðra lækna sem eru staðfestir notendur appsins .
