Sigurður Hafsteinn Jónsson er í óðaönn að undirbúa sig fyrir Evrópuleikana í CrossFit sem eiga sér stað í Kaupmannahöfn dagana 29.-31. maí næstkomandi .
Sigurður tryggði sér keppnisrétt á leikana með því að lenda í 5. sæti í álfunni í forkeppninni CrossFit Open í mars síðastliðnum .
Hann er jafnframt eini Íslendingurinn í einstaklingskeppninni á leikunum sem hefur ekki keppt þar áður .
Hann æfir og þjálfar í CrossFit XY í Garðabæ .
Hversu oft æfir þú í viku ? " Eins og er er ég að undirbúa mig fyrir Evrópuleikana og því er æfingaálagið mjög mikið .
Ég tek yfirleitt 2-3 æfingar á dag sem eru flestar 1,5-2 tímar .
Ég passa þó alltaf að hvíla alveg á sunnudögum en aðra daga líður mér best ef ég æfi vel .
" Hentar crossfit öllum ? " CrossFit eins og það er kennt í öllum helstu CrossFit-stöðvum landsins hentar klárlega öllum .
Helsti kosturinn við CrossFit er að það er hægt aðlaga æfingar að hverjum og einum og því er ekki óalgengt að sjá fólk á öllum getustigum saman á æfingum .
Það gera allir sömu æfingarnar en geta t.d. minnkað þyngdir , stytt vegalengdir og notað tæki og tól til að aðstoða sig .
Svo keppnisíþróttin CrossFit sem ég stunda er nokkuð frábrugðin .
Þar eru þyngdirnar meiri og æfingarnar frekar krefjandi .
Ég tel þó að allir geti keppt í crossfit ef þeir hafa áhuga á því en það hentar e.t.v. ekki öllum .
Það geta allir fundið eitthvað fyrir sig í CrossFit .
" Hvað er best við crossfit ? " Það er án vafa fjölbreytileikinn .
Engin æfing er eins og það er ástæðan fyrir því að ég , og flestir sem æfa íþróttina , dragast á æfingu aftur og aftur .
Einn daginn er maður að lyfta þungt og annan daginn að gera fimleikaæfingar og hlaup .
Enginn dagur er eins .
" Hver er lykillinn að góðum árangri ? " Það sem skiptir öllu máli í CrossFiter að mæta ! Fyrir byrjendur er gott að setja sér markmið og mæta t.d. 2-3 sinnum í viku .
Þegar maður nær tökum á því er hægt að fjölga æfingum upp í t.d. 3-4 sinnum en aðalatriðið er að mæta því þá nærðu árangri .
Ég tel afar mikilvægt að byrja hægt og gefa sér tíma .
Ef fólk ætlar sér um of getur það átt von á álagsmeiðslum sem eru alltaf leiðinleg .
" Slow and steady wins the race " segi ég alltaf .
" Hvernig heldurðu þér í formi þegar þú ferð í frí ? " Ég fer ekki oft í frí frá CrossFitÍþróttin er orðin svo vinsæl að maður getur fundið CrossFit-stöð nánast hvert sem maður fer , þannig að ef ég fer til útlanda reyni ég alltaf að komast á æfingu .
Ef ég kemst ekki í CrossFit-stöð , er alltaf hægt að fara út að hlaupa , taka æfingar með eigin líkamsþyngd og svo framvegis .
" Ertu almennt meðvitaður um mataræðið ? " Já , ég tel mig vera nokkuð meðvitaðan um mataræðið .
Ég passa mig alltaf á að borða tvær stórar máltíðir á dag .
Ég reyni að borða hreina fæðu eins og kjöt , egg , skyr , hafragraut o.þ.h. Þegar ég æfi þrisvar á dag reyni ég að fá mér prótíndrykk á milli æfinga .
" Hvaða óhollusta freistar þín ? " Ég get ekki neitað því að pítsa og súkkulaði freistar alveg hrikalega .
Ég leyfi mér alltaf smá um helgar en annars passa ég mig að borða 100% þar fyrir utan .
" Hvaða gildi hefur hreyfing fyrir þig ? " Hreyfing og heilsa almennt hefur mjög mikið gildi fyrir mig .
Ég hef alltaf verið duglegur að hreyfa mig , var í karate þegar ég var yngri og kynntist síðan CrossFit .
Á meðan ég get mun ég ávallt reyna að stunda einhvers konar hreyfingu og ef allt gengur upp , verð ég ennþá að stunda CrossFit þegar ég verð sjötugur .
Það er keppt í 60+ flokki á Heimsleikunum í CrossFit og ég er strax byrjaður að æfa mig .
" Hver eru algeng mistök hjá fólki við æfingar ? " Oft ætlar fólk sér að byrja of hratt .
Maður verður að byrja rólega og leyfa líkamanum að venjast álaginu í CrossFit .
Ekki bara hugsa um daginn í dag heldur líka morgundaginn , svo þú getir haldið áfram að mæta og séð árangur .
" Hver er fyrirmynd þín ? " Rich Froning , fjórfaldur heimsmeistari í íþróttinni .
" Hver eru helstu íþróttaafrek þín ? " Ég er rosalega stoltur af því að hafa tryggt mér þátttökurétt á Evrópuleikunum í CrossFit í ár .
Aðeins 30 bestu crossfitt-arar í Evrópu fá þátttökurétt og ég kem inn í mótið sem 5. stigahæsti einstaklingurinn og er rosalega spenntur að fá loksins að keppa á móti þeim bestu í Evrópu .
Fimm efstu sætin á leikunum komast áfram á Heimsleikana í CrossFit sem eru haldnir árlega í Kaliforníu , Bandaríkjunum .
Það er draumur minn að komast þangað einn daginn .
" 