Þegar eldgosið í Holuhrauni hófst í ágúst á sl. ári hófust bollaleggingar um nafn á hrauninu nýja .
Sumar hugmyndir í því sambandi voru kannski öðru fremur dægurflugur ; settar fram með vísan til málefna líðandi stundar .
Sumar voru þó innistæðumeiri .
Umræðan á samfélagsmiðlum er oft lífleg og sýnir hve hvað fólkið í landinu er að skrafa um í líðandi stundu .
Stundum er talað um pólitík , íþróttir eða fréttir líðandi stundu .
En stundum líka örnefniÁ facebooksíðu Mbl.is var í eldgosinu kallað eftir hugmyndum og komu margar þar fram og með vísan til þess að gosið mátti rekja til kvikustreymis úr Bárðarbungu var Bárðarbreiða ein tillagan .
Aðrir nefndu Sléttuhraun , Litlahraun og jafnvel Urðarhraun en það síðarnefnda vísar til norrænnar goðafræði .
Óvissuhraun , Vafahraun og Sandglæður voru einnig tillögur sem komu fram .
Nokkrir vildu að hraunið yrði nefnt Ómarshraun eftir Ómari Ragnarssyni fréttamanni .
Enn aðrir höfðu jarðfræðinginn Magnús Tuma Guðmundsson í huga og sögðu Tumahraun nafn við hæfi .
Nafninu Þorleifshraun var einnig slegið upp og þar vísað til annars jarðvísindamanns , Þorleifs Einarssonar , sem látinn er fyrir margt löngu .
