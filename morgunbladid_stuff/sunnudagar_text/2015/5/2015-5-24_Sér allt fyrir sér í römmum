Ég byrjaði að hugsa þetta meira sem forrit til þess að auglýsa sjálfa mig .
Ég fór þá mun reglulegar að setja inn myndir .
Ég fór að finna fólk sem að ég fílaði og fylgdi því til þess að sækja innblástur , " segir Hildur Erla , spurð um gríðarlegan fjölda Instagram-fylgenda .
Um 11.300 einstaklingjar fylgjast með ljósmyndum sem hún deilir á smáforritinu .
Hildur , sem er á fysta ári í Ljósmyndaskólanum , segir smáforritið ákveðinn heim en þar hefur hún byggt upp stórt tenglsanet meðal einstaklinga í svipuðum geira og hún sjálf .
" Þetta er svo mikill heimur þarna inni á Instagram og svo stækkaði það og nú er ég búin að byggja upp gott tengslanet við stílista , förðunarmeistara og hef fundið allar fyrirsæturnar í verkefni mín á Instagram .
Mér finnst þetta rosalega gaman .
Ég sé allt fyrir mér í römmum og það er ótrúlega gaman að vera á veitingastað til dæmis , sjá eitthvað fallegt , geta tekið mynd af því og deilt því .
" Hildur vinnur þannig að hún tekur ljósmyndir á myndavél , sem hún færir síðan inn á símann og leyfir þannig fólki að fylgjast með verkefnum sínum .
Aðspurð hvaðan hún sæki innblástur í verk sín segir hún hann koma víða að .
" Ég sæki innblástur í Instagram og tímarit , fólk í kringum mig og kvikmyndir .
Svo eru tvö nöfn sem ég held mikið upp á .
Það eru Edda Gunnlaugsdóttir bloggari , sem er mikil tískufyrirmynd , ásamt leikkonunni Clemence Poesy .
" Hildur les aðallega tímarit á borð við Vogue , Porter og Glamour og segist jafnframt heillast mun frekar af ljósmyndum tímarita en greinaskrifunum .
Aðspurð hvaða ljósmyndara hún líti upp til nefnir hún íslenska ljósmyndarann Silju Magg .
Hún segist hafa mestan áhuga á því að mynda fólk en dreymir um að mynda dýralíf í Afríku og ætlar sér að verða ljósmyndari í framtíðinni .
