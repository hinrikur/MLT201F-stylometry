Flugfélagið American Airlines þurfti að fresta mörgum ferðum á þriðjudagskvöld í kjölfar þess að iPad-smáforrit , sem flugstjórar fyrirtækisins styðjast við , hrundi .
Forritið var tekið í gagnið árið 2013 og geymir umtalsvert magn leiðbeiningarbæklinga og upplýsinga sem flugmenn þurfa iðulega að hafa með sér á ferðalögum .
Nánar tiltekið er um að ræða 16 kíló af leiðbeiningarbæklingum og því ljóst að forritið getur sparað umtalsverðan burð og pláss .
Það er jafnframt notað til þess að dreifa upplýsingum á borð við flugáætlanir til starfsmanna fyrirtækisins .
Forritið hrundi hins vegar nú á þriðjudag og það varð til þess að iPad-spjaldtölvur margra flugmanna American Airlines virkuðu ekki .
Það gerði að verkum að þeir gátu ekki tekið á loft .
" Flugmaðurinn hóf að tala í talstöðina og sagði að iPad aðstoðarflugmannsins hefði óvænt slökkt á sér og virkaði ekki .
Það sama gilti um hans eigin spjaldtölvu og allra annarra í 737-flota American Airlines , " hefur fréttasíðan Quartz eftir einum farþega .
" Flugmennirnir virtust furðu lostnir .
" Talsmaður American Airlines sagði skömmu eftir bilunina að tafir hefðu verið á nokkrum ferðum vegna bilunar í hugbúnaði í iPad flugstjóra .
" Í sumum tilvikum þurftu vélarnar að snúa aftur að hliðinu til þess að komast í þráðlaus net og laga bilunina .
Við biðjumst afsökunar á þessum óþægindum og kippum vandamálinu í liðinn eins fljótt og auðið er .
" Þegar þessi rafræna leið til að hýsa leiðbeiningar- og öryggisbæklinga var kynnt til sögunnar , stærði American Airlines sig af þeim jákvæðu áhrifum á umhverfið sem breytingin hefði í för með sér .
" Með því að losna við allan pappírinn spara flugvélar okkar að minnsta kosti 400.000 gallon af bensíni og 1,2 milljónir dollara í bensínkostnað á ári , " sagði yfirmaður öryggissviðs fyrirtækisins , David Campbell .
" Við erum með meira en 8.000 iPada og hver og einn þeirra hýsir meira en 3.000 blaðsíður af pappír sem hver einasti flugstjóri burðaðist með áður .
Við höfum með öðrum orðum losað okkur við 24 milljónir blaðsíðna .
" Þessi bilun varð í sama mánuði og öryggisfyrirtæki í Bandaríkjunum vöruðu við möguleikanum á því að brjótast inn í flugstjórnartæki véla í gegnum wi-fi-tengingar þeirra .
" Nútímaflugvélar eru í auknum mæli tengdar netinu .
Þessi samtenging þeirra getur auðveldað utanaðkomandi aðgang að flugstjórnartækjum þeirra .
" 