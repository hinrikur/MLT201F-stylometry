Keppnirnar Sterkasti maður Íslands í léttari þyngdarflokkum og Stálkonan fara fram við Kaffivagninn úti á Granda í Reykjavík á sjómannadaginn , 6. júní , kl. 13.00-15.00 .
Að sögn Hjalta Úrsusar Árnasonar , mótsstjóra , er von á góðri þátttöku á mótinu , sérstaklega í kvennaflokkunum .
" Núna lyfta allir en ekki bara lokaður hópur sérvitringa eins og áður var , " segir Hjalti .
Keppt verður í Sterkasti maður Íslands í karlaflokkunum í -105 kg og -90 kg og í Járnkonunni í þyngdarflokkunum -75 kg og +75 kg .
" Við verðum með þessar hefðbundnu aflraunagreinar , þ.e. hönd yfir hönd , Atlas-steina , sirkus-handlóð , bændagöngu og hleðslugrein , " segir Hjalti og bætir við að líklega muni keppendur hlaða salti eða kolum líkt og tíðkaðist við Reykjavíkurhöfn á árum áður .
Hann hvetur alla til að koma við og hvetja keppendur áfram .
Hægt er að fá að prófa keppnisgreinarnar í Eldingu , líkamsrækt í Varmá , Mosfellsbæ .
Áhugasamir þurfa þá að hafa samband við Hjalta áður .
Skráning og nánari upplýsingar koma fram á heimasíðunni www.aflraunir.is .
