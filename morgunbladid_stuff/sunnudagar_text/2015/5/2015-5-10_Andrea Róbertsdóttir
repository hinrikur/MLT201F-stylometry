Listinn yfir bækur í uppáhaldi er ótæmandi og ólíkar ástæður liggja að baki .
Ég var lesblind þegar ég var lítil en sigraðist á því sjálf með mikilli vinnu – eða sagan er betri þannig .
Ég er andlega snobbuð manneskja sem hugsar og sér í litum og mynstri .
Lestur var mikið harðlífi fyrir mig í æsku og engin bók hefur haft einhver varanleg áhrif á mig .
Metnaður að fá 11 í einkunn ( af 10 mögulegum ) í skóla hefur verið mikill í seinni tíð og því hef ég lesið námsbækur í döðlur .
Síðan hef ég á tilfinningunni stundum að ég sé eini Íslendingurinn sem les alla leiðbeiningabæklinga sem fylgja tækjum og tólum .
Staðan á toppstykkinu hverju sinni skiptir miklu máli í þessu samhengi og sykursætustu minningarnar af lestri tengjast bókum sem létta mér lífið og hjálpa mér að velja mér jákvætt viðhorf .
Það er óhætt að segja að sjálfshjálparbækur eru margar hverjar stútfullar af sama söngnum – en það er ástæða fyrir því að frasar eru frasar ! Ég hamast við að vera góð manneskja og uppbyggjandi heilafóður í formi sjálfshjálparbóka og gott grín með Hugleiki Dagssyni kemur upp í hugann þegar kemur að bókum í uppáhaldi .
Ég er sko kona andstæðna .
Draumalandið hans Andra Snæs hafði einnig áhrif á mig en síðan hef ég farið í eina pílagrímsferð vegna bókar .
Það var á Strandir eftir að hafa lesið Þar sem vegurinn endar eftir Hrafn Jökuls og það var ekki verra að vera boðið í lambalæri þar á bæ við komuna vestur .
Að skrifa bók og fá að gefa út bók , eins og ég hef gert , er mjög góður skóli .
Síðan kemst ég ekki hjá því að nefna klístruðustu bókina á heimilinu sem er gamla góða matreiðslubókin sem ég fékk þegar ég var við nám í Húsmæðraskólanum .
Bækur og myndaalbúm taka meira pláss en netheimar – en rokka ! 