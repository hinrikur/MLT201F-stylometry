Það verður spennandi að sjá hvort að nýjasta prinsessa Breta sem beðið hefur verið eftir með mikilli eftirvæntingu , Karlotta Elísabet Díana , muni hafa áhrif á stúlknanöfn ársins og næstu ára og litlar Karlottur dúkki upp um allar trissur .
Amma hennar , Díana heitin prinsessa af Wales , hafði víðlíka áhrif í kringum 1980 þegar hún giftist Karli Bretaprinsi .
Ekki aðeins í Bretlandi heldur víða um heim og var Ísland ekki undanskilið .
Ári eftir heimsbyggðin fylgdist með Díönu ganga í það heilaga árið 1981 voru aldrei fleiri stúlkur skírðar Díana hérlendis og það gilti um næsta ár á eftir .
Nafnið er þó enn í dag sjaldgæft þrátt fyrir að Díönum hafi fjölgað á þessum tímamótum en greinilegt er að ekki aðeins Íslendingar geta haft áhrif á nafngiftir .
Þá má benda á að stúlkum sem nefndar hafa verið Díana hefur lítillega fækkað eftir að hún lést .
Erlendis hefur verið bent á að Katrín , hertogaynja af Cambridge og tengdadóttir Díönu , hafi haft áhrif á nafngiftir þar í landi en hérlendis er ekki að sjá sterk tengsl þar á milli , enn sem komið er að minnsta kosti .
Meira um nafnið : Nafnið Díana kom fyrst fyrir á 3. áratugnum hérlendis .
Nafnið er komið úr rómverskri goðafræði þar sem Díana var gyðja mánans og veiða .
Hjá Grikkjum kallaðist hún Artemis .
Talið er að uppruni nafnsins sé af sama stofni og guð ; Deus .
