Það er augljóst að knattspyrnukappinn Arnór Guðjohnsen hefur haft bein áhrif á vinsældir nafnsins Arnórs hérlendis .
Nafnið hafði ekki verið svo algengt árin áður en hann náði hápunkti ferils síns með knattspyrnuliðinu Anderlecht í Belgíu en á 9. áratugnum komst Arnór í þá einstöku stöðu að verða belgískur meistari , vera útnefndur besti leikmaður deildarinnar og enda sem markakóngur deildarinnar .
Og nafngiftir létu ekki á sér standa en Arnórar í landinu margfölduðust í kringum þessa glæstu tíma árið 1987 .
Þannig má nefna að milli 1981 og 1985 voru 17 drengir nefndir Arnór en 1986-1990 hlaut 71 drengur nafnið .
Þessar vinsældir nafnsins hafa haldist og bæst í jafnt og þétt .
Meira um nafnið : Nafnið er sett saman af fuglinum örn og Þór sem vísar að sjálfsögðu til þrumuguðsins Þórs en nafnið hafa íslenskir karlmenn borið frá því að búseta hófst í landinu .
