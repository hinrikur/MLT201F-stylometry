Ásgeir Sigurvinsson er einn ástsælasti íþróttamaður landsins og varð yngstur allra til að verða landsliðsmaður Íslands í knattspyrnu 17 ára gamall .
Í kringum 1980 rann upp hans gullaldarskeið þegar hann , eftir að hafa leikið í átta ár með Standard Liege í Belgíu , fór til stórliðsins Bayern München árið 1981 .
Það sama ár tútnaði hópur smábarna sem hétu Ásgeir ansi mikið út en á 60 ára tímabili höfðu aldrei fleiri verið nefndir Ásgeir á einu ári eða 30 drengir .
Sjö árum áður höfðu til dæmis aðeins átta ungbörn heitið Ásgeir .
Þrátt fyrir að nafnið sé því ekki sjaldgæft er afgerandi toppur í kringum félagaskipti hans , sem vöktu mikla athygli og aðdáun .
Meira um nafnið : Ásgeir þekkist á Íslandi frá upphafi byggðar .
Það þekkist einnig í Danmörku og Noregi á miðöldum og er seinni tíma nafn í Svíþjóð .
Nafnið útleggst " vopn goðanna " .
