Rannsóknum á flestum sviðum vísinda fleygir ört fram .
Meðal þess heitasta á sviði næringar- og læknisfræði þessi misserin er áhrif eðlilegrar örveruflóru í meltingarvegi á starfsemi líkamans .
Rannsóknir hafa sýnt að breytingar á örveruflóru músa virðast breyta hegðun þeirra .
Vísindamenn við California Institute of Technology ( Caltech ) gætu nú hafa komist nær ástæðu slíkra atferlisbreytinga .
Álitið er að allt að 90% alls serotonins sé framleitt í meltingarvegi og að ýmsir algengir sjúkdómar geti raskað þeirri framleiðslu , t.d. beinþynning og hjartasjúkdómar .
Í rannsókn vísindamannanna kom fram að mýs án allra örvera í meltingarvegi framleiddu allt að 60% minna serotonin í meltingarvegi sínum en mýs sem höfðu eðlilega örveruflóru .
Serotonin er eitt mikilvægasta taugaboðefni líkamans og er gjarnan tengt vellíðan og hamingju .
Serotonin er einnig undirstaða virkni margra algengra geðlyfja og gæti uppgötvun vísindamannanna því haft mikið vægi þegar fram í sækir og bætt virkni slíkra lyfja .
