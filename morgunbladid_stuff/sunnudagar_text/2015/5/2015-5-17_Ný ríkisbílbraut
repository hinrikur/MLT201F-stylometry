" Nýtísku bíllinn getur nú náð 180 kílómetra hraða á klukkustund , án þess að farþegum stafi nokkur hætta af .
En til þess þarf hann að hafa sjerstakar brautir .
Þess vegna hefir þýska stjórnin ráðist í að veita fje til að leggja hinar svonefndu ríkisbílbrautir .
" Þessi merku tíðindi mátti lesa um í Morgunblaðinu 17. maí 1935 .
" Á næstu árum á að leggja yfír Þýskaland net af nýtísku hættulausum bílbrautum , sem eiga að verða til eflingar ekki aðeins innanlandsbílferðum , heldur einnig langferðum í bílum landa á milli , " segir ennfremur í fréttinni .
" Áætlanir og teikningar viðvíkjandi þessum brautum er nú þegar búið að gera , og verkið hafið fyrir rúmu ári .
Í fyrrahaust var fyrst byrjað á ríkisbílbrautinni milli Frankfurt og Heidelberg .
Í fyrravor var byrjað á að byggja bílbraut suður frá München og aðra norður frá Berlín og þriðju frá Köln til Düsseldorf .
Auk þess mun Austur-Prússland einnig fá bílbraut .
Það , sem mestum örðugleikum veldur við lagningu hinna nýju ríkisbílbrauta , er að forðast allar krossgötur á sömu hæð , þ. e. að bílbrautin má hvergi mynda beinar krossgötur við aðra vegi og járnbrautir .
" 