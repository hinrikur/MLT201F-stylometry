Íris Marelsdóttir , sjúkraþjálfari og leiðsögumaður , er höfundur bókarinnar Gönguleiðir að Fjallabaki sem er nýútkomin hjá Máli og menningu .
Í bókinni er sagt frá 12 fjölbreyttum og spennandi gönguleiðum .
Með hverri þeirra er birt kort og ýmsar gagnlegar upplýsingar fyrir ferðalanga .
Leiðirnar í bókinni eru flestar tveggja daga gönguferðir og eiga það sameiginlegt að liggja um það svæði sem kallað er " að Fjallabaki " sem er sá hluti hálendis Íslands sem er norðan Mýrdalsjökuls norður til Landmannalauga og Hrauneyja .
Á þessu svæði er fjölbreytni náttúrunnar engu lík .
Bókin ætti að vera fengur fyrir náttúruelskandi fjallageitur sem vilja fá nýjar hugmyndir að helgarferðum með fjölskyldu og vinum .
