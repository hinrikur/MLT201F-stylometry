Ingunn Ásta Sigmundsdóttir , kennari í Háteigsskóla , og Jón Ívar Ólafsson , einkaþjálfari í World Class , eða Ásta og Jónsi eins og þau eru kölluð , eru bæði önnum kafin en gefa sér tíma til að fara út að hjóla , fara í sund og út að leika með börnunum sínum þremur , Sylvíu Kristínu 4 ára , Anítu Kristínu 5 ára og Ívari Inga 7 ára .
Þeim finnst líka gott að eyða tíma inni við lestur og eldamennsku .
Sjónvarpsþátturinn sem allir geta horft á ? Við horfum á Fyndnar fjölskyldumyndir og Wipeout .
Maturinn sem er í uppáhaldi hjá öllum ? Það sem er í uppáhaldi er íslenskt lambakjöt , salat og nýbakað brauð með smjöri .
Skemmtilegast að gera saman ? Okkur finnst gaman að fara út að hjóla , skreppa í sund og hitta skemmtilegt fólk .
Við prófum líka reglulega nýja leikvelli víðs vegar um borgina , börnunum finnst það mjög gaman .
Borðið þið morgunmat saman ? Já , við borðum morgunmat saman alla morgna .
Hvað gerið þið saman heima ykkur til dægrastyttingar ? Við lesum mikið bækur og leikum okkur , horfum á sjónvarpið og eldum góðan mat .
Er komið plan fyrir sumarið ? Við erum að æfa okkur í að plana sem minnst fram í tímann og ætlum fyrst og fremst að hafa það notalegt saman dags daglega .
Við hlökkum líka mikið til eyða tíma með ættingjum sem búa erlendis og eru að koma hingað í frí .
