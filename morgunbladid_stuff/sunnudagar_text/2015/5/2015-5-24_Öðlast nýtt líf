Steingrímur Eyfjörð opnar sýningu á verkum sínum í Kunstschlagerstofu í dag , laugardag , kl. 14 og stendur sýningin til 4. júní .
" Kunstschlager hefur komist á snoðir um splunkuný verk Steingríms Eyfjörðs eða öllu heldur gömul verk sem öðlast hafa nýtt líf .
Líkt og í fyrri verkum sínum færir Steingrímur persónulega reynslu sér í nyt og til verða verk sem nátengd eru aðstæðum og hugarástandi listamannsins hverju sinni , " segir m.a. í tilkynningu .
Í dag tekur Kunstschlager jafnframt við D-sal Hafnarhússins og verður með sex sýningar þar í sumar .
Fyrsta sýningin verður opnuð í dag kl. 14 og stendur til 6. júní en hver sýning stendur í tvær vikur .
Listamenn sem sýna verk sín að þessu sinni eru þeir Baldvin Einarsson , Guðmundur Thoroddsen og Örn Alexander Ámundason .
