Drög að endurminningum eins af risum kvikmyndasögunnar , Orsons Welles , fundust á dögunum í skjölum sem sambýliskona hans til margra ára , Oja Kodar , sendi háskólanum í Michigan .
Þrír áratugir eru síðan leikstjórinn sálaðist .
Titill téðra endurminninga mun vera Játningar eins manns bands ( Confessions of a One-Man Band ) en þar útskýrir Welles víst hvers vegna honum tókst ekki að ljúka við allmargar kvikmyndir á ferlinum en hann var löngum upp á kant við ráðamenn í Hollywood .
Í endurminningunum , sem eru vélritaðar með handskrifuðum athugasemdum , fjallar Welles meðal annars um vin sinn og óvin á köflum , Ernest Hemingway , eiginkonu sína , Ritu Hayworth og kvikmyndagerðarmanninn D.W .
Griffith .
Að sögn þeirra sem skoðað hafa handritið er það hvergi nærri birtingarhæft enda aðeins um drög að ræða .
Það breytir samt ekki því að fræðimenn sem hafa áhuga á lífi Welles þykjast hafa himin höndum tekið .
