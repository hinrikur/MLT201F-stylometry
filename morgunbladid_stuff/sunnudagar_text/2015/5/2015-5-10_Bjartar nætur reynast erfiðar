Nú þegar sú stund nálgast að sólin varla sest verður bæði stöðugt auðveldara að vakna á morgnana en einnig erfitt að fara að sofa stundum og jafnvel er vaknað of snemma á sumum heimilum .
Börnum reynist stundum erfitt að skilja af hverju það er nauðsynlegt að fara að sofa þegar það er ennþá " dagur " og rífa sig svo jafnvel upp löngu áður en dagur er í raun runninn upp .
Á kvöldin getur verið gott að hafa alltaf sömu rútínu svo þau skynji betur að það er kominn háttatími þrátt fyrir sólina ; lesa , fara í bað , hlusta á útvarpssögu eða annað og þá er ráð að reyna að myrkva herbergið eins mikið og hægt er .
Þó er það fyrst og fremst að myrkva herbergið aukalega yfir sumartímann og oft duga myrkvunargluggatjöld ekki nógu vel því það skín inn meðfram köntunum .
Þannig má setja upp tímabundna sólarfilmu á rúðurnar sem er glær að sjá utan frá en dempar birtuna talsvert en slíka filmu má meðal annars panta á netinu .
