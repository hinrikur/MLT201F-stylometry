Framleiðandi í Hollywood sagði leikkonunni Maggie Gyllenhaal að hún , 37 ára að aldri , væri of gömul til að leika ástkonu 55 ára leikara í kvikmynd .
Gyllenhaal sagði í viðtali við The Wrap að það hefði verið mikið áfall að heyra þetta en síðan hefði henni þótt þetta hlægilegt .
" Það eru margir hlutir sem eru virkilega svekkjandi við að vera leikkona í Hollywood , sem koma mér stöðugt á óvart , " sagði hún .
" Mér leið illa , síðan varð ég reið og svo fór ég að hlæja , " sagði hún um viðbrögðin við því að hún væri of gömul .
Það að fá yngri leikkonur til að leika á móti miklu eldri mönnum hefur tíðkast lengi í Hollywood .
Til dæmis var Kim Novak helmingi yngri en hinn fimmtugi James Stewart í Vertigo .
Nýtt dæmi er úr mynd Woodys Allen frá 2014 , Magic in the Moonlight , en 28 ára aldursmunur er á Emmu Stone og Colin Firth sem leika aðalhlutverkin .
Undantekning í Spectre Undantekningarnar eru til en nýju Bond-myndinni Spectre , hefur verið hrósað fyrir að fara aðra leið , en þar leikur hin fimmtuga Monica Bellucci á móti Daniel Craig , sem er 47 ára .
Reyndar eru hinar Bond-stúlkurnar , Léa Seydoux and Stephanie Sigman , tæplega þrítugar .
Á Cannes-kvikmyndahátíðinni kom í ljós að við gerð spennumyndarinnar Sicario var mikill þrýstingur frá framleiðendunum að breyta kyninu á aðalhlutverkinu , FBI-fulltrúa , sem Emily Blunt leikur .
Handritshöfundarnir náðu að standast pressuna en segja að þrýstingurinn hafi verið mikill .
Tölfræðin segir að konur voru aðeins í 12% aðalhlutverka í 100 stærstu myndunum í Bandaríkjunum árið 2014 .
Til viðbótar hafa aðeins 22% starfsfólks kvikmynda við 2.000 stærstu myndir síðustu 20 ára verið konur .
Gyllenhaal lét ekki uppi í viðtalinu um hvaða mynd eða leikara var að ræða .
Hún segist þó vona að smám saman sé Hollywood að verða betri vinnustaður fyrir konur .
" Margar leikkonur eru að gera stórkostlega hluti núna , að leika alvöru , flóknar konur .
Ég örvænti ekki og vonast eftir því að spennandi hlutir gerist .
" 