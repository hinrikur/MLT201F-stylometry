Carole Middleton , móðir Kate , birti nýlega fyrsta dálk sinn sem hún skrifar fyrir tímaritið Little London .
Hún skrifar þar um barnaafmæli , efni sem hún ætti að vita eitthvað um .
Hún rekur nefnilega fyrirtæki , með eiginmanni sínum , Michael , sem selur allt mögulegt tengt veislum .
Í þessum nýja pistli gefur hún nokkur ráð um hvernig eigi að halda barnaafmæli sem allir verði ánægðir með : Vertu með afmælið úti .
Það er frábært að fara í allskyns íþróttaleiki , ekkert er betra til að brenna upp alla þessa orku .
Ekki hræðast að gera þetta svolítið flott , hoppukastalar hafa alveg sérstakt aðdráttarafl fyrir börn .
Ekki reyna að finna upp hjólið .
Kakan ætti að vera miðpunktur veislunnar .
Víst er að margir muni hlýða ráðum hennar enda er hún prinsa- og prinsessuamma .
Það er hins vegar eftir að koma í ljós hvort Elísabetu drottningu þyki hoppukastalar passa vel við hlið hefðbundinna kastala .
