Þegar fjallað er um gagnsemi vatnsdrykkju er fólk stundum spurt hvort það vilji frekar að frumur líkama þess líkist vínberi eða rúsínu .
Svarið ætti óneitanlega að vera vínber því vísindamenn draga gjarnan upp mynd af rúsínunni til að lýsa frumum sem búa við vökvaskort .
Gott vökvajafnvægi er ómissandi fyrir starfsemi frumnanna , stuðlar að bættri meltingu , virkar sem " smurning " á liðamótin og ótal margt fleira .
En líkaminn þarf ekki bara einhvern vökva , heldur nóg af vatni .
Eintómu , kristaltæru og ósykruðu vatni .
Fyrir utan loft er vatn eitt það helsta sem mannslíkaminn þarf til að lifa af og of lítið vatn getur valdið þreytu , einbeitingarleysi og hausverk .
Vatnsinntaka líkamans þarf ekki að minnka mikið til að þessi einkenni geri vart við sig svo þegar fólk finnur hausverk getur vatnsglas fremur en verkjalyf komið til bjargar .
Margir eru hins vegar hrifnari af ávaxtasafa en kranavatni , en reyndin er sú að ólíkt heilum ávöxtum skortir safann trefjar , sem veldur því að sykurinn í safanum berst hraðar í blóðrásina en ella og því er vatn æskilegra .
Ef djús væri okkar eini vökvagjafi fengjum við allt of mikinn sykur í kerfið áður en vatnsþörf okkar væri fullnægt .
Síðan geta gosdrykkir með viðbættum sykri hægt á vökvaupptöku líkamans svo ekki sé minnst á saltaða eða koffínríka drykki sem auka frekar vökvaþörf líkamans en mæta henni .
Gott er að hafa vatnsbrúsa við höndina í sumar , hvort sem er í vinnunni eða í líkamsrækt .
Þótt djúsið sé gott er hreint vatn mun betri svaladrykkur .
