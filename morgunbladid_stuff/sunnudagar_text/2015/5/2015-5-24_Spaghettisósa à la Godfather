Þessa himnesku spaghettísósu galdraði Clemenza svo eftirminnilega fram í The Godfather .
Ánægjan með matinn í myndinni leynir sér ekki og munnurinn fyllist óneitanlega af vökva í hvert skipti sem maður horfir á atriðið .
Fyrir sex 2 msk ólífuolía 450 gr ítölsk pulsa , niðurskorin og afhýdd 1 msk saxaður hvítlaukur 1 ¼ bolli saxaður laukur 1 bolli þurrt rauðvín 1 dós niðursoðnir tómatar , heilir 1 dós tómat paste 1 msk þurrkuð basillauf örlítið salt örlítið sykur , ef vill Í stóran pott er ólífuolía hituð við miðlungs hita .
Pulsunni bætt út í og elduð vel eða þar til hún er alveg brún á litinn .
Bætið lauk og hvítlauk saman við og hrærið þar til laukurinn er orðinn vel sveittur .
Hrærið rauðvíninu þá út í .
Bætið við tómötunum og tómat-paste út í pottinn og hrærið .
Hreinsið það sem eftir var í dósunum úr með vatni og hellið í blönduna , þannig er allt úr dósunum nýtt og einnig er gott að bæta smá vatni við .
Setjið síðan basillaufin út í og kryddið eftir smekk .
Lækkið hitann í lægstu stillingu og hrærið af og til .
Látið malla í um 2 og hálfan klukkutíma en bætið vatni út í ef blandan fer að þykkna mikið .
Berið fram með spaghettí og ferskum parmesanosti .
