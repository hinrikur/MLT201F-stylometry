Einelti í æsku hefur alvarlegri áhrif á geðheilsu síðar á lífsleiðinni en ill meðferð af hálfu fullorðinna .
Þolendur eineltis eru einnig mun líklegri en börn sem hafa orðið fyrir illri meðferð til að sýna einkenni kvíða og þunglyndis , til að stunda sjálfskaðandi hegðun og til að íhuga sjálfsvíg .
Þá eru börn sem hafa orðið fyrir illri meðferð fullorðinna líklegri til að vera lögð í einelti af jafnöldrum sínum .
Þetta eru niðurstöður nýrrar breskrar og bandarískrar rannsóknar sem kynnt var á barnalæknaþingi í San Diego hinn 28. apríl sl. og birt í The Lancet Journal of Psychiatry Rannsóknin hófst árið 1991 og tók til 5.146 barna sem svöruðu spurningum um einelti , illa meðferð á heimili og almenn andleg heilsufarsvandamál .
Fjórir fimmtu hlutar aðspurðra komu frá Bretlandi en fimmtungur frá Bandaríkjunum .
Rannsakendur skilgreindu illa meðferð sem sérhverja líkamlega eða andlega illa meðferð , kynferðisofbeldi eða vanrækslu sem leiði til eða kunni að leiða til tjóns fyrir heilsu barnsins , viðreisn þess , þróun og reisn .
Kom rannsakendum á óvart Forvígismaður rannsóknarinnar , Dieter Wolke í Warwick-háskólanum í Coventry í Englandi , sagði niðurstöður hafa komið sér og samstarfsfólki sínu á óvart .
Hann bendir á , í viðtali við CNN , að niðurstöðurnar feli í sér ákall til yfirvalda að grípa til aðgerða .
Yfirvöld hafi í gegnum tíðina einblínt á að uppræta illa meðferð á börnum og ofbeldi gegn þeim heima fyrir en ættu einnig að líta á einelti sem alvarlegt vandamál sem krefjist þess að skólar , heilbrigðiskerfið og sveitarfélög komi í veg fyrir eineltismenningu , bregðist við henni eða stöðvi hana .
" Einelti er ekki skaðlaus manndómsvígsla eða óhjákvæmlegur hluti uppvaxtaráranna .
Það hefur alvarleg áhrif til langframa , " segir Wolke .
" Þess vegna er mikilvægt að skólar , heilbrigðisyfirvöld og aðrir aðilar vinni saman að því að koma í veg fyrir einelti og afleiðingar þess .
" Hann ítrekar að einelti sé samfélagslegt vandamál og líkir þolendum eineltis við dýr í búri .
" Kennslustofan er staður þar sem þú ert með fólki sem þú vilt ekki vera með og þú getur ekki flúið það ef eitthvað neikvætt gerist .
" Gerendur leita sér hjálpar Kolbrún Baldursdóttir sálfræðingur hefur haldið fjölmarga fyrirlestra og námskeið um forvarnir gegn einelti , úrvinnslu eineltismála fyrir starfsfólk skóla , íþrótta- og æskulýðsfélög og foreldra .
Hún skrifaði t.a.m. handbókina EKKI MEIR um eineltismál árið 2012 sem Skólavefurinn gaf út .
Í EKKI MEIR er ákveðið verklag rakið frá því að tilkynning berst og þar til máli lýkur .
Áhersla er lögð á markviss og kerfisbundin vinnubrögð .
Hún segir niðurstöður rannsóknarinnar í raun ekki koma sér á óvart .
Alvarlegar afleiðingar eineltis hafi lengi verið kunnar .
Á þeim 25 árum sem hún hafi starfað sem klínískur sálfræðingur hafi margir leitað til hennar vegna eineltis í æsku , bæði þolendur og gerendur .
" Gerendahópurinn hefur farið vaxandi eftir því sem umræðan hefur aukist í samfélaginu en meðal þeirra sem voru gerendur sem börn ríkir oft djúp eftirsjá á fullorðinsárum .
" Kolbrún segir mikilvægt að vera vakandi fyrir öllu ofbeldi sem börn kunni að verða fyrir , andlegu , líkamlegu og kynferðislegu .
" Barn sem er þolandi ofbeldis eins og t.a.m. ítrekaðs eineltis í skóla eða býr við óöruggar , ógnandi og jafnvel hættulegar aðstæður á heimili sínu hættir ekki bara að treysta umhverfi sínu heldur fer jafnvel að kenna sjálfum sér um .
Sjálfsmyndin brotnar niður og kvíði , vonleysi og depurð gera vart við sig .
Takist ekki að grípa inn í og stöðva ofbeldið fylgir kvíðinn og óöryggið þeim jafnvel út í fullorðinsárin og hefur áhrif á ákvarðanir og upplifun þeirra á lífinu og tilverunni til framtíðar .
" Verðum að byrja snemma Kolbrún segir að það sé mikilvægt að hefja forvarnastarf snemma .
" Ég vil að strax í leikskóla sé rætt við börn um samskipti , þ.ám .
stríðni og einelti .
Liður í fræðslunni er að fara ítrekað yfir samskiptareglur og hvaða hegðun og framkoma er ekki liðin .
Eins þarf að kenna þeim að láta fullorðinn vita ef einhver er að stríða eða hrekkja .
" Hún nefnir sem dæmi að hún hafi sýnt þriggja ára barnabarni sínu bókina EKKI MEIR .
Þrátt fyrir ungan aldur hafi stúlkan verið fljót að skilja og túlka teikningarnar í bókinni .
" Það sagði mér hversu snemma það er í rauninni hægt að byrja að ræða um jákvæð samskipti við börnin og hvað flokkast undir stríðni og einelti .
" Kolbrún er formaður Barnaheilla á Íslandi en samtökin eru að hrinda af stað Vináttuverkefni Barnaheilla sem er sérhannað fyrir leikskóla .
Vonir standa til að allir leikskólar á landinu geti innleitt verkefnið .
Ábyrgðin okkar allra Kolbrún vill benda á mikilvægi samvinnu foreldra annars vegar og skóla , íþrótta- og æskulýðsfélaga hins vegar .
" Ég hef ávallt hvatt stofnanir eins og skóla og félög til að upplýsa foreldra um forvarnarvinnu þeirra svo hægt sé að taka upp umræðuna á heimilunum á sama tíma .
Takist foreldrum og skóla barns þeirra að mynda góð og traust kynni gengur oft miklu betur að leysa vandamál komi þau upp síðar meir á ferlinum .
" Hún leggur áherslu á að ábyrgðin sé okkar allra , foreldra og allra þeirra sem vinna með börnunum .
Samvinna og góð samskipti þessara aðila sé lykilatriði til að ráðast gegn vandanum .
Margt áunnist en þó er enn langt í land Hún bendir á , að allir grunnskólar eigi að hafa viðbragðsáætlun samkvæmt reglugerð .
" Komi kvörtun um ofbeldi af einhverju tagi ríður á að bregðast strax við og gera það af festu og fagmennsku .
Margt hefur breyst til batnaðar í okkar samfélagi bæði í skólum og á vinnustöðum .
Enn er þó langt í land .
Inn á mitt borð koma mál bæði barna og fullorðinna sem upplifa ofbeldi sem stofnunin hefur ekki tekið á nema að litlu leyti eða af veikum mætti , segir hún og bætir við að oft viti stjórnendur ekki hvernig taka beri á málinu þó svo að þeir vilji það .
" Þessi mál taka á , líka okkur sem eigum langan feril sem fagfólk .
Stundum finnur maður til mikils vanmáttar í þessum málum , þá helst þegar maður skynjar að ekki er verið að taka á málunum , þau jafnvel hunsuð eða þögguð .
" Fræddi allt Breiðholtið Spurð út í mögulegar aðgerðir stjórnvalda bendir hún á að einstaka sveitarfélög hafi veitt fé í formi styrkja til að hjálpa til í þessum málum .
" Sjálf hef ég í boði Hverfisráðs Breiðholts og Reykjavíkurborgar farið með fræðslu til allra starfsmanna leik- og grunnskóla í Breiðholti .
Ég vona sannarlega að það hafi skilað sér til sem allra flestra .
Æskulýðsvettvangurinn , sem samanstendur af Landsbjörg , skátunum , UMFÍ og KFUM og K , var jafnframt í samstarfi við mig með EKKI MEIR og fórum við Ragnheiður Sigurðardóttir verkefnastjóri í hringferð um landið og héldum fjölda fræðslufunda með áhugasömu fólki í ýmsum geirum .
Flestir vilja koma þessum málum í lag enda auðvelt að setja sig í spor þeirra sem verða fyrir einhvers konar ofbeldi .
" Ástæða til að hafa áhyggjur Linda Dögg Hólm er ráðgjafi Geðhjálpar .
Hún segir niðurstöður Wolkes í raun ekki koma mikið á óvart .
Þegar séu til fjölmargar rannsóknir íslenskar og erlendar , sem bendi til orsakatengsla á milli eineltis í æsku og geðraskana á fullorðinsárum .
Hins vegar séu það nýjar upplýsingar að einelti hafi verri áhrif á sálarlífið en ill meðferð á heimili .
" Rannsóknin sýndi líka að 40% þeirra sem urðu fyrir einelti höfðu einnig orðið fyrir illri meðferð á heimilinu .
Það er ótrúlega hátt hlutfall , í raun sláandi hátt og gefur manni ástæðu til að hafa áhyggjur .
Eins að einelti hafi varanleg áhrif á sjálfstraust og gefi börnum brenglaða sjálfsmynd .
" Linda framkvæmdi könnun á vinnustað sínum , Geðhjálp , á tímabilinu janúar til október 2014 .
Hún spurði 95 einstaklinga sem leituðu til hennar á tímabilinu vegna ýmissa geðrænna vandamála hvort þeir hefðu orðið fyrir einelti .
" Í ljós kom að 30% af þeim sem komu til mín höfðu lent í einelti sem börn .
30% af þeim komu vegna félagskvíða , kvíða eða þunglyndis .
" Brengluð sjálfsmynd eltir Hún kveðst ekki geta fullyrt um orsakatengsl þar á milli en þessir einstaklingar glími augljóslega við vandamál sem talin séu afleiðingar eineltis .
" Þessar niðurstöður mínar undirstrika klárlega að einelti hafi áhrif á geðheilsu .
Aðstæður þar sem fólk þróar með sér brenglaða sjálfsmynd og lítið sjálfstraust auka líkur á andlegum veikindum á fullorðinsárum .
" Hún er sammála þeirri skoðun Wolkes að einelti sé alvarlegt heilsufarsvandamál sem taka þurfi föstum tökum .
" Þessi málaflokkur og áhrif eineltis hefur ekki fengið nægilega umfjöllun .
Einelti er visst form af áfalli sem börn ganga í gegnum .
" Þarf betra aðgengi Linda bendir á , að fólk sem glími við andlega vanheilsu á fullorðinsárum vegna eineltis hafi ekki fengið aðstæður til að vinna í vanlíðuninni .
" Sálfræðiþjónusta er t.a.m. ekki niðurgreidd á Íslandi .
Sálfræðingar taka vissulega almennt á afleiðingum eineltis en við sitjum nú þegar uppi með afleiðingar eineltis þegar fólk glímir við afleidd heilsufarsvandamál á fullorðinsárunum .
Við þurfum þess vegna að gera sálfræðiþjónustu aðgengilegri .
Margir koma einmitt til mín þar sem þeir hafa ekki efni á almennri sálfræðiþjónustu , " segir hún og bætir við að ráðgjöf Geðhjálpar sé ókeypis .
