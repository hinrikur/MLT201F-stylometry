Það eru sterk merki um að knattspyrnuhetjan Eiður Smári Guðjohnsen hafi haft mikil áhrif á nafngiftir drengja því um það leyti sem hans frægðarsól skein sem hæst snarfjölgaði þeim börnum sem fengu nafnið Eiður og nokkrir hnokkar fengu jafnvel tvínefnið Eiður Smári .
Fyrsta Eiðs-sprengjan var árið 1996 en það er eitt fyrsta frægðaraugnablik Eiðs Smára þegar öll þjóðin fylgdist með honum og Arnóri Guðjohnsen föður hans spila landsleik gegn Eistlandi í Tallinn og vera þar með fyrstu íslensku feðgarnir til að spila saman í landsleik .
Árið 2004 verður einnig skyndileg og snör fjölgun á Eiðum á landinu en það ár er ákveðinn toppur á ferli Eiðs Smára .
Bæði var hann fyrsti knattspyrnumaðurinn til að vera valinn íþróttamaður ársins í 17 ár , hann skrifaði undir nýjan fjögurra ára samning við Chelsea og skoraði fyrra mark Íslands í sigri á Ítölum á Laugardalsvellinum frammi fyrir 20.000 manns .
Eiður Smári var mikilsháttar leikmaður fyrir Chelsea og skoraði meðal annars mikilvægt mark og lagði upp annað í sigri Chelsea á CSKA Moskvu í Meistaradeild Evrópu .
Nafnið varð einkar vinsælt næstu árin og fækkar Eiðs-nafngiftum ekki að ráði fyrr en í kringum 2009 en þá hættir Eiður Smári að spila með Barcelona .
Meira um nafnið : Nafnið Eiður kemur fyrir í Landnámu og Íslendingasögum .
Hins vegar kemur það ekki fyrir í manntölum fyrr en 1855 og voru þá aðeins 2 karlmenn sem báru það .
Deildar meiningar eru um uppruna nafnsin .
Sumir telja það einfaldlega þýða " svardagi " .
Aðrir telja það dregið af írska kvenmannsnafninu Aedh sem er samsvarandi forngríska nafninu Eðna og keltneska sólguðsnafninu Aodh sem þýðir " eldur " .
