Árleg bókmenntahátíð í Gautaborg verður haldin 22. til 27. september næstkomandi .
Að þessu sinni verða ungverskar bókmenntir í sviðsljósinu , en einnig verður íslenskum rithöfundum gefinn gaumur í dagskrárlið sem kallast Raddir frá Íslandi .
Í þeirri dagskrá munu Arnaldur Indriðason , Árni Þórarinsson , Auður Ava Ólafsdóttir , Einar Már Guðmundsson , Einar Kárason , Jón Kalman Stefánsson , Andri Snær Magnason , Gerður Kristný , Sigurbjörg Þrastardóttir , Áslaug Jónsdóttir , Þórarinn Leifsson , Bergrún Íris Sævarsdóttir , og Jónína Leósdóttir lesa upp úr verkum sínum og ræða þau , en einnig tekur Jóhanna Sigurðardóttir þátt í dagskránni með Jónínu .
Fleiri norræn stórskáld verða á hátíðinni , þar á meðal Henning Mankell , Åsa Larsson , Jan Guillou , Märta Tikkanen og Sólrún Michelsen og þar verður líka ungverski rithöfundurinn Péter Esterházy í tilefni af því að hátíðin er helguð ungverskum bókmenntum að hluta , en alls gera aðstandendur ráð fyrir því að um 2.000 rithöfundar geri sér ferð á bókmenntahátíðina .
Einnig verður sérstök áhersla lögð á tjáningarfrelsi á hátíðinni .
