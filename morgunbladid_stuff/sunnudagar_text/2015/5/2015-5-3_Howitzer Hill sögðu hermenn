Í málvísindum rétt eins og öðrum fræðigreinum velur fólk hvað sitt fræðisviðið .
Um örnefnafræði í þessu sambandi segir Hallgrímur að fræðimenn í ýmsum greinum hafi hingað til verið uppteknir af hinum klassísku örnefnum íslenskra sveita sem vissulega séu fjársjóður .
Sjálfur kveðst Hallgrímur hins vegar sérstaklega hafa lagt sig eftir örnefnum í þéttbýli , ungum og óformlegum .
Hafi meðal annars kannað gögn um elstu tíð Reykjavíkur sem kaupstaðar og hvernig nöfn urðu til þar .
Fróðlegt sé að skoða hvernig dönsk og íslensk nöfn bítast um hylli fólks en Reykjavík var hálfdanskur bær eða meira á tímabili .
" Á 20. öldinni verður svo bærinn hálfenskur meðan Bretar og Bandaríkjamenn sitja í hernámi .
Þá virðist hafa verið tvöfalt nafnakerfi við lýði að miklu leyti því hermennirnir höfðu sín sérstöku nöfn yfir staði á höfuðborgarsvæðinu .
Meira að segja var gefið út sérstakt kort með þessum nöfnum .
Þar heitir t.d. Breiðholt Arlington Hill , Arnarnesvogur hét Puffin Bay og Öskjuhlíð hét Howitzer Hill , " segir Hallgrímur .
" Svo hef ég líka mikinn áhuga á alþýðuörnefnum .
Það eru nöfn sem verða til í ákveðnum hópum og lifa yfirleitt stutt .
Þessi nöfn lenda sjaldan á prenti heldur eiga sér bara ákveðinn stað og stund og hverfa svo .
Stundum verða þessi nöfn þó viðtekin og lifa áfram .
Hallærisplanið gæti verið dæmi um þetta og líka uppnefnið Næpan á Landshöfðingjahúsinu í Þingholtunum .
" 