Bókaútgáfan Hólar hefur gefið út bókina Kveikjur eftir Bolla Pétur Bollason , sóknarprest í Laufási .
Í bókinni eru 40 smásögur , en Bolli lýsir því í inngangi bókarinnar að sögurnar séu dæmisögur sem ætlaðar séu sem grundvöllur fyrir nútímalegar hugleiðingar um margt það sem lífið hafi upp á að bjóða .
Í sögunum er meðal annars tæpt á þjóðfélagsmálum á borð við fátækt , einelti , ofbeldi , siðferðilegum álitamálum og tilvistar- og tilgangsspurningum .
Hverri sögu fylgir ritningarvers og í lok hverrar sögu eru spurningar tengdar efni sögunnar sem umræðukveikjur .
Bókina skreyta ljósmyndir eftir Völund Jónsson .
