Á ársfundi Íslandsstofu sem haldinn var í vikunni hlaut fyrirtækið UNA skincare viðurkenningu fyrir bestu markaðs- og aðgerðaáætlunina í verkefninu Útflutningsaukning og hagvöxtur ( ÚH ) .
Einnig fór fram á fundinum útskrift fyrirtækja sem luku ásamt UNA skincare áðurnefndu verkefni sem hefur það markmið að aðstoða starfsfólk fyrirtækja sem stefna á alþjóðamarkað við gerð markaðs- og aðgerðaáætlunar .
Rúmlega 200 fyrirtæki hafa frá upphafi tekið þátt í verkefninu sem hefur verið haldið úti í 25 ár .
Skref á erlenda markaði Í ár luku sjö fyrirtæki við gerð áætlunarinnar sem unnin er á sjö mánaða tímabili .
Starfsfólk Íslandsstofu hitti fulltrúa fyrirtækjanna einu sinni í mánuði , tvo daga í senn og fengu þeir aðstoð ráðgjafa við vinnuna auk þess sem haldnir eru fyrirlestrar .
Íslandsstofa hefur verið í samstarfi viðskiptafræðideild Háskóla Íslands vegna verkefnisins .
Fá nemar í alþjóðamarkaðssetningu tækifæri til að koma inn í verkefni og taka þátt í starfinu .
UNA skincare hefur nú þegar stigið fyrstu skrefin á erlendum markaði en fyrirtækið þróar og framleiðir náttúrulegar húðvörur .
Þær innihalda einstök lífvirk efni , einangruð úr íslenskum sjávarþörungum .
Rannsóknir hafa staðfest að vörurnar hafa mjög jákvæð áhrif á húðina .
Margir þátttakendur og samstarfsaðilar Fyrirtæki sem hafa tekið þátt í ÚH eru af öllum stærðum og gerðum .
Þar má nefna fyrirtæki á borð við Össur og Marel sem tóku þátt í upphafi .
Einnig Mentor , True North , Jarðböðin , TrackWell , Sæmark , Batteríið Arkitektar , Mannvit og Nóa Síríus .
Sum fyrirtækin eru ung og að stíga fyrstu skrefin á erlendan markað , önnur eru rótgróin og hafa verið í útflutningi um hríð en vilja bæta starf sitt .
Samstarfsaðilar Íslandsstofu í verkefninu eru Samtök iðnaðarins , Nýsköpunarsjóður atvinnulífsins , Félag kvenna í atvinnulífinu og Landsbankinn .
sbs@mbl.is 