" Hér viljum við reisa norðurljósa- og stjörnuskoðunarstöð á Haugunum austan við Helgafell og Eldfell .
Staðsetningin er nógu austarlega til að það sjáist til Heklu í norðri , nógu ofarlega til að hafa góða landsýn til Íslands og á haf út og að endingu er staðsetningin í besta " skjólinu " frá ljósmenguninni frá bænum þegar rökkva tekur , " segir Davíð Guðmundsson , formaður Stjörnuskoðunarfélags Vestmannaeyja ( SFV ) , sem hyggur á framkvæmdir .
Félagið fékk styrk frá Vestmannaeyjabæ úr verkefninu Viltu hafa áhrif en í styrkumsókninni kemur meðal annars fram að félagið þarf aðstöðu utan bæjarmarkanna til stjörnu- og norðurljósaskoðunar .
Bent er á að sett hefur verið upp svipuð aðstaða að Hótel Rangá .
Stjörnuskoðunarstöðin þar hefur slegið í gegn meðal gesta og ferðamanna á Suðurlandi .
" Við höfum helst horft til Hauganna með aðstöðu til stjörnuskoðunar .
Um er að ræða 20 til 30 fm hús með opnanlegu þaki , sem nýtast myndi félaginu , skólasamfélaginu og ferðamönnum sem dvelja vilja næturlangt í Vestmannaeyjum og njóta norðurljósa og stjarna .
Áætlaður kostnaður er á bilinu 10 til 12 milljónir .
Gert er ráð fyrir að félagsmenn yrðu virkjaðir við uppbyggingu hússins og því vinnukostnaði haldið í lágmarki .
Hér gefst einstakt tækifæri til að merkja Vestmannaeyjar sem helsta norðurljósaskoðunarstað landsins .
Við erum á algerum byrjunarreit í þessu verkefni og þó svo að við höfum rætt við bæjaryfirvöld þá er enn langt í land og hugmyndavinnan rétt að byrja .
Verkefnið er hinsvegar ótrúlega spennandi fyrir okkur í SFV , skólana og ferðaþjónustuna í Eyjum og hafa ferðaþjónustuaðilar sýnt verkefninu mikinn áhuga , " sagði Davíð .
omar@eyjafrettir.is 