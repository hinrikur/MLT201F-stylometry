Í nóvember síðastliðnum var þess minnst í Ósló með málþingi og tónleikum að 400 ár voru liðin frá fæðingu Hallgríms Péturssonar .
Á málþinginu var kynnt ný þýðing Arve Brunvoll á Passíusálmunum .
Brunvoll sagði frá þýðingunni í erindi sem hann nefndi " Kan Hallgrímur tale norsk ? Ei ny gjendikting " og ræddi tildrög þess að hann tók að þýða sálmana og fjallaði um glímu sína við að færa þá yfir á nýnorsku .
Arve Brunvoll er guðfræðingur og sálmaskáld og er dr. phil .
frá Háskólanum í Glasgow og Háskólanum í Bergen .
Hann var um skeið rektor við Norsk lærerakademi í Bergen og hefur gegnt ýmsum trúnaðarstörfum fyrir norsku þjóðkirkjuna .
Hin nýja þýðing Passíusálmanna á nýnorsku hefur titilinn Opp , mi sjel , for Herren kved .
Pasjonssalmar .
Gjendikta av Arve Brunvoll .
Formála skrifar Karl Sigurbjörnsson biskup þar sem hann kynnir Hallgrím , ævi hans og sálmakveðskap og einnig er stuttur formáli þýðanda .
Arve Brunvoll heimsótti Ísland síðastliðið sumar og fór á slóðir Hallgríms undir leiðsögn Karls Sigurbjörnssonar biskups og Steinunnar Jóhannesdóttur rithöfundar .
Þá fór hann einnig á fund Margrétar Eggertsdóttur , rannsóknarprófessors við Árnastofnun , sem er sérfræðingur í verkum Hallgríms Péturssonar .
Meðan á þýðingunni stóð naut hann ráðgjafar séra Sigurðar Pálssonar , fyrrv .
sóknarprests við Hallgrímskirkju .
Eide forlag gefur bókina út .
