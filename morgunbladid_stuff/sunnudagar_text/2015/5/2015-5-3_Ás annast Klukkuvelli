Nú í vikunni undirrituðu Haraldur Líndal Haraldsson , bæjarstjóri í Hafnarfirði , og Guðrún Þórðardóttir , formaður Áss styrktarfélags , þjónustusamning vegna búsetukjarna fyrir fatlað fólk við Klukkuvelli í Hafnarfirði .
Er þetta gert í krafti viljayfirlýsingar frá 2013 .
Samningurinn nýi skilar viðbót við þau búsetuúrræði sem fyrir eru í Hafnarfirði , en 10 heimili fyrir fatlað fólk eru nú þegar rekin af bænum .
Fyrirhugað er að Ás styrktarfélag haldi áfram áætlaðri uppbyggingu þegar nauðsynlegum undirbúningi næstu lóða er lokið .
Gert er ráð fyrir að sex manns búi á Kirkjuvöllum .
Nú standa yfir viðræður við Þroskahjálp um byggingu húsnæðis sem kemur í stað starfandi heimilis sem stenst ekki lengur þær kröfur sem gerðar eru .
Þá eru fleiri hugmyndir um búsetuúrræði fyrir fötluð ungmenni í farvatninu .
Guðlaug Kristjánsdóttir , formaður fjölskylduráðs Hafnarfjarðarbæjar , segir samninginn við Ás mikið fagnaðarefni , enda mikilvægt að fötluðu fólki bjóðist fjölbreytt búsetuform .
