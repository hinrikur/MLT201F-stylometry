Rómantík , pólitík og súkkulaðiseiðandi losti er einkennandi fyrir kvikmyndina Chocolat sem gerist árið 1959 .
Litla súkkulaðibúðin hennar Vianne og allt sælkeradekrið fær mann til að hrista hendur fram úr ermum og skella sér í bökunargallann .
16 msk mjúkt smjör ½ bolli hvítur sykur ½ tsk salt 60 gr. brætt dökkt súkkulaði 6 msk lífrænt kakó 2 msk uppáhellt espressó , við stofuhita 2 tsk vanilluduft 2 ½ bollar hafrar 1 bolli kókosmjöl Blandið smjöri , sykri og salti saman í hrærivél á miðlungshraða í um 1-2 mínútur eða þar til blandan verður ljós og létt .
Bætið brædda súkkulaðinu saman við , kakóinu , kaffinu og vanilluduftinu þar til vel blandað saman .
Setjið hafrana í matvinnsluvél ( eða blender ) þar til gróflega saxaðir .
Bætið höfrunum við út í súkkulaðiblönduna og blandið vel saman .
Kælið í um klukkutíma .
Skiptið blöndunni í 36 bita með því að nota tvær matskeiðar .
Setjið kókosmjölið á stóran disk .
Rúllið blöndunni í litlar kúlur og veltið kúlunum upp úr kókosmjölinu .
Kælið aftur í um tvær klukkustundir áður en borið er fram .
