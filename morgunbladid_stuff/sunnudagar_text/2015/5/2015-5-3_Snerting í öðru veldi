Eins og getið er um hér fyrir ofan byggist snertiflöturinn á tölvunni , músarflöturinn , á nýrri tækni sem Apple kallar Force Touch , en hefur líka verið kallað snertivél .
Það eru engir hnappar lengur við músarflötinn , líkt og hefur verið , enda má segja að flöturinn allur sé einn hnappur , en það eru skynjarar í hverju horni hans .
Þegar maður styður á flötinn finnst manni sem hann sé að svara , enda er lítill mótor í fletinum sem framkalla samsvarandi viðbragð .
Það er nánast eins og maður sé að ýta fingrinum í gegnum flötinn – frekar sérkennilegt til að byrja með , en venst fljótt .
Það er reyndar hægt að stilla snertiflötinni nýja svo að hann hagi sér eins og venjulegur músaflötur nánast að öllu leyti , en það borgar sig að gefa honum smátíma og eins að prófa mismunandi stillingar til að ná sem bestum tökum á honum .
Mér fannst flöturinn fullnæmur til að byrja með , allt val var í tómu rugli , enda búinn að vera með ýmsar gerðir af snertiflötum og suma ansi frumstæða – ég var eiginlega ekki viðbúinn því hve hann svaraði snertingunni vel .
Vélin bregst við á mismunandi hátt eftir því hve fast er þrýst á flötinn og til að mynda er hægt að hraðspóla bíómynd eð þrýsta fast á flötinn .
Mér fannst það líka sniðugt að ef ég þrýsti aðeins fastar á tengil í Safari með fingrinum þá birtist smámynd af viðkomandi vefsíðu og svo er það líka snjallt að hægt er að fá upp kort af heimilisfangi í dagbókinni með því að þrýsta fast á það .
