Hildur Sumarliðadóttir fatahönnuður segir hugmyndina að Dark Mood hafa kviknað í Listaháskólanum árið 2012 .
Þar vann hún að fatalínu og hannaði ólar sem fylgihlut .
" Ég heillaðist þá af " harnessum " sem fylgihlut og fann þarna að mig langaði að halda áfram með þetta hugtak og taka það lengra , " segir Hildur .
Línan er gerð bæði úr leður- og gúmmíólum sem hún bæði blandar saman og notar sitt í hvoru lagi .
" Hugmyndin að línunni er sprottin af því að mig langaði að gera fylgihluti sem maður getur sett á sig án þess að verða væminn .
Ég á sjálf mjög erfitt með að nota hálsmen og þess háttar án þess að finnast ég vera orðin " settleg " .
Þetta er aðeins meira " röff " og hugsað sem fylgihlutur fyrir hugrakka .
" Hún segir línuna innblásna af kvenkyns prakkaratöffara , snákum og stuðlabergi .
Hildur framleiðir línuna sjálf en hún er búsett í Kaupmannahöfn þar sem hún rekur vinnustofu ásamt öðrum hönnuðum .
Hún segir það bæði gaman og gefandi að hafa unnið línuna í höndunum .
" Ég elska að " vera á gólfinu " og nota hendurnar .
En stefnan er að senda þetta í framleiðslu á árinu , það er verið að skoða það .
" Aðspurð hvaðan nafnið á línunni sé komið segir Hildur það hafa komið til sín í ferlinu .
" Það er auðvitað pínu drungi yfir því , en það var bara það rétta .
Ég er ekkert fyrir það að sykurhúða hlutina .
" Hildur vinnur nú að annarri fylgihlutalínu frá Dark Mood sem er væntanleg með haustinu .
" Þar held ég áfram að þróa mig og taka þetta hugtak enn lengra .
Þá mun ég einnig koma með höfuðföt og töskur .
" Dark Mood er fáanleg á dark-mood.com en hún er einnig væntanleg í verlsun GK Reykjavík .
