Tungumál framtíðarinnar er ekki enska .
Það er heldur ekki danska , franska eða kínverska .
Tungumál framtíðarinnar er forritunarmál .
Hvort sem það kemur til með að heita C + + eða Java eða eitthvað annað .
Sú kynslóð sem nú vex úr grasi mun að öllum líkindum hafa jafnmikla þörf fyrir að læra undirstöðuatriði forritunar og núverandi kynslóð hafði fyrir að læra erlend tungumál Það eru margar góðar ástæður til þess að kenna börnum að kóða ( eða forrita , eins og eldri kynslóðir kalla það ) .
Tölvur spila sífellt stærri rullu í daglegu lífi okkar , og fátt bendir til að það breytist í bráð .
Á atvinnumarkaði framtíðarinnar er allteins víst að grunnþekking á forritun verði jafnmikilvæg og að geta talað ensku .
Þetta er ekki aðeins vegna þess að það mun verða nauðsynlegt að forrita tölvur framtíðarinnar , heldur verður það æ mikilvægara að hafa grunnskilning á því hvernig tölvuforrit virka .
Skólakerfið hefur enn ekki náð að mæta þessari auknu þörf fyrir skilning á kóða , en góðu fréttirnar eru þær að þú þarft ekki að bíða eftir því .
Það er ekkert sem kemur í veg fyrir að foreldrar kenni börnum sínum að kóða .
Það besta er að foreldrar þurfa ekki að kunna neitt sjálf , það eina sem þau þurfa að gera er að leyfa börnum að gera það sem þeim læturera best ; að leika sér .
Í dag er hægt að fá fjöldann allan af leikjum sem hjálpa börnum að öðlast undirstöðuþekkingu á forritun .
Þá eru einnig í boði ýmiskonar aðgengileg námskeið og annar fróðleikur sem hjálpar til við að opna þessar dyr .
Hér að neðan verður fjallað um nokkrar leiðir til þess að hjálpa börnum að læra kóða .
Það er rétt að taka fram að flestar þær lausnir sem hér verða nefndar eru á ensku , en það er reynsla blaðamanns að þetta sé ekki mikil fyrirstaða .
Megnið af þeim tölvuleikjum sem börnin ykkar spila í dag er á ensku hvort sem er .
Flest þessi forrit og leiki byggjast á hugmyndafræði þar sem börn verða að skilgreina ákveðnar ef-þá skipanir , en einnig að bæta við ýmsum öðrum skilyrðum sem reyna á rökhugsunina .
Skema Það er eðlilegt að byrja þessa umfjöllun á að minnast á íslenska fyrirtækið Skema , sem hefur náð ansi langt í að kenna börnum undirstöðuatriði forritunar .
Hægt er að skrá börn á námskeið hjá Skema þar sem þau öðlast grunnfærni í ýmiskonar forritun , bæði í gegnum leik og æfingar .
Þessi nálgun Skema hefur reynst svo vel hér á Íslandi að fyrirtækið er nú komið í útrás ( það þarf ekki að vera skammaryrði ) og hefur vakið athygli erlendis fyrir skemmtilegt viðmót .
Fyrir marga er þetta mjög góður byrjunarreitur .
Skema mun bjóða upp á ýmiskonar námskeið fyrir fróðleiksfúsa krakka í allt sumar og það er vel við hæfi að skoða hvað er í boði .
Codeacademy / Khan Academy Það er mikið af ýmisskonar fríum námskeiðum í forritun aðgengilegt á netinu sem mörg henta eldri börnum .
Á bæði Codeacademy og Khan Academy er hægt að finna mörg gjaldfrjáls námskeið sem kenna flest helstu forritunarmál heimsins og full ástæða er fyrir foreldra að kynna sér hvað þar er í boði , enda jafnan auðvelt að sannfæra börn um gagn og gaman þess að læra forritun .
Move the Turtle Þessi leikur er ekki ósvipaður Daisy the Dinosaur , en hann er fáanlegur fyrir bæði iPad og iPhone .
Markmið leiksins er að láta skjaldböku hreyfa sig með því að forrita fyrir hana ákveðnar skipanir .
Leikurinn kynnir áþekk grunnhugtök um skilyrði og rökhugsun .
Hopscotch Þetta er iPad leikur frá sömu framleiðendum og gera Daisy the Dinosaur , en eilítið flóknari .
Hann hæfir því börnum sem eru aðeins eldri ( framleiðendur segja 8-12 ára ) .
Leikurinn býður upp á bæði fleiri möguleika í verkefnum og forritun .
Viðmótið byggist á einfaldri draga-og-sleppa ( drag-and-drop ) aðferðafræði , þar sem börnin þurfa að velja forritunarkubba og raða þeim upp , ásamt því að gefa þeim ákveðin gildi .
Leikurinn kynnir aðeins flóknari hugtök , og krefst þess að börn hugsi um bæði rúmmál og tíma .
Daisy the Dinosaur Þessi sniðugi iPad leikur er frábær fyrir yngstu börnin .
Þau fá það verkefni að láta risaeðluna Daisy dansa .
Til þess þurfa þau að gefa henni skipanir sem er hægt að gera með einföldum hætti með því að draga og sleppa fyrirfram gefnum skipunum .
Leikurinn er einfaldur , en kynnir grunnhugtök um skilyrtar skipanir .
Code Combat Þessi vefleikur hentar eldri börnum ( frá 13 ára aldri að sögn framleiðanda ) .
Þetta er eini leikurinn á þessum lista þar sem börn þurfa að skrifa raunverulegan kóða til þess að ná árangri í leiknum .
Í þessu tilfelli er það Java sem notað er til þess að stýra hetju leiksins í gegnum ýmis ævintýri .
Code Monkey Islandsstofa Hér er ekki um að ræða tölvuleik , eða forrit , heldur er þetta skemmtilegt borðspil þar sem kynnt eru til sögunnar mörg grunnhugtök rökfræði og forritunar .
Kodable Þessi iPhone leikur kennir börnum ýmislegt um skilyrði , aðgerðir og önnur hugtök sem forritun byggist á .
Tilgangur leiksins er að fara í gegnum völundarhús með því að forrita leiðina í gegn .
Lightbot Þennan leik er hægt að fá í tveimur ólíkum útgáfum sem henta ólíkum aldri .
Lightbot Jr er sögð henta börnum frá 4 ára aldri , en þróaðri útgáfa er fyrir 9 ára og eldri .
Markmið leiksins er að láta vélmenni kveikja ljós í þrívíðu rúmi .
Til þess þarf að gefa því ákveðnar skipanir um hreyfingar og athafnir í réttri röð .
Lightbot-leikurinn kynnir ýmiskonar grunnhugtök forritunar og rökhugsunar fyrir börnum .
Scratch Þessi vefleikur er frá MIT háskólanum fyrir börn á aldrinum 8-16 .
Hann hefur notið vinsælda í skólum þar sem forritun er hluti af náminu .
Leikurinn gengur út á að búa til sögu með því að forrita skipanir fyrir sögupersónurnar .
Hægt er að láta persónur framkvæma ýmsar hreyfingar og gefa frá sér hljóð .
Innbyggt í leikinn er stórt safn af hlutum sem hægt er að nota í sögunni og láta persónur nýta .
Leikurinn er auðskilinn og börn eru fljót að ná tökum á honum .
