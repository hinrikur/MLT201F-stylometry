LA Lights var gífurlega vinsæl og vel heppnuð skólína frá skófyrirtækinu LA Gear þar sem ljós undir hælnum blikkuðu í hvert skipti sem notandinn stappaði niður fæti .
Línan kom á markað árið 1992 og náði strax umtalsverðum vinsældum meðal krakka .
Margar milljónir para seldust á ári þrátt fyrir að önnur skófyrirtæki hefðu apað tæknina eftir LA Gear og framleitt sambærilega skó .
Að endingu hafði fyrirtækið selt um 100 milljón skópör .
Margir íslenskir krakkar skörtuðu slíkum skófatnaði á sínum tíma .
Hins vegar tók fljótt að halla undan fæti hjá fyrirtækinu , sala á öðrum skólínum dróst mikið saman og á endanum var fyrirtækið tekið til gjaldþrotaskipta árið 1998 .
Síðan þá hefur fyrirtækið þrívegis reynt að gera sig gildandi að nýju á skómarkaði en aldrei náð viðlíka vinsældum og fengust me LA Lights .
