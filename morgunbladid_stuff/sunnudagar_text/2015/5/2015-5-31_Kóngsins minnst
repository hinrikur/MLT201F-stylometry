Þrír af ástsælustu söngvurum landsins , Björgvin Halldórsson , Bjarni Arason og Páll Rósinkranz , munu í kvöld , laugardag , heiðra minningu konungs rokksins , Elvis Presley , í Eldborgarsal Hörpu kl. 19:30 .
Flutt verða öll helstu lög þessa sívinsæla gullbarka og hafa þremenningarnir heitið að gera það með sínu lagi .
" Við erum ekki að fara að herma eftir Elvis , " sagði Björgvin fyrr í vor í samtali við Sunnudagsblað Morgunblaðsins .
" Við ætlum ekki í Las Vegas-búninginn .
Markmiðið er að gera þetta af virðingu , bæði fyrir manninum , Elvis Presley , og þessari dásamlegu tónlist .
Ekki má vanvirða Elvis .
" " Fólk kemur ekki bara á svona tónleika til að hlusta á góð lög , heldur ekki síður til að upplifa líf sitt gegnum þau , " sagði Bjarni og Björgvin tók í sama streng .
" Elvis sameinar kynslóðirnar og hvert lag á sér stað í minni tónleikagesta .
Þetta verður eins og að fara á lifandi bíó .
" 