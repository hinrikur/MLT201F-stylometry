Ítalinn , fyrsta skáldsaga túniska rithöfundarins Shukris al-Mabkhouts , hlaut arabísku IPAF-verðlaunin , en þau eru veitt árlega fyrir bestu skáldverk sem rituð eru á arabísku .
Þetta er í áttunda sinn sem verðlaunin eru veitt .
Það vakti athygli að bók al-Mabkhouts var bönnuð í Sameinuðu arabísku furstadæmunum , en verðlaunin voru einmitt afhent í höfuðborginni Abu Dhabi þar sem nú er haldin alþjóðleg bókakaupstefna .
Ítalinn gerist á þeim tíma þegar Zine El Abidine Ben Ali tók við völdum af Habib Bourguiba , sem stjórnaði Túnis með harðri hendi frá 1957 til 1987 , en Ben Ali var steypt af stóli í uppreisn 2011 .
Bók al-Mabkhouts hefur ekki komið út á ensku .
Auk Shukris al-Mabkhouts voru bækur eftir Atef Abu Saif , Jana Elhassan , Lina Huyan Elhassan , Ahmed al-Madeeni og Hammour Ziada á stuttlista verðlaunanna .
