Tower of London , þessi forni kastali sem leikið hefur mikilvægt hlutverk í sögu landsins , á heima í upptalningu yfir helstu söfn borgarinnar .
Aðgangurinn er ekki ókeypis en svo sannarlega peninganna virði .
Innan virkismúranna er m.a. að finna safn sem geymir sjálf krúnudjásnin sem prýdd eru risastórum og ómetanlegum eðalsteinum .
Einnig er í kastalanum safn af vopnum og brynjum frá fyrri öldum .
Nokkrir hrafnar búa líka í kastalanum en samkvæmt gömlum goðsögum er úti um konungsveldið ef hrafnarnir hafa sig á brott .
