Með vinsælustu bókum á íslenskum bókasöfnum eru bækurnar um Kidda klaufa eftir Jeffrey Patrick " Jeff " Kinney .
Þær segja frá Kidda Klaufa , sem er vissulega latur , gráðugur , hrokafullur , sjálfselskur og undirförull , en skemmtilegur engu að síður .
Hann lendir í ýmsum vandræðum við það að reyna að skjóta sér undan skyldum , ota sínum tota og verða vinsæll eins og rakið er í bókunum , en af þeim hafa komið sex á íslensku , nú síðast Dagbók Kidda klaufa – Kaldur vetur .
Sögur af Kidda klaufa hafa þrívegis verið valdar bestu þýddu barna- og unglingabækurnar af Borgarbókasafninu .
Tindur gefur bókina út .
