Nú í vikunni var í fyrsta sinn úthlutað úr Menningarsjóði Gunnarsstofnunar að Skriðuklaustri í Fljótsdal .
Þetta var gert á fæðingardegi Gunnars Gunnarssonar rithöfundar en starf stofnunarinnar er tileinkað starfi hins mikilvirka höfundar .
Sjóðnum er ætlað að styðja rithöfunda , listamenn , fræðimenn og námsfólk til verka er samræmast hlutverki Gunnarsstofnunar auk þess að renna stoðum undir starfsemi stofnunarinnar .
Sælir eru einfaldir Níu umsóknir bárust til sjóðsstjórnar og fjögur verkefni fengu atfylgi .
Þrjú verkefni fengu 200 þús. kr. styrk : Hallveig K. Eiríksdóttir og Þorvaldur S. Helgason til að vinna leiksýningu eftir skáldsögu Gunnars Sælir eru einfaldir ; Jón Hjartarson til að skrifa leikverk upp úr þremur smásögum Gunnars ; Oskar Vistdal til að þýða Svartfugl á norsku .
Hæsta styrkinn , 400 þús. kr. , hlaut Sigurgeir Orri Sigurgeirsson til að skrifa handrit að heimildarmynd um ævi og starf Gunnars .
