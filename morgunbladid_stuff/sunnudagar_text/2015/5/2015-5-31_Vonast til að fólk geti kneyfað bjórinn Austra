Eskfirðingar léku um langt árabil knattspyrnu undir merkjum Austra , en nokkuð er síðan Fjarðabyggð varð til við sameiningu sveitarfélaga á fjörðunum .
Nú stefna nokkrir Austfirðingar að því að endurvekja Austra , ef svo má segja , þótt í allt annarri mynd sé .
Nefnilega að brugga bjór með því nafni .
" Við vorum fimm sem stofnuðum undirbúningsfélag , erum að vinna drög að fjármögnun og rekstri , " segir Karl S. Lauritzson á Egilsstöðum við Sunnudagsblað Morgunblaðsins .
Fimmmenningarnir fengu tvo styrki til verksins ; frá Vaxtasamningi Austurlands og Atvinnuþróunarsjóði Austurlands .
Verkefnið var kynnt hugsanlegum fjárfestum í vikunni .
" Þar fórum við yfir hvað búið er að gera og hvað við teljum líklegt að hægt sé að gera .
" Brugghús hafa sprottið upp hér og þar um landið á undanförnum árum en ekkert slíkt er eystra .
" Hugmyndin varð til á bjórkynningu hér fyrir austan .
Okkur datt í hug að gaman væri að geta boðið heimamönnum og gestum upp á staðbruggað öl og viljum helst fá sem flesta í þetta með okkur ; að eigendahópurinn verði breiður .
" Karl segir skýrast á næstu mánuðum hvort af ævintýrinu verði .
" Það fer allt eftir því hvort við náum að klára fjármögnun .
Við höfum alltaf tekið skýrt fram að það sé algjör forsenda fyrir því að fara af stað .
Við höfum fengið vilyrði fyrir ágætis húsnæði sem við getum leigt og breytt eftir okkar höfði .
Svo höfum við verið að leita að og skoða verð á nýjum og notuðum bruggtækjum og leita fyrir okkur með bruggmeistara .
Við vitum að ef við fáum ekki góðan fagmann til verksins gengur þetta ekki upp .
" Hann kveðst nokkuð bjartsýnn .
" Vonandi fáum við möguleika á að bjóða fólki að kaupa Austra .
" 