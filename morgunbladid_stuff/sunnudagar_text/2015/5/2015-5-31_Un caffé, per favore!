Google Translate verður að teljast meðal áhrifameiri smáforrita á markaðnum .
Vefsíðan er auðvitað vel þekkt en þar er hægt að þýða ýmis orð og texta milli fjölda tungumála .
Þýðingartæknin verður betri dag frá degi enda lærir vélin af þeim notendum sem henni beita .
Google Translate hefur lengi verið legið á hálsi fyrir að ráða ekki við einföldustu setningar en staðreyndin er sú að þjónustan er glettilega góð og verður líkt og áður segir sífellt betri .
Smáforritið ætti að vera staðalbúnaður á ferðalögum á framandi stöðum , enda býður það upp á ýmsa kosti sem verða að teljast afskaplega tilkomumiklir .
Til dæmis er hægt að beina símanum að texta á framandi tungumáli , til dæmis skilti eða matseðli , og orðin umbreytast á skjánum fyrir augum notandans í þýðingar á því tungumáli sem valið er .
Þá er jafnframt hægt að handskrifa framandi tákn inn í forritið sem þýðir þau jafnóðum .
Þá er auðvitað að lokum hægt að vélrita inn setningar og orð á hefðbundinn hátt .
