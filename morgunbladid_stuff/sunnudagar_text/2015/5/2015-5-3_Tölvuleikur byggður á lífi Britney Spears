Tölvuleikjaframleiðandinn Glu Mobile hefur gert samkomulag við poppsöngkonuna Britney Spears um útgáfu á tölvuleik sem byggist á lífi hennar .
Glu Mobile rennir ekki alveg blint í sjóinn í þessu efni en fyrirtækið hefur hagnast um 100 milljónir bandaríkjadala á leik sem byggist á lífi annars frægðarfljóðs , Kim Kardashian .
Ekki er komið nafn á leikinn , sem kemur á markað snemma á næsta ári , en mögulega verður það Úps , getið þið gert það aftur ? Um er að ræða samning til átta ára og Glu Mobile heitir því að þeir sem spila leikinn geti upplifað allt sem afþreyðingarbransinn hefur upp á að bjóða , glans og glamúr .
Áhersla verður á fyrstu ár Spears í sviðsljósinu , þegar hún var ein vinsælasta poppsöngkona í heimi , og endurkomuna í Las Vegas .
Minna verður gælt við árin þar á milli þegar Spears vegnaði ekki alveg eins vel .
" Britney Spears hefur notið velgengni í meira en áratug .
Hún nýtur vinsælda um víðan völl , ekki bara á Vesturlöndum heldur ekki síður á mörkuðum sem eru í örri þróun , " segir framkvæmdastjóri Glu Mobile , Niccolo de Masi .
" Við munum nota samstarfið við hana til að fá nýtt fólk að leikjaborðinu .
Fólk sem ekki hefur spilað tölvuleiki áður .
" 