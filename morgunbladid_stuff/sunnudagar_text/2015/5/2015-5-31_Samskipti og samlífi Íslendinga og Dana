Í næstu viku kemur út í Danmörku bókin Gullfoss .
Mødet mellem dansk og islandsk kultur i 1900-tallet , en í bókinni er greinasafn um tengsl danskrar og íslenskrar menningar á tuttugustu öld .
Höfundar efnis í bókinni eru Auður Hauksdóttir , Christina Folke Ax , Erik Skyum Nielsen , Guðmundur Jónsson , Íris Ellenberger , Sigurður Pétursson og Þóra Björk Hjartardóttir .
Vigdís Finnbogadóttir og Jørn Lund rita inngang að bókinni .
Í bókinni er sagt frá samskiptum og samlífi Íslendinga og Dana frá upphafi síðustu aldar og fram undir 1970 , sagt frá Dönum sem fluttust hingað til lands og glímu þeirra við tungumálið og íslenskt samfélag og áhrif dönskunnar og danskrar menningar á íslensku og íslenska menningu og einnig sagt frá jákvæðri og neikvæðri afstöðu Íslendinga til Dana og dönsku .
Ritstjórar bókarinnar eru Auður Hauksdóttir forstöðumaður Stofnunar Vigdísar Finnbogadóttur , Guðmundur Jónsson sagnfræðiprófessor og Erik Skyum-Nielsen .
