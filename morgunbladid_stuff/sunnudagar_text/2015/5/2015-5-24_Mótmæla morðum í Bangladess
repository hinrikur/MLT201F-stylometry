Meira en 150 rithöfundar hvaðanæva úr heiminum hafa bæst á lista fólks sem fordæmir morð á þremur bloggurum í Bangladess það sem af er árinu .
Stjórnvöld í landinu eru hvött til að tryggja að þessir hörmulegu atburðir muni ekki endurtaka sig og að gerendurnir verði dregnir fyrir dóm .
Í hópi höfundanna eru Margaret Atwood , Salman Rushdie , Yann Martel og Colm Tóibín .
Booker-verðlaunahafinn Martel kveðst í samtali við breska blaðið The Guardian bjartsýnn á að bréfið hafi áhrif enda sé sjaldgæft að skorað sé á stjórnvöld í Bangladess með þessum hætti .
Bréf af þessu tagi séu stöðugt í umferð á Vesturlöndum og stjórnmálamenn löngu orðnir ónæmir fyrir þeim .
" Ég bind vonir við að þetta bréf skjóti stjórn Sheikh Hasina raunverulega skelk í bringu , " segir Martel .
