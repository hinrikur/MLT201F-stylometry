" Ég komst að því sjálf þegar ég var að gifta mig að það er rosalegt púsluspil að raða saman öllu sem þarf til að halda brúðkaup .
Þegar mér varð hugsað til ferðamanna sem hingað koma hugsaði ég að þetta hlyti að vera ennþá flóknara fyrir þá , " segir Karen Lind Ólafsdóttir , eiginkona Páls , sem rekur vefinn Wedding.is .
Eftir að þau hjónin fluttu vestur á Snæfellsnes hafi Páli borist fjölmargar fyrirspurnir um blómsala , tónlistarmenn og fleira .
" Það er náttúruelga langt utan míns verksviðs , " Segir Páll .
" Síðan ég tók við vefnum um áramótin hef ég tekið þá stefnu að breyta síðunni í upplýsingaveitu um allt mögulegt sem viðkemur brúðkaupum á Íslandi , " segir Karen , og segir fyrirspurnum hafa fjölgað mikið síðan þá .
" Mörg fyrirtæki hafa til dæmis engar upplýsingar um sína starfsemi á ensku .
Síðan vita ekki allir um Þjóðkirkjuna , sýslumann eða alla þá pappírsvinnu sem þarf að vinna í kringum brúðkaupið .
Þetta getur orðið ruglingslegt .
" Vildu Búðakirkju á Instagram Karen segir ólíkt hvað brúðhjónin vilji hjálp við hverju sinni .
" Núna er ég til dæmis að hjálpa brúðhjónum sem vilja halda sérstakt Instagram-brúðkaup .
Þá eru hjónin með mjög marga áskrifendur á Instagram og birta ævintýramyndir af sjálfum sér hér og þar í heiminum .
Þau vildu endilega hafa myndir úr litlu svörtu kirkjunni á Búðum á Instagram-síðunni sinni og auðvitað reynum við að hjálpa þeim með það .
" Karen segir marga sem leita til sín hafa frétt af Búðakirkju í gegnum samfélagsmiðla á borð við Instagram .
