Menningarhús Kópavogs við Hamraborgina , Safnaðarheimili Kópavogskirkju og gallerí listamanna víða um bæ munu iða af lífi og menningu í dag , laugardag , en þá verður haldinn Menningardagur í Kópavogi .
Meðal þess sem hægt er að upplifa er sýningin Birting í Gerðarsafni þar sem samtímalistamenn vinna út frá steindum gluggum Gerðar Helgadóttur , en í tengslum við sýninguna mun Dodda Maggý ásamt Kvennakórnum Kötlu flytja vídeó- og tónlistargjörning í Kópavogskirkju kl. 16 .
Í Salnum verður dagskráin Kóp City Bitch undir stjórn Steineyjar Skúladóttur kl. 18:30 .
Allar nánari upplýsingar um dagskrána má nálgast á kopavogur.is .
Aðgangur er ókeypis .
