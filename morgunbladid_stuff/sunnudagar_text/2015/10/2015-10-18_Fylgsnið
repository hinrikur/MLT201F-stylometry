Nýtt leikrit , " Fylgsnið " eftir Hávar Sigurjónsson , verður frumflutt í Útvarpsleikhúsi Rásar 1 á morgun , sunnudag , kl. 13 .
Í því segir af ungum manni sem glímt hefur við geðsjúkdóm frá barnsaldri .
Hann ásakar föður sinn í blaðaviðtali um að hafa beitt sig kynferðislegu ofbeldi í æsku en faðirinn neitar öllum ásökunum og móðirin stendur með honum .
Þau segja ásakanir sonarins vera tilhæfulausa óra og fjarri öllum sanni .
Spurningar vakna um hver sé sannleikurinn , hver sé sekur og hver saklaus .
Leikstjóri verksins er Hilmar Jónsson og leikarar Pálmi Gestsson , Halldóra Rósa Björnsdóttir , Arnmundur Ernst Backman Björnsson , Elías Óli Hilmarsson og María Ellingsen .
