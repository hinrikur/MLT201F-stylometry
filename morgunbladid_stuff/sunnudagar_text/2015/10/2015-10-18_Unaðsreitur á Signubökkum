Oft er sagt að gott sé að fara ástfanginn til Parísar og eyða tíma með sinni heittelskuðu , eða sínum .
Það er líka auðvelt að verða ástfanginn af París .
Borgin er magnþrungin , ef til vill erfitt að útskýra nákvæmlega hvers vegna og því best að upplifa .
Skilaboð til fólks í ferðahug eru einföld : Farið til Parísar ! Hvar er best að byrja ? París er Eiffel-turninn , jafnvel fyrir lofthrædda , Sigurboginn og Louvre-safnið .
París er rauðvín og ostur , hvítvín og ostrur .
Kaffi og croissant og hani í víni .
Hún er tíska , lögga með flautu , mannlíf og fallegir garðar .
París er Vinstri bakki og sá hægri .
Hún er áin Signa , sem liðast um hana miðja , kirkjurnar Notre Dame og Sacré Coeur .
Kirkjugarðar þar sem stórmenni hvíla .
Hver hefur ekki áhuga á að sækja þau heim ? Svo er París auðvitað fótbolti .
Sá sem þetta skrifar hefur hitt einn mann sem ekki fannst gaman að fara til Parísar en gerir ekki ráð fyrir því að hitta annan .
