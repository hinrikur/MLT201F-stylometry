Borgin Toulouse við Garonne-ána í suðvesturhluta Frakklands er sú fjórða stærsta í Frakklandi .
Íbúar innan borgarmarkanna eru tæplega hálf milljón en á stórborgarsvæðinu öllu býr liðlega milljón manna .
Toulouse er helsta miðstöð flugvélaiðnaðarins í Evrópu .
Þar eru m.a. höfuðstöðvar flugvélaframleiðandans Airbus , stærsti gervihnattaframleiðandi álfunnar er þar og aðalgeimferðamiðstöð Evrópu .
Í Toulouse er mikils virtur háskóli og einn sá elsti í Evrópu , stofnaður árið 1229 .
Nemendur þar eru ríflega 100.000 .
Ekki er vandamál að komast til og frá borginni ; á milli Toulouse og Parísar fljúga fleiri farþegar en á milli flestra annarra borga Evrópu .
