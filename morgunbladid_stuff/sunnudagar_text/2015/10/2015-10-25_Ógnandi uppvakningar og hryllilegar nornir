Börn á grunnskólaaldri hafa gaman af því að klæða sig upp í allskyns búninga og er því hrekkjavaka kærkomin hátíð í þessum aldurshópi .
Ekki þykir börnunum spilla fyrir að hrekkjavökubúningarnir séu heldur ógnandi þó að vinalegri búningar tíðkist alveg hjá þeim yngstu , sem líta á þetta sem aukaöskudag .
Búningarnir þurfa ekki að vera dýrir og er hægt að nota gömul svört föt og breyta þeim .
Eða hvítar skyrtur sem hægt er að klippa til og gera tötralegar að hætti uppvakninga .
Andlitsmálning getur síðan gert gæfumuninn og er eiginlega nauðsynleg við marga búninga .
Búningaúrvalið er ennfremur mikið í stóru leikfangabúðunum .
Til þess að þurfa ekki að kaupa nýjan búning á hverju ári má líka skiptast á búningum við vini og geta framtakssamir foreldrar til dæmis komið upp skiptibúningamarkaði .
