Stefán Pálsson grínaðist að venju á Facebook : " Það er greinilega enginn að fatta stóra skandalinn í máli Illuga Gunnarssonar : Hvaða fábjáni kallar fyrirtækið sitt " Orka Energy " ? – Hvað næst ? ? ? Dagblaðið Newspaper ? Fiskur Fish ? Naan Brauð ? " Hann fékk fleiri uppástungur í athugasemdum eins og " salsa sósa " , " kemísk efni " og " Kitchen eldhús á Laugaveginum .
Svo var líka gantast með nafnið á fleiri vegu .
Bergsteinn Sigurðsson sagði : " Ég stakk upp á að stytta nafnið í Orgy " og Árni Sveinsson var með aðra túlkun : " En eru þetta ekki bara Orkar úr LOTR ? " Stóra málið á netinu þessa vikuna var hinsvegar samfélagsmiðlaherferðin ég er ekki tabú en þar er markmiðið að draga úr fordómum gegn geðsjúkdómum .
Það tókst heldur betur að opna umræðuna á Twitter .
Sóley Tómasdóttir @ soleytomasar skrifaði : " Vorið 2010 var ég svindlari sem hataði son minn .
Með aðstoð lækna og sálfræðinga komst ég í gegnum kosningabaráttuna .
egerekkitabu .
" Mörgum var kostnaðurinn hugleikinn .
Gylfi Ólafsson @ GylfiOlafsson skrifaði : " égerekkitabú minnir á að sálfræðiþjónusta er ekki niðurgreidd af ríkinu til jafns við aðra meðferðarkosti .
" Haukur d ' Or Bragason @ Sentilmennid sagði : " Þú ferð ekki með opið beinbrot í vinnuna .
Hættum að kalla veikt fólk aumingja og viðurkennum og virðum geðsjúkdóma .
Respect á égerekkitabú .
" Salka Sól Eyfeld @ salkadelasol steig fram : " Það tók mig 12 ár að viðurkenna fyrir sjálfri mér að ég þyrfti aðstoð eftir einelti í æsku .
Eftir það gat ég loksins verið ég sjálf egerekkitabu .
" 