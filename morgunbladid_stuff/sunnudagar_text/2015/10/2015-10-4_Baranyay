Kunnur ungverskur píanóleikari , László Baranyay , kemur fram á tónleikum á vegum Tónlistarfélags Ísafjarðar í Hömrum , Ísafirði , í dag , laugardag , klukkan 16 .
Hann mun flytja efnisskrá með nokkrum perlum píanóbókmenntanna , meðal annars Pathetique-sónötu Beethovens , tvær Impromptur eftir Schubert , Ástardraum Liszts og hinn rómaða Mefistóvals .
László Baranyay er þekktur og virtur píanóleikari og píanókennari í heimalandi sínu .
Hann hefur unnið til verðlauna í fjölmörgum tónlistarkeppnum , heldur reglulega tónleika í heimalandi sínu og víða um lönd .
Hann hefur áður komið fram á Ísafirði , árið 2009 .
