Hvað er konubarn ? Konubarn er kvenkyn sem er ekki lengur stelpa en samt ekki alveg orðið kona .
Það er þetta tímabil þegar maður er búinn í menntaskóla og pressan um hvað þú ætlar að verða verður áþreifanleg og þrúgandi .
þú ert að rembast við að vera ung og sjálfstæð kona en býrð ennþá heima hjá foreldrum þínum og mamma tekur til í herberginu þínu .
Hvernig gekk að leikstýra verkinu ? Þetta var nú eiginlega bara eitt langt hláturskast , þetta æfingaferli .
Tilvera ungra kvenna í dag með allar sínar vangaveltur , komplexa og kröfur er efni í drepfyndið leikverk með beittum undirtóni og ég held að við höfum náð að skila hvoru tveggja .
Við vildum ekki taka okkur of hátíðlega en á sama tíma alls ekki gera lítið úr konum .
Konubörnin 6 , höfundar verksins , skrifuðu drepfyndinn og hárbeittan texta , oft byggðan á eigin reynslu , sem skilaði okkur ferskri og skemmtilegri sýningu sem varpar góðu ljósi á hvað ungar konur eru að upplifa í dag .
Kom eitthvað eftirminnilegt eða óvænt uppá í ferlinu ? Það var eftirminnilegt að vera með frumsýningu í miðjum leiklistarprufum fyrir listaháskólann og fá þar beint í æð hvað það getur verið erfitt að láta drauma sína rætast og hversu mikil pressa er á ungu fólki í dag í þessum endalausu inntökuprófum .
4 af 6 leikkonum komust inn á leik og ég grét með þeim sem ekki komust inn því þær voru alveg jafn góðar .
Svo þurfti bara að frumsýna í miðjum tilfinningarússíbananum .
Í dag eru þær allar á leið í listnám hver á sínu sviði og eiga það svo sannarlega skilið .
Er þetta verk sem flestir geta tengt við ? Algerlega .
Þetta er umfjöllunarefni sem ungt fólk tengir við .
Þetta er umfjöllunarefni sem við foreldrar tengjum við þar sem við stöndum á hliðarlínunni og fylgjumst með börnunum okkar glíma við að verða fullorðin og grátum þegar þau gráta og hlæjum þegar þau hlæja og síðast en ekki síst er þetta frábært leikrit fyrir unglinga sem eru að horfa til framtíðar með kvíðahnút í maga og geta komið og séð að öll dettum við stundum í tilvistarkreppuna og þá er um að gera að reyna að sjá húmorinn í þessu öllu saman .
Hvað er á döfinni ? Það er sem betur fer nóg að gera .
Fjölskyldufarsinn okkar Bakaraofninn með Gunna og Felix er komin í sýningu aftur og verður sýndur fram í nóvember .
Við fengum alveg frábærar viðtökur síðasta vetur og ákváðum þessvegna að taka sýninguna upp aftur .
Eftir áramótin setjum við upp margverðlaunað verk með nafninu HVÍTT fyrir allra yngstu börnin .
Svo að lokum endum við leikárið með sýningu um góða dátann Sveik .
Þannig að það er nóg framundan í Gaflaraleikhúsinu .
Nú síðast en ekki síst er ég að fara að leikstýra söngleiknum í Versló .
Við ætlum að setja upp okkar íslensku versjón af Moulin rouge eða Múlan Rús í Austurbæ .
Björk Jakobsdóttir leikstýrir verkinu Konubörn sem sýnt er í Gaflaraleikhúsinu í Hafnarfirði .
Verkið er skrifað og leikið af sex ungum konum og fjallar um það þegar maður er hvorki barn né kona .
