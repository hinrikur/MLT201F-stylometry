Hópur ungra listamanna hefur tekið sér bólfestu í bárujárnshúsi í miðbænum , Bergstaðastræti 25 , og opnar þar sýningu , undir hatti sýningarrýmisins Ekkisens , í dag , laugardag , klukkan 17 .
Sýningin er kölluð Bólfesta og á henni eiga um þrjátíu ungir og upprennandi listamenn verk .
Þetta er önnur sýningin í húsinu röð hústökusýninga Ekkisens og eru þátttakendur nú enn fleiri en áður og verkum fjölgar að sama skapi .
Samkvæmt tilkynningu flæðir sýningin " út í hvern krók og kima og á báðum hæðum húsnæðisins .
Þátttakendur í sýningunni sýna verk að eigin vali .
" Þá geta gestir kynnt sér bókverk eftir listamennina í notalegu setuhorni .
