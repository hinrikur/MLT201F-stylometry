Sunnudagsbíltúr heitir ljóðasafn Ásdísar Óladóttur sem kom út fyrir stuttu .
Í bókinni er úrval ljóða Ásdísar frá síðustu tuttugu árum , en á þeim tíma hefur hún gefið út sjö ljóðabækur : Birtu nætur , Haustmáltíð , Teiknað í haustloftið , Einn en ekki tveir , Margradda nætur , Mávur ekki maður og Innri rödd úr annars höfði .
Bókin er gefin út til að fagna tuttugu ára höfundarafmæli Ásdísar , en fyrsta ljóðabók hennar kom út 1995 .
Ásdís byrjaði að yrkja átján ára gömul fyrir atbeina Helgu Sigurjónsdóttur kennara síns í Menntaskólanum í Kópavogi .
Hún veiktist af geðklofa um tvítugt og átti erfitt með að yrkja um tíma , en náði síðan tökum á veikindunum sem hún hefur lýst í mörgum ljóðum sínum .
