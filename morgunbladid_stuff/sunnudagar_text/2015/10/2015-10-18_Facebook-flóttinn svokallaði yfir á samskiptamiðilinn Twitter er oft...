Facebook-flóttinn svokallaði yfir á samskiptamiðilinn Twitter er oft ræddur á síðarnefnda samskiptamiðlinum og er trendið ástæðurtilaðhættaáfacebook vinsælt .
Andrés Jónsson almannatengill tísti í vikunni : " Þegar ég set eitthvað á FB sem ég ætlaði 1st að setja á Twitter þá finnst mér ég berskjalda mig meira en FB hæfir .
Segir margt um Twitter .
" Ingólfur Þórarinsson , betur þekktur sem Ingó Veðurguð , komst í fréttirnar í vikunni en lögreglustjórinn á Suðurlandi hefur meðal annars ákært hann fyrir að hafa í óleyfi farið inn á sundlaugarsvæðið við Íþróttamiðstöðina í Vestmannaeyjum og hafst þar við í heitum potti eftir lokun .
Einhverjum þykir þetta fullharkalega tekið á Ingó .
Þórdís Gísladóttir , rithöfundur og þýðandi , skrifaði á Twitter : " Eins gott að Ingó veðurguði verði refsað grimmilega fyrir að stelast í sund , það þarf að fyrirbyggja svona lausung með öllum ráðum .
" Kvikmyndin Hrafninn flýgur var sýnd á RÚV um síðustu helgi og lögðu ýmsir orð í belg á samskiptamiðlunum meðan á sýningu stóð .
Elfar Logi Hannesson leikari skrifaði á Facebook : " , , Þungur hnífur " enn er þetta ein flottasta lína hinnar íslensku kvikmyndasögu .
Já , ég var að horfa á Hrafninn flýgur aftur .
Eldist ágætlega og alveg sammála einum gaggarnum sem kallaði þetta , , ala víkinga spaghettí að hætti bestu vestra " .
Jakob Þór mjög flottur í höfuðrullunni , Egill Ólafsson eðal góður að vanda , Flosi skettlegur líka að vanda .
Hefði þó viljað sjá Jón Sigurbjörns í stærri rullu ég hef alltaf verið alveg rosalega veikur fyrir honum alveg einstakur leikari .
Flottastur allra var þó Helgi Skúlason .
Mikið svakalega var hann flottur leikari og mikill listamaður .
Gerði allt svo satt meira að segja er sögumaðurinn á plötunni Karíus og Baktus svo sannfærandi að ég bursta tennurnar við hverja hlustun .
" 