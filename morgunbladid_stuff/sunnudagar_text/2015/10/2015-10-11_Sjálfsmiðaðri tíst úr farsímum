Rannsókn sem birt var í Journal of Communication ber saman hvernig og um hvað fólk tístir úr mismunandi tækjum og skoðar sérstaklega muninn á tölvum og farsímum .
Rannsóknin skoðaði ýmsa þætti hvað varðar tungutakið sem notað var í tístunum , eins og hvort það væri neikvætt eða jákvætt , kvenlægt eða karllægt .
Dhiraj Murty hjá Goldsmiths-háskólanum í London fór fyrir rannsókninni en safnað var 235 milljón tístum á sex vikna tímabili sumarið 2013 .
Í ljós kom að tíst sem voru send frá farsímum voru sjálfsmiðaðri en þau sem send voru úr tölvum .
Í heildina eru tístin sjálfselskari , ef svo má segja , á kvöldin en yfir daginn .
Skýringin er talin vera sú að á daginn hefur fólk síður tíma til að tísta og er í vinnu eða skóla og á þeim tíma er fólk með hugann við sameiginleg verkefni .
Á kvöldin fær sjálfið síðan að njóta sín til hins ýtrasta en magn tísta stigvex jafnan yfir daginn og fram á kvöld .
