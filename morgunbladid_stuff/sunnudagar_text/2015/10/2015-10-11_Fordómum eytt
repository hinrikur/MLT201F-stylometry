Fjölmenn ganga áhugafólks um bætta geðheilsu gekk fylktu liði frá Hallgrímskirkju niður að Ráðhúsinu í Reykjavík 10. október árið 2000 á degi alþjóðlegs geðheilbrigðis .
Ferðin var farin til að vekja almenning til vitundar um mikilvægi þess að vinna bug á fáfræði og fordómum gagnvart geðröskunum .
Flestir göngumanna huldu andlit sín með pappirspokum sem tákn um fordóma gegn geðsjúkum .
Þegar að ráð- húsinu kom var pokunum svipt af og þeir brenndir á opnum eldi og fordómunum þar með eytt á táknrænan og eftirminnilegan hátt .
Kynningarfundur um Geðrækt , samstarfsverkefni Geðhjálpar , geðsviðs Landspítala – háskólasjúkrahúss og Landlæknisembættisins , var haldinn sama dag og verkefninu formlega ýtt úr vör .
Verkefnið var hið umfangsmesta á sviði fræðslu og forvarna í geðheilbrigðismálum sem ráðist hafði verið í hér á landi og átti það að standa í þrjú ár .
Geðrækt var ætlað að efla meðvitund almennings , félaga og fyrirtækja um geðheilbrigði .
" Það sem við ætlum okkur að gera er mjög viðamikið .
Við munum fara með fræðslu og forvarnir inn á öll skólastig , inn á vinnustaði og fyrirtæki , stofnanir og almenning allan , " sagði Héðinn Unnsteinsson verkefnisstjóri .
