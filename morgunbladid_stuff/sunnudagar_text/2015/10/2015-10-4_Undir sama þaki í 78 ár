Sómahjónin Ólafur Þórðarson frá Kotvelli og Steinunn Sigurðardóttir frá Steinmóðarbæ áttu hvorki meira né minna en sextíu ára hjúskaparafmæli 4. október 1950 og af því tilefni gekk Morgunblaðið á fund Ólafs á heimili þeirra hjóna á Baldursgötu .
" Við Steinunn mín höfum verið undir sama þaki í 78 ár .
Jeg kom til föður hennar , merkisbóndans Sigurðar Árnasonar að Steinmóðarbæ undir Fjöllunum , í vinnumennsku , þegar jeg var 14 ára .
Þá var hún 9 ára .
Jeg var þar vinnumaður í 18 ár , og fjekk hennar eftir þá þjónustu , " sagði Ólafur .
Þau hófu búskap á Efstu-Grund árið eftir .
" Jeg var eiginlega fenginn til þess að taka þá jörð , vegna þess að það vantaði forsöngvara í Ásólfsstaðakirkju .
Jeg var altaf lagsæll og hafði , að því er kallað var , ágæta rödd .
Ekkert orgel var í kirkjunni eða neitt til neins .
" Þótt Ólafur væri forsöngvari og í sóknarnefnd var menntunin engin .
" Jeg hefi aldrei verið í neinni kennslustund , hvorki ungur nje gamall .
Og þegar mjer var kennt að stafa , þá var mjer ekki kennt að nefna nema " á " , " ú " og þar fram eftir götum , aldrei nefnt " a " og " u " og aldrei " j " , ekki annað en " i " í staðinn .
Jeg varð svo að grúska mig fram úr þessu .
Og tókst tiltölulega ungum að verða afbragðs vel lesandi á Guðsorð .
" 