Fjölskyldumeðlimir eru : Sylgja Dögg Sigurjónsdóttir , fagstjóri Húss og heilsu hjá Eflu verkfræðistofu , Pálmi Steingrímsson verkefnastjóri , Ísar Loki , 14 ára , Dalía Lind , 12 ára , nemar í Varmárskóla .
Þátturinn sem allir geta horft á ? Við köllum okkur " Trölla fjölskylduna " og við höfum kósíkvöld um helgar og horfum á þættina Vaktirnar eða klassískar myndir eins og ET , Forrest Gump , Star Wars , Hringadróttinssögu og the Mummy .
Maturinn sem er í uppáhaldi hjá öllum ? Önd , fondue og roastbeef .
Á jólunum er alltaf önd að dönskum sið eins og afi Gulli vildi hafa hana .
Í hádeginu á jóladag og annan í jólum er síðan jóla roastbeef sem er beðið eftir allt árið .
Við erum síðan alltaf með fondue um áramótin .
Uppáhalds hversdagsmaturinn er síðan mömmu speltpasta og pítur í vefju .
Fjölskyldan tekur yfirleitt öll þátt í því að koma einhverju gómsætu á kvöldmatarborðið .
Þó svo að móðirin hafi yfirumsjón með matseldinni .
Hins vegar kann hún ekkert að baka svo að Dalía Lind bakar ýmislegt gómsætt eins og til dæmis skinkuhorn , pítsasnúða og eftirréttinn á jólunum .
Skemmtilegast að gera saman ? Spila Call of Duty í Playstation og lesa saman , á kvöldin er spilað á gítar og sungið fyrir svefn .
Við kvöldmatarborðið eru oft miklar kappræður , stundum svo miklar að börnin rétta upp hönd til að komast að .
Við notum kvöldmatartímann alltaf til þess að fara yfir það sem gerðist yfir daginn , hvernig gekk í skólanum , hverja var leikið við og förum yfir samskipti við aðra og málefni dagsins .
En það skemmtilegasta sem fjölskyldan gerir er að ferðast um heiminn , skoða , fræðast og hvíla sig .
En við höfum farið tuttugu sinnum í slík ferðalög , meðal annars til Úganda í Austur-Afríku að skoða villt dýr í sínu náttúrulega umhverfi , og kynnast og taka þátt í þróunarstarfi .
Hvað gerið þið ykkur til dægrastyttingar ? Þurfum sjaldan að stytta daginn , höfum oftast nóg fyrir stafni í leik og starfi .
Dalía Lind er í fimleikum , spilar á píanó , lærir sirkusatriði og er í kór .
Loki er mikið í fótbolta með vinum sínum eftir skóla ásamt því að glíma í brasilísku jiu jitsu hér í Mosfellsbæ .
Á kvöldin förum við stundum saman í bíltúr og látum okkur dreyma um framtíðina .
Við erum öll fjölskyldan með mikið umhverfis- og efnaóþol eftir að hafa fengið myglu í húsið okkar og þolum til dæmis ekki ilmefni eða önnur " kemísk " efni – þessi staðreynd hefur fært okkur nær hvert öðru og gefur okkur ástæðu til þess að ræða saman á hverjum degi og reyna að finna lausnir til að bugast ekki , þar sem við mætum öll erfiðleikum vegna þessa í leik og starfi .
Við höfum reynt það að missa aleiguna í veraldlegum eignum og höfum lært af því að það dýrmætasta sem við eigum , er að eiga hvert annað að .
