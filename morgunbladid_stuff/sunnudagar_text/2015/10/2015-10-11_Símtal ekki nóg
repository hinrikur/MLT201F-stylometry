Það skiptir miklu máli að hitta eldri kynslóðina í fjölskyldunni reglulega í eigin persónu og ekki dugir að hringja .
Þannig er tvöfalt líklegra að eldra fólk þrói með sér þunglyndi fái það ekki reglulegar heimsóknir eða hitti fólk úr fjölskyldu sinni .
Þetta eru niðurstöður bandarískrar rannsóknar sem framkvæmd var af vísindamönnum við Háskólann í Michigan og Portland State University en þegar talað er um að hitta fólkið sitt reglulega var það ljóst að til að sporna við andlegri vanlíðan skiptir miklu að hitta eldra fólkið sitt þrisvar sinnum í viku .
Símtöl , tölvupóstar eða samskipti á samskiptamiðlunum komu ekki í staðinn fyrir þessi samskipti og höfðu engin áhrif á það að koma í veg fyrir vanlíðan .
Í rannsókninni var fylgst með 11.000 manns yfir sextugu í nær tvö ár og fólk undir sjötugu var þó síður í hættu þrátt fyrir strjál samskipti en þeir sem voru komnir yfir þann aldur .
Í þessu skiptir þó líka máli hvernig samskiptin eru .
Þannig hafði það aðeins góð áhrif ef samskiptin voru á góðum og friðsamlegum nótum .
Þannig kom það betur út fyrir viðkomandi að hafa engin samskipti en þau sem einkenndust af átökum .
