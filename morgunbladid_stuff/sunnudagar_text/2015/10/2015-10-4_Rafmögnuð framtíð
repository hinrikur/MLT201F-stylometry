Rafmagnsbílar hafa verið að sækja í sig veðrið en hækkandi olíuverð og aukin umhverfisvitund neytenda hafa komið af stað kapphlaupi meðal bílaframleiðenda sem vilja hlutdeild í stækkandi rafbílamarkaði .
Fæstir komast þó með tærnar þar sem Tesla hefur hælana en bilið er að minnka og sumir bílaframleiðendur telja sig nú geta gert jafn vel eða betur .
Porsche hefur kynnt neytendum Mission E en bíllinn er hreinn rafmagnsbíll með 600 hestafla mótor og kemst tæpa 500 km á einni hleðslu .
Þá segja forsvarsmenn Porsche að það taki eingöngu 15 mínútur að ná 80 prósent hleðslu á bílinn .
Hafa verður þó í huga að hér er um svokallaðan konsept-bíl að ræða og óvíst að hann fari nokkurn tímann í framleiðslu .
