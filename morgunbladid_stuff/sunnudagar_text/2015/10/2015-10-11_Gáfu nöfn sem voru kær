" Menn hafa dáðst að því hve orðhagir forfeður vorir hafi verið og hve sýnt þeim hafi verið um að gefa skáldleg örnefni , " segir Árni Óla blaðamaður í grein í Morgunblaðinu árið 1955 .
Um frumleikann segir greinarhöfundur þó mega efast þegar til séu í Noregi bæði Glóðafeykir og Herðubreið " auk óteljandi annarra nafna , sem eru hin sömu þar og hér .
Landnámsmennirnir hafa gefið hér þau nöfn , sem þeim voru kær , alveg eins og afkomendur þeirra , íslensku landnemarnir í Vesturheimi ...
Af þessari nafngiftareglu leiðir það , að bæjanöfn og örnefni á íslensku geta bent til þess hvaðan úr Noregi voru þeir menn , er nöfnin gáfu .
" Í Morgunblaðsgreininni gömlu , sem finna má á vefnum timarit.is nefnir Árni Óla ýmsa staði á slóðum íslensku landnámsmannanna við Sognsfjörð í Noregi og færir nöfnin yfir á íslensku .
Balestrand er Balaströnd og svo heitir staður vestur á Hornströndum .
Balholm er kallaður Baldurshagi og þar sem landnámsmaðurinn Hjörleifur , bróðir Ingólfs Arnarsonar , bjó heitir Kleppsnes .
Það örnefni vísar til kletta eða klappa , en getur í lauslegri þýðingu verið Kleppsnes , samanber sjúkrahúsið inn við Sundin í Reykjavík .
