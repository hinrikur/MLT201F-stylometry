Forsetahjónin bandarísku leggja bæði mikla áherslu á hreyfingu og taka sér tíma í að rækta líkama og sál þrátt fyrir annir .
Barack Obama hefur sagt frá því að hann hafi gert hreyfingu að reglulegum hluta af lífi sínu þegar hann var 22 ára gamall og þá einnig tekið ákvörðun um að sleppa áfengi úr lífinu .
Forsetinn hefur aðgang að lyftingasal og körfuboltavelli í Hvíta húsinu og nýtir hvort tveggja .
Hann tekur æfingu klukkan hálfátta sex morgna í viku .
Þar sem hann er líklega með uppteknari mönnum jarðarinnar hefur hann æfingarnar stuttar en hnitmiðaðar , en hann æfir alltaf í 45 mínútur .
Forsetinn mun vera afar skipulagður í æfingum ; hann tekur brennsluæfingar og sérstakar lyftingaæfingar fyrir efri og neðri búk og blandar svo körfuboltaæfingum inn á milli .
Mataræði er mikilvægt að mati forsetans en hann heldur sig alfarið frá ruslfæði .
Ferskt grænmeti og ávextir eru oft á borðum Obama-fjölskyldunnar og forsetinn vill neyta próteinríkrar fæðu .
Á milli mála leyfir hann sér berjate , próteinstangir og hnetur .
Forsetinn er þó ekki heilagur í þessum efnum frekar en aðrir og á erfitt með að standast súkkulaði með karamellu .
Michelle Obama hefur birt myndbönd á netinu af sinni rútínu í ræktinni , en hún er meðal annars hrifin af lyftingum og notar einnig boxpúða við æfingar .
Forsetafrúin hefur verið ötull talsmaður hreyfingar barna og meðal annars nýtt sér boðskap Latabæjar til að koma skilaboðum um ágæti hreyfingar til bandarískra barna .
Michelle Obama er andlit átaksins Let ' s Move , sem er landsátak sem hleypt var af stokkunum vestra fyrir fimm árum og er ætlað að hvetja börn til hreyfingar .
