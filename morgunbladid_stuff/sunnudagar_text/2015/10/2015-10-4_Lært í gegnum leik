Appið Lærum og leikum með hjóðin er mikill happafengur fyrir fjölskyldur .
Unnið er með hljóð íslensku bókstafanna og er þetta góður undirbúningur fyrir lestrarferlið .
Aðferðirnar virka en þær eru byggðar á áratuga reynslu talmeinafræðingsins Bryndísar Guðmundsdóttur í faginu .
Þetta er góð viðbót við hefðbundna lestrarkennslu fyrir börn á lokaárum leikskóla og í upphafi grunnskóla .
Líka er forritið tilvalið til notkunar fyrir fjölskyldur af erlendum uppruna til að æfa og læra íslensku hljóðin .
Smáforritið tekur mið af því í hvaða röð íslensk börn tileinka sér talhljóðin í máltökunni og hvernig auðveldast er að kenna hljóðin .
Byrja má skipulega á auðveldari hljóðum sem koma fyrir hjá mjög ungum börnum og halda áfram yfir í þau hljóð sem erfiðara er að segja eða velja það hljóð sem æfa þarf sérstaklega hverju sinni .
Ekki spillir fyrir að börnum þykir þetta skemmtilegur leikur .
