" Norður-Ameríka og Asía eru að sigla fram úr Evrópu .
Evrópa á bara eitt af tíu öflugustu tæknifyrirtækjunum í heimi .
Á sama tíma og það vantar vinnuafl um alla Evrópu með ákveðna færni er mikið atvinnuleysi hjá ungu fólki .
Þannig að skiljanlega eru uppi miklar áhyggjur af þessu og skólakerfunum almennt .
" " Nýja námskráin gengur upp í mjög sterku skólaþróunarumhverfi og ef aðstæður eru þannig að hægt sé að fylgja henni veitir hún mikil tækifæri til endursköpunar .
En á meðan svo er ekki ; skólarnir eru ekki undirbúnir , þá skilur hún fólk eftir í óvissu .
" Það eru í gangi átök um hvernig skal túlka námsmatið og hvaða tilgangi það þjónar .
Ég byrjaði að kenna aftur í haust eftir hlé og fór í að rifja þetta upp og lesa yfir og margt virkar sem mjög almennar lýsingar .
Það eina sem er til dæmis haldbært í námskránni sjálfri til að greina á milli bókstafanna er einhver röð innan hóps , " segir Ragnar Þór Pétursson kennari .
" En þessi hæfninálgun í staðinn fyrir bara prófeinkunn er nauðsynlegt og samevrópskt viðbragð við því að það þurfi að stokka skólakerfið upp frá grunni .
En því fylgir að það þarf að stórauka frelsi skóla til að útfæra nám .
Markmiðið er að nemandinn búi yfir ákveðinni hæfni í stað þekkingarforða sem menn líta á að sé úreltur .
" Ragnar Þór segir að stór hluti vandamálsins sé að gert hafi verið ráð fyrir að skólarnir byggju yfir nógu mikilli hæfni til að útfæra þetta og þróa sig úr einu kerfi í annað .
" Því að þessar breytingar sáu menn ekki fram á að geta leitt ofan frá og niður .
Skólarnir sjálfir þyrftu að þróa sig inn í 21. aldar skóla og opna miðlunarleiðir þannig að það besta frá hverjum og einum myndi smitast í gegnum kerfið og kerfið myndi taka þessa uppfærslu .
" Ragnar Þór telur að slíkt hafi ekki gerst af ýmsum ástæðum .
" Fimm ára kennaranám klúðrast út af lélegri aðsókn og þar blönduðust kjaramálin inn í .
Kennarar segja að í raun og veru hafi sveitarfélögin í stórum stíl afþakkað þróunarvinnu því að það þurfti að borga fyrir hana sérstaklega og sveitarfélögin hafa ekki haft efni á því og ótal margt fleira mætti telja sem hefur gert þetta flókið .
" Ragnar Þór segir það vonda stöðu að þeir skólar sem hleypa aðeins nemendum með hæstu einkunnirnar inn séu á þessari stundu að koma fram og andæfa einu af grundvallaratriðum námskrárinnar sem sé það að nemandi eigi að fara áfram í menntaskóla með einfalt mat ; annaðhvort sé hann hæfur til að hefja menntaskólanám eða ekki .
" Það var hugsunin .
Og svo ef hann væri stórkostlega hæfur átti hann að fá A og það átti ekki að vera nema 2-5% nemenda .
Þessir skólar ætla eftir sem áður að reyna að fleyta ofan af þá bestu þó að námsmatið ætti ekki að gera þeim það kleift .
Þeir áttu ekki að hafa neinn mælikvarða .
" Deildarstjóri í stefnumótunar- og þróunardeild menntamálaráðuneytisins sagði í viðtali við mbl.is í sumar að nýi einkunnakvarðinn í 10. bekk væri sambærilegur einkunnagjöf hjá PISA , þar sem eru sex hæfniþrep .
Ragnar Þór telur það vondan samanburð því PISA-kvarðinn sé ekki samræmdur heldur normaldreifður og málin vandist við slíkan samanburð .
" Hæfnin sem er metin á PISA er ekki hæfnin sem kveðið er á um í aðalnámskránni okkar nema að mjög litlu leyti .
Og þá er farið að nota sama mælikvarða sem gildir samt fyrir báða geira .
" Ragnar Þór segir að það hafi hins vegar öllum verið ljóst að það þyrfti að breyta menntakerfinu .
" Þessi aðferð var búin til til að gefa meira rými til þróunar í skólakerfinu á fjölbreytni og fleiri mikilvægum atriðum .
En þegar á hólminn var komið , út af alls kyns vandamálum í skólakerfinu og undirliggjandi spennu , var svo lítill þróttur í þessu að menn urðu lémagna og vilja bara heimta að þetta verði skýrt og einfalt .
Annaðhvort er að hörfa til baka eða bjarga einhverju núna en ég er hræddur um að slíkt geti aldrei orðið annað en einhver samsuða og málamiðlanir fram og til baka .
" Ragnar Þór segir það staðreynd að nemendur komi ekki nógu vel undirbúnir út úr skólakerfinu fyrir veruleikann í dag og það eigi almennt við um alla Evrópu .
" Norður-Ameríka og Asía eru að sigla fram úr Evrópu .
Evrópa á bara eitt af tíu öflugustu tæknifyrirtækjunum í heimi .
Á sama tíma og það vantar vinnuafl um alla Evrópu með ákveðna færni er mikið atvinnuleysi hjá ungu fólki .
Þannig að skiljanlega eru uppi miklar áhyggjur af þessu og skólakerfunum almennt .
Fólk er í markvissri vinnu í allri Evrópu að bylta skólakerfunum sínum , nema þá bara ef efnahagslíf landanna er í upplausn .
" Ragnar Þór segir að hérlendis hafi niðurstaðan orðið sú að það væri ekki hægt að fara í þessar breytingar nema auka fagmennsku í skólanum .
" Þetta var ástæðan fyrir því að það var ákveðið að fara með kennaranámið í 5 ár ; til að fá betur menntaða kennara með öðruvísi færni og þeir áttu að fá meira rými til að endurskapa starf sitt og þar komu hæfniviðmiðin inn .
" Ragnar Þór telur að framhaldsskólar verði einfaldlega að sætta sig við það að í nokkur ár fái þeir ekki einkunnir á bilinu 1-10 , sem sé hvort eð er ómarktækur kvarði – nemendur koma úr hinum og þessum skólum og ein tala þýði ekki það sama milli skóla .
" Í mínum huga er þetta stóra myndin og skólakerfið er ekki tilbúið í þessar breytingar .
Ég tel að það þurfi sameiginlegt átak í öllu skólakerfinu og sérstaklega í því sem snýr að bættum samskiptum og minni átökum .
Þegar skólakerfið er svona sundrað og tætt veldur það ekki svona verkefni sem við höfum samt ekki tíma til að bíða með ; við þurfum að gera þetta fyrr en síðar .
Það barn sem er fætt 2010 er að fara út í heim sem krefst allt annarrar færni en þeirrar sem skólakerfið er núna að miðla .
Nýja námskráin gengur upp í mjög sterku skólaþróunarumhverfi og ef aðstæður eru þannig að hægt sé að fylgja henni veitir hún mikil tækifæri til endursköpunar .
En á meðan svo er ekki ; skólarnir eru ekki undirbúnir , þá skilur hún fólk eftir í óvissu og þá eru eðlilegustu viðbrögð í heimi að vilja fara aftur í það sem menn þekkja .
Ef það er ekki grundvöllur fyrir því að fara rétta leið inn í þessar breytingar þá er verra að fara af stað með menntakerfið inn í einhvers konar " kómaástand " heldur en bara að geyma þær – því menn kunna hitt .
" 