Margir féllu fyrir gervisíðu fasteignasala á Facebook , sem sagðist ætla að gefa nýjustu gerð af iPhone .
Baggalútur hafði svar við því : " Við erum að spá í að vera með léttan og skemmtilegan leik og gefa nokkrum heppnum vinum okkar fasteignasala .
" Mikil umræða skapaðist um slæman aðbúnað svína á Facebook .
Börkur Gunnarsson kvikmyndagerðarmaður ritaði : " Utanríkismála- og innkaupanefnd heimilisins ákvað að taka upp sína eigin sniðgöngu og setja viðskiptabann á svínakjöt .
Ég gekkst undir það , kærastan mín er einráð í þessari nefnd og mitt hlutverk aðeins að samþykkja .
Þetta var auðvelt enda kaupi ég aldrei grísa- eða svínakjöt , kaupi eiginlega allar aðrar kjötvörur en það .
Þetta var fullkomið viðskiptabann sem hvorki skaðaði mig né þann sem bannið beindist gegn .
Svona eiga viðskiptabönn að vera .
Þangað til ég fattaði að þetta næði líka til beikons .
" Bragi Valdimar Skúlason skrifaði : " Iss .
Þessi svín ættu að prófa millilandaflug .
" Eva Einarsdóttir tjáði sig : " Ég hef verið grænmetisæta örugglega í 13 ár og hef frekar þurft að verja mitt val en hitt .
Við fjölskyldan erum öll mjög hraust svo ekki er fæðið að fara illa með okkur .
Það er staðreynd í dag ef allir myndu alla vega minnka sína kjötneyslu , að þá væri það betra fyrir vistsporið sem við mannfólk dúndrum á umhverfið .
Ég virði algjörlega að fólk hafi val og borði það sem þeim hentar .
Þess vegna hef ég lítið sem ekkert tjáð mig um þetta hér .
En árið er 2015 og nú er það ykkar neytenda að láta í ykkur heyra .
Þetta er bara ógeðslegt .
" 