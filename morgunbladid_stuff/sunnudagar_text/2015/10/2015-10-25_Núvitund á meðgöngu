Vala Védís Guðmundsdóttir gerði lokarannsókn sína í ljósmóðurfræðum um áhrif núvitundarnámskeiðs á upplifun kvenna á meðgöngu , fæðingu og fyrstu tvær vikurnar eftir barnsburð .
Niðurstöðurnar urðu til þess að hún sannfærðist um að það að leiðbeina konum á meðgöngu með núvitundaræfingum væri eitt það besta sem hún gæti gefið af sér sem ljósmóðir .
Inga Rún Sigurðardóttir ingarun@mbl.is Vala Védís Guðmundsdóttir , ljósmóðir og menntaður þjálfari í núvitund , stendur fyrir námskeiði um núvitund á meðgöngu .
Námskeiðið er á vegum Hugskrefa og verður einu sinni í viku á miðvikudögum frá 28. október til 16. desember í húsnæði fjölskyldumiðstöðvarinnar Lygnu við Síðumúla .
Vala bjó í Hollandi í níu ár þar sem hún lærði fræðin en hún flutti ásamt hollenskum eiginmanni sínum til Íslands í janúar .
" Ég lærði ljósmóðurfræði í Amsterdam og Groningen í fjögur ár og tók svo eitt ár í viðbót í ómskoðunum , " segir Vala .
Hún segir námið í Hollandi hafa verið þungt .
" Það var mikið um sólarhringsvaktir og stundum tveggja sólarhringa vaktir .
Kerfið er allt öðruvísi uppsett en hér .
Það er til dæmis mikið um heimafæðingar í Hollandi .
Það er inni í menningunni þar og þykir jafn eðlilegt að eiga heima eins og á spítala .
Einnig vinna ljósmæðurnar alveg sjálfstætt , reka sínar eigin ljósmæðrastofur og sjá alfarið um alla ljósmæðraþjónustu fyrir konur með fáa sem enga áhættuþætti , " segir Vala , sem segir gaman að hafa kynnst tveimur ólíkum kerfum .
Vissi alltaf að hún vildi læra að ómskoða Vala starfar á fósturgreiningadeild Landspítalans til viðbótar við vinnu sína hjá Hugskrefum .
" Frá því að ég var lítil vissi ég að ég vildi læra að ómskoða lítil fóstur .
Mér fannst það mjög áhugavert að geta skoðað inn í kviðinn , " segir hún og bætir við að það sé magnað að fá að vera með konum og pörum á þessari mikilvægu stund .
" Þetta gefur mér mjög mikið .
" Hún gerði lokarannsókn sína í ljósmóðurfræðunum um áhrif átta vikna núvitundarnámskeiðs á upplifun kvenna á meðgöngu , fæðingu og fyrstu tvær vikurnar eftir barnsburð .
Niðurstöðurnar urðu til þess að hún sannfærðist um að það að leiðbeina konum á meðgöngu með núvitundaræfingum væri eitt það besta sem hún gæti gefið af sér sem ljósmóðir fyrir mæður og verðandi mæður , með öllu sem því hlutverki fylgir .
Hún segir ljósmóðurstarfið ekki bara snúast um " að mæla blóðþrýstinginn og vera í fæðingunni " .
Ró og samþykki Hún segir að konurnar sem höfðu farið á núvitundarnámskeið hafi fundið fyrir " mikilli ró og samþykki fyrir því hvernig þeim liði .
Það er svo mikið af tilfinningum í gangi á meðgöngu .
Þú hefur ekki stjórn á öllum hormónunum og þetta er svo mikil breyting á lífinu .
" Hún segir núvitund vera færni sem hver og einn geti tileinkað sér .
Á námskeiðinu eru konurnar leiddar áfram í huganum og er athygli meðal annars beint að líkamlegum kenndum , tilfinningum og hugsunum .
Æfingarnar fara fram sitjandi , liggjandi og í formi hreyfinga .
" Fókusinn er að beina athyglinni á sjálfan sig .
Að gefa sér tvo tíma á viku til að vera með sjálfum sér og taka eftir því hvað er að gerast inni í þér .
Taka eftir hugsununum .
Við erum svo mikið í fortíðinni eða framtíðinni , að plana hvað við erum að fara að gera á morgun .
Við erum að æfa okkur í að fara í líðandi stundu sem er aðeins flóknara en það hljómar .
" Hentar konum með kvíða eða depurð Margvíslegir verkir geta fylgt meðgöngu og er núvitund líka hluti af því að takast á við þá .
" Námskeiðið hentar fyrir allar konur sem hafa áhuga á að læra núvitund en það hentar einstaklega vel fyrir konur sem upplifa mikið stress og kvíða og hafa áður verið með þunglyndi , " segir Vala en núvitund hefur hjálpað henni sjálfri mikið til að hafa stjórn á sínum eigin kvíða .
" Ég upplifði svo mikinn kvíða og var búin að prófa allt en þetta var það eina sem gaf mér von um að það væri hægt að umgangast kvíða .
Það er til eitthvað sem getur hjálpað manni .
" Hún segir rannsóknir sýna fram á að fólk sem hafi átt við kvíða , þunglyndi , króníska verki eða streitu að stríða upplifi að núvitundartækni bæti daglegt líf þess .
Sjálf kynntist hún núvitund árið 2011 og hreifst af þessari einföldu aðferð til að takast á við lífið , sem stundum getur verið flókið .
Hún segir hugann öflugt tæki , því hafi hún kynnst vel í gegnum núvitundaræfingarnar .
Hún segir þær geta tekið verulega á en jafnframt hafi þær fært henni nýja sýn á sjálfa sig og aðra .
Hún fór tvisvar á átta vikna núvitundarnámskeið og ákvað síðan eftir það að fara á kennaranámskeið sem hún lauk árið 2014 .
Til viðbótar er hún jógakennari sem getur líka komið sér vel en hún hefur þó ekki verið að kenna jóga hérlendis enn sem komið er .
Hámarksfjöldi á námskeiðunum er tíu konur og eru námskeiðin lokuð .
Fyrsta námskeiðið í núvitund á meðgöngu hófst í september og klárast í næstu viku .
" Ég mun ekkert hætta þessum námskeiðum , þetta er bara byrjunin , " segir Vala , sem ætlar að þróa þessi námskeið áfram og hefur til dæmis áhuga á að vera með námskeið fyrir pör en það hafi verið of yfirgripsmikið að sinni .
Námskeiðið í núvitund á meðgöngu er líka tilvalinn undirbúningur fyrir fæðinguna sjálfa þar sem sjaldan er jafn mikilvægt að vera í núinu og einmitt þá .
Hugskref er fyrirtæki sem hún stofnaði með systur sinni , Eddu Margréti Guðmundsdóttur sálfræðingi , sem er sérhæfð í núvitundarmiðuðum meðferðarúrræðum og hefur unnið töluvert með börnum , unglingum og fjölskyldum þeirra .
Hugskref hefur til dæmis verið með núvitundarnámskeið fyrir ungt fólk á aldrinum 16-20 ára og má sjá nánar um það og fleiri námskeið sem eru í bígerð á Hugskref.is .
Vala segir núvitund góða leið fyrir flestar konur til að eiga við allar þessar tilfinningar sem koma upp á meðgöngu .
" Með þessari aðferð æfir maður sig í að leyfa því sem er til staðar að vera eins og það er .
Hlutirnir hverfa hvort sem er ekki , þótt við forðumst þá .
Stundum hjálpar að gefa þeim bara rými og athygli .
" Hvað er núvitund ? " Skilgreining á núvitund eða gjörhygli / árvekni eins og mindfulness hefur gjarnan verið þýtt á íslensku ( orðið sati á upprunalega tungumálinu , Pali ) merkir að beita athygli á ákveðinn hátt ; með ásetningi , í andartakinu og án þess að dæma .
Þjálfunin fer að mestu fram í gegnum hugleiðslu þar sem eðli hugans , hugsanamynstur og ósjálfráð viðbrögð eru skoðuð .
Ákveðnir eiginleikar eru þjálfaðir upp , eins og þolinmæði , mildi og stöðugleiki .
Rannsóknir hafa sýnt að þjálfun í núvitund getur aukið samkennd og vitund á líðandi stundu .
Þetta hefur margvísleg jákvæð áhrif á líðan og tilfinningalega stjórn sem rannsóknir á heilastarfseminni eru farnar að styðja .
" Tekið af Hugskref.is .
