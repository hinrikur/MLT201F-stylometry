Börn í dag eru flest lunkin við að redda sér á snjalltækjum og spila tölvuleiki .
Þekking þeirra á því sem liggur að baki því sem þau eru að leika sér með er hins vegar að sama skapi ekki alltaf svo mikil .
Guðmundur Tómas Axelsson , markaðsstjóri hjá Reiknistofu bankanna og stjórnarmaður í Forriturum framtíðarinnar , segir að það að kíkja " undir húddið " og kynna sér forritunarheiminn sem liggur að baki allri okkar tæknitilveru sé að verða mikilvægara og mikilvægara og Íslendingar megi ekki dragast aftur úr .
Mjög mikilvægt sé að krakkar fái viðeigandi menntun í þessum fræðum .
" Það er nánast ekkert gert í dag öðruvísi en að tölvur eða tækni komi á einhvern hátt við sögu .
Ólíkt því sem áður var þá nær tækni og forritun í dag til nánast allra atvinnugreina og snýst ekki bara um að framleiða og selja tölvuleiki eða slíkt .
Í landbúnaði eru kýrnar mjólkaðar með róbótum og í heilbrigðisgeiranum eru til dæmis smíðuð öpp til að halda utan um sykursýkismælingar , " segir Guðmundur en 11 milljóna króna styrkur , í formi tölvubúnaðar og þjálfunar kennara til forritunarkennslu , var afhentur úr sjóð Forritara framtíðarinnar í síðustu viku .
Sjóðurinn er samfélagsverkefni sem hefur það markmið að efla forritunar- og tæknimenntun í grunn- og framhaldsskólum landsins .
Útskrifa þyrfti tvöfalt fleiri úr raun- og tæknigreinum " Á Íslandi útskrifast í kringum 500 tæknimenntaðir einstaklingar af raungreina- og tæknisviðum háskólanna meðan þörfin er í raun 1.000 manns .
Auk þess vantar mikið upp á að tölvu- og tæknikennslu sé sinnt í grunn- og framhaldsskólum en aðeins um 2,7% af vikulegum kennslutíma fer í upplýsinga- og tæknimenntun og búnaður skólanna er þannig að oft tekur hálfa kennslustundina að ræsa tölvurnar sem á að nota .
Það er heldur alls ekki víst að svokallaðar upplýsingatæknikennslustundir séu nýttar í raunverulega upplýsingatæknikennslu .
Þannig fréttir maður stundum af skondnum atvikum , svo sem þegar grunnskólakennari nýtti kennslustundina í að láta nemendur fletta upp í Morgunblaðinu til að leita að heimildum .
Það var fljótlegra að kenna slíka " upplýsingatækni " þar sem tölvan í skólanum var afar hæg .
" Í skýrslu Europian Schoolnet frá síðasta ári er forritun skilgreind sem lykilfærni 21. aldarinnar sem allir skólakrakkar eigi að tileinka sér á einn eða annan hátt .
" Foreldrar þurfa því að setja sig inn í og skilja um hvað málið snýst og sjá betur hvað forritun getur fært börnunum þeirra .
" Guðmundur segir það vekja athygli að Íslendingar , sem hafa alltaf talið sig standa framarlega í tækni hafi , ólíkt nágrannaþjóðum sínum , ekki sett það á stefnuskrá sína að setja forritun í námskrá .
Illugi Gunnarsson , mennta- og menningarmálaráðherra , sagði í umræðum á Alþingi fyrr í haust að það yrði skoðað alvarlega á yfirstandandi þingi að gera breytingu á aðalnámskrá grunnskóla með það að markmiði að koma forritun þar að .
Guðmundur segir að sökum þess hve lítið menntakerfið á Íslandi sé sé auðveldara að innleiða forritun en ella væri .
Gætum náð forskoti á alþjóðavísu " Við gætum náð miklu forskoti í alþjóðasamfélaginu ef allir nemendur sem kæmu upp í háskóla hefðu lært forritun í grunnskóla .
Ef Ísland ákveður að taka af skarið að þjálfa börn og unglinga í forritun munum við geta gert það virkilega vel – svipað og þegar Íslendingar komu fyrir sparkvöllum úti um allar trissur .
Sú kynslóð sem hafði aðgang að þeim völlum er nú að komast á EM í fótbolta .
" Forritun hefur gjarnan haft þá ímynd að forritarar hangi einir inni í herbergi og vinni með þurra kóða .
" Það er ákveðin ranghugmynd .
Fólk er að vinna á mjög skapandi hátt , vinna í skemmtilegu umhverfi og þetta hentar mjög fjölbreyttum hópi einstaklinga .
Þannig má nefna að krakkar með alls kyns sérþarfir og jafnvel hegðunarvanda finna sig til dæmis oft í þessu umhverfi .
Það er því miður of oft einblínt á neikvæðar hliðar tölvunotkunar svo sem internetfíkn , sem er vissulega til , en ef vandað er til verka er þetta ákaflega skapandi fag sem hefur mjög marga kosti og ávinning .
" Forritarar framtíðarinnar úthlutuðu styrkjum til 8 skóla í fyrra en nú í ár eru það 16 skólar sem eru styrktir .
Um 100-200 kennarar fá þjálfun til að kenna forritun .
" Framboð á forritunarkennslu í skólum er að aukast og sumir skólar sem eru nú þegar komnir áleiðis hafa fengið aðstoð frá okkur við að þróa sig í kennslunni upp á næsta stig .
Það vantar ekki að það er mikill áhugi fyrir þessu í skólakerfinu .
" Nokkrir skólar hafa verið að spjaldtölvuvæðast og Guðmundur segir tækifæri liggja þar til að kenna nemendum að nýta sér það tæki á enn betri hátt .
Hugmyndir eru uppi um að sjóðurinn muni styrkja þá skóla til að geta kennt forritun á spjaldtölvurnar .
" Sjálfur vil ég meina að ef krakkar í dag sem eru með góða innsýn í forritun og eru skapandi þá séu þeir ansi vel undirbúnir fyrir framtíðina .
Forritun er að verða eitt af grundvallaratriðunum .
Það má segja að í dag kunni krakkar vel að nota tölvur en það skilar þeim bara ákveðið langt að kunna á öpp og slíkt .
Það er þetta skref sem er miklu þýðingarmeira ; að kunna eitthvað á það sem liggur að baki þessu öllu .
" Hvað er forritun ? Í stuttu máli mætti segja að forritun sé ferlið að þróa og innleiða aðgerðir til þess að fá tölvur til að framkvæma verkefni , leysa vandamál og búa til mannleg samskipti .
Þetta er gert með forritunarkóðum .
Í forritun er oftast verið að skapa eitthvað eða leysa vandamál , sem er í sjálfu sér skapandi .
Í dag er búið að þróa ótrúlega skemmtilegar aðferðir til þess að kenna krökkum forritun , oft með ókeypis forritum eins og Alice .
Forritun geta börn hérlendis meðal annars lært hjá Skema .
Fyrirtækið stendur fyrir námskeiðum fyrir börn og unglinga í leikjaforritun , allt frá sjö ára aldri , og vinnur auk þess að því að kennsla í forritun verði í boði í grunn- og framhaldsskólum .
Hægt er að nota frístundastyrk sveitarfélaganna upp í greiðslu fyrir námskeiðin .
Á öllum námskeiðum Skema er notast við Skema-aðferðafræðina sem studd er af rannsóknum á sviði sálfræði , kennslufræði og tölvunarfræði .
