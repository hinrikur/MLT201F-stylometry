Rússneskir sérfræðingar í öryggismálum hafa að sögn breska blaðsins The Telegraph hannað fremur hættulegan USB-lykil sem í útliti er eins og hver annar USB-lykill .
Hann gengur undir nafninu " Dökkfjólublár " eða " Dark Purple " og það sem gerir hann svo skæðan er að um leið og honum er stungið í tölvuna getur hann á örskotsstundu eyðilagt vélina , hvort sem það eru tölvur eða sjónvörp .
Myndbandi af kubbnum og hvernig hann virkar var lekið á netið af tölvuhökkurum og þar sést hvernig IBM-ferðatölva bræðir úr sér á aðeins nokkrum sekúndum .
USB-lykilinn eyðileggur tölvur með því að senda 220 volta straum í tækið .
Á rússneskri bloggsíðu er fullyrt að USB-lykilinn geti eyðilagt módem , snjallsíma sem taka við USB-lyklum , rátera og allt sem í raun er hægt að stinga lyklinum í .
Þetta ætti að vera flestum hvatning til að stinga notuðum USB-lyklum ekki í tæki sín ef uppruni þeirra er óþekktur .
Góðu fréttirnar eru hins vegar þær að svo virðist sem harði diskurinn og upplýsingar sem geymdar eru á honum verði ekki fyrir óbætanlegum skaða .
