Öll viljum við lifa sem lengst og eiga gæfuríkt og gott líf .
Til að eiga sem besta möguleika á löngu og heilsusamlegu lífi þarf að leggja svolítið á sig .
Ýmislegt þarf að varast , sumt þarf að forðast og annað bætti bæta .
Hér eru nokkur góð ráð .
* Borðaðu minna .
Allir vita að offita heggur árin af lífinu .
Hættu að borða þegar þér líður eins og þú sért 80% saddur , en það gera þeir háöldruðu í Japan .
* Stundaðu kynlíf tvisvar til þrisvar í viku .
Það brennir kaloríum , getur lækkað blóðþrýsting , þú sefur betur og hjartað styrkist við áreynsluna .
Talið er að þú getir bætt þremur árum við líf þitt með þessu móti .
* Slökktu á sjónvarpinu .
Í rannsókn einni frá 2010 var sýnt fram á að fólk sem horfir á sjónvarp í meira en fjórar klukkustundir á dag lifir skemur en þeir sem horfa í aðeins tvær klukkustundir eða minna .
* Haltu þig frá sólinni .
Að forðast sól stuðlar að minni líkum á húðkrabbameini .
Auk þess færðu minni hrukkur og lítur unglegar út .
* Vertu með fólki .
Án vina og fjölskyldu ertu gjarnari á að fá hjartasjúkdóma og einmanaleiki veldur oft þunglyndi .
* Drekktu minna áfengi .
Konur sem drekka meira en tvo glös á dag og karlar sem drekka meir en þrjú eru líklegri til að þjást af vandamálum sem tengjast þyngdaraukningu og sambandsörðugleikum .
* Borðaðu grænmeti og ávexti .
Borðaðu þrjá skammta á dag og þú minnkar líkur á hjartasjúkdómum verulega en einnig er talið að líkur á brjóstakrabba minnki .
Grænmeti og ávextir gefa þér unglegra útlit því það hefur áhrif á hrukkumyndun .
* Leggðu áherslu á hreyfingu .
Talið er að dagleg hreyfing geti bætt fjórum árum við líf þitt en hreyfing hefur góð áhrif á bæði líkama og sál .
Jafnvel létt ganga daglega minnkar líkur á hjartasjúkdómum .
* Ekki reykja .
Að hætta að reykja er sennilegast áhrifamesta leið til lengra lífs .
Í könnun sem birt var í American Journal of Public Health kom í ljós að konur sem hætta að reykja fyrir 35 ára aldur bæta sex til átta árum við líf sitt .
Þessi ráð eru ekkert ný af nálinni en gott að minna sig á þau reglulega .
Nú er bara að fara eftir þessum heilræðum , reima á sig skóna og drífa sig út í göngu , drepa í sígarettunni og stunda meira kynlíf .
Kannski er erfitt að ætla sér of mikið í einu en galdurinn er að hætta ekki að reyna .
Borðaðu minna í dag en í gær , knúsaðu fólkið þitt í staðinn fyrir að horfa á sjónvarpið og haltu þig frá áfengi .
Ekki berja þig niður fyrir að mistakast , stundum þarf nokkrar tilraunir til að hlutirnir gangi .
Og það má alltaf byrja nýjan dag með fögur fyrirheit og líf þitt verður vonandi lengra og betra .
