Blásið var til hádegisverðar fyrir fólkið í framfaraliði Rauða krossins en Helgu Mogensen langaði til að gefa þessu duglega og fórnfúsa fólki að borða .
" Ég er bara að gefa þeim kröftuga súpu svo þau geti haldið áfram með þessi stóru verkefni , " segir Helga sem bauð upp á tyrkneska kjötsúpu , maísbrauð og pönnukökur .
Þau tímamót eru um þessar mundir að Reykjavíkurdeild Rauða Krossins , sem hefur verið í sérhúsnæði , er að flytja starfsemi sína í Efstaleitið .
" Með þessu erum við að þétta starfið og að spara mikla fjármuni sem annars fóru í leigu .
Við horfum fram á það að þetta verði skemmtileg og gefandi samvinna til aukins þróttar og betri árangurs , " segir Sveinn Kristinsson , formaður Rauða kross Íslands , sem mættur var svangur í matinn .
Dásemdarhádegisverður " Maturinn er frekar alþjóðlegur , eins og Rauði krossinn , það er víða komið við .
Indverskst brauð og tyrknesk súpa og svo íslenskar pönnukökur , " segir Helga .
Súpuna segir Helga vera svipaða og venjulega íslenska kjötsúpu en heldur kryddaðri og í henni er meira grænmeti .
Kúskús er einnig í henni og heldur henni saman .
" Hún er svo einföld og yndisleg og maður getur búið hana til og átt í 2-3 daga og verið alltaf jafn hamingjusamur með hana .
Ég bý ekki oft til maísbrauðið en það er skemmtileg tilbreyting , " segir hún .
" Pönnukökurnar eru nokkuð klassískar en með trönuberjaeplafyllingu .
Dásemdarhádegisverður .
" Vilja nýta betur matinn Helga hefur undanfarið unnið í sjálfboðavinnu hjá Rauða krossinum .
Hún fer reglulega í Konukot með mat .
Fyrirtækið hennar , Úr eldhúsi Helgu Mogensen , útbýr tilbúna rétti og selur í verslanir .
" Þetta eru réttir sem fólk grípur með sér heim eða í vinnuna , " segir hún .
Þar sem ég er nýjbyrjuð að starfa sem sjálfboðaliði fannst mér tilvalið að hlúa að þeim sem eru sífellt að hlúa að öðrum , " segir Helga .
" Ég hef verið að ræða við Rauða krossinn og er í samvinnu við Kristínu Hjálmtýsdóttur , formann Rauða krossins í Reykjavík , " segir Helga en þær eru að hefja samstarf um hvað sé hægt að gera við mat sem er að renna út .
" Í staðinn fyrir að henda matnum langar okkur að hitta verslunareigendur og athuga hvað sé hægt að gera meira .
Það fer svo mikið til spillis .
Taka þátt í þessari alheimsbreytingu , þessari hugarfarsbreytingu sem á sér stað .
Spennandi að sjá hvert það leiðir .
" Kröftug vetrarsúpa með tyrknesku yfirbragði Þessi súpa er einföld en frábær á haust- og vetrardögum .
Fyrir 6 til 8 manns 50 ml olífuolía 3 gulrætur meðalstórar smátt skornar 1 rófa meðalstór , smátt skorin 1 púrrulaukur , smátt skorinn 5 stk. vorlaukar , smátt skornir ( til að skreyta með ) 1 sæt kartafla meðalstór , skræld og smátt skorin 3 hvítlauksgeirar , afar smátt saxaðir 2 cm engifer , rifið niður 1 krukka pastasósa 1 ½ msk .
gróft salt ½ tsk .
pipar ½ tsk .
allspice 2 tsk .
turmerik ½ tsk .
cayenne-pipar 3 lítrar vatn 1 stk. stór laukur , smátt skorinn 1 ½ kg lambakjöt , smátt skorið 50 g af kúskús Byrjið á því að marínera kjötið .
Marínering 50 ml olía ½ tsk .
allspice 1 msk .
engifer 1 msk .
hvítlaukur Hrærið saman og dreifið yfir kjötið og látið liggja í 3 klst. Bakið síðan í heitum ofni í 40 mín .
við 140 ° C. Stráið saman við smá salti og svörtum pipar .
Þegar kjötið er tilbúið hellið þá næstum öllum vökvanum af kjötinu en haldið smá eftir fyrir súpuna .
Byrjið á því að velgja 50 ml af olíu í góðum potti .
Setjið út í laukinn og hvítlaukinn og léttsteikið við lágan hita .
Setjið út í allt kryddið og grænmetið , hrærið vel saman .
Bætið vatninu út í og hækkið hitann og látið suðuna koma upp og sjóðið í 15 mín. , þá er pastasósan og kjötið sett í pottinn og áfram er soðið í 15 mín. , lækkið þá hitann .
Ef þú kýst að hafa kúskús í súpunni þá er það sett saman við hérna , setjið lokið á og látið malla , allt upp í eina klst. Auðvitað er súpan best daginn eftir og því lengri suða því betri verður súpan og það á við þessa eins og góða íslenska kjötsúpu .
Smakkið súpuna til með salti og sítrónusafa rétt undir lokin .
Súpan er borin fram með limesafa , kornbrauði og kóríander .
Himneskt maísbrauð Fyrir 8 manns 1½ bolli AB-mjólk 3 stk egg 280 g maísmjól 140 g heilhveiti 50 g sykur , hrásykur 2 tsk salt 150 g smjör 2 tsk lyftiduft Byrjið á því að bræða smjörið og kælið niður , þeytið eggin og setjið saman við smjörið , síðan hrærist hveitið úti í , lyftiduftið og saltið .
Hrærið vel saman .
Smyrjið formið áður en deigið er sett í ofnskúffuna .
Bakist í ofni 175°C í 30-40 mín .
Eplafylltar pönnukökur með ís eða rjóma Nota skal hefðbundna pönnukökuuppskrift að eigin vali eða úr pakka .
Fyllingin 8 epli , skræld og smátt skorin Handfylli af trönuberjum 150 g hrásykur 2 msk smjör einnig nota ég oft ólífuolíu 2 tsk salt 2 tsk kanill Bræðið smjörið og byrjið að steikja eplin og krydda , lækkið undir og látið epli malla ásamt því að setja trönuberin saman við og sykurinn .
Eplin eiga að vera mjúk þegar þau eru tilbúin .
Setjið fyllinguna jafnt út í pönnukökurnar og brjótið saman eins og rjómapönnukökur .
Þessar eru góðar með ís sem kemur beint frá bóndanum eða með rjóma .
Eplasmjör og Gomasío Eplasmjör Til eru allavega uppskriftir en þessi er skemmtileg og góð á brauð .
300 gr af brætt ½ tsk salt 2 tsk limesafi ¼ tsk allspice 150 ml af tilbúnu , lífrænu eplamauki .
Þeytið saman við smjörið og láta kólna í ísskáp áður en borið er fram með kornbrauðinu eða hverju sem er .
Gomasío Japanskt gotteri á mat Hlutföllin eru : 6 msk sesamfræ 1 tsk gróft salt , Ristið saman á heitri pönnu þar til að fræin byrja að poppa , kælið niður og setjið í matvinnsluvél og þeytið vel sama þannig að saltið blandist vel inn í fræin .
