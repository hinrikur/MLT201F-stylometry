Eymundur Eymundsson var orðinn 38 ára þegar honum var fært lesefni þar sem hann var til meðhöndlunar á Kristnesi vegna slitgigtar .
Þá áttaði Akureyringurinn sig loks á því hvers vegna honum hafði liðið jafn illa og raun bar vitni frá því hann var barn .
Eymundur áttaði sig loksins á því að hann átti von : " Það er ekki hægt að lýsa því hve vonin er mikilvæg , " segir hann .
Skapti Hallgrímsson skapti@mbl.is Eymundur Eymundsson , ráðgjafi í Grófinni , geðverndarmiðstöð á Akureyri , glímdi við mikinn kvíða frá því hann var í 1. bekk grunnskóla .
Nokkrum árum seinna hafði kvíðinn þróast í félagsfælni en hann þorði ekki að tala um það við nokkurn mann ; óttaðist að verða skammaður .
Eymundur glímir við slitgigt og var þess vegna á endurhæfingardeild Sjúkrahússins á Akureyri í Kristnesi árið 2005 .
Þar sá hann fyrst bæklinga um kvíða , félagsfælni og þunglyndi .
" Ég fór að grenja þegar ég las um sjálfan mig í þremur bæklingum .
Þarna sé ég í fyrsta skipti ástæðuna fyrir því hvernig mér hafði liðið síðan ég var krakki , " segir hann við Morgunblaðið .
Eymundur segist hafa hugsað um dauðann nánast daglega síðan hann var 12 ára og það hafi alls ekki verið sjálfsagt mál að hann var á lífi þegar þarna var komið sögu .
" Ég hafði bara ekki kjarkinn til að taka eigið líf – sem betur fer .
" Þennan dag í Kristnesi tók lífið nýja stefnu .
Eymundur skynjaði að hann ætti von og ákvað að leita sér aðstoðar .
" Það er ekki hægt að lýsa því hve vonin er mikilvæg .
" Enginn áttaði sig á því hve Eymundi leið illa .
" Ég var góður leikari og faldi vanlíðanina með trúðslátum .
" Hann hóf samtalsmeðferð hjá heimilislækni sínum .
Vildi alls ekki fara á geðdeild ; segist hafa verið haldinn fordómum um þann stað .
Eymundur hóf að taka lyf en ekki leið á löngu þar til hann fór að drekka ofan í þau .
" Frá 16 ára aldri hafði ég notað áfengi til að geta verið með félögunum ; þorði það ekki annars .
En þarna áttaði ég mig á því að þetta gekk ekki og fór í áfengismeðferð á Vog .
Þegar þangað kom gerðist eitthvað ; Guð talaði til mín og sagði : Þú getur eignast líf en verður að vinna fyrir því .
Nú hef ég ekki snert áfengi í níu ár og það er grunnurinn að því að ég eignaðist líf .
" Eymundur fór út á vinnumarkaðinn strax að loknum grunnskóla .
Sjálfsvirðingin var engin og hann taldi sjálfum sér trú um að hann hefði ekkert í framhaldsskóla að gera .
Eftir að hann fékk hjálp og lífið tók nýja stefnu fór hann í almennt nám hjá Starfsendurhæfingu Norðurlands , síðar í Ráðgjafaskólann og er nú í félagsliðanámi .
Þegar hann lagðist inn á geðdeild í fyrsta skipti áttaði Eymundur sig loks á því að engu máli skiptir hvað aðrir halda , aðeins það sem hver og einn gerir sjálfur .
" Þegar ég var í félagskvíðahópi á geðdeildinni þáði ég alla leiðsögn sem var í boði .
Þá gerði ég t.d. þrennt sem ég hafði ekki gert síðan ég var krakki : fór niður í bæ , fór í strætó og fór í bíó .
Það var stórmál fyrir mig en það tókst , " segir hann .
Eymundur kynntist Hugarafli í Reykjavík 2009 .
" Ég hafði lesið um þá hugmyndafræði að hægt væri að fá bata með valdeflingu , " segir hann og hreifst af .
Eftir að Eymundur flutti aftur til Akureyrar tók hann þátt í stofnun Grófarinnar , þangað sem koma nú um 20 manns daglega og starfið gengur afar vel , að sögn Eymundar .
Þar er einmitt unnið með valdeflingu .
