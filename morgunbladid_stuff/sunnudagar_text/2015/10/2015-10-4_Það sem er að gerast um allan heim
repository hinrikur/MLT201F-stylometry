Ég verð að segja að það kemur mér á óvart að menn séu að vakna núna upp við það að þetta sé raunveruleikinn þegar þetta hefur legið lengi fyrir og verið kynnt á alla kanta og með margvíslegu móti .
Gagnrýni á einstök hæfniviðmið er alveg réttmæt , sumt er orðað þannig að það má setja spurningarmerki við það , en skólar hafa líka frelsi til að aðlaga aðalnámskrána að sínum þörfum .
Ég hef ekki áhyggjur af því að kennarar landsins geti ekki metið nemendur eftir námskránni á sanngjarnan og huglægan hátt .
Gagnrýni á að meiri tíma hefði þurft í innleiðingu á nýju námsmati að baki nýrri einkunnagjöf við lok grunnskóla kemur mér satt að segja mjög á óvart .
Þetta hefur legið fyrir í fjögur ár , þegar grunnurinn að breytingum á námsmati , bókstafseinkunnum og nýju matskerfi var lagður með nýrri aðalnámskrá grunnskóla árið 2011 .
Innleiðingarferlið hófst þá strax með kynningum og fundum um allt land fyrir foreldra , kennara og skólastjórnendur og hefur staðið síðan , " segir Illugi Gunnarsson menntamálaráðherra .
" Ég verð að segja að það kemur mér á óvart að menn séu að vakna núna upp við það að þetta sé raunveruleikinn þegar þetta hefur legið lengi fyrir og verið kynnt á alla kanta og með margvíslegu móti .
" Í bókun Félags grunnskólakennara , Kennarafélags Reykjavíkur og Skólastjórafélags Reykjavíkur á fundi skóla- og frístundaráðs Reykjavíkur fyrir um viku stendur meðal annars að það sé áhyggjuefni að verið sé að innleiða allt á sama tíma ; nýja námskrá í skólum landsins , nýtt vinnumat grunnskólakennara og einnig breyta einkunnagjöf nemenda .
Illugi segir að hann muni skoða og kalla til forsvarsmenn félaganna til að fara yfir málið .
" Það er óumflýjanlegt að þessir þættir séu samofnir .
Það er ekki hægt að aðskilja einstaka þætti í þessu ferli , þetta helst allt í hendur því nýtt einkunnakerfi byggist á nýjum hæfniviðmiðum og þarf því að liggja til grundvallar í allri kennslu .
Einhvern tímann þarf að taka þetta skref og jafnvel hef ég verið gagnrýndur fyrir að fresta þessari innleiðingu um eitt ár eins og ákveðið var en upphaflega var stefnt að því að þetta yrði að veruleika á síðasta skólaári .
" Illugi segir að víða sé starf þetta vel á veg komið .
Það sé mikilvægt að horfast í augu við nýjan veruleika og ný námskrá sé tæki sem verið sé að nota í fremstu menntakerfum heims til að skila nemendum hæfari í frekara framhaldsnám og fjölbreyttari störf nútímans , með meiri áherslu á hæfni en eldri námskrár sem byggðust fyrst og fremst á þekkingu gerðu .
Búa þurfi nemendur undir það að geta nýtt þekkinguna .
En er ekki of mikið hopað frá þekkingunni í hæfniviðmiðum námskrár ? " Það tel ég ekki .
Vissulega er þekkingin mikilvæg og kröfur um hana eru líka hluti af námskrá .
En fagfólk eins og kennarar þarf ekki nákvæma upptalningu á einstökum þekkingaratriðum sem nemendur eigi að kunna .
Námskráin eins og hún er núna gefur þeim meira frelsi til að þróa kennsluna með sínum áherslum til að koma til móts við einstaklinginn og skila honum þannig áfram að hann sé tilbúinn til að taka næstu skref í lífinu .
Nemendur verða metnir á fjölbreyttari hátt en áður .
Og tilgangurinn með þessum breytingum er að koma til móts við breyttan veruleika sem ungt fólk stendur frammi fyrir .
Það er staðreynd að 30 prósent grunnskólanemenda hafa ekki verið hæf til að takast á við framhaldsnám þegar úr grunnskóla er komið .
Gagnrýni á einstök hæfniviðmið er alveg réttmæt , sumt er orðað þannig að það má setja spurningarmerki við það , en skólar hafa líka frelsi til að aðlaga aðalnámskrána að sínum þörfum .
Ég hef ekki áhyggjur af því að kennarar landsins geti ekki metið nemendur eftir námskránni á sanngjarnan og huglægan hátt .
Þetta er ný hugsun en þetta er það sem er að gerast um allan heim og íslenska skólakerfið þarf að aðlaga sig að breyttum veruleika , margir segja að það sé ekki seinna vænna .
" Er það áhyggjuefni að skólameistarar nokkurra framhaldsskóla , þar sem samkeppni er meðal nemenda um námspláss , telji sig ekki hafa nægilegar upplýsingar um námsstöðu nemenda til að gæta jafnræðis við inntöku og vilji því nýta sér forprófun við inntöku nemenda næsta vor ? " Nei , það tel ég ekki vera því slíku prófi , ef að því yrði , yrði stýrt af hálfu Menntamálastofnunar og þau myndu líka aldrei byggjast á öðru en þeim sömu hæfniviðmiðum og eru til grundvallar í lokaprófum 10. bekkjar .
En eins og ég segi ; það hefur ekkert verið ákveðið um það og það er bara í skoðun .
" 