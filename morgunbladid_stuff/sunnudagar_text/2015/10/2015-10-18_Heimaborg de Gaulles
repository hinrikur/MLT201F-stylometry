Íbúar Lille eru um 230.000 og er hún tíunda fjölmennasta borg Frakklands .
Í héraðinu búa alls um tvær milljónir .
Borgin er liðlega 200 km norðan Parísar , steinsnar frá belgísku landamærunum .
Lille er mikil viðskiptaborg , nokkurs konar hlið landsins til norðurhluta Evrópu og þekkt háskólaborg Einn landsliðsmanna Frakka í fótbolta er frá Lille , varnarmaðurinn Raphael Varane .
Þar er og fæddur og uppalinn einn merkasti stjórnmálamaður Evrópu á síðustu öld , Charles de Gaulle , hershöfðingi , stofnandi og fyrsti forseti fimmta lýðveldisins , 1958-1969 .
Safn er á heimili ömmu de Gaulles í borginni þar sem m.a. má sjá einkunnablöð hans frá því í barnaskóla og Citroën-bifreið , eins og gatasigti eftir skotárás þegar reynt var að ráða forsetann af dögum 1962 .
