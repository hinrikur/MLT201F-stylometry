Nýjasta sýningin í Nóbelsfriðarmiðstöðinni heitir Targets en hún var opnuð 25. september og stendur til 24. apríl 2016 .
Þýski ljósmyndarinn Herlinde Koelbl hefur ferðast um heiminn til að taka myndir af skotmörkum sem hermenn sem er verið að þjálfa til að drepa nota .
Á síðustu árum hefur Koelbl heimsótt þjálfunarbúðir hermanna í 27 löndum víðs vegar um heiminn og myndað þessi skotmörk .
Hún hefur ferðast um Evrópu , Bandaríkin , Mið-Austurlönd , Afríku , Kína , Rússland , Tyrkland og Ísrael .
Aðeins Norður-Kórea hefur neitað henni um aðgang .
" Mig langaði að varpa ljósi á hvernig óvinurinn er sýndur í mismunandi heimshlutum .
Sum skotmörk eru með andlit og líta út eins og alvöru fólk .
Sum líta út eins og börn eða nágranni þinn .
Óvinurinn er með mörg andlit og ólíka ásjónu , allt eftir því hvar í heiminum þú ert , " segir Koelbl .
Hún hefur ennfremur tekið myndir af hermönnunum , sem margir hverjir enda sem skotmörk sjálfir .
Vídeóinnsetning og brot úr samtölum hennar við hermennina eru líka hluti af sýningunni .
" Ég hef aldrei fengið samviskubit yfir því að drepa fólk sem á skilið að deyja .
Mér finnst það eiga skilið að deyja því það er óvinurinn .
Ég er þjálfaður til að hugsa á þann hátt , " segir einn nafnlaus hermaður og önnur tilvitnun hljómar svo : " Stríð er skák stjórnmálamannanna og við erum taflmennirnir .
" 