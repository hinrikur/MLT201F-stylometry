Hvernig var að vinna með Vin Diesel ? Að vinna með Vin Diesel var einstaklega ánægjulegt enda mikill ljúflingur þar á ferð .
Það var líka sérlega gaman að kynnast og vinna með Elijah Wood og Rose Leslie .
Nú er talsvert af slagsmálaatriðum í The Last Witch Hunter .
Hvernig er þín upplifun af slíku ? Mér finnst alltaf mjög forvitnilegt að taka þátt í slagsmálasenum .
Við leikararnir tökum hluta , svo koma fagmennirnir og taka næsta hluta og þannig stig af stigi .
Ég held að það myndi koma fólki á óvart hve langan tíma það tekur að skjóta góða slagsmálasenu .
Nú býrð þú yfir áralangri reynslu í þínu fagi og hefur tekið að þér mörg ólík hlutverk .
Áttu eitthvert draumahlutverk ? Nei , ég get ekki sagt að það sé eitthvert eitt hlutverk sem ég er að bíða eftir að fá á þessari stundu en í mér blundar alltaf draumur um að fá að leika Lé konung eftir Shakespeare einhvern tíma .
Nú ert þú í fæðingarorlofi , hvernig fer það hlutverk með þig ? Það er alltaf yndislegt að fá að vera með fjölskyldunni sinni og sérstaklega að fá að fylgjast með litlum snillingum vaxa úr grasi .
Hvað er framundan ? Ég er að fara að byrja á nýrri sjónvarpsseríu , bandarískri , sem ég má náttúrlega ekki segja hver er .
Hún verður tekin á Spáni , í Króatíu og í Ungverjalandi næstu mánuðina og ég mun koma og fara .
