Sýningin Lítil verður opnuð á Torginu við Kaffitár á Þjóðminjasafninu í dag , laugardag , kl. 14 .
" Lítil er ástarjátning til smæðarinnar og fegurðarinnar sem býr í hinu litla , " segir m.a. í tilkynningu , en þar kemur fram að kveikjan að verkinu sé saga Ólafar eskimóa , dvergvaxins vesturfara , sem heillaði Vesturheim með fölsuðum frásögnum af lífi sínu sem eskimói .
" Verkið er fyrsta samstarfsverkefni listamannanna Ragnheiðar Hörpu Leifsdóttur og Sigrúnar Hlínar Sigurðardóttur .
Forvitni um heimskautin og ævisögur færði þær saman og nú takast þær á við brothætta og kraftmikla ævisögu Ólafar með orðum , tónum og fínofnu silki .
" Eftir viku , laugardaginn 31. október kl. 15 , verður í bókasal Safnahússins við Hverfisgötu fluttur gjörningur til heiðurs Ólöfu þar sem listafólk tekst á við eigin upplifun af smæð sinni gagnvart heiminum , hávöxnu fólki og náttúrunni .
