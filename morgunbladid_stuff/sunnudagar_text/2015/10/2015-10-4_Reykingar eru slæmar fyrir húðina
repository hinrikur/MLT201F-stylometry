Sumir láta sér ekki nægja að vita af tengslum reykinga við krabbamein og finnst það ekki næg hvatning til að hætta , ekki síst ungu fólki .
Þetta sama fólk tekur ef til vill nær sér að reykingar eru mjög slæmar fyrir húðina .
Já , það þarf ekki mörg ár þangað til það sést utan á þér að þú reykir .
Telegraph fékk Bresku húðsamtökin til að telja upp nokkra ókosti þess að reykja fyrir húðina .
" Húðin , rétt eins og önnur líffæri í líkamanum getur skemmst vegna reykinga .
Ef þú vilt eldast vel og koma í veg fyrir að ýmis húðvandamál verði verri , er best að reykja ekki .
Ef þú reykir , íhugaðu vandlega að hætta ef þú vilt að húð þín líti út fyrir að vera heilbrigð og sé í góðu standi , " sagði húðlæknirinn Anjali Mahto , talsmaður samtakanna .
Hún útskýrir að reykingar flýti fyrir öldrun húðarinnar með því að framleiða ensím og minnka súrefni sem hvorttveggja minnkar teygjanleika húðarinnar .
Margar hrukkur í kringum munn eru þekkt einkenni reykingafólks .
Til viðbótar geta reykingar valdið því að sár séu lengur að gróa , svo eitthvað sé nefnt .
