Stofnun Vigdísar Finnbogadóttur , Bókmennta- og listfræðastofnun HÍ og Forlagið efna til málþings um verk Milans Kundera í dag í stofu 101 í Odda milli kl. 14 og 17 .
Frummælendur eru Jón Karl Helgason prófessor , Steinunn Sigurðardóttir rithöfundur og Torfi H. Tulinius prófessor .
Sérstakur gestur málþingsins er François Ricard , háskólakennari við McGill-háskóla í Montréal í Kanada , og mun Friðrik Rafnsson þýðandi ræða við hann um verk Kundera .
Ricard hafði umsjón með heildarútgáfu verka Kundera sem kom út hjá Gallimard í Frakklandi .
Í lokin mun Auður Aðalsteinsdóttir , bókmenntafræðingur og ritstjóri Hugrásar , hefja almennar umræður um verk Kundera .
Ástráður Eysteinsson , prófessor og forseti Hugvísindasviðs HÍ , stjórnar málþinginu .
Aðgangur er ókeypis og öllum opinn .
