Dreki frá Hriflu í Bárðardal er meðal hrúta sem að undanförnu hafa verið sóttir til sæðingastöðva landbúnaðarins .
Framlag Dreka mun svo nýtast við sæðingar á sauðfé á fengitímanum um jólaleytið .
Aðrir hrútar sem gagnast í þessu skyni koma meðal annars úr Ljósavatnsskarði , Þistilfirði og Stafholtstungum , af Skarðströnd og Barðaströnd .
Eru þessir hrútar fengnir vegna góðrar reynslu á heimabúi .
" Hrúturinn Dreki er alhliða og nú er að sjá hvernig hann reynist á landsvísu , " segir Vagn Sigtryggsson , bóndi á Hriflu .
Dreki fæddist 2013 .
Hann er hvítur að lit , hefur skilað góðum afkvæmahóp og státar af mjög háu kynbótamati fyrir kjötgæði .
" Eins er spá fyrir dætraeiginleika góð þó lítil reynsla sé enn fengin , " segir um gripinn á vef Ráðgjafarmiðstöðvar landbúnaðarins .
Þar kemur fram að Dreki hafi fengið góðar einkunnir fyrir þá eiginleika sem lagðir eru til grundvallar , svo sem frjósemi , fitu og mjólkurlagni .
Í sama pisli er hrúturinn Tangi frá Klifmýri í Dölum lofaður á alla lund .
En tilgreint er sérstaklega að lærahold afkvæma hans hafi verið áberandi sterk .
