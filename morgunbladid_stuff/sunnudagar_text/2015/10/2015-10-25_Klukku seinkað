" Klukkan eitt síðastliðna nótt var klukkunni seinkað um einn klukkutíma eins og venja er til síðasta vetrardag .
Geta nú værukærir borgarar sofið einum tíma lengur á mánudagsmorgun og mun það vel þegið af flestum .
Líklega er þetta vinsælasta ráðstöfun stjórnvaldanna að haustinu til en ekki alveg eins vinsæl þegar klukkunni er flýtt á vorin og " prófskrekkur " kominn í skólamenn , sem líta hvern glataðan klukkutíma óhýrum augum .
" Með þessum orðum hófst frétt í Morgunblaðinu sunnudaginn 24. október 1965 en þá var klukkunni ennþá seinkað hér á landi .
Íslendingar skiptu síðast á milli vetrar- og sumartíma árið 1968 en það ár tóku gildi lög sem kváðu á um að sumartíminn , það er Greenwich-tíminn , skyldi vera staðaltími á Íslandi .
Síðan þá hefur sami tími gilt allt árið um kring hér á landi .
