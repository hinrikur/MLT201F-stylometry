Mörk nefnist ný sýning í Listasafni Árnesinga sem opnuð verður í dag , laugardag , kl. 14 .
Þar getur að líta verk eftir myndlistarmennina Eygló Harðardóttur , Jónu Hlíf Halldórsdóttur , Karlottu Blöndal og Ólöfu Helgu Helgadóttur .
" Heiti sýningarinnar hefur jafn margar og ólíkar tilvísanir sem verkin en ein tilvísunin er í skóginn , sem leggur grunn að pappírsgerð , en það er efnið sem þær vinna allar með [ ...
] Verkin sem ýmist eru tvívíð eða þrívíð skapa áhugavert samtal og samhengi sín á milli og koma á óvart , " segir m.a. í tilkynningu .
Safnið er opið fimmtudaga til sunnudaga kl. 12-18 .
Aðgangur er ókeypis .
