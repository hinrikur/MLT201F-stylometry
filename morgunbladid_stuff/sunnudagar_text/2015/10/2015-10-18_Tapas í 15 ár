Tapasbarinn fagnar fimmtán ára afmæli um þessar mundir og er blásið til veislu 19. og 20. október .
Staðurinn hefur notið mikilla vinsælda síðan hann var opnaður um aldamótin .
Viðskiptavinir eru blanda af Íslendingum og erlendum gestum .
Sumir réttirnir hafa verið á matseðli frá upphafi .
Ásdís Ásgeirsdóttir asdis@mbl.is Þó að tapas sé upprunalega frá Spáni hafa kokkarnir á Tapasbarnum leikið sér að því að setja íslenska , japanska og ítalska rétti í tapasbúning auk þess að bjóða upp á hina klassísku spænsku rétti .
Bjarki Freyr Gunnlaugsson yfirkokkur segir að þau muni bjóða upp á tíu bestu réttina á afmælinu en þessir réttir hafa verið vinsælastir í mörg ár og eru uppskriftir að þremur þeirra gefnar hér .
Skemmtilegra þegar allir deila Bjarki segir skemmtilegast að þróa nýja rétti , en það gera þeir daglega og leita þá til margra landa til að fá hugmyndir .
" Í dag horfum við á allan heiminn .
Þetta eru smáréttir en frá ýmsum löndum .
Við setjum marga rétti á borðið og hugmyndin er að allir deili .
Þá verður kvöldverðurinn skemmtilegri og opnar á meiri samræður .
Þetta verður æ vinsælla um allan heim .
Meirihluti réttanna er spænskur en við erum með " fusion " af öllu , " segir Bjarki .
Tapasbarinn var fyrsti staðurinn á landinu sem bauð upp á tapas .
Aðsóknin hefur aukist ár frá ári og er nánast fullt á hverju kvöldi en staðurinn er opinn frá fimm á daginn .
Bjarki segir að í " óvissuferðum kokksins " sé alltaf eitthvað nýtt og spennandi að finna .
En gömlu réttirnir standa alltaf fyrir sínu og hlakkar Bjarki mikið til afmælisins og segir að allir fái afmælisköku í eftirmat .
Hvítlauksbakaðir humarhalar Þetta sælgæti er langvinsælasti rétturinn á Tapasbarnum .
Um 9-10 tonn af humri fara í þennan rétt árlega ! Það skiptir miklu máli að nota mjög mikið af brauðraspi og að nóg sé af bragðmiklu hvítlaukssmjöri ofan á .
Humarinn 600 g humarhalar 80 g brauðraspur 1 sítróna sjávarsalt Takið humarhala og klippið skelina langsum niður að halablöðkunni , án þess að klippa humarinn í sundur .
Opnið skelina í miðjunni þar sem hún er klippt og hreinsið halann vel undir köldu vatni .
Ýtið kjötinu upp úr skelinni , en látið það ennþá vera fast neðst hjá halablöðkunni og notið skelina sem nokkurs konar fat fyrir humarinn .
Leggið humarinn í eldfast mót .
Dreifið vel af brauðraspi yfir hann og dreifið hvítlaukssmjörinu á hvern hala fyrir sig .
Bakið svo humarinn í ofni við 200°C í 4-5 mín .
Þumalputtareglan er að þegar ykkur finnst hann tilbúinn er hann ofeldaður .
Humarinn er bestur þegar hann virðist aðeins glær þegar hann er tekinn úr ofninum .
Berið fram með sítrónusneið og dreifið sjávarsalti yfir .
Hvítlaukssmjör 500 g smjör 50 ml sterk hvítlauksolía 50 g steinselja Hrærið smjör , hvítlauksolíu og steinselju saman í hrærivél í nokkrar mínútur þar til þið fáið þykkt og fallegt smjör .
Lamb í lakkrís Í áranna rás hefur lamb í lakkrís verið einn vinsælasti rétturinn á Tapasbarnum .
Hann er fullkominn sem bæði forréttur og veislumatur í litlum sætum boxum .
Lundirnar 500 g lambalundir ½ l Kikkoman sojasósa ½ l appelsínusafi 1 appelsína , skorin í sneiðar 2 stjörnuanísar 1 msk .
rósapipar 3 greinar garðablóðberg 1 msk .
balsamedik Blandið öllu saman .
Gætið þess að lambalundirnar séu vel hreinsaðar og vöðvinn heill , þá er auðveldara að skera kjötið .
Látið liggja í 24-36 klst. í kæli .
Við það verður kjötið stífara og dekkra og sýgur í sig bragðið úr maríneringunni .
Lakkríssósa 125 ml majónes 125 ml sýrður rjómi 1 tsk .
balsamedik 1 tsk .
sojasósa 1 tsk .
hunang 1 stjörnuanís 1 tsk .
rósapipar 1 kardimomma 1 grein garðablóðberg sjávarsalt og nýmalaður pipar eftir smekk Hrærið majónes , sýrðan rjóma , balsamedik , sojasósu og hunang saman .
Merjið og berjið kryddið vel saman í mortéli og sigtið ofan í sósuna .
Smakkið og bragðbætið með salti og pipar eftir þörfum .
Beikonvafin hörpuskel og döðlur með sætri chilisósu Á Tapasbarnum eru gerð um 4.500 svona spjót í hverjum mánuði og þetta má kalla einkennisrétt staðarins .
Tilvalin í veislur – stórar og smáar .
Hörpuskelin 25 litlir hörpuskelfiskar ( um 200 g ) 200 g döðlur 25 sneiðar beikon 8 tréspjót Takið eina beikonsneið og skerið í tvennt .
Vefjið helmingnum af sneiðinni utan um eina döðlu og hinum utan um eina hörpuskel .
Á eitt spjót þarf 3 döðlur og 3 hörpuskeljar .
Raðið svo bitunum á spjótið til skiptis .
Notið djúpsteikingarpott og hitið olíuna í 180°C .
Leggið spjótin ofan í olíuna og fylgist með þeim .
Þegar beikonið hefur náð fallegum lit og er orðið stökkt er spjótið fulleldað .
Það ætti að taka um 11/2 − 2 mín .
Berið fram með sætri chilisósu og fersku salati .
Sæt chilisósa 400 ml vatn 400 g sykur 3 msk .
þurrkaður chilipipar 500 g rauð paprika , fræhreinsuð 2 dl hvítvínsedik 1 tsk .
maizenamjöl Setjið allt hráefnið , nema maizenamjölið , í pott og sjóðið í 30 mínútur .
Maukið svo sósuna með töfrasprota .
Best er að leysa maizenamjölið upp í 3 tsk .
af köldu vatni og hella út í sósuna þar til ákjósanleg þykkt er komin .
