Með mestu metsölubókum síðustu áratugi eru Twilight-bækur Stephenie Meyer sem síðar voru kvikmyndaðar með látum .
Þær komu út á íslensku undir heitinu Ljósaskipti .
Ljósaskiptabækurnar segja frá sambandi stúlkunnar Bellu og vampírunnar Edward og var ýmsum fleinn í holdi hversu ósjálfbjarga og undirgefin Bella var – sumir gagnrýnendur bentu á að lýsingin á sambandi þeirra væri eins og lýsing á dæmigerðu ofbeldissambandi .
Þeir fá nú færi á að skoða bækurnar upp á nýtt því í tilefni þess að áratugur er liðinn frá því fyrsta bókin kom út kemur hún út að nýju talsvert breytt því nú eru söguhetjurnar pilturinn Beau og vampíran Edythe en sagan óbreytt að mestu leyti .
