Áföllin dundu yfir Stabæk hvert á fætur öðru árið 2012 .
Skærustu stjörnur liðsins héldu á önnur mið fyrir tímabilið vegna fjárhagslegra erfiðleika félagsins og þeim unga leikmannahópi sem eftir var gekk erfiðlega að stilla saman strengi .
Hinn 12. maí varð félagið síðan miðpunktur knattspyrnuheimsins um stundarsakir þegar tilkynnt var að Tor Marius Gromstad , varnarmaður liðsins , hefði látið lífið .
Bjarni Ólafur Eiríksson , leikmaður Vals , var í herbúðum Stabæk á þeim tíma .
Hann og Tor Marius voru orðnir góðir vinir og eyddu þeir félagar áramótunum saman á Íslandi aðeins fjórum mánuðum fyrir andlát Norðmannsins .
" Við áttum vel saman .
Ég kunni strax mjög vel við hann þegar ég gekk í raðir Stabæk 2010 .
Hann var pottþéttur , almennilegur og alltaf tilbúinn að bjóða fram hjálp sína , " útskýrir Bjarni Ólafur .
Hvorki Bjarni Ólafur né aðrir liðsfélagar hans urðu varir við þá andlegu erfiðleika sem Tor Marius glímdi við .
Nokkrum dögum fyrir áfallið átti Stabæk bikarleik og heyrði Bjarni Ólafur útundan sér að tvísýnt væri með þátttöku Tor Marius í þeim leik .
" Ég gerði ráð fyrir að það væri vegna meiðsla , " segir Bjarni Ólafur .
" Hann hafði glímt við mjög erfið meiðsli í langan tíma .
Hann byrjaði leikinn en bað um skiptingu eftir korter .
Líklegast hefur hann áttað sig á því að hann var ekki í neinu andlegu standi til þess að spila .
" Týndist um nótt Helgina eftir var deildarleikur gegn Molde .
Tor Marius var hvergi sjáanlegur á leikdag og töldu liðsfélagar hans meiðslin ástæðu þess .
Það vakti því óhug manna þegar leikmannahópurinn var kallaður saman að leik loknum og tilkynnt var að Tor Marius væri týndur .
" Það vissi enginn hvar hann var , " segir Bjarni Ólafur .
" Á þessum tímapunkti var okkur tilkynnt hvað hafi verið í gangi hjá Tor Marius .
Hann hafði leitað til læknis liðsins vegna vanlíðanar sinnar og sagt að hann fyndi fyrir miklu þunglyndi og kvíða og ætti þess utan erfitt með svefn .
Ástæða þess var sú að hann hafi ætlað sér gríðarlega stóra hluti á þessu keppnistímabili sem virtust ekki ætla að ganga eftir .
Hann ætlaði að bera mikla ábyrgð og vera leiðtogi á vellinum .
Þær væntingar stóðust því miður ekki .
Tor Marius tók þetta gríðarlega inn á sig og kenndi sjálfum sér um gengi liðsins .
Læknir liðsins taldi ekki ráðlegt að hann væri einn þar sem hann var mjög langt niðri .
" Læknirinn lagði því til að fjölskyldan , sem býr töluvert langt í burtu , myndi heimsækja hann .
" Fjölskyldan gerði það .
Foreldrar hans gistu á hóteli skammt frá heimili hans á meðan bróðir hans gisti heima hjá honum .
Bróðirinn átti að vera honum innan handar .
Aðfaranótt sunnudags vakti hann yfir Tor Marius þangað til hann sofnaði .
Það var klukkan fimm um nótt .
Þá fór bróðirinn að sofa og klukkan sjö rumskaði hann .
Þá var Tor Marius ekki í rúminu sínu .
Hann var horfinn .
Í kjölfarið hófst leitin að honum .
" Lést samstundis eftir fall úr krana Hvarfi Tor Marius voru gerð skil í fjölmiðlum og allir lögðust á eitt til að finna hann .
Leikmenn og stuðningsmenn félagsins tóku þátt í leitinni en hún bar engan árangur til að byrja með .
Það var síðan daginn eftir að leikmenn félagsins voru boðaðir á fund á æfingasvæði þess .
Bjarni Ólafur segist strax hafa verið hræddur um að eitthvað alvarlegt hefði gerst .
Þær áhyggjur voru staðfestar þegar hann sá prest sem var mættur á æfingasvæðið .
" Þá vissi maður að hann væri dáinn .
Hann hafði fundist um morguninn þegar iðnaðarmenn komu til vinnu á lokað byggingasvæði .
Það leit út eins og hann hefði fallið úr byggingarkrana og dáið samstundis .
Enginn veit fyrir víst hvort hann hafi látist af slysförum eða fyrirfarið sér .
Það voru fagaðilar fengnir upp á æfingasvæði til þess að veita áfallahjálp .
Leikmennirnir voru í miklu áfalli og helst þeir strákar sem voru í raun uppeldisfélagar hans .
Allir grétu og reyndu að hugga hver annan .
Það hvíldi mikil sorg yfir öllu hverfinu .
Þetta var hræðilegt .
" Veröldin á ekki að hrynja eftir mistök Bjarni Ólafur átti bágt með að trúa hvað hefði komið fyrir .
" Ég var í miklu sjokki fyrst og trúði þessu ekki .
Ég trúði ekki að fótboltinn , sem er fyrst og fremst skemmtun , gæti haft svona mikil áhrif á líðan manns .
Í kjölfarið kom mikil sorg og reiði út í sjálfan sig .
Ég hefði viljað hjálpa honum .
Tor Marius var rosalega góður og ljúfur strákur .
Það þekkja örugglega allir einstaklinga eins og hann var .
Algjört eðalblóð .
Engan grunaði að það væri eitthvað alvarlegt í gangi hjá honum .
Ekki einn einasta mann .
" Tímabilið hélt áfram .
Stabæk féll að lokum úr deildinni og viðurkennir Bjarni Ólafur að liðið hafi einfaldlega ekki verið nógu gott til þess að halda sæti sínu .
Oftar en ekki komu upp stundir í leikjum þar sem hann hugsaði til Tor Marius .
" Þetta var alltaf að koma upp í huga manns .
Ég get ekki neitað því að áfallið hafði áhrif á leik liðsins .
Það kom oftar en ekki fyrir að ég hugsaði til hans í miðjum leik .
Maður vildi hafa hann hliðina á sér .
" Bjarni Ólafur segist hafa dregið þann lærdóm af þessum sorgaratburði að gleyma því ekki að njóta leiksins og einblína á það jákvæða .
" Ég reyni að láta mistök í leikjum ekki hafa áhrif á mig .
Þetta er bara leikur og veröldin á ekki að hrynja þótt maður eigi slæman leik eða geri mistök .
Maður er í þessu til þess að hafa gaman af .
" 