Myndlistarsýningin " Frumdrættir og fyrirmyndir " verður opnuð í Listasal Mosfellsbæjar , í Bókasafni Mosfellsbæjar í Kjarnanum , Þverholti 2 , í dag kl. 15 .
Titill sýningarinnar vísar til teikningarinnar sem tjáningarmiðils og er sýningin samstarfsverkefni og stefnumót listamannanna Guðbjargar Lindar , Jeans Larsons , Kristínar Geirsdóttur og Ólafar Oddgeirsdóttur .
Viðfangsefni og hugmyndaleg nálgun listamannanna eru ólík en verkin eiga það sameiginlegt að í þeim eru kannaðir og nýttir möguleikar teikningarinnar .
Á Degi myndlistar , 31. október , verður boðið upp á listamannaspjall kl. 15 .
