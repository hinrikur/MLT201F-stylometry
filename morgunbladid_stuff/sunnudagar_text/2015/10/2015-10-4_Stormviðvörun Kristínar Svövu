Kristín Svava Tómasdóttir sendi í vikunni frá sér sína þriðju ljóðabók , Stormviðvörun , en áður hafa komið Blótgælur , sem komu út 2007 , og Skrælingjasýningin , sem kom út 2011 .
Kristín segir að ljóðin í bókinni séu flest ný af nálinni , skrifuð á síðustu tveimur árum , en svo séu einhver eldri inn á milli , en ekkert gamalt þó .
" Bókin er skrifuð að mestu síðasta vetur , stormviðvörunarveturinn , " segir hún , en fjögur ár eru liðin frá síðustu bók hennar , áðurnefndri Skrælingjasýningu .
" Það kemur yfirleitt dauður tími hjá mér eftir að bók kemur út , það þarf að líða smátími til að taka inn hluti og hugmyndir og melta áður en ég fer að skrifa aftur .
" Kristín segist ekki skrifa ljóð með bók í huga og bækur hennar séu ekki samhangandi ljóðabálkar þótt það geti eðlilega verið svipur með ljóðum sem samin eru á sama tíma .
" Ljóðabók er bara þægileg leið til að safna saman ljóðum og gefa út , leið til að koma ljóðum frá sér á aðgengilegu formi .
Ég hugsa yfirleitt ekki um það hvort ég sé komin með nóg af ljóðum í bók , en ég var svolítið spennt að gefa út núna því mig langaði til að vera með í jólabókaflóðinu .
" – Ég verð var við hita í ljóðunum og skoðanir , lá þér mikið á hjarta ? " Ég er mjög hrifin af tvíræðni og margræðni í ljóðum og vil helst ekki segja of mikið , vil ekki útskýra ljóðin , enda er best að hver lesandi finni sína merkingu .
Mér finnst það líka mjög skemmtilegt þegar einhver segir mér hvernig hann hefur skilið ljóð eftir mig og það er eitthvað sem mér hefur aldrei dottið í hug .
Víst getur verið skemmtilegt að tala um það sem maður er að gera og getur verið gaman að tala í kringum ljóðin , en ég vil ekki segja of mikið , það er gaman að búa eitthvað til sem fer að lifa sjálfstæðu lífi , eitthvað sem stendur fyrir sínu sjálft .
Hvað hitann varðar þá vil ég gjarnan að það sé hiti í hlutunum , að það sé ástríða í ljóðunum .
" 