Leikararnir Frank Hvam og Casper Christensen kunna það betur en flestir að teygja grínið langt yfir línuna , og taka svo enn eitt skref áfram .
Þeir voru með skemmtilegt uppistand fyrir hátíðarfrumsýningu á annarri kvikmynd sinni Klovn Forever í Háskólabíói á fimmtudagskvöld .
Í myndinni er Frank orðinn tveggja barna faðir og Casper skilinn við Iben Hjejle .
Í gríninu gera þeir óviðeigandi hluti en líka í eigin lífi en eftir að Casper skildi við Iben tók hann saman við dóttur góðvinar síns , Jarls Friis-Mikkelsens , en eflaust muna margir eftir Jarlinum úr þáttunum Klovn .
Casper og Isabel Friis-Mikkelsen giftu sig í fyrra en átján ára aldursmunur er á þeim .
Isabel er eigandi hárgreiðslustofunnar Blow , sem er í miðborg Kaupmannahafnar .
Stofan sérhæfir sig í blæstri fyrir öll tilefni .
Í spjallinu fyrir myndina gantaðist Casper með að hann væri miklu hamingjusamari með nýju konunni en áður .
Þeir félagar sögðu líka að skilnaðurinn hefði gert Iben gott ; hún hefði fengið þarna þessi 5% sem vantaði upp á leikinn í tilfinningaskalanum en dýptin í reiðitúlkuninni væri nú mun meiri .
Iben leikur einmitt í nýju myndinni og óhætt er að segja að Casper fái að heyra það .
