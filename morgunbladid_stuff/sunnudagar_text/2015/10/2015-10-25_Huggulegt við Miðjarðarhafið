Býsna öruggt er að veðrið verður gott í Nice við Miðjarðarhafsströndina þegar EM fer fram næsta sumar og upplagt að skella sér á ströndina á milli leikja .
Hitinn var hátt í 30 stig hvern einasta dag í júní í sumar og regndropar sýna sig ógjarnan á svæðinu , nema hressilega einstaka kvöld til að hreinsa loftið ! Borgin er kunn fyrir mikla strandlengju þar sem heimamenn og gestir hafa það notalegt alla daga .
Í nágrenninu eru margir litlar bæir sem gaman er að skoða , bæði meðfram ströndinni og uppi í hlíðunum og alla jafna hagstæðara að gista þar en í borginni .
Þá er stutt til Cannes og Mónakó .
Gott er að fljúga til Nice að því leyti að ferðalangurinn getur verið kominn á gististaðinn fljótlega eftir lendingu .
Flugvöllurinn er nefnilega á uppfyllingu steinsnar frá miðborginni og engum hefur nokkurn tíma flogið í hug að færa hann ...
