Lens er liðlega 200 km norðan við París .
Íbúar borgarinnar eru um 35.000 en alls búa um það bil tíu sinnum fleiri í héraðinu öllu .
Borgin var nánast lögð í rúst í fyrri heimsstyrjöldinni og eyðilegging þar varð aftur gríðarleg í þeirri seinni .
Á árum áður var svæðið einkum þekkt fyrir kolanámur og segja má að lífið hafi að mestu leyti snúist um þá starfsemi í 100 ár frá því um miðja 19. öldina .
Undanfarið hefur uppbygging verið mikil í Lens og nágrenni .
Háskóli var stofnaður þar fyrir tæpum aldarfjórðungi og breytti ímynd svæðisins töluvert , einnig útibú frá hinu heimsþekka Louvre-listasafni í París en þar er að finna margt dýrgripa víða að úr heiminum .
Fótboltaáhugamenn á miðjum aldri og þaðan af eldri kannast væntanlega við staðinn því landsliðsmaðurinn Teitur Þórðarson lék með liði borgarinnar fyrir rúmum þremur áratugum .
