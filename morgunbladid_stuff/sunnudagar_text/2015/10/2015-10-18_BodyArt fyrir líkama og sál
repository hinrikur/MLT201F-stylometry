Robert Steinbacher er eitt heitasta nafnið í líkamsræktarbransanum í dag .
Hann notar æfingar úr jóga , pilates , Tai Chi , teygjum og sameinar það öndunartækni og slökun .
Í BodyArt eru ekki notuð nein lóð eða önnur hjálpartæki .
Steinbacher sækir innblástur í austurlenska speki um yin og yang og vill hafa jafnvægi milli hugar og líkama .
Hann blandar saman í prógrammi sínu æfingum sem reyna á styrk , úthald og liðleika .
Robert segir að fólk eigi að líta á samband sitt við líkamsrækt eins og langtímaástarsamband .
Það er ekki aðeins til nokkurra vikna og því þarf að hlúa að því .
Hann vill sameina líkama og sál og hjálpa fólki og segir að fólk eigi að taka ábyrgð á eigin líkama .
Madonna í BodyArt Linda Hilmarsdóttir , eigandi Hress í Hafnarfirði , hefur hitt Robert og segist nota æfingar úr hans prógrammi í warmfit tíma hjá sér .
" Þeir sem eru framarlega í heilsuræktargeiranum eru að fylgja honum og ég veit að margir hér á Íslandi eru að nota sumar æfingar sem hann hefur þróað .
Hann er stórt nafn í þessum bransa .
Madonna er nýjasta stjarnan sem er að stunda BodyArt , " segir Linda .
