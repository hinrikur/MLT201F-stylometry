Nóbelsfriðarmiðstöðin í Ósló er áhugaverður staður til að heimsækja .
Þetta er safn um friðarverðlaun Nóbels en þarna eru verðlaunahafar kynntir til sögunnar og ennfremur er saga Alfreðs Nóbels sögð .
Miðstöðin tekur líka þátt í umræðum um mikilvæg málefni samfélagsins .
Bæði eru þarna fastar sýningar og tímabundnar en allar eiga þær að varpa ljósi á stríð , frið og sáttaumleitanir .
Nóbelsfriðarmiðstöðin hefur vakið athygli fyrir heimildarljósmyndasýningar sínar og líka fyrir notkun margmiðlunartækni í sýningum sínum .
Á hverju ári sækja meira en 225.000 manns safnið heim en þar á meðal eru 900 skólahópar .
Safnhúsið er glæsilegt og er á skemmtilegum stað í hjarta Óslóar , rétt við ráðhúsið en húsið var áður lestarstöðin Vestbanen .
Skemmtilegt kaffihús er í húsinu sem ber nafnið Alfred og gaman er að heimsækja .
Líka er þarna að finna safnabúð sem leggur áherslu á muni tengda sýningunum en þar er til sölu gjafavara af ýmsu tagi .
Hægt er að skoða upplýsingar um alla verðlaunahafa frá upphafi eða frá árinu 1901 .
Sýning tileinkuð friðarverðlaunahöfum Nóbels frá því í fyrra , þeim Malala Yousafzai og Kailash Satyarthi , var opnuð 4. september og stendur til 25. nóvember .
Á sýningunni eru m.a. myndir af Malölu þegar hún var lítil og , að hennar eigin ósk , skólabúningurinn sem hún klæddist þegar hún varð fyrir skotárás .
Um leið og tilkynnt var um verðlaunahafana í ár hófst vinna við sýningu sem fjallar um verðlaunahafana , svokallaðan Kvartett , fern samtök í Túnis , sem skiptu sköpum við að efla lýðræði í landinu árið 2013 þegar landið stóð á barmi borgarastyrjaldar .
Fulltrúar Kvartettsins opna nýju sýninguna 11. desember .
Nánari upplýsingar er að finna á www.nobelpeacecenter.org .
