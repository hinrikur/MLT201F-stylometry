Starfsmenn Vegagerðarinnar á Suðurlandi settu í vikunni upp skilti austast í byggðinni á Selfossi sem vísar að Laugardælakirkju .
Margir gera sér erindi þangað , en í kirkjugarðinum var skákmaðurinn Bobby Fischer jarðsettur með leynd á janúarnóttu árið 2008 .
Öll sú atburðarás þótti reyfarakennd en var þó í samræmi við annað , það er litríkan feril þessa mikla snillings .
Þegar leiðin liggur að Laugardælum er beygt af hringveginum til vinstri , vegvísinum samkvæmt , rétt austan við Mjólkurbú MS á Selfossi .
Þaðan er svo ekið í norðurátt um það bil einn kílómetra heim að bæ sem blasir við úr langri fjarlægð .
