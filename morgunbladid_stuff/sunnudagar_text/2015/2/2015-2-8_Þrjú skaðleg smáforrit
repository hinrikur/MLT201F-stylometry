Tækninni hefur farið gríðarlega hratt fram undanfarin ár .
Börn og unglingar eru flest á kafi í nýjustu tækni , á internetinu og í smáforritum sem sum hver geta verið þeim skaðleg á einn hátt eða annan .
Mikilvægt er að fræða börnin um æskilega notkun á smáforritum .
Snapchat er ljósmynda og myndbandsforrit þar sem hægt er að senda skilaboð til valdra aðila sem aðeins endast í nokkrar sekúndur og hverfa svo .
Hugsunin á bak við forritið er í raun sú að hægt er að senda hvers kyns myndir og jafnvel djarfar eða neyðarlegar án þess þó að móttakandi geti geymt þær .
Það er hins vegar ekki raunin því að móttakandi getur tekið skjáskot af sendingunni og geymt .
Tinder er nokkurskonar stefnumótaforrit .
Það virkar þannig að notandi stillir aldursbil og kynhneigð og forritið leitar upp alla þá einstaklinga sem uppfylla skilyrðin í nánasta umhverfi .
Ef notanda líkar við ákveðinn aðila sem líkar einnig við viðkomandi þá opnast samskiptagluggi .
Ótal manns nota forritið og er það ekki ætlað börnum og unglingum af augljósum ástæðum .
Vine er myndbandsforrit þar sem notandi tekur upp sex sekúndna myndbönd .
Smáforritið er vinsælt meðal unglinga og dæmi eru um að unglingar hafi náð heimsfrægð fyrir myndbönd sín .
Hver man ekki eftir unga manninum sem heimsótti Smáralind hér um árið ? Þá varð uppi fótur og fit og margir slösuðust við það að reyna að berja unga manninn augum .
Unglingar leggja ýmislegt á sig til að fá viðurkenningu og ná vinsældum .
Í fyrra tóku ungmenni upp á því að kveikja í sér til þess eins að taka það upp á myndband fyrir Vine .
