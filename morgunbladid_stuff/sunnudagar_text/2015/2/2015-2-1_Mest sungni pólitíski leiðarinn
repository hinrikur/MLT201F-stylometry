Upphaf fyrsta geisladisks Þórarins Stefánssonar á Akureyri má rekja til þess , að eftir að hann fékk listamannalaun , árið 2007 , fór Þórarinn að grúska í útsetningum á íslenskum þjóðlögum fyrir píanó .
" Ég sá fljótlega að til voru fjórar ólíkar útsetningar af Ísland , farsælda frón við ljóð Jónasar Hallgrímssonar og fékk þá flugu í höfuðið að gera eitthvað úr því efni .
" Útsetningarnar fjórar voru eftir látin tónskáld .
" Ég hafði samband við nokkur tónskáld , sem eiga það sameiginlegt að hafa útsett íslensk þjóðlög fyrir píanó , og bað þau að búa til eitthvað úr laginu .
Sú beiðni skilaði sér í tíu útsetningum frá níu tónskáldum og til varð efnisskrá sem ég frumflutti á Myrkum músíkdögum 2012 .
" Efnisskráin sem Þórarinn nefnir er eins á plötunni : Hann leikur mismunandi útsetningar af Ísland , farsælda frón en á milli þeirra annað lag í þjóðlagaútsetningu eftir sama tónskáld .
" Ísland , farsælda frón er því eins og leiðandi stef á diskinum .
" Efnisskráin spannar alla tónlistarsögu Íslands , eins og Þórarinn kemst að orði .
" Elsta verkið er eftir Sveinbjörn Sveinbjörnsson , okkar fyrsta tónskáld , samið í byrjun 20. aldar og þau yngstu eru samin fyrir mig 2012 .
" Tónskáldin sem um ræðir eru Sveinbjörn Sveinbjörnsson , dr. Hallgrímur Helgason , Jón Leifs , Magnús Blöndal Jóhannsson , Oliver Kentish , Kolbeinn Bjarnason , Karólína Eiríksdóttir , Ríkarður Örn Pálsson og Tryggvi M. Baldvinsson .
Lögin voru öll tekin upp heima í stofu hjá Þórarni .
" Hefðin er sú að flytja þjóðlögin í baðstofum og kirkjum á sínum tíma , ég bý svo vel að eiga góðan flygil heima og leyfði mér því að taka upp þar til að ná mínum persónulega tóni .
" Kvæði Jónasar birtist fyrst í tímaritinu Fjölni árið 1835 .
" Nú í sumarbyrjun verða því liðin 180 ár síðan það birtist á prenti , þá sem pólitískur leiðari .
Ég geri ekki ráð fyrir því að margir pólitískir leiðarar hafi lifað jafn lengi og verið sungnir jafn oft við ýmis tilefni ! " Aukaefni er á disknum , þrjár gamlar útsetningar af laginu fyrir harmonium , sem Þórarinn lék í Lögmannshlíðarkirkju .
Á disknum er líka upptaka úr hljóð-ritasafni Jóns Leifs frá 1928 þar sem tveir skagfirskir kvæðamenn flytja lagið í tvísöng .
Þórarinn safnaði sem sagt saman öllum útsetningum af laginu sem hann fann .
Hann komst á snoðir um tvær enskar þýðingar á Ísland , farsælda frón og tvær þýskar sem birtar eru í bók sem fylgir .
" Innlegg í pólitískt argaþras " Sveinbjörn Sveinbjörnsson er höfundur þjóðsöngsins , við ljóð Matthíasar Jochumssonar , eins og margir vita .
" Þeim fækkar reyndar að því er virðist ; ég hef spurt marga , meðal annars nemendur mína , hvort þeir þekki eitthvað til Sveinbjörns og verka hans , en fæstir gera það .
Mér finnst því þarft að koma þessu áleiðis , " segir Þórarinn Stefánsson .
Hann segir margt í texta Jónasar sem fólk geti velt fyrir sér og tengt aðstæðum nú .
" Kvæðið markaði upphaf sjálfstæðisbaráttu Íslendinga , Jónas talar um verslun við útlönd , deilir á Alþingi : Nú er hún Snorrabúð stekkur .
Jónas horfði til baka : Höfum við gengið til góðs , götuna fram eftir veg ? Hvað er þá orðið okkar starf í sexhundruð sumur ? Það má segja að diskurinn sé mitt innlegg í pólitískt argaþras síðustu missera , " segir Þórarinn Stefánsson .
