Í vikunni gaf Salka út bókina Hreint mataræði eftir Alejandro Junger .
Hreint mataræði , sem hefur setið mánuðum saman á metsölulista New York Times , segir frá afeitrunarkúr sem Junger hefur þróað , en hann er úrúgvæskur hjartalæknir sem lærði hjartalækningar í Bandaríkjunum , en sneri sér síðan að austrænum lækningum .
Í kynningu Sölku segir að aðferð Jungers byggist á þriggja vikna áætlun sem miðast við þarfir önnum kafins fólks og hentar daglegum þörfum og athöfnum .
Í bókinni eru uppskriftir auk fræðslu , hvatningar og ráða .
Frekari upplýsingar um bókina og aðferð Jungers má finna á vefsetri hans , www.cleanprogram.com .
Nanna Gunnarsdóttir og Guðrún Bergmann íslenskuðu bókina .
