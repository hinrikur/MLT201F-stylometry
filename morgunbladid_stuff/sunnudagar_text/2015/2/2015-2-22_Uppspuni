Heiðrún Kristjánsdóttir myndlistarkona opnar í dag , laugardag , klukkan 15 sýningu í Stúdíó Stafni , Ingólfsstræti 6 , sem hún kallar Uppspuna .
Verkin á sýningunni eru öll ný þrívíð pappírsverk spunnin upp úr gömlum marglesnum bókum .
Í kynningu segir Heiðrún : " Eftir síðustu sýningu mína á vaxbornum bókarkápum blasti við mér mikill fjöldi kápulausra bóka .
Mig langaði að spinna myndverk upp úr bókunum því litbrigði og eiginleikar hinna fjölmörgu pappírstegunda hafa jafnan heillað mig og oft skarta snið bókanna gyllingu , munstrum og litum .
Prentsverta og leturgerð tala einnig sínu máli .
Þessi pappírsverk tjá þakklæti mitt og ástarhug til bókarinnar ...
" Sýningin er til 1. mars .
