" Það hefur margt gott komið fyrir mig , " sagði listmálarinn Erró þegar fréttamaður Morgunblaðsins hringdi til hans í vinnustofu hans í París í lok janúar 1970 og spurði hvernig gengi .
" Ég er nýbúinn að ljúka sýningu í París og er að undirbúa sýningu í Caracas í Venezuela , sem byrjar að ég held 15. febrúar .
Svo var að koma út eftir mig bók og það bezta er nú kannski að ég fékk 2000 dollara verðlaun , frá Ameríku .
Þetta er styrkur frá Cassandra Foundation í Chicago , en til hans var stofnað af William N. Copley .
Einu sinni á ári eru verðlaun veitt einum málara og einum myndhöggvara .
Ég hlaut þau sem sagt núna , fékk skeyti um það 2. janúar .
" — Þetta er drjúgur peningur .
Ertu búinn að eyða þessu ? " Ég ætla að reyna að fá mér lítið húsnæði á ströndinni , líklega á Spáni eða í Portúgal , þar sem ég get unnið í rólegheitum á sumrin .
Þetta ætti að duga fyrir því .
Annars seldi ég nýlega mynd í einkasafn í París , Collection de Montaegu , fyrir 3.500 dollara ( 315 þús. ísl. kr. ) Þetta er 3x2 m stór mynd af 30 þúsund bílum og heitir Bílalandslag .
Þessi safnari á heilmikið safn af nútímamálverkum og bætti einni mynd eftir mig við .
" 