Snjallúrin eru í örri þróun og eitt af leiðandi fyrirtækjum í þeim gera er LG sem hefur nú svipt hulunni af nýrri gerð snjallúra sem er væntanleg á markað og verður kynnt nánar á heimssýningu farsímanna sem fram fer í Barcelona eftir nokkrar vikur .
Úrin eru háklassa lúxusvara sem er jafnframt stíluð inn á hátískumarkaðinn , með afar fáguðu útliti og alls ólík því sportlega útliti sem snjallúrin hafa jafnan haft .
Þannig er ólin úr háklassa leðri og erfitt að sjá í fljótu að úrið sé af snjalltækjagerð .
Úrið kallast LG Watch Urbane en forsvarsmenn fyrirtækjanna segjast vilja koma úrunum út til breiðari hóps fólks en ekki aðeins til tækjanördanna , samkvæmt frétt The Telegraph .
Ný snjallúr frá Apple eru væntanleg á markað í apríl og þar af er ein gerðin úr 18 karata gulli .
Skiljanlega eru forsvarsmenn fyrirtækjanna nú að undirbúa verslanir til að vera í stakk búnar að passa vel upp á þessa dýrgripi með öruggum skápum þar sem þó er hægt að skoða úrin .
