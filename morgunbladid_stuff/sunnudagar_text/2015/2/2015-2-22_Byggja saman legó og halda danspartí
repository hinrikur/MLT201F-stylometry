Jóhanna Christensen er stofnandi og eigandi fyrsta nettímaritsins á Íslandi , Nude Magazine .
Hún og eiginmaður hennar Martin Christensen eiga saman þrjú börn , Andreas Noah , Mathilda Maj og Benjamín Hugo og eru þau dugleg að ferðast saman , það er eitthvað sem allir fjölskyldumeðlimir elska .
Þátturinn sem allir geta horft á ? Núna er danski X-Factor þátturinn heilög fjölskyldustund á föstudögum .
Við horfum eignlega bara á danskt sjónvarp heima og finnum okkur yfirleitt einhvern þátt sem er vikulegur og búum til kósíkvöld í kringum hann .
Maturinn sem er í uppáhaldi hjá öllum ? Það er svo margt , hakk og spaghetti er svona aðalreddingarrétturinn sem öllum finnst góður en humarsúpa , nautakjöt eða sushi er vinsælast þegar við fáum okkur fínni mat .
Reyndar er ég enginn sérstakur sælkeri og mér er nánast sama hvað ég borða svo framarlega sem ég fæ Pepsi Max-ið mitt .
Martin heldur uppi matarstandardinum á heimilinu .
Hann spáir mikið í mat .
Skemmtilegast að gera saman ? Að ferðast ! Við elskum öll að ferðast hvort sem það eru strand- eða borgarferðir .
Ég vinn mjög mikið , á öllum tímum sólahringsins og á oft erfitt með að leggja vinnuna til hliðar nema þegar ég fer til útlanda .
Það er ótrúlega dýrmætt að fá þennan tíma saman þar sem allir eru 100% til staðar , upplifa nýja hluti saman og búa til skemmtilegar minningar .
Borðið þið morgunmat saman ? Ekki nógu oft , oftast bara um helgar .
Við erum B-manneskjur .
Hvað gerið þið saman heima ykkur til dægrastyttingar ? Okkur finnst gaman að byggja legó með krökkunum eða halda danspartí .
Þegar við höldum dansparí þá ýtum við húsgögnunum í stofunni til hliðar , slökkvum ljósin , horfum á youtube-tónlistarmyndbönd í sjónvarpinu og hækkum vel í tækinu , afsakið nágrannar ! 