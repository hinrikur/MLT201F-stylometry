Nemendur Álfhólsskóla í Kópavogi hafa undanfarin ár keppt í lestri barna- og unglingabóka .
Um er að ræða spurningakeppni sem heitir Lesum meira og er keppnin tvískipt en það er gert til að koma til móts við þarfir og getu nemenda .
Keppnin er þrískipt en nemendur fá spurningar almenns eðlis sem eru bæði hraðaspurningar og vísbendingaspurningar sem ekki er hægt að æfa sig sérstaklega fyrir .
Einnig lista yfir valdar bækur sem eiga það allar sameiginlegt að vera eftir íslenska barna- og unglingabókahöfunda .
Keppnin er unnin af Siggerði Ólöfu Sigurðardóttur , forstöðumanni skólasafns Álfhólsskóla , en eftir fyrirmynd frá Fanneyju Pétursdóttur á skólasafni Grindavíkur .
Verndarar keppninnar eru dr. Sigrún Klara Hannesdóttir og Guðlaug Snorradóttir sérkennari .
Annars vegar keppa nemendur 4. og 5. bekkja og hins vegar nemendur 6. og 7. bekkja sín á milli .
Báðir aldurshópar keppa um farandbikar sem bekkurinn varðveitir eitt ár í senn eða fram að næstu keppni .
Þetta árið unnu nemendur 6 .
HHR keppnina í eldri aldurshópnum en 4 .
IE í þeim yngri .
Keppnin hefur þótt skemmtileg og spennandi .
Eitt af markmiðum hennar er að vekja áhuga barna á lestri , fá þau til að lesa meira og kynna þeim nokkra þekkta íslenska og erlenda höfunda barna- og unglingabóka frá ýmsum tímum .
Hvatt til sumarlestrar " Álfhólsskóli þakkar góðan stuðning við keppnina og samstarfið við Hljóðbókasafn Íslands sem hefur boðið upp á hljóðlestur á þeim bókum sem tilgreindar eru sérstaklega í keppninni sem og Bókasafni Kópavogs en skólinn hvetur alla nemendur til að sækja sumarlestur sem safnið hefur boðið upp á undanfarin ár .
Einnig hefur skólinn þegið styrki frá tveim félögum í Kópavogi , bæði soroptimistum og kiwanismönnum í Eldey , " segir í tilkynningu .
sbs@mbl.is 