Emmsjé Gauti er iðinn á Twitter en hann deildi því meðal annars í vikunni hvað honum þætti um símakosninguna í Söngvakeppninni á laugardaginn og þarf ekki að fara í neinar grafgötur með að hún er rapparanum ekki að skapi : " Mér finnst siðlaust og ógeðslegt að við eyddum 22 milljónum í Eurovision-símtöl .
" Í vikunni var sagt frá því á visir.is að kettinum Harrý , sem verið hefur daglegur gestur á Sólheimabókasafninu síðastliðið ár , yrði úthýst þar sem viðskiptavinur hefði ofnæmi fyrir kettinum .
Svanhildur Hólm Valsdóttir , aðstoðarmaður fjármálaráðherra , tók upp hanskann fyrir köttinn og skrifaði á Facebook : " Jújú , staður sem rekinn er fyrir opinbert fé á að geta þjónustað alla , með og án ofnæmis ( eða annars óþols fyrir dýrum ) , en það þurfa ekkert allir staðir að vera dýralausir .
Þeir sem reka kaffihúsið mitt úti á horni , fyrir eigin reikning , eiga að geta boðið alla velkomna sem þeir vilja , óháð fótafjölda .
Er ekki kominn tími til að slaka aðeins á í forræðishyggjunni og treysta fólki til að ákveða hvort það leyfir dýr á stöðum sem það rekur ? " Margir leggja orð í belg í ummælum við þessa færslu Svanhildar , meðal annars Stefán Pálsson sagnfræðingur en hann skrifar : " Forystukona í Sjálfstæðisflokknum ver feita ketti ! – ( Fyrirsögnin myndi samt virka betur á ensku .
) " Tónlistarmaðurinn og íslenskuneminn Einar Lövdahl veltir fyrir sér námsmöguleikum í Háskóla Íslands og skrifar á Twitter : " HÍ býður upp á nám í öllum flokkum Trivial Pursuit nema bleika ( ef appelsínugul .
= íþróttafr .
) .
Get ég tekið meistarapróf í bleika í útlöndum ? " 