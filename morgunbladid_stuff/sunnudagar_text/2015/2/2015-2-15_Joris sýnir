Sýning Jorisar Rademakers myndlistarmanns , Hreyfing , verður opnuð í vestursal Listasafnsins á Akureyri í dag , laugardag , klukkan 15 .
Í verkum sýningarinnar veltir listamaðurinn fyrir sér spurningum um eðli mismunandi hreyfinga .
Hvert verk á sýningunni má túlka sem táknræna fullyrðingu um ólíkar hreyfingar í þrívídd .
Joris Rademaker lauk listnámi í Hollandi árið 1986 og hefur búið á Íslandi síðan 1991 .
Meginviðfangsefni hans hefur löngum verið rými , hreyfing og orkuútgeislun .
Á síðustu árum hefur áherslan einnig verið á samspil lífrænna efna sem byggingarefni fyrir þrívíð verk .
Sýningin er hluti af sýningaröð í safninu með átta vikulöngum sýningum .
