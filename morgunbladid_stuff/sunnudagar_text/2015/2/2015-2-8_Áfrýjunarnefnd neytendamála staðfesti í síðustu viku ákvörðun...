Áfrýjunarnefnd neytendamála staðfesti í síðustu viku ákvörðun Neytendastofu um að Neytendalánum ehf. sem á smálánafyrirtækin Hraðpeninga ehf. , Múla ehf. og 1909 ehf. , bæri að taka gjald sem rukkað er fyrir lánshæfismat , svonefnt flýtigjald , með í útreikninga sína á árlegri hlutfallstölu kostnaðar .
Sams konar ákvörðun Neytendastofu er sneri að Smálánum ehf. og Kredia ehf. hafði áður verið staðfest af áfrýjunarnefnd neytendamála .
Blaðamaður sendi fyrirspurn til framkvæmdastjóra Neytendalána ehf. , Óskars Þorgils Stefánssonar , og fékk eftirfarandi svör : Munu Neytendalán ehf. fara að ákvörðun Neytendastofu um að gjald fyrir flýtiþjónustu skuli reiknast sem hluti ÁHK ? " Að sjálfsögðu munu Neytendalán ehf. fara að ákvörðun Neytendastofu .
Stór hluti viðskiptavina okkar er nú þegar með sín viðskipti á þessum forsendum .
" Verða gerðar breytingar á viðskiptaháttum til samræmis við þessar ákvarðanir , og þá hvenær ? " Já og vinna við það er þegar hafin hjá Neytendalánum og við vonumst til að geta hrint þeim í framkvæmd á næstunni .
" Munuð þið fara með málið lengra , þ.e. kemur til greina að andmæla þessum ákvörðunum fyrir dómstólum ? " Engin ákvörðun hefur verið tekin um slíkt .
" Smálán og Kredia hafa sagst ætla dómstólaleið Blaðamaður sendi einnig sambærilega fyrirspurn á Smálán og Kredia og fékk það svar að fyrirspurninni yrði komið til skila , væntanlega til yfirmanna .
Svör höfðu ekki borist þegar blaðið fór í prentun .
Niðurstaða áfrýjunarnefndar neytendamála í þeirra máli lá þó fyrir í nóvember og Neytendastofa hefur nú lagt dagsektir á fyrirtækin þar sem þau hafa ekki farið að úrskurðinum .
Í kjölfar niðurstöðu áfrýjunarnefndar neytendamála í þeirra máli í nóvember 2014 kom yfirlýsing frá Smálánum og Kredia þar sem fram kom að fyrirtækin myndu láta reyna á það fyrir dómstólum hvort ákvörðun Neytendastofu og áfrýjunarnefndarinnar stæðist lög .
" Þjónustu verður haldið áfram með sama hætti og áður þar til endanleg niðurstaða dómstóla liggur fyrir og munum við hlíta henni , sama hver hún verður .
" Miðað við þessa yfirlýsingu má ætla að Smálán og Kredia fari með málið fyrir dóm .
