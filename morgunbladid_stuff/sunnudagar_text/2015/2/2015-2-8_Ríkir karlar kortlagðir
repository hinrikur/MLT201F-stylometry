Í bókinni How to be a Billionaire eftir fjármálasérfræðinginn Martin S. Fridson er kortlagt hvernig það fólk , sem náð hefur þeim árangri að verða milljarðamæringar , hefur farið að .
Því er haldið fram að milljarðamæringar sem hafi auðgast á eigin verðleikum ( þ.e. ekki erft auðæfin ) eigi það sameiginlegt að vera framúrskarandi í því að afla tekna ...
sem kannski ætti ekki að koma á óvart .
En í bókinni er greint frá því að ákveðnar aðferðir og sérstakan hugsanahátt þurfi til að komast á þann stað að geta talist milljarðamæringur .
Í hverjum kafla er farið yfir tiltekinn þátt sem stuðlað hefur að því að hinir og þessir mógúlar hafa komist frá því að vera venjulegir fyrirtækjarekendur yfir í að verða auðjöfrar með milljarða í vösum .
Aðferðir þekktra viðskiptajöfra á borð við Sam Walton , stofnanda Wal-Mart , og Richard Branson , stofnanda Virgin Atlantic , eru kortlagðar .
Allt hugsað til þess að stytta lesandanum leiðina í átt að stórkostlegum auðæfum .
Á Amazon-vefnum segir um bókina að hún sé hvorki meira né minna en handbók sem geti nýst hverjum sem er sem á annað borð hefur áhuga á að brjótast til efna .
Fyrir alla hina getur hún eflaust verið áhugavert lesefni um karla með mikilmennskubrjálæði .
