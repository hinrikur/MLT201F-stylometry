Gömlum iðnaðarsvæðum fylgja ný tækifæri og það hefur Birmingham nýtt sér .
The Custard Factory er gott dæmi um það en þessi fyrrverandi verksmiðja hýsir nú samansafn skapandi fyrirtækja , listamanna og verslana .
Búið er að gera uppp verksmiðjusvæði Alfred Bird sem framleiddi eggjalausan krembúðing og seldi út um allan heim .
Á tímabili unnu þúsund manns hjá honum en eftir síðari heimsstyrjöldina fór að halla undan fæti .
Verksmiðjan var tekin yfir og færð annað árið 1964 en það var ekki fyrr en árið 1988 sem skapandi greinar fengu sess þar og byrjað var að endugera og endurhugsa svæðið .
Núna eru á svæðinu 500 fyrirtæki og haldnar eru ýmiss konar uppákomur þarna , hátíðir og tónleikar .
Ekki spillir fyrir að þetta er á góðum stað miðsvæðis , aðeins rúmlega fimm mínútna labb frá helstu verslunarmiðstöðinni Bullring .
Nánari upplýsingar má finna á : www.custardfactory.co.uk 