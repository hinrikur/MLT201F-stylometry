Óhætt er að mæla með gistingu á Hotel La Tour en það er vel staðsett í miðborginni , ekki síst með tilliti til verslunarferða í Bullring .
Þetta hótel sker sig frá öðrum að því leyti að það er ekki hluti af neinni keðju og minnir stemningin á " boutique hotel " þrátt fyrir að herbergin séu fleiri en í flestum slíkum hótelum eða 174 .
Herbergin eru þægilega innréttuð í dempuðum litum og með allri nýjustu tækni .
Hitastigi og ljósum er til dæmis stjórnað af snertiskjá og í herberginu eru innbyggð tengi fyrir mismunandi tegundir kapla .
Á hótelinu er bæði veitingastaður og bar og er boðið upp á ekta breskt síðdegiste milli tvö og fimm með fingrasamlokum , skonsum og sætum bitum og er það töluvert sótt af heimafólki .
Nánari upplýsingar á : hotel-latour.co.uk 