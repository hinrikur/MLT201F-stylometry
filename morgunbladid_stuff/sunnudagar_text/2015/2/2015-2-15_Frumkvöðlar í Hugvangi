Fljótsdalshérað , Afl - starfsgreinafélag , Austurbrú og AN Lausnir hafa gert samkomulag um frumkvöðlasetrið Hugvang á Egilsstöðum .
" Við höfum rými og þekkingu innanhúss til að aðstoða fólk við að koma hugmyndum sínum í framkvæmd .
Við fáum til okkur fjölda fólks með hugmyndir en höfum þó ekki ein og sér bolmagn til að taka við verkefnunum og halda utan um þau .
Því er frábært að fá þessa aðila að borðinu , " segir Erlingur Þórarinsson , framkvæmdastjóri AN Lausna , í tilkynningu .
Hugvangur er til húsa í byggingu þeirri í miðbæ Egilssstaða þar sem áður voru skrifstofur Kaupfélags Héraðsbúa .
Síðustu árin hafa ýmis þekkingarfyrirtæki , sem svo eru nefnd , haft þar aðstöðu .
Í frumkvöðlasetrinu er unnið eftir svokallaðri kúluhugmyndafræði sem þróuð hefur verið af starfsmönnum fyrirtækjanna sem fyrir eru á staðnum .
Lagt í púkkið Kúla er afmarkað verkefni þar sem þátttakendur hafa frítt spil .
Hver leggur sitt í púkkið , vinnu sem tæki , síðan er stóra verkefninu skipt upp í smærri verkþætti sem kallaðir eru sprettir .
Að loknum hverjum spretti er staðan tekin og metið hvort haldið verði áfram .
sbs@mbl.is 