Hakkarasamtökin Anonymous bera ábyrgð á því að hafa ráðist á reikningana og hafa gengist við því að hafa beint spjótum sínum að um 800 twitter-reikningum , 12 facebook-síðum og rúmlega 50 tölvupóstföngum .
Anonymous hét því í kjölfar hryðjuverkaárásanna í París að ráðast gegn ISIS á netinu og koma í veg fyrir að samtökin gætu dreift hatursáróðri sínum þar og lokkað til sín nýja meðlimi .
Í YouTube-myndbandi Anonymous sagði að þeir myndu finna síður á vegum ISIS og sjá til þess að þær yrðu teknar niður .
Í nýju myndbandi , sem birt var á föstudag í liðinni viku , sagði : " Þið ( ISIS ) verðið meðhöndluð eins og tölvuvírus , og við erum lausnin .
Við eigum internetið .
" Twitter hefur ekki viljað tjá sig um þá reikninga sem lokað hefur verið en Facebook hefur staðfest að 11 af þeim 12 síðum , sem Anoymous ætlaði sér að ráðast gegn , hafi verið lokað fyrir brot á reglum .
Facebook vildi hins vegar ekki staðfesta að hakkararnir hefðu komið að málinu eða haft áhrif á framgang þess .
Bæði Twitter og Facebook hafa lagt sig í líma við að loka reikningum og skrúfa fyrir efni sem tengist hryðjuverkum , en það er erfiðleikum bundið að fylgjast með öllu því sem gerist á síðum þeirra .
Af þeim sökum hafa þau oft reitt sig á ábendingar og kvartanir frá öðrum notendum áður en þau taka af skarið og loka reikningum .
Anonymous-samtökin eru alræmd fyrir starfsemi sína um víða veröld , en þau hafa ráðist á vefsíður á vegum ríkisstjórna og stórfyrirtækja .
Þau lýstu því hins vegar yfir eftir Charlie Hebdo-hryðjuverkin í París í janúar að nú myndu þau beina sjónum að hryðjuverkum .
" Við , Anonymous um víða veröld , lýsum yfir stríði gegn ykkrur , hryðjuverkamönnunum .
" Netstarfsemi hryðjuverkamanna er ný birtingarmynd alþjóðlegrar hryðjuverkastarfsemi og ISIS-liðar hafa verið duglegir að koma boðskap sínum á framfæri í gegnum netið og jafnframt laða til sín nýja fylgismenn .
Ekki er vitað til þess að samfélag fólks á netinu á borð við Anonymous hafi áður lýst yfir netstríði og er þessi þróun bersýnilega í takt við það að fleiri og fleiri þættir mannlegrar tilveru færist yfir á internetið .
