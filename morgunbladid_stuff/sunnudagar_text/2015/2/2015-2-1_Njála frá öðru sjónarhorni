Njálurefillinn á Hvolsvelli hlaut á dögunum Menntaverðlaun Suðurlands 2014 .
Það var forseti Íslands , Ólafur Ragnar Grímsson , sem afhenti verðlaunin við hátíðlega athöfn í sal Fjölbrautaskóla Suðurlands .
Það eru þær Christina M. Bengtsson og Gunnhildur E. Kristjánsdóttir sem hafa veg og vanda af tilurð Njálurefilsins .
Í umsögn um verðlaunin segir m.a. að með listaverkinu sé Njálssaga sýnd frá öðru sjónarhorni en áður .
Mikilvæg samvinna eigi sér stað við öll skólastig og almenning þar sem miðlun bæði sögunnar og þessa forna handverks sjái stað .
Verkefnið Njálurefillinn snýst um að sauma Njálssögu í 90 m langan refil með refilsaum sem er forn útsaumur frá víkingaöld .
Öllum hefur verið velkomið að koma og sauma og setja þar með spor sín í listaverkið .
sbs@mbl.is 