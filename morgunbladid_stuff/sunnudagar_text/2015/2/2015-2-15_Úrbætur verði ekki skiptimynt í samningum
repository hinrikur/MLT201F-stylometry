Ófremdarástand á húsnæðismarkaði , aukin kostnaðarþátttaka í heilbrigðis- og menntakerfinu og stytting atvinnuleysisbótatímabilsins og ófullnægjandi lífeyrir .
Úrbætur í þessum efnum eru brýnar en eiga þó ekki að verða skiptimynt í kjarasamningum .
Þetta segir í ályktun flokksráðs Vinstri grænna sem fundaði um síðustu helgi .
Í ályktun VG er lýst yfir stuðningi við framkomnar launakröfur verkalýðshreyfingarinnar , ekki síst um hækkun lægstu taxta .
Fólk verði að geta lifað af dagvinnulaunum .
Nýjar kannanir ASÍ sýni að lægstu laun á Íslandi eru um 30% lægri en laun í nágrannalöndum .
Lágmarkslaun fyrir dagvinnu á Íslandi dugi einfaldlega ekki fyrir brýnustu þörfum .
Færri sitja að auði " Tekjuskipting hefur jafnast lítillega á síðustu árum en sá árangur er í hættu .
Rannsóknir sýna að æ færri einstaklingar í samfélaginu sitja að auði og afrakstri þjóðarinnar og misskipting fer hraðvaxandi .
Það er ekki fátækt íslensks samfélags sem veldur of lágum launum og sárri fátækt þúsunda landsmanna heldur misskipting auðsins , " segir VG .
