Raf Simons , listrænn stjórnandi tískuhússins Dior , kynnti nýja línu sem hann hannaði fyrir Adidas .
Línan samanstendur af strigaskóm , innblásnum af gamaldags geimbúningum .
Bæði litir , áferð og form minna á geimbúninga í þessari nýju línu frá Raf Simons .
Skórnir eru bæði einfaldir , fallegir og með ríka áherslu á gæði .
" Línan er innblásin af gamaldags geimbúningum og bakpokum , með áherslu á rennilása , samskeyti og ólar .
Andstæður í efnum , glansandi á móti möttu , fullkomna útlitið og tengja skóhönnunina við geiminn , " segir í yfirlýsingu frá Adidas .
Raf vann einnig með Stan Smith-skóinn og gerði hann að sínum á sérlega skemmtilegan máta .
Bæði með litum og doppum sem mynda stafinn R. Skórnir fást einungis í völdum verslunum Adidas og eru væntanlegir í júlí .
