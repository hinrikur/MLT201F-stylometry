Peter Lindholm Jensen , trymbill dönsku rokkhljómsveitarinnar Disneyland After Dark , eða D-A-D , lét fara vel um sig í volgu vatni Bláa lónsins í byrjun febrúar 1995 enda ekki tekið út með sældinni að lemja húðir fáklæddur í sjö stiga frosti .
D-A-D-liðar voru staddir hér á landi við tökur á tónlistarmyndbandi við lag af plötunni " Helpyourselfish " og í baksíðufrétt Morgunblaðsins var viðraður ótti þess efnis að hljóðfæri sveitarinnar væru að líkindum öll ónýt eftir volkið í lóninu .
Myndatökumaður var Karl Óskarsson , leikstjóri Thorleif Hoppe og framkvæmdastjóri verkefnisins á Íslandi var Hlynur Óskarsson .
Hljómsveitin hét Disneyland After Dark á þessum tíma en neyddist skömmu síðar til að breyta nafninu í D-A-D eftir að Walt Disney-samsteypan höfðaði mál á hendur henni .
Binzer-bræðurnir , Jacob og Jesper , starfrækja D-A-D ennþá ásamt Stig Pedersen og fagnaði sveitin þrítugsafmæli sínu í fyrra .
Jensen sleppti kjuðunum hins vegar árið 1999 og leysti Laust nokkur Sonne hann af hólmi .
