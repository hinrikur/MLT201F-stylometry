Eddan er nú haldin í 16. sinn og 108 innsend verk .
Er eitthvað athyglisvert við keppnina í ár sem stendur upp úr ? Ég er aðallega bara svo hoppandi glöð yfir því hvað tilnefningarnar sýna mikla fjölbreytni og gefa góða innsýn í hvað við eigum mikið af frábæru fagfólki í þessum bransa .
Það er t.d. gaman að sjá þarna inni reynsluboltann Hildi Jönu Gísladóttur , sjónvarpskonu af N4 , og nýliðann Unnstein Manuel Stefánsson sem bæði eru tilnefnd sem Sjónvarpsmaður ársins .
Ég er reyndar dálítið hnugginn yfir því að tónlist Jóhanns Jóhannssonar var ekki send inn í Edduna en vona bara að hann fái Óskarinn í skaðabætur .
Í þætti Svala og Svavars á SkjáEinum fyrr í febrúar var ákveðinn hrekkur rifjaður upp gegn Loga sem þú stóðst fyrir og flestir muna eftir .
Hrekkurinn snerist þó svolítið í andhverfu sína .
Segðu okkur aðeins frá því .
Já , mér hefndist agalega fyrir þennan grikk .
Málið var að ég átti að lesa frétt þetta kvöld um nýkjörinn forseta Túrkmenistans sem heitir því lipra og þjála nafni Gurbanguly Mälikgulyýewiç Berdimuhamedow .
Ég var að lesa með Loga sem er frægur fyrir að renna aldrei yfir inngangana sína fyrr en bara í beinni útsendingu svo ég fékk alla fréttastofuna í lið með mér og svissaði fréttum þannig að hann myndi lenda í þessum lestri .
Að auki fór ég aðeins höndum um fréttina og setti fullt nafn forsetans inn í hverja einustu setningu .
Þegar til kom náði melurinn svo að bjarga sér snilldarlega fyrir horn , renndi eins og ekkert væri í gegnum nafnið og skipti því svo bara út og las í staðinn forsetinn eða maðurinn .
Þá var ég hins vegar búin að bíða spennt svo lengi með kraumandi fliss í maganum að ég sprakk og missti mig í gjörsamlega óstöðvandi hláturskast – sem varð svo slæmt að það spýttust tár úr augunum og svo heyrðist bara nefsog og ískur þegar ég reyndi að lesa næstu frétt .
Hljóðmaðurinn bjargaði því sem bjargað varð með því að draga niður í hljóðinu en allt kom fyrir ekki og það var fullt af fólki sem hringdi upp á fréttastofu og spurði hvað hefði eiginlega komið fyrir og hvers vegna ég væri að gráta í miðjum fréttatíma .
Saknarðu þess að starfa í fjölmiðlum ? Að vera fréttamaður er líklega ein skemmtilegasta vinna í heimi , alltaf allt á fullri ferð í hávaðalátum og á síðustu stundu .
Og svo er samstarfsfólkið litríkt , fyrirferðarmikið og aldrei leiðinlegt .
Hins vegar er þetta lýjandi starf til lengri tíma , það kemst lítið annað að , hvorki maður sjálfur , áhugamál né fjölskylda .
Þegar ég hætti þá tók mig líklega upp undir ár að komast yfir adrenalínfíknina og nú á ég erfitt með að sjá mig snúa til baka .
Sérðu fram á gott kvikmynda- og sjónvarpsár ? Já , það er fullt af skemmtilegum verkefnum í farvatninu , þó að þau gætu auðvitað alltaf verið fleiri .
En ég er gríðarlega bjartsýn fram veginn .
Brynhildur Ólafsdóttir , framkvæmdastjóri Eddunnar og jafnframt stjórnandi hátíðarinnar , sér fram á gott kvikmynda- og sjónvarpsár .
Brynhildur er einnig fjallaleiðsögumaður og hoppar og skoppar iðulega á fallegum fjöllum en áður starfaði Brynhildur lengi í fjölmiðlum .
