Prentsmiðjan Oddi hefur tekið í notkun Rent A Prent , sem er umhverfisvæn prenttækni frá Nýherja .
Lausnin sú felur í sér öryggi og yfirsýn í meðferð gagna og kemur í veg fyrir að útprentuð gögn liggi á glámbekk .
Þá dregur auðkenni á prentverki úr sóun á pappír , en að meðaltali eru 15% af útprentunum eru aldrei sótt .
Í tilkynningu frá Nýherja segir að Rent A Prent sé þrautreynd þjónustuleið sem góð reynsla sé af , enda hafi á annað hundrað fyrirtæki nú tekið hana upp .
" Það er mikill gæðastimpill fyrir okkur að Oddi , sem er leiðandi í prentiðnaði á Íslandi og víðar , skuli velja lausnina , " segir Gunnar Zoëga , framkvæmdastjóri hjá Nýherja .
Fellur að hugmyndum Hjá Oddaverjum eru umhverfismál áhersluþáttur og kostað er kapps um að öll starfsemi fyrirtækisins uppfylli staðla og kröfur í því sambandi .
Einnig að framleiðslan raski umhverfinu sem minnst .
Að því leyti eru launir Nýherja sagðar falla vel að hugmyndum um umhverfisvæna prentun , er haft eftir Baldri Þorgeirssyni , framkvæmdastjóra Odda .
sbs@mbl.is 