Hörfræ teljast til súperfæðu og eru einstaklega góð fyrir kroppinn .
Þrátt fyrir smæð sína er talið að hörfræ geti fyrirbyggt eða unnið á krabbameini og öðrum sjúkdómum .
Hörfræ innihalda omega 3 fitusýrur , trefjar og ýmis vítamín og steinefni .
Sagt er að best sé að mylja fræin áður en þeirra er neytt og snjallt að henda þeim í blandara , eða saxa þau ef blandari er ekki til á heimilinu .
Svo mega fræin fara beint á skyrið , hafragrautinn , í smoothie , út á salatið , í safann ; möguleikarnir eru endalausir .
