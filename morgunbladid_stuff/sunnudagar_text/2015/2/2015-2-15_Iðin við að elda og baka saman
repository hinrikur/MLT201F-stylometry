Auðbjörg Óskarsdóttir eða Aubí , deildar- og innkaupastjóri hjá Bestseller , Vero Moda á tvö börn , Karitas Hildi , 4 ára , og Guðmund , 3 ára , með Birni Guðmundssyni , gæðastjóra hjá Atlanta .
Þeim finnst skemmtilegast að fara upp í sumarbústað og njóta náttúrunnar í sveitinni .
Þátturinn sem allir geta horft á ? Það eru ekki margir þættir sem við getum sammælst um sem fjölskylda .
Þegar þau fá sínu framgengt er það gjarnan Hvolpasveitin eða Umi-Zoomi sem er í spilun á okkar heimili .
Það eru helst teiknimyndir með fullorðinshúmor sem ná okkur öllum saman í sófann .
Maturinn sem er í uppáhaldi hjá öllum ? Þetta er erfið spurning og einna helst sökum þess að móðirin er með erfiðan smekk .
En ef ég tek mig út fyrir sviga þá væru það pylsur , íslenskar pylsur , pólskar , grillaðar eða steiktar .
Má annars segja ís ? Skemmtilegast að gera saman ? Okkur finnst skemmtilegast að fara saman upp í sumarbústað .
Krakkarnir elska frelsið við að vera uppi í sveit , geta hlaupið um , skoðað dýrin og drullumallast .
Þau eiga sitt eigið útihús þar sem þau geta brallað og braskað klukkutímum saman .
Það er eitthvað við sveitina sem fær alla til að slappa af og það líður öllum vel að komast aðeins í burtu frá amstri hversdagsins í bænum .
Á hverju ári tínum við saman bláber í sveitinni .
Borðið þið morgunmat saman ? Nei , við gerum það því miður ekki .
Það er helst tímaskortur sem kemur í veg fyrir slíka gæðastund .
Krakkarnir borða á leikskólanum og við á hlaupum .
Ef það kemur fyrir að við erum sein þá borða krakkarnir heima en á meðan erum við á harðahlaupum að koma okkur út úr húsi , dæmigerð nútímafjölskylda , ekki satt ? Hvað gerið þið saman heima ykkur til dægrastyttingar ? Þegar við erum heima saman skiptir það litlu máli hvað er gert en öllu heldur að við séum að gera það saman .
Eltinga- og feluleikir slá alltaf í gegn en krökkunum finnst einnig svakalega gaman að baka og elda með okkur .
Við gerum oft brunch saman um helgar og þá finnst öllum gaman að geta hjálpað til .
