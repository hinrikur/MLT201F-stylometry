Margir muna eflaust eftir kvikmyndinni L7 : Hrafnar , sóleyjar og myrra sem sagði frá ævintýrum þrettán ára stúlku í Hafnarfirði .
Samhliða því sem höfundar myndarinnar , Eyrún Ósk Jónsdóttir og Helgi Sverrisson , skrifuðu handrit hennar skrifuðu þau samnefnda skáldsögu sem kom út ári áður en myndin var frumsýnd og ræddu þá að bókin væri upphafið á þríleik .
Skömmu fyrir síðustu jól svo út annað bindið í þeim þríleik , L7 : Söngur snáksins , sem segir enn frá ævintýrum Láru Sjafnar , en spennan er heldur meiri í takt við það að Lára er ári eldri , eins og Eyrún rekur söguna .
" Eins og í Hröfnum , sóleyjum og myrru er þetta spennusaga með heimspekilegum og siðferðilegum spurningum í bland .
Í bókinni þarf Lára til dæmis að svara því hvort það sé í lagi að ræna banka ef hann rænir þig fyrst , sem er nokkuð sem við Íslendingar höfum velt fyrir okkur á undanförnum árum , " segir Eyrún og hlær við .
" Þegar ég hef lesið upp úr bókinni hafa áheyrendur einmitt flissað að þessu og segjast hafa velt því fyrir sér .
" Eins og þeir kannast við sem lásu Hrafna , sóleyjar og myrru eða sáu myndina þá var góðlátlegur blær á sögunni þó að þar væri vissulega glímt við erfið mál og eins og þá voru illmennin í sögunni vissulega ill .
Í umsögn um bókina sem birtist í Morgunblaðinu á sínum tíma segir til að mynda : " Hrafnar , sóleyjar og myrra er spennandi saga frá upphafi til enda þar sem vondu kallarnir eru virkilega vondir og góðu kallarnir sannarlega góðir .
" Eyrún segir að andrúmsloftið sé svipað , " en vonda fólkið er mjög mikið vont og leikurinn núna orðinn aðeins svartari eftir því sem Lára er að eldast og hún er að glíma við hættulegri glæpamenn .
" Aðspurð hvort standi til að kvikmynda þessa bók segir Eyrún að ekki séu áform um það svo stöddu að minnsta kosti .
" Við Helgi erum að vinna að öðru verkefni sem er á byrjunarstigi og við sjáum til hvernig það fer .
Þetta er alltaf spurning um að velja og hafna og líka að geta fjármagnað hlutina , nema við förum leiðina hennar Láru og rænum banka , " segir hún og skellir upp úr .
Þau skrifa bókina saman Eyrún og Helgi Sverrisson og hún segir að þau leiti gjarnan í raunverulega atburði til að sækja sér innblástur , eins og til að mynda komi við sögu bankarán í Söng snáksins sem eigi sér raunverulega fyrirmynd .
" Oft er raunveruleikinn miklu brjálaðri en það sem maður er að skrifa .
Í bókinni er til dæmis framið bankarán sem fer þannig fram að ræningjarnir grafa sér leið inn í bankann úr búð sem er á móti bankanum .
Þegar ég hef lesið fyrir krakka í skólum hversu trúlegt þeim finnst að þetta geti gerst segja þau öll nei , þetta gæti aldrei gerst , en þetta er einmitt byggt á nákvæmlega eins bankaráni í París þar sem ræningjarnir leigðu litla búð á móti bankanum og grófu sig inn í hvelfingu hans á laugardegi og rændu öll og það komst ekki upp fyrr en á mánudaginn .
" Eyrún er menntuð í fjölmiðlun , þróunarfræðum og handritagerð og segir að það sé ekkert eins skemmtilegt og að skrifa .
" Ég lifi mig svo inn í þær sögur sem ég er að skrifa að ég er oft næstum búin að segja vinum mínum frá ævintýrum einhverrar söguhetju eins og þau sé mín eigin , " segir hún og kímir .
" Þriðja bókin er svo nánast tilbúin , við erum búin að eiginlega búin að skrifa hana , en hún kemur þó ekki út fyrr en á næsta ári , því við erum með aðra bók klára sem við ætlum að gefa út í ár , " segir Eyrún , en hún gaf líka út aðra bók á síðasta ári , Lórelei : ævintýri um ástina .
" Við vinnum mikið saman , en líka mikið hvort í sínu lagi .
Það er gott að skrifa með öðrum , að kasta hugmyndum á milli sín , en líka gott að skrifa einn þegar það á við , " segir hún .
