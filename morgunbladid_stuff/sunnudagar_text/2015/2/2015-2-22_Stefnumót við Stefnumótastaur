Margir halda að nafnið Stefnumót sé til komið vegna Stefnumótastaursins utan við kaffihúsið en Guðmunda segir svo ekki vera .
" Nafnið á staðnum kom nokkru fyrr enda stefndum við alltaf að því að opna fyrir Ljósanótt þegar Stefnumótastaurinn var reistur hér fyrir utan .
Mér finnst Stefnumót vera svo lýsandi í því sem við viljum kalla fram hér , að þetta sé staður þar sem fólk langar til að eiga stefnumót , af hvaða tagi sem þau eru .
Á þessu horni eru líka tvær götur að mætast .
" Stefnumótastaurinn var reistur þar sem staurinn , sem stúlkan hallaði sér upp að í ljóði og lagi Magnúsar Kjartanssonar , Skólaball , stóð .
Hægt er að hlusta á brot út laginu með því að þrýsta á takka á staurnum .
Löng viðskiptasaga Horn Hafnargötu og Tjarnar-götu er þekkt fyrir meira en Stefnumótastaur .
Það á sér langa viðskiptasögu .
Árni Samúelsson opnaði sérverslunina Víkurbæ í þessu hornhúsi 2. mars 1972 en í versluninni voru seldar ljósmyndavörur , rafmagnstæki og hljómplötur en Víkurbær var einnig viðgerðar-verkstæði og kvikmyndaleiga , þar sem er hægt var að leigja átta milli-metra kvikmyndir og sýningarvélar .
Víkurbær hét seinna Hljómval , þá í eigu hjónanna Sigurðar Gunnarssonar ( Patla ) og Elsu Júlíusdóttur , og hét Hljómval allt þar til versluninni var lokað árið 2013 , eftir nokkur eigendaskipti , og svigrúm skapaðist fyrir Stefnumót .
