Hægt hefur á vexti raunlauna á heimsvísu .
Þetta segir Alþýðusamband Íslands og vitnar til skýrslu Alþjóðavinnumálastofnunarinnar ILO .
Á árinu 2013 nam vöxturinn 2% , sem er 0,2% lægra en árið á undan .
Hækkun launa er þannig enn langt undir því sem þekktist fyrir kreppu , að því er fram kemur hjá ASÍ .
Segir ennfremur að megindrifkraftur launavaxtar hafi átt rætur að rekja til nýmarkaðsríkja , að mati ILO .
Sé horft framhjá áhrifum mikils vaxtar í Kína falli vöxtur raunlauna á heimsvísu niður í rúmt prósent .
" Þetta gefur til kynna lítinn vöxt launa í þróuðum ríkjum en líkt og kemur fram í skýrslunni hafa laun staðið í stað ...
og dregist saman sumstaðar , " segir ASÍ .
Raunlaun ekki vaxið sem framleiðni Skýrsluhöfundar ILO vekja athygli á stöðunni innan þróaðra ríkja , sérstaklega í ljósi þess að innan margra þeirra voru raunlaun lægri árið 2013 heldur en 2007 til dæmis í Grikklandi , Ítalíu , Japan , Spáni , Írlandi og Bretlandi .
Lítil hækkun launa hafi þannig hægt á efnahagsbatanum í Evrópu , haldið niðri eftirspurn og skapað aðstæður fyrir verðhjöðnun .
Í þróuðum ríkjum hafi raunlaun ekki vaxið í takt við aukna framleiðni og hægur vöxtur launa dregið úr hlutfalli þeirra af verðmætasköpuninni á undanförnum tveimur áratugum .
Þessi þróun sé breytileg milli ríkja en líkt og bent er á í skýrslunni gæti töluverðra áhrifa af þróun stærstu hagkerfanna , það er Þýskalands , Japans og Bandaríkjanna .
Bilið hefur breikkað á Íslandi Í skýrslu ILO var skoðaður ójöfnuður í fjölda ríkja en í um helmingi þeirra , þar með talið á Íslandi , jókst ójöfnuður á árunum 2006-2010 .
Bæði jókst ójöfnuður mældur sem bilið milli hinna 10% tekjuhæstu og hinna 10% tekjulægstu og ójöfnuður mældur hjá millistétt .
" Það getur verið breytilegt eftir löndum hvort skýra megi vaxandi ójöfnuð með launabreytingum , breytingum á fjölda starfandi eða af öðrum ástæðum .
Þegar horft er á bilið milli hinna 10% tekjuhæstu og hinna 10% tekjulægstu hafa bæði launabreytingar og breytingar á fjölda starfandi haft áhrif .
Þegar litið er á ójöfnuð innan millistéttarinnar hefur hann að mestu verið drifinn áfram af launaþróun , " segir ASÍ .
sbs@mbl.is 