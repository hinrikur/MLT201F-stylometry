Ástand mála á hjúkrunarheimilum landsins er áhyggjuefni .
Þetta segir í bókun frá fundi stjórnar Sjúkraliðafélags Íslands sem haldinn var í vikunni .
Þar segir að sláandi sé sá aðbúnaður og þjónusta sem aldraðir á hjúkrunarheimilum fái .
Hafa verði jafnframt í huga að öldruðum muni fjölga mikið í næstu framtíð .
Í ályktun segist Sjúkraliðafélag Íslands oft hafa bent á þann vanda sem upp sé kominn og hafi átt langan aðdraganda .
" Sjúkraliðum fækkar , laun eru léleg , álag eykst stöðugt og nú er svo komið að langtímaveikindi hrjá fjölda sjúkraliða sökum langvarandi vinnuálags , " segja sjúkraliðar .
