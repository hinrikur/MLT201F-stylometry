Írsku listamennirnir Joe Scullion og Sinéad Onóra Kennedy opna á laugardag klukkan 15 sýninguna Samansafn / Assemble í kompunni í Alþýðuhúsinu á Siglufirði .
Þau útskrifuðust frá National College of Art and Design í Dublin á Írlandi árið 2013 og hafa dvalið í Listhúsinu á Ólafsfirði undanfarna mánuði og unnið að list sinni .
Scullion og Kennedy vinna alla jafna málverk og skúlptúra en hafa tileinkað teikningunni tímann í Listhúsinu .
Þessi sýning þeirra sýnir Alþýðuhúsið sem kraftmikinn stað til samkomu fólks alls staðar að .
Teikningarnar virðast við fyrstu sýn gefa til kynna stíft , vélrænt ferli , en þegar betur er að gáð kemur í ljós hvað þær eru frjálsar .
