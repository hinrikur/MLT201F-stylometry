Bækurnar um Skúla skelfi hafa löngum verið dáðar hér á landi .
Skúli skelfir er ekki eins og allir hinir og í bókinni Heimsmetabók Skúla skelfis dregur höfundurinn Francesca Simon fram ýmis furðuleg og fyndin heimsmet sem Skúli hefur gaman af að segja frá .
Í bókinni er sagt frá því hvað stærstu nærbuxur í heimi eru stórar , greint frá ógeðslegasta ljóði í heimi og því hver er mest selda bók heims .
Bókin er myndskreytt af Tony Ross og það er Guðni Kolbeinsson sem þýðir .
Skúli skelfir heitir á frummálinu Horrid Henry og er eins og nafnið gefur til kynna alveg skelfilegur í viðmóti og háttum , en að sama skapi getur hann verið skelfilega fyndinn og skemmtilegur .
