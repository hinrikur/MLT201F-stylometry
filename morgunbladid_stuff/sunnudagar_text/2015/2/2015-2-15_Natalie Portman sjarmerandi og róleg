Þú byrjaðir ung að aldri að leika , langaði þig alltaf að verða leikkona ? Já , svona eiginlega .
Fyrir utan skiptin þar sem mér fannst eitthvað heillandi við sjálfa mig í tannlækningum og búðarstörfum .
Hugmyndin um að verða unglingur í sjoppu með teina og langar neglur var nokkuð sem mér fannst mjög eftirsóknarvert .
Heiðruð á alþjóðlegu kvikmyndahátíðinni , hvaða þýðingu hefur sú viðurkenning fyrir þig ? Hún er bara mikill heiður og manni þykir ansi vænt um það að fólk sé að sjá vinnuna manns á ólíklegustu stöðum .
Og fíla hana í þokkabót .
Svo opnar þetta alls konar dyr að fólki og verkefnum , sem er ekki slæmt .
Hvernig er Natalie Portman í persónu ? Ansi viðkunnanleg .
Sjarmerandi , á jörðinni , öguð , róleg og heldur feimin myndi ég segja .
Og falleg , það verður seint tekið af henni .
Færðu einhvern tíma heimþrá þarna í London ? Já , auðvitað einhverja , þannig .
En mér líður samt sjaldan eins og mér sé haldið einhvers staðar .
Ég ferðast mikið og er sjaldan lengi á sama stað svo innilokunarkennd er ekki beint vandamál .
Ég reyni bara að koma heim sem oftast og vera í sem mestu sambandi við fjölskyldu , vini og vandamenn heima eins og ég get .
Hvað er á döfinni ? Er enn í Berlín svo akkúrat núna er hún á döfinni .
Matarboð í kvöld hjá góðri vinkonu hérna í borginni .
Svo London , Ísland og svo bíótökur að öllum líkindum í mars í London .
Þriðja sería af Da Vinci ' s Demons kemur út í ár og svo önnur spennandi verkefni í bígerð .
Þannig að það er nóg á döfinni .
