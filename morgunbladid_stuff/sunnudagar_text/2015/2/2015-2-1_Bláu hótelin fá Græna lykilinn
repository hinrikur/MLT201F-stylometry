Radisson Blu hótelin á Íslandi fengu í vikunni umhverfisviðurkenninguna Græna lykilinn .
Guðmundur Ingi Guðbrandsson , framkvæmdastjóri Landverndar , og Salome Hallfreðsdóttir , verkefnisstjóri Græna lykilsins , afhentu merki þessu til staðfestingar .
Radisson Blu í Reykjavík eru fyrst hótela á Íslandi til að fá viðurkenninguna , sem merkir að starfsemi þeirra uppfyllir ströng umhverfisskilyrði .
Græni lykillinn , eða Green Key , er útbreiddasta alþjóðlega umhverfisviðurkenningin sem snýr að hótelum og gististöðum og hefur verið við lýði í 20 ár .
Á síðasta ári fengu rúmlega 2.300 staðir í 46 löndum þennan stimpil , það er hótel og gististaðir , ráðstefnusalir , veitingahús , söfn , tjaldstæði og skemmtigarðar .
Stuðla að sjálfbærni Til þess að hljóta viðurkenningu þurfa ferðaþjónustufyrirtækin að uppfylla skilyrði er lúta að tólf umhverfisþáttum , svo sem vistvænum innkaupum , úrgangsstjórnun og orkusparnaði .
Kostað er kapps að draga úr áhrifum á umhverfi , lækka rekstrarkostnað og stuðla að sjálfbærni .
sbs@mbl.is 