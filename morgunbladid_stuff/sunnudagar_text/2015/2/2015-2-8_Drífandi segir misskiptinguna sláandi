Sú samstaða sem myndast hefur í þjóðfélaginu um raunsæjar launakröfur Starfsgreinasambandsins er fagnaðarefni .
Þetta kemur fram í ályktun fundar stéttarfélagsins Drífanda í Vestmannaeyjum sem haldinn var nú í vikunni .
" Verkafólk um land allt hefur sýnt frábæra samstöðu við myndun kröfugerðar en ljóst er að mikil átök eru framundan .
Allar hagtölur sýna sláandi misskiptingu í samfélaginu hvort sem litið er til launa eða eigna , " segir Drífandi .
Ennfremur segir að aðgengi að heilbrigðisþjónustu , endurhæfingu , menntun og góðum samgöngum sé í vaxandi mæli háð tekjum einstaklinga .
Verkafólk á núverandi töxtum geti ekki tekið sómasamlegan þátt í samfélaginu meðan stefna um vaxandi misskiptingu sé við lýði .
sbs@mbl.is 