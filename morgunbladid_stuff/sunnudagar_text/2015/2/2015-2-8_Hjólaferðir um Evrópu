Ferðalög þar sem útivist og hreyfing eru í fyrirrúmi njóta sívaxandi vinsælda .
Skíða- og golfferðir eru sígildar en einnig er boðið uppá göngu- , hlaupa- og jógaferðir .
Með auknum vinsældum hjólreiða á Íslandi er vegur hjólaferða að verða meiri .
Hér verða skoðaðar nokkrar hjólaferðir um Evrópu sem í boði eru með íslenskum og erlendum ferðaskrifstofum .
Inga Rún Sigurðardóttir ingarun@mbl.is Ferðalög þar sem útivist og hreyfing eru í fyrirrúmi njóta sívaxandi vinsælda .
Skíða- og golfferðir eru sígildar en einnig er boðið uppá göngu- , hlaupa- og jógaferðir .
Með auknum vinsældum hjólreiða á Íslandi er vegur hjólaferða að verða meiri .
Hér verða skoðaðar nokkrar hjólaferðir um Evrópu sem í boði eru með íslenskum og erlendum ferðaskrifstofum .
Inga Rún Sigurðardóttir ingarun@mbl.is Náttúra og menning Þýska ferðaskrifstofan Rotalis hefur sérhæft sig í hjólaferðum um langt árabil .
Hún býður uppá ferðir fyrir hjólafólk með áhuga á mat , náttúru , menningu og afslöppun en sumar ferðirnar sameina fleiri en eitt af þessum þemum .
Ferðunum er ennfremur skipt niður í fjóra flokka ; Sígilt , Lítið og skemmtilegt , Langferðir og Hjól og bátur .
Ferðirnar eru einnig flokkaðar eftir erfiðleikastigi sem gerir tilvonandi ferðalöngum auðveldara fyrir að skipuleggja ferðalagið .
Ein af ferðunum sem boðið er uppá er hringleiðin Porto - Santiago de Compostela - Porto .
Leiðin flokkast sem menningar- og náttúruferð af erfiðleikastigi 3 .
Ferðin er frá laugardegi til laugardags og í boði eru fimm ferðir á tímabilinu maí til september á þessu ári .
Hjólað er í sex daga .
Farið er meðal annars um staði sem eru á heimsminjaskrá UNESCO .
Nánari upplýsingar er að finna á vefsíðunni Rotalis.net .
Farið á milli eyja Ferðaskrifstofan Íslandsvinir býður upp á hjólaferð til Króatíu í haust , dagana 10.-25. september .
Siglt verður um Kvarnerflóa í Króatíu en þar eru fjölmargar eyjar , hólmar og sker .
Farið verður um stærri eyjarnar á reiðhjólum en borðað og gist er um borð í báti sem ferjar ferðalangana á milli eyjanna og er aðeins fyrir þennan hóp .
Dagleiðirnar eru um 25-55 km og yfirleitt um frekar þægilega vegi og stíga .
Þarna eru líka mislangar brekkur sem fara þarf um flesta dagana .
Nánari upplýsingar er að finna á Explorer.is .
Hjólað meðfram Dóná BikeToursDirect er með vefsíðuna BikeTours.com þar sem hægt er að fá upplýsingar um fjöldamargar hjólaferðir .
Þetta er ekki ferðaskrifstofa heldur er BikeToursDirect í sambandi við 100 fyrirtæki sem skipuleggja hjólaferðir í 70 löndum .
Áherslan síðustu ár hefur verið á Evrópu en einnig er að finna þarna upplýsingar um ferðir utan álfunnar .
Vinsælustu flokkarnir eru m.a. fjölskylduvæn ferðalög , ódýr ferðalög og best fyrir nýliða .
Vinsæl ferð er sjö daga ferð frá Passau í Þýskalandi til Vínarborgar í Austurríki .
Hjólað er meðfram Dóná og þykir leiðin vera þægileg og hentar hún fjölskyldum .
Ennfremur er boðið uppá lúxusútgáfu af þessari ferð en þá er gist á fjögurra eða fimm stjörnu hótelum allan tímann .
Siglt eftir Gardavatninu Ferðaskrifstofan Vita er á meðal þeirra sem bjóða upp á hjólaferðir en í sumar verður m.a. farin hjólaferð til Ítalíu og hjólað frá Bolzano til Feneyja .
Flogið frá Keflavík til München og þaðan er tekin lest til Bolzano .
Ferðin hefst á því að hjólað er gegnum Suður-Týról með ánni Adige til borgarinnar Trentó .
Eftir það liggur leiðin yfir lága heiði til bæjarins Riva de Garda við norðurenda Gardavatnsins .
Þaðan er siglt eftir endilöngu Gardavatninu og á siglingunni er upplagt að sitja í sólinni eða fá sér hressingu í veitingasal skipsins .
Frá suðurenda vatnsins er hjólað í austurátt til Veróna og þaðan til Feneyja þar sem síðasta deginum er eytt á Markúsartorgi , á göngu um hliðargötur eða í sólbaði á ströndinni .
Lögð er áhersla á að njóta ferðarinnar , njóta ítalskrar matargerðar og kynnast landinu sem hjólað er um .
Hjólaleiðin er að mestu um láglendi , eina brekkan sem tekur að nefna er Monti Berici .
Fyrstu tveir dagarnir eru á hjólabrautum , frá Gardavatni er hjólað á fáförnum sveitavegum .
Á kvöldin fer hópurinn yfirleitt saman í kvöldverð á dæmigerðum ítölskum veitingastöðum .
Nánari upplýsingar um ferðina sem farin verður dagana 20.-27. júní er að finna á vita.is .
