Eddan , nýja leiksýningin þín , spannar svolítið leiklistarferil þinn .
Við vinnslu handritsins , hvernig var að hugsa til baka og rifja upp allar minningarnar ? Það var ótrúlega gaman að uppgötva hvílíkt magn af efni er til á filmu og vídeói af því sem ég hef gert fyrir kvikmyndir og sjónvarp ! Það kom mér verulega á óvart .
Sum atriði úr t.d. þessum 19 áramótaskaupum sem ég var að skoða kannaðist ég ekki einu sinni við – mundi ekkert eftir að hafa leikið í þeim ! Mjög hlægilegt að upplifa það .
Hvað myndir þú segja að stæði upp úr á ferlinum ? Skemmtileg spurning því í Eddunni spyr " þáttastjórnandinn " ( sem Gunnar Hansson leikur ) í sífellu hvort kvikmyndin Stella í orlofi standi ekki örugglega upp úr af öllu sem ég hef gert og kannski gerir hún það einmitt í minningu fólks .
Það sem stendur upp úr hjá mér eftir að hafa leikið í öllum mögulegum miðlum og leikhúsum í öll þessi ár eru þau skapandi æfingatímabil og handritaskrif þar sem mest var hlegið og ekki síst það fólk sem ég hef fengið að vinna með sem var bæði gefandi og kærleiksríkt og fékk mig til að flissa .
Það er ekkert sjálfgefið að fá að vera samvistum við þá gleðigjafa sem heimurinn á – það er nefnilega mikið magn af fólki í umferð sem amma mín kallaði " lyseslukker " .
Það er fólk sem er gangandi umhverfismengun en heldur að það sé gagnrýnið ! Skapandi gleðipinnarnir og ástríka fólkið eru verðmætin sem standa upp úr á ferlinum .
Hvernig kemur ykkur tróínu saman í leik , þér , Bergþóri og Gunnari ? Það er nú svo magnað með þessa tvo að þeir eru hreinræktaðir englar .
Það er bókstaflega fiður allt í kring um þá , þeir eru svo mikil kærleiksbúnt .
Við hlæjum mikið saman , sem er dýrmætt , það er nefnilega óalgengt að það sé mikið hlegið á æfingatímabili þegar verið er að æfa gamanleik .
Undarleg staðreynd en aðstandendur fara mjög fljótt að efast um það efni sem þeir eru með í höndunum – þ.e.a.s. það sem á að vekja hlátur .
Gamanleikrit eru miklu þunglyndislegra áhyggjuefni en þær sýningar sem ekki kalla sérstaklega á regluleg hlátursköst áhorfenda .
Ég verð að nefna tvo aðra kærleiksbangsa líka sem voru með okkur í Eddunni allan sólarhringinn í janúar , Gunnar Helgason leikara og Kristjönu Stefánsdóttur tónlistarsnilling .
Vængirnir á bakinu á þeim eru bókstaflega fyrir , þau eru svo mikil flissandi kærleikskrútt ! Svo get ég ekki stillt mig um að senda danshöfundi Eddunnar high five .
Selma Björns drepur mann , hún er svo fyndin ! Myndir þú segja að það væri óskrifuð regla gamanleikara / konu að vera alltaf hress og kát ? Óskrifuð regla gamanleikara um allan heim er að viðkomandi þjáist yfirleitt af þunglyndi .
Ég er ekkert að ýkja , allir frægustu trúðar heimsins eiga yfirleitt mikla tilfinningalega harmsögu .
Ég er sem betur fer voða venjulegur leikari , frekar létt í lund og hef m.a.s .
fengið það í vöggugjöf að geta gengið að gleðifiðrildum í maganum flesta daga .
Uppgötvaði þegar þau dóu tímabundið hvað þau eru mér dýrmæt ! Hvaða ráð myndir þú gefa ungu og óreyndu leiklistarfólki sem er að stíga sín fyrstu skref í dag ? Að þakka á hverjum einasta degi fyrir allt sem þau eiga og fá .
Þakka fyrir hæfileikana , mannkostina , tækifærin , sköpunargáfuna og allan kærleikann .
Þakka fyrir þetta á hverjum degi – upphátt ! Besta sem ég hef tileinkað mér í lífinu .
