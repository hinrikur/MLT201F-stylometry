Á hugi dansks bókaútgefanda á bandarískum slökkvibílum sem fluttir voru til landsins leiddi til þess að komið var upp slökkviliðsminjasafni fyrir nokkrum misserum .
Safnið er í Reykjanesbæ .
Vorið 2011 tók Sigurður Lárus Fossberg Sigurðsson , hjá Slökkviliði höfuðborgarsvæðisins ( SHS ) , að sér að aðstoða Danann Søren Rislund við að taka myndir og safna upplýsingum um slökkvibíla sem komu til Íslands frá Bandaríkjunum á árunum 1940-1980 .
Beiðni þar um barst frá slökkviliðsstjóranum í Kaupmannahöfn til Jóns Viðars Matthíassonar slökkviliðsstjóra SHS .
" Verkefnið var kostnaðarsamt og tímafrekt en með styrkjum frá Landssambandi slökkviliðs- og sjúkraflutningamanna , SHS , Mannvirkjastofnun og fleirum var þetta mögulegt .
Verkið gekk vel og bókin , Our Yankee Fire Rigs , kom út í lok árs 2013 .
Í henni eru 47 myndir af slökkviliðsbílum sem notaðir hafa verið á Íslandi og er forsíðumyndin af Mack slökkvibíl á Akranesi , " segir Sigurður .
Á ferðalagi um landið , við gagnaöflun , áttaði Sigurður sig á því hve mikið var til af bílum og öðrum búnaði sem hafði tilheyrt slökkviliðum .
" Hluti af búnaðinum var í slæmu ásigkomulagi og í lélegum geymslum sem héldu varla vatni og vindi .
Þá datt mér í hug hvort hægt væri að setja upp sýningu eða safn þar sem ýmsir munir yrðu varðveittir og saga slökkviliðsmanna í gegnum tíðina sögð .
" Eftir að hafa skoðað nokkra staði var húsnæði í Reykjanesbæ talið álitlegasti kosturinn .
Sumarið 2012 fékk Sigurður vin sinn , Ingvar Georg Georgsson , slökkviliðsmann hjá Brunavörnum Suðurnesja ( BS ) , til liðs við sig og saman lögðust þeir í þá vinnu að gera safnið að veruleika .
" Í fyrstu leist mönnum ekkert sérstaklega vel á þetta , höfðu ekki trú á því að tveir slökkviliðsmenn með engan safnagrunn gætu látið þetta verða að veruleika en við urðum bara enn ákveðnari við það .
" Þeir kynntu hugmyndina fyrir þáverandi bæjarstjóra í Reykjanesbæ , Árna Sigfússyni , sem tók þeim vel .
Í framhaldinu skoðuðu Sigurður og Ingvar slökkviliðssöfn í Svíþjóð , Noregi og Danmörku .
" Bókaútgefandinn Søren Rislund er einmitt upphafsmaður slökkviliðs- og herminjasafns sem er í Oxböl í Danmörku .
Við heimsóttum hann og fengum mjög góðar upplýsingar .
" Áhugamannasamtök um sögu slökkviliða á Íslandi voru stofnuð og samið við Byggðasafn Reykjanesbæjar í janúar 2013 .
Þá var töluverð vinna eftir við að laga húsið .
" Við hefðum aldrei getað staðið í öllu tveir og fengum mikla aðstoð frá slökkviliðsmönnum og öðrum velunnurum .
" Safnið var opnað 13. apríl 2013 , sama dag og haldið var upp á 100 ára afmæli Brunavarna Suðurnesja ( áður Slökkviliðs Keflavíkur ) .
Sigurður segir safnið hafa fengið mjög góðar viðtökur .
" Það er sérstaklega ánægjulegt þegar " heldri " slökkviliðsmenn koma í heimsókn og segja reynslusögur ásamt því að fræða menn um þann gamla búnað sem er á safninu .
Með stofnun safnsins reynum við að sýna þeim sem mörkuðu starfið , með þeim fátæklega búnaði sem í boði var , virðingu og þakklæti fyrir að hafa verið brautryðjendur fyrir komandi kynslóðir , " segir Sigurður Lárus Fossberg Sigurðsson .
Bjargaði fjölskyldu Sigurðar úr eldsvoða Gunnlaugur Búi Sveinsson bjargaði lífi Sigurðar , móður hans og tveggja systkina í eldsvoða í janúar 1968 , þegar Sigurður var fjögurra ára .
Eldur kviknaði á miðhæð þriggja hæða húss við Hafnarstræti á Akureyri snemma morguns , ekki var hægt að bjarga konu og tveimur ungum börnum á miðhæðinni en fjölskylda Sigurðar bjó á efstu hæð .
" Gulli Búi var einn á vakt , kom því bara einn á staðinn og átta manns fastir í húsinu .
Ég efast um að nokkur slökkviliðsmaður á Íslandi hafi staðið frammi fyrir annari eins áskorun .
Hann reisti stigann og bjargaði okkur , mömmu og þremur börnum .
" Eftir að fjölskyldan fluttist í grennd við slökkvistöðina kynnti faðir Sigurðar drenginn fyrir Gunnlaugi Búa og strax þá kviknaði áhugi á starfinu .
" Ég varð strax heillaður af manninum og hef alltaf borið óendanlega virðingu fyrir honum .
Ég fór að venja komur mínar á stöðina .
Fór í sendiferðir , skúraði gólfið með körlunum og fékk stundum að fara með í lítil útköll , ef kveikt hafði verið í rusli .
" Þegar Sigurður hafði aldur til skráði hann sig í varaliðið og 25 ára , 1988 , var hann lausráðinn hjá slökkviliðinu .
" Þá var ég settur á vaktina hjá Gulla Búa sem var orðinn varðstjóri .
" 