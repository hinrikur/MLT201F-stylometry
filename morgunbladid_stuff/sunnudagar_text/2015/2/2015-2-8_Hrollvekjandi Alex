Út er komin bókin Alex eftir franska spennusagnahöfundinn Pierre Lemaitre .
Höfundurinn er vel þekktur og verðlaunaður rithöfundur og handritshöfundur í heimalandi sínu .
Hlaut hann til að mynda Prix Goncourt , frönsku bókmenntaverðlaunin , fyrir bók sína Au revoir là-haut sem fjallar um fyrri heimsstyrjöldina .
Hin hrollvekjandi spennusaga Alex er þó fyrsta bók Lemaitre til að vera þýdd á ensku , en hún kom út í enskri þýðingu árið 2013 .
Sú þýðing hlaut Alþjóðlega rýtinginn það ár , en það eru verðlaun Samtaka breskra glæpasagnahöfunda , CWA .
Nú er bókin komin út sem kilja í íslenskri þýðingu Friðriks Rafnssonar .
JPV gefur bókina út en Alex er hrollvekjandi spennutryllir sem gerist í Parísarborg .
