Bandaríska tímaritið Better Homes and Gardens spáir því að við verðum öll sötrandi kraftmikið heimatilbúið kjötseyði þegar árið er á enda og reyndar alls kyns heimagert seyði , úr grænmeti og kjúklingi .
Bæði drekkum við þetta hreint úr bolla en einnig verðum við dugleg við að nota þetta í alls kyns rétti og gera súpurnar okkar og sósurnar frá grunni og notum síður tilbúinn kraft .
Ragnar Freyr Ingvarsson , betur þekktur sem " Læknirinn í eldhúsinu " sagði í samtali við blaðamann að hann teldi að það að elda frá grunni yrði tískubólan 2015 .
Og fólk myndi rækta sjálft eins og aðstæður leyfðu .
