Þegar Fjölsmiðjan á Akureyri var stofnuð 2007 var um að ræða þriggja ára tilraunaverkefni .
Að þeim tíma liðnum var ákveðið að halda áfram vegna þess hve vel tókst til .
" Ungmennin geta fengið vinnu hér þangað til þau ákveða hvað þau vilja gera ; fara aftur í skóla eða fá aðra vinnu , " segir Erlingur Kristjánsson , sem hefur veitt Fjölsmiðjunni forstöðu frá upphafi .
Hann er nú með rúmlega 30 ungmenni í vinnu en auk Erlings eru þrír fullorðnir fastráðnir .
Starfsemin skiptist í fernt : " Það er nytjamarkaðurinn og umsýsla í kringum hann ; við sækjum og sendum húsgögn , seljum þau og ýmsa aðra muni ; í öðru lagi er það eldhús og mötuneyti þar sem við borðum morgun- og hádegismat og ýmsir sem vinna hér í nágrenninu koma líka og borða í hádeginu .
Við erum líka með bílaþvottastöð þar sem við þvoum fyrir einstaklinga og fyrirtæki og loks erum við með raftækjaverkstæði , þar sem aðalverkefnið nú er að skrúfa í sundur til endurvinnslu allar tölvur sem verða ónýtar á Akureyri , " segir Erlingur .
Að auki sinna starfsmenn Fjölsmiðjunnar ýmsum smærri verkefnum : brjóta saman pappakassa fyrir lítið fyrirtæki , pakka inn blöðum og tímaritum og sinna snjómokstri fyrir gamalt fólk .
" Ég fer oft sjálfur með ef krakkarnir þekkja ekki aðstæður – og er eiginlega búinn að fá alveg nóg af snjómokstri í vetur ! " segir Erlingur og hlær .
Helsta markmið Fjölsmiðjunnar er að ungmennin læri að vinna .
" Hér er engin meðferð í gangi en hægt að fá viðtal við mig eða fulltrúa Vinnumálastofnunar , sem er hjá okkur , en annars snýst málið um að ungmennin mæti í vinnu en hangi ekki heima hjá sér á bótum og geri ekki neitt .
" Fjölsmiðjan var fyrstu árin til hús við Óseyri en flutti um mitt ár í fyrra að Furuvöllum 13 .
" Þetta er miklu stærra , bjartara og fallegra húsnæði .
Staðsetningin er líka betri og aðgengið .
" Vinnumálastofnun og Akureyrarbær greiða árlegan rekstrarstyrk og laun ungmennanna og einnig leggur ráðuneyti menntamála fram styrk til rekstrarins .
" Ég þarf að útvega afganginn , um 30% af rekstrarfénu , " segir Erlingur .
Matsala hefur smám saman orðið umfangsmeiri hluti starfseminnar .
" Matsalurinn var minni á gamla staðnum og stundum þrísetið í hádeginu en hér er pláss fyrir rúmlega 50 manns og margir sem vinna hér í nágrenninu koma reglulega til okkar í mat .
Þeir eru flestir á fimmtudögum , því þá er alltaf lagt meira í matinn en aðra daga ; yfirleitt einhvers konar steik .
Menn eru ánægðir með það og taka hraustlega til matar síns .
" Erlingur er menntaður kennari og starfaði lengi í grunnskóla .
" Síðan vann ég á meðferðarheimili og segja má að starfið hér sé nokkurs konar framhald á því .
" Honum líkar vel og er ánægður með hvernig hefur gengið í gegnum árin .
" Starfið er gefandi og það er sérstaklega gaman þegar krakkar , sem hafa verið hér hjá okkur en eru komin í aðra vinnu eða farin í skóla á ný , koma í heimsókn til að spjalla og fá sér að borða .
" Langflestir eru ánægðir og komast í vinnu eða fara aftur í skóla en einstaka gefst upp og hættir .
" Það kemur fyrir að ég spyr sjálfan mig hvern fjandann ég sá að gera hérna , en það er sem betur fer sjaldan ...
, " segir Erlingur .
