Sýning sem kölluð er " Ásmundur Sveinsson : Vatnsberinn – Fjall + kona " , verður opnuð í Ásmundarsafni við Sigtún í dag , laugardag , klukkan 16 .
Á sýningunni er þess minnst að í ár er öld liðin frá því að konur fengu kosningarétt hér á landi .
Sýningarstjóri er Harpa Björnsdóttir .
Hin kunna höggmynd Ásmundar Sveinssonar , Vatnsberinn ( 1937 ) , er þungamiðja og leiðarstef sýningarinnar .
Á sýningunni verða einnig önnur valin verk Ásmundar , í samtali við verk þeirra Örnu Valsdóttur , Daníels Magnússonar , Kristínar Gunnlaugsdóttur , Níelsar Hafsteins , Ólafar Nordal , Ragnhildar Stefánsdóttur og Sigurðar Guðmundssonar .
Nýlókórinn flytur verkið " Klessulist " eftir Hörpu Björnsdóttur á opnuninni undir stjórn Snorra Sigfúsar Birgissonar .
