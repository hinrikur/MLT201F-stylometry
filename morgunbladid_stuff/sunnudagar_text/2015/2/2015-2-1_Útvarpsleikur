Á sunnudag frumflytur Útvarpsleikhúsið á Rás 1 nýtt leikrit eftir Bjarna Jónsson , " Strindberg – Stundin okkar " .
Höfundurinn leikstýrir sjálfur flutningnum en með hlutverkin fara Sveinn Ólafur Gunnarsson , Sólveig Guðmundsdóttir og Hjálmar Hjálmarsson .
Einar Sigurðsson annast hljóðvinnslu .
Heiti leikritsins vísar í samnefndan nýjan þátt Ríkisútvarpsins , helgaður " hinum dramatíska þræði lífsins " .
Umsjónarmaðurinn fær hjón til sín í skemmtilegt spjall um leikritið " Föðurinn " eftir August Strindberg .
Hjónin flytja brot úr textanum , velta vöngum yfir verkinu en ekki er allt sem sýnist .
