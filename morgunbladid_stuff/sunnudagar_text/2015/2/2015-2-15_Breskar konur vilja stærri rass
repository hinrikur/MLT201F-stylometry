Gleymið brjóstastækkunum , rassastækkun er núna ein af vinsælustu lýtaaðgerðunum hjá breskum konum .
Rassinn hefur verið í forgrunni í nokkurn tíma ; Kim Kardashian varð fræg fyrir sinn og J-Lo , Iggy Azalea og Nicki Minaj syngja til heiðurs afturendanum .
Samtök lýtalækna í Bretlandi hafa orðið vör við aukna eftirspurn eftir rassastækkun hjá konum á aldrinum 18-30 ára en aðgerðin hefur verið vinsæl um árabil í Suður-Ameríku .
Af því að þetta er nýtt fyrirbæri eru ekki til áreiðanlegar tölur um málið en lýtalæknirinn Fuat Yuksel hefur orðið var við 200% aukningu fyrirspurna um rassastækkanir á síðustu tólf mánuðum , að því er segir í frétt Telegraph .
