Brian Williams , fréttamaður og helsta þuli frétta hjá bandarísku sjónvarpsstöðinni NBC , hefur verið sendur í launalaust sex mánaða leyfi frá störfum eftir að í ljós kom að sagði rangt frá þegar hann lýsti atviki , sem hann lenti í meðan á Íraksstríðinu stóð .
Williams sagði að hann hefði verið um borð í þyrlu , sem varð að lenda eftir að flugskeyti var skotið á hana .
Hið rétta mun vera að hann var í þyrlu , sem flaug á eftir þyrlunni , sem ráðist var á .
Byssukúlum mun hafa verið skotið á þyrluna , sem Williams var í , og sagði samferðamaður hans að þetta hefði verið skelfileg reynsla þótt ekki hefði þurft að lenda þyrlunni .
Í frétt um málið í New York Times var talað um að Williams nyti mikillar virðingar vestan hafs og sagt að hann nyti sambærilegrar virðingar og forverar á borð við Walter Cronkite , Peter Jennings og Tom Brokaw .
Trúverðugleiki hrapar Ekki er víst hvort þetta atvik verður til þess að Williams verður látinn hætta störfum .
Í Bandaríkjunum fer fram mæling , sem kalla mætti trúðverðugleikavísitölu .
Áður en Williams baðst afsökunar á að hafa farið rangt með í lýsingum sínum á atvikinu var hann í 23. sæti á listanum yfir þá einstaklinga , sem njóta mests trausts í Bandaríkjunum .
Á mánudag var hann í sæti 835 .
Trúðverðuleiki skiptir máli fyrir mann í stöðu Williams og það er mikið í húfi fyrir sjónvarpsstöðina , sem á í harðri samkeppni við stöðvarnar ABC og CBS .
Árið 2013 voru auglýsingatekjur NBC af kvöldfréttatímanum þar sem Williams er í forsæti 200 milljónir dollara .
Það ár voru tekjur ABC af sínum kvöldfréttatíma 170,6 milljónir dollara og tekjur CBS 149,9 milljónir dollara samkvæmt samantekt Kantar Media , sem er í eigu markaðsþjónustufyrirtækisins WPP .
Williams hefur oft sagt söguna af þessari reynslu sinni og hún hefur breyst í tímans rás .
Í grein í blaðinu The New York Times er talað um að Williams hafi verið kallaður lygari fyrir að ýkja hlut sinn í atvikinu , en sérfræðingar um minnið sjái málið í öðru ljósi .
Tilfellið sé skýrt dæmi um það hvernig minningar geti breyst og teygst eftir því sem frá atburðum líður .
" Allt þetta fólk segir að maðurinn sé lygari og dæmir hann fyrir vísvitandi blekkingar án þess að velta öðrum kosti fyrir sér – að hann hafi þróað með sér falska minningu , " segir Elizabeth Loftus , sem er leiðandi í minnisrannsóknum og prófessor í lögum og minnisvísindum við Kaliforníuháskóla í Irvine .
" Þetta ætti að kenna okkur og veitir tækifæri til að koma á framfæri upplýsingum um hið mótanlega eðli minnisins .
" Loftus hefur meðal annars gert tilraunir með að koma fölskum minningum fyrir í huga fólks og það hefur reynst ótrúlega auðvelt .
Læknirinn og taugasérfræðingurinn Oliver Sacks skrifaði grein í tímaritið New York Review of Books fyrir tveimur árum um opinberun sem hann varð fyrir eftir að hann skrifaði bernskuminningar sínar , sem komu út 2001 .
Falskar minningar Þar lýsti Sacks tveimur sprengjuárásum í London veturinn 1940-1941 .
Í annarri þeirra féll sprengja í garð við hliðina á heimili hans án þess að springa .
Íbúar í nærliggjandi húsum læddust á brott í náttfötunum og höfðu ekki hugmynd um hvort sprengjan myndi springa eða hús þeirra myndu standa þegar þau sneru aftur næsta dag .
Í hinu tilfellinu féll eldsprengja fyrir aftan heimili hans og brann af miklum krafti .
Hann lýsir því hvernig faðir hans og bræður hafi reynt að ausa vatni á eldinn , en allt hafi komið fyrir ekki .
Nokkrum mánuðum eftir að bókin kom út ræddi hann árásirnar við bróður sinn , sem sagði honum að fyrri árásina myndi hann rétt , en hann hefði ekki verið viðstaddur þá síðari , heldur í heimavistarskóla ásamt sér .
Hins vegar hefði eldri bróðir þeirra skrifað þeim bréf og lýst árásinni í þaula .
Sacks lifði sig greinilega svo inn í frásögn bróður síns að þegar frá leið fannst honum hann hafa upplifað árásina .
Manninum hættir til að ýkja og gera meira úr eigin hlut , en minnið vinnur einnig úr upplýsingum og upplifunum með sínum hætti , sigtar og eimar , og getur haft áhrif á hvernig við tileinkum okkur hlutina .
Minnið er mikilvægt þegar treysta þarf á vitnisburð sjónarvotta í sakamálum .
Oliver Sacks segir í grein sinni í New York Review of Books frá skrifum Daniels Schachters um hvernig minnið getur brenglað .
Schachter segir í bók sinni Searching for Memory frá að í " nýlegri greiningu á fjörutíu málum þar sem sakleysi fjörutíu ranglega fangelsaðra manna kom í ljós með DNA-sönnunargögnum hefði í 36 tilvikum ( 90% ) verið um að ræða að sjónarvottur hefði ranglega borið kennsl [ á hinn dæmda ] " .
