Um fjórðungi alls uppsjávarafla sem íslensk skip veiddu í fyrra var landað í Neskaupstað .
Tæplega 180 þúsund tonnum var landað eystra og var sá afli unninn hjá Síldarvinnslunni .
Í öðru sæti yfir löndunarhafnir uppsjávarfisks voru Vestmannaeyjar með rúmlega 106 þúsund tonn .
Mjölvinnsla á þremur stöðum Uppsjávarskip Síldarvinnslunnar fiskuðu samtals 96.811 tonn á árinu 2014 .
Afli Barkar var liðlega 46 þúsund tonn , Beitis nærri 38 þúsund tonn og Birtings , sem reyndar var einungis gerður út hluta úr árinu , nálgast 13 þúsund tonn .
Í fiskiðjuveri Síldarvinnslunnar var tekið á móti alls 54.316 tonnum af uppsjávarfiski til vinnslu á árinu 2014 .
Síld var 25.716 tonn , makríll 17.641 tonn , loðna 9.639 tonn og loðnuhrogn 416 tonn .
Mjölverksmiðjur Síldarvinnslunnar tóku á móti 161.771 tonnum í fyrra , .
Verksmiðjan í Neskaupstað fékk 110.215 tonn , á Seyðisfirði var tekið á móti um 30 þúsund tonnum og liðlega 27 þúsund tonnum í Helguvík .
Þá var landað um 34 þúsund tonnum af loðnu , síld og makríl í frystigeymslur Síldarvinnslunnar í Neskaupstað í fyrra .
Kom sá fiskur úr þremur skipum , Vilhelm Þorsteinssyni EA , Kristinu EA og Hákoni EA .
sbs@mbl.is 