Bæjarráð Hveragerðisbæjar vill að tvöföldun Suðurlandsvegar milli Hveragerðis og Selfoss verði sett í skilyrðislausan forgang við gerð samgönguáætlunar til næstu fjögurra ára .
Þetta kemur fram í ályktun Hvergerðinga frá því nú í vikunni .
Í ályktun segir að vegurinn milli Hveragerðis og Selfoss sé afar fjölfarinn og talinn einn af þeim hættulegustu á landinu .
" Ennfremur er fjöldi innkeyrslna beint inn á veginn sem skapa mikla hættu eins og dæmin hafa ítrekað sýnt .
Í ljósi þessa hvetur bæjarráð þingmenn til að beita sér af alefli fyrir þeim nauðsynlegu úrbótum sem þarna eru svo brýnar , " segir bæjarráð .
sbs@mbl.is 