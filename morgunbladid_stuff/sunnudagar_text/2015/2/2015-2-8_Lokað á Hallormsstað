Grunnskólanum á Hallormsstað verður lokað eftir þetta skólaár .
Bæjarstjórn Fljótsdalshéraðs samþykkti það í vikunni , en sveitarfélagið hefur rekið skólann í samstarfi við Fljótsdalshrepp .
Tíu börn stunda nám við skólann í vetur .
" Hallormsstaðaskóli á farsæla sögu allt frá því skólinn var settur í fyrsta sinn í upphafi árs 1967 .
Undanfarin ár hefur börnum í skólahverfi skólans hins vegar farið stöðugt fækkandi og sum þeirra sækja skólavist í aðra skóla en sinn heimaskóla , " segir í ályktun sem samþykkt var samhljóða í bæjarstjórn .
Í ályktuninni segir að ekki séu vísbendingar um breytingar á þessari þróun og mat þeirra sem að skólanum standa , Fljótsdalshéraðs og Fljótsdalshrepps , sé " að ekki séu lengur forsendur fyrir að skólahaldi í Hallormsstaðaskóla verði haldið þar áfram ...
" Næsta skref er að vinna drög að nýjum samningi um samstarf í grunn- , leik- og tónlistarskólaþjónustu og tekin afstaða til þess hvernig húsnæðið verði nýtt .
Tíu börn stunda nám í grunnskólanum á Hallormsstað í vetur .
