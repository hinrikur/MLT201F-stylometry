Marel hlaut í vikunni menntaverðlaun atvinnulífsins og var útnefnt Menntafyrirtæki ársins 2015 .
Á þriðja tug fyrirtækja , lítil sem stór , sem þóttu hafa staðið sig vel á sviði fræðslu- og menntamála , hlutu tilnefningu .
Illugi Gunnarsson menntamálaráðherra og Hildur Elín Vignir , framkvæmdastjóri Iðunnar og formaður dómnefndar , afhentu verðlaunin og Sigríður Þrúður Stefánsdóttir , mannauðsstjóri Marel , í Garðabæ tók við þeim .
Við val á menntafyrirtæki ársins er tekið mið af því hvernig staðið er að fræðslu og menntun starfsmanna .
Þá er horft til þess hvort stuðlað sé að fræðslu umfram það sem ætlast er til í lögum og reglugerðum .
Einnig er metið hvort menntastefna fyrirtækisins hafi jákvæð áhrif á starfsemi og viðgang fyrirtækisins .
Mikilvæg viðurkenning " Menntaverðlaun atvinnulífsins er mikilvæg viðurkenning , " segir í tilkynningu , haft eftir Sigríði Þrúði Stefánsdóttur , mannauðsstjóra Marels , sem telur verðlaunin gefa starfsmönnum Marels byr undir báða vængi og efla fræðslustarf fyrirtæksins .
" Þetta eflir enn frekar fræðslu og símenntun og uppbyggingu Marel sem fyrirmyndar og spennandi valkosts fyrir ungt fólk á íslenskum vinnumarkaði .
Þó Marel sé tæknifyrirtæki og framleiði tæki og lausnir til matvælavinnslu , þá er það starfsfólkið , sem er okkar helsti auður .
" sbs@mbl.is 