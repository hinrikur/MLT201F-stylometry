Ímyndaðu þér að hafa app í símanum þínum sem getur auðveldlega kortlagt áhugasvið þitt með lítilli eða sama og engri aðstoð frá þér og nýtt sér þessa þekkingu til þess að benda þér á fróðlegt efni á internetinu sem höfðað gæti til þín , ásamt því að koma þér í samband við annað fólk með sambærileg áhugamál .
Hljómar kannski eins og eitthvað úr vísindaskáldsögu , en þetta er akkúrat það sem Flipora gerir .
Appið styðst við öfluga algóritma til þess að finna út áhugasvið þitt og færir þér svo straum af áhugaverðu efni hvaðanæva af netinu .
Appið er fallega hannað og einnig er hægt að nota það í vafra í tölvu .
Í grein Forbes um appið segir að það virki eins og afar snjöll útgáfa af Twitter , en einblíni hins vegar á persónulegar uppgötvanir notandans .
