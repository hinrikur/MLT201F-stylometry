Milljarðamæringar hugsa einfaldlega öðruvísi en annað fólk , segir höfundur bókarinnar Think like a Billionaire , Become a Billionaire , Scot Anderson .
Í bókinni einblínir hann á hugsunarhátt þess sem hefur komist til efna .
Þeim sem þykir eftirsóknarvert að læra um það hvað bærist um í huga Donalds Trumps ætti að þykja mikið til bókarinnar koma .
Höfundur heldur því fram að með því að hugsa eins og milljarðamæringur getirðu orðið milljarðamæringur .
Nokkurs konar Trump-væðing heilans kann því að eiga sér stað við lestur bókarinnar .
Höfundur tekur á því hvernig hugsa megi öðruvísi um áhættu , fjárfestingar , vinnu , peninga , vandamál , undirbúning og tíma .
Lesandinn þarf þó að taka ábyrgð á afleiðingunum , en ef eitthvað er að marka orð höfundar þá ættu vasarnir einfaldlega að fyllast af aurum við það eitt að lesa bókina og fara að hugsa öðruvísi , meira eins og Trump .
