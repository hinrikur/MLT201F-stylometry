Hópur sérfræðinga fær það hlutverk að auka stuðning við börn og ungmenni með fjölþættan vanda , þar með talið vegna vímuefna .
Þetta var ákveðið á fundi skóla- og frístundaráðs Reykjavíkur nú í vikunni .
Leitað verður samstarfs víða .
Hlutverk hópsins er tvíþætt .
Annars vegar að vinna með foreldrum og barni , skólum og frístundamiðstöðvum að lausn bráðavanda svo aðgangur að námi og lausnum við hæfi sé tryggður .
Hins vegar að virkja betur þá möguleika til lausnar sem fyrir eru – og skapa nýja eftir atvikum .
Sérfræðingar frá skóla- og frístundasviði Reykjavíkurborgar , þjónustumiðstöðvum og Barnavernd Reykjavíkur verða kallaðir að borðinu í þessu verkefni .
Starfið verður leitt af ráðgjöfum Brúarskóla , sem er fimm starfsstöðva skóli fyrir börn sem eiga erfitt .
