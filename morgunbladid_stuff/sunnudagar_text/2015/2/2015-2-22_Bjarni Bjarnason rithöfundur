Eftirlætisbók mín hefur mikla tilhneigingu til að vera sú bók sem ég er upptekinn af akkúrat þá stundina en það er Saltarinn , svokallaður , öðru nafni Davíðssálmarnir í Gamla testamentinu .
Ég er að reyna að sjá í þeim merki um áhrifasögu og er að spá í hvort byrjunin á Barni náttúrunnar eftir Halldór Laxness frá 1919 geti verið undir áhrifum frá sálminum sem Jesús vitnaði í á krossinum með orðunum " Guð minn .
Guð minn .
Hví hefur þú yfirgefið mig ? " Í sálmi 22.7 segir " Ég er maðkur og ekki maður .
" En eins og kunnugt er byrjar Barn náttúrunnar á orðunum : " Maðkur ! Aumlegi maðkur .
Þarna liggurðu varnarlaus , þarna skríðurðu áfram með því að eingjast sundur og saman ! Bíddu ! Bráðum traðka ég þig sundur með fætinum ; traðka þig sundur af því að ég er máttugri en þú , eins og drottinn , þessi stóra almáttuga sál sem nýtur yndis af að sjá mannssálina skríða í duftinu fyrir fótum sér dálitla stund , en treður hana svo vonbráðar sundur .
" Svo hef ég verið að lesa Síraksbók en formálinn að þeirri Apókrýfubók biblíunnar frá 180 fyrir Krist er stórmerkilegur .
Þar tjáir þýðandinn sig um starf sitt óvitandi um að þannig slysast hann til að verða laumugestur í bók Guðs um aldir .
Ég hafði gaman af því að vitna í þetta spekirit við konuna mína og segja : " Sæll er sá sem hlýtur góða konu því að tala ára hans mun tvöfaldast .
" Eftir þetta segist hún fíla Sírak .
Ég ætla því ekkert að segja henni að í honum stendur líka : " Til konu á syndin rót sína að rekja , hennar vegna deyjum vér allir .
" 