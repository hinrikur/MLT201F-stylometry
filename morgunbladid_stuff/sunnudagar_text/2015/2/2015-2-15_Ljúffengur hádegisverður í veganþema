Þótt ég sé ekki dugleg að bjóða formlega heim í mat þá er fólk engu að síður duglegt að mæta bara því við búum í miðbænum svo að það má jú alveg segja að þetta sé eins konar samgöngumiðstöð , " segir Steinunn Eldflaug Harðardóttir , tónlistar- og myndlistarmaður , en hún og kærasti hennar , Ísak Ívarsson , buðu vinum heim í hádegisverð á sunnudegi .
" Við erum vinahópur og köllum okkur Team Rocket eftir vinahópnum í Pokemon-teiknimyndunum , við erum átta talsins en þennan sunnudag hittumst við reyndar bara fjögur og úr varð mjög notaleg stund .
" Steinunn segir að það hafi eiginlega gerst óvart að hún varð veganæta .
Þegar hún flutti að heiman hætti hún smám saman að kaupa kjöt , fisk og kjúkling sem og mjólkurvörur .
" Ég meira að segja heyrði eitthvað um að til væri mataræði sem kallaðist vegan og hugsaði með mér hvað þetta hljómaði allt öfgakennt en áttaði mig svo á því að ég var nú hér um bil orðin veganæta án þess að ákveða það nokkurn tímann , " segir Steinunn og hlær .
" En ég ákvað bara að viðhalda þeim lífsstíl því bæði er hann aðlaðandi út af hollustu en einnig skiptir mig máli að farið sé vel með heiminn og dýr .
" Steinunn segir að þar sem tíður gestagangur sé á heimilinu sé nauðsynlegt að eiga alltaf heimabakað brauð eða kökur til að geta boðið upp á og hún segir það líka hreinlega ágætis sparnað .
Hún gefur fólki gjarnan þau ráð , þegar það er lítið í buddunni í lok mánaðarins , að nýta haframjölið og hveitið í skápnum til að henda í eitthvað létt og sjálf gerir hún þá gjarnan hjónabandssælu .
Þá sé líka gott að passa að eiga alltaf kex eða slíkt til að bjóða upp á , það geti alveg bjargað öllu .
" Og maður kemur ofsalega vel út í augum annarra ; að vera með heimabakað á boðstólum svo að þetta eru tvær flugur í einu höggi .
" Steinunn er í hvorki meira né minna en í fjórum hljómsveitum og svo skemmtilega vill til að hún var að gefa út nýtt lag í vikunni sem kallast Hjarir veraldar .
Einn hádegisverðargesturinn , Sigurður Hólm , er með henni í rokkhljómsveitinni Skelkur í bringu , þá er hún hljómsveitinni dj .
flugvél og og geimskip , Sparkle Posion og með föður sínum , systur og fleiri félögum er hún í hljómsveitinni Smurjón sem spilaði á síðastliðinni Airwaves-hátíð í fyrsta skipti en sjálf er Steinunn að spila með dj .
flugvél og eldflaug á Sónar-hátíðinni núna .
Faðir hennar er Hörður Bragason tónlistarmaður , gjarnan kenndur við Apparat Organ Quartet .
" Það er gott að hlaða batteríin með góðum mat en boðið heppnaðist sérlega vel .
Ég mæli sérstaklega með súkkulaðismjörinu sem gestir voru afar spenntir fyrir en þetta var annars allt mjög gott .
" Ljúffengur hádegisdrykkur 1 banani 2 avókadó 2 dl möndlumjólk ( meira eða minna ef fólk vill þykkari eða þynnri drykk ) slatti af kanil ½ tsk .
vanilludropar 1 msk .
hampfræ ( má sleppa ) 2 dl frosin bláber graskersfræ til skreytingar spínat , má sleppa Setjið allt saman í blandarann .
Steinunn mælir með því að sleppa spínatinu ef fólk leggur upp úr því að fá fallegan lit á drykkinn en að sjálfsögðu sé það meinhollt .
Súkkulaðikaka Helgu Maríu Uppskriftina að bestu súkkulaðiköku í heimi að því er Steinunn fullyrðir má finna á matarbloggi um veganfæði en slóðin er helgamaria.com .
1½ bolli hveiti 1 bolli sykur ¼ bolli kakó 1 tsk .
matarsódi ½ tsk .
salt 1/3 bolli olía 1 tsk .
vanilludropar 1 tsk .
eplaedik 1 bolli vatn veganolía eða -smjör til að smyrja formið Hitið ofninn í 175°C á blæstri .
Blandið hveiti , sykri , kakói , matarsóda og salti vel saman í skál .
Bætið olíu , vanilludropum , ediki og vatni saman við og hrærið .
Passið að engir kekkir séu í deiginu .
Smyrjið form með vegansmjöri eða olíu og hellið deiginu ofan í .
Bakið í 30-45 mínútur .
Kremið hennar ömmu 1½ bolli flórsykur 1½ msk .
kakó 4 msk .
bráðið vegansmjör 4 msk .
uppáhellt sterkt kaffi 1 tsk .
vanilludropar Blandið öllu vel saman í skál .
Ef ykkur finnst kremið of þunnt er um að gera að bæta meiri flórsykri út í og ef það er of þykkt er gott að þynna með kaffi .
Hádegispönnsur með heslihnetusúkkulaðismjöri 2 bollar hveiti 2 msk .
sykur 2-3 msk .
lyftiduft smá salt 2 bollar soja- eða möndlumjólk 4 msk .
góð olía Hrærið öllu vel saman í skál og athugið að þetta er ekki prentvilla með magn lyftidufts , það þarf svona mikið .
Steikið upp úr olíu á góðri pönnu , hægt að steikja þrjár kökur í einu , fer eftir stærð pönnu .
Berið fram með áleggi að eigin vali og gott er að útbúa heslihnetusmjör .
Heslihnetusmjör 150 g heslihnetur 3 msk .
kókosolía 2 msk kakó smá salt Hakkið hnetur vel og lengi , gott er að nota töfrasprota , alveg þar til þær breytast í smjör .
Ef það gengur illa að mala þær , gerið þá smáhlé og leyfið þeim að taka sig og haldið svo áfram .
Einnig getur verið gott að bæta kókosolíunni við strax en annars er hún sett út í þegar hneturnar eru fullhakkaðar .
Bæta má við meira af kókosolíu ef fólk vill smjörið enn mýkra .
Bætið kakóinu saman við og saltið eftir smekk , saltið dregur bragðið fram .
