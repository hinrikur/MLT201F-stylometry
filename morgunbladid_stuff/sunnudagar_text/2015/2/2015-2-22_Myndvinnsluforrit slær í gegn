Nýtt app á markaðnum sem kallast einfaldlega Darkroom er að vekja mikla lukku meðal þeirra Apple-notenda sem eru duglegir að taka myndir á símana sína .
Forritið er ætlað Apple snjalltækjum og er afar handhægt og þægilegt myndvinnsluforrit sem lagar allt það sem fólk vill láta laga á myndinni , liti , skugga , eða einfaldlega útlitslega , en forritið þykir einkar gott því það býður upp á djúpa myndvinnslu án mikillar fyrirhafnar og fljótlegt að læra á það .
Þá þykir notendum sem skrifa um það á bandarísku vefsíðunni The Verge það bjóða upp á þróaða og djúpa myndvinnslu sem hefur yfirleitt aðeins verið möguleg í þyngri myndvinnsluforritum í borð- og fartölvum .
