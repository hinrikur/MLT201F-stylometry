Öryggi á internetinu er eitt af stóru álitamálum 21. aldar .
Á þriðjudaginn í liðinni viku var brotist inn á samfélagsmiðlareikninga poppstirnisins Taylor Swift og fylgjendur hennar á Twitter , sem gera síðuna að þeirri fjórðu stærstu á Twitter , voru skyndilega hvattir til þess að fylgja @ lizzard og @ veriuser .
Upplýsingar á reikningi þess fyrrnefnda , sem nú hefur verið lokað , gáfu til kynna að viðkomandi væri leiðtogi Lizard Squad , hóps hakkara sem hefur lýst yfir ábyrgð á fjöldamörgum tölvuárásum á vefsíður og kerfi , þar á meðal internetveitur í Norður-Kóreu og PlayStation-kerfi Sony .
Þeir voru jafnframt grunaðir um að bera ábyrgð á því að Facebokk lá niðri um hríð á mánudag , en Facebook hefur neitað því og sagt að um vandamál innan fyrirtækisins hafi verið að ræða .
Einnig var brotist inn á Instagram-síðu Swift og 20 milljón fylgjendur hennar þar fengu sendar myndir af manni á klósettinu og fyrirmæli um að byrja að fylgja tilteknum hökkurum .
Myndunum var eytt nokkrum mínútum eftir upprunalega birtingu þeirra .
Swift svaraði fljótlega fyrir sig á tumblr-síðu sinni .
" Hakkarar brutust inn á twitter hjá mér , en hafið engar áhyggjur .
Twitter vinnur nú að því að henda því sem þeir skrifuðu inn .
" Hún bætti svo við : " Því hakkarar munu hakka , hakka , hakka , hakka , hakka ...
" og vísaði þannig til lags síns Shake it Off , sem víða um heim hefur trónað á toppi vinsældalista .
