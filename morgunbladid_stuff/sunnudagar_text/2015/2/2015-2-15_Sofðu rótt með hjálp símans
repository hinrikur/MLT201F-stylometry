Þeir sem glíma við svefnvandamál geta hugsanlega haft not af svefnforritinu Sleepio .
Forritið var hannað af prófessor Colin Espie hjá Oxford-háskóla og byggist á aðferðum hugrænnar atferlismeðferðar sem hafa verið notaðar af sálfræðingum til að glíma við ýmiskonar röskun og rót .
Að því er fram kemur á netinu hefur forritið reynst afar vel í prófunum og hjálpað fólki við að sofna allt að því helmingi hraðar , sofa mun betur á hverri nóttu og fyrir vikið er fólk eðlilega umtalsvert orkumeira í daglegu lífi .
Notandi sækir forritið og svarar svo spurningalista í því .
Sýndarveruleikaprófessor metur svo svörin og stingur upp á ýmsum aðferðum sem notandinn getur reynt til þess að sofa betur .
Til að tryggja árangurinn heldur notandinn svefndagbók og fær svo nánari leiðbeiningar eftir því sem prófessornum þykir viðeigandi .
Að sögn Espies er hugræn atferlismeðferð langbesta lausnin við svefnerfiðleikum .
" Meðferðin byggist á því að breyta hugarfari og svefnvenjum viðkomandi með því að kenna honum að hugsa og haga sér öðruvísi þegar kemur að svefni í því skyni að hvílast betur .
Sleepio er forrit sem hefur staðist klínískar prófanir og hjálpar fólki að sofa betur án þess að nota lyf .
" Á vefsíðu Sleepio , sleepio.com , er hægt að taka svefnpróf og síðan fá að prófa forritið ókeypis , en annars þarf að kaupa áskrift að þjónustunni .
