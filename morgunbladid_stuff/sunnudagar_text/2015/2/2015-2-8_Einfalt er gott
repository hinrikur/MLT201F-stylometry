Stýrikerfið í sjónvarpinu er WebOS , Linux-afbrigði sem LG keypti af HP á sínum tíma og hefur lagað að sínum þörfum .
Það er fljótt að svara og býður upp á ýmsa möguleika .
LG hefur kosið að setja upp eigin forritabúð og þar er að finna fjölda leikja og forrita sem hægt er að keyra í símanum .
Að mínu viti hefði reyndar verið snjallara að nota Android og fá þá aðgang að þeim grúa forrita sem þar er að finna , en WebOS er betur sniðið að sjónvarpsnotkun , sem vonlegt er , og sérlega einfalt í notkun .
Ef marka má fréttir á netinu á undanförnum mánuðum gekk á ýmsu í hönnun og forritun á stýrikerfinu og það hve notendaskilin á sjónvarpinu eru einföld og aðgengileg er víst fyrir slysni , ef svo má segja , því hönnuðir hjá LG , sem er kóreskt fyrirtæki , náðu ekki að klára þær viðbætur sem þeir vildu hrúga inn og því náðu upprunalegir höfundar WebOS sínu fram , en þeir búa í Bandaríkjunum .
Þess má geta að WebOS varð til hjá Palm-lófatölvufyrirtækinu á sínum tíma og átti að vera stýrikerfi á farsímum og lófatölvum fyrirtækisins ( man einhver eftir PalmPilot ? ) .
