Á aðalfundi Samorku í vikunni var Bjarni Bjarnason , forstjóri Orkuveitu Reykjavíkur , kjörinn nýr formaður samtakanna .
Hann tekur við af Tryggva Þór Haraldssyni , forstjóra Rarik , sem gegnt hefur embætti formanns sl. fjögur ár , en mun þó áfram sitja í stjórn .
Þá var Guðmundur Ingi Ásmundsson , forstjóri Landsnets , kjörinn nýr í stjórn samtakanna .
Jafnframt voru endurkjörnir til stjórnarsetu þeir Hörður Arnarson , forstjóri Landsvirkjunar , og Júlíus J. Jónsson , forstjóri HS Veitna .
Dagur Jónsson , vatnsveitustjóri Hafnarfjarðar , og Guðmundur Davíðsson , framkvæmdastjóri Hitaveitu Egilsstaða og Fella voru kjörnir til áframhaldandi setu sem varamenn .
Áfram sitja jafnframt í stjórn , kjörin til tveggja ára á aðalfundi 2014 , þau Guðrún Erla Jónsdóttir , forstjóri Orkuveitu Húsavíkur , og Kristján Haraldsson , orkubússtjóri Orkubús Vestfjarða .
Ennfremur var á aðalfundi 2014 kjörinn til tveggja ára sem varamaður Helgi Jóhannesson , forstjóri Norðurorku á Akureyri .
sbs@mbl.is 