Fréttir af því að hægt sé að fylgjast með flestu sem við gerum á netinu eru fleiri en tölu verður á komið , en ekki hefur verið eins mikið fjallað um það að leyniþjónustur geti líka hlustað á það sem við segjum í farsímana okkar .
Víst hefur það verið hægt með miklum búnaði og tilfæringum eða það hafa menn haldið .
Í vikunni kom nefnilega í ljós að fyrir alllöngu brutust útsendarar leyniþjónusta Bandaríkjanna og Bretlands inn í tölvukerfi helsta SIM-kortaframleiðanda heims , hollenska fyrirtækisins Gemalto , og nældu sér í dulritunarlykla sem notaðir eru og geta fyrir vikið hlustað á samtöl í milljörðum farsíma um heim allan , en Gemalto framleiðir um tvo milljarða SIM-korta á hverju ári .
