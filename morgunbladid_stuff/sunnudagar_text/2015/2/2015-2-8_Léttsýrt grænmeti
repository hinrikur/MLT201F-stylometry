" Mér finnst fólk vera spenntara fyrir íslenskum mat og nostalgíu en áður , meiri áhugi fyrir sögu og fyrir því að sækja eitthvað í náttúruna en það er samt ekkert alveg nýtt .
Svo er auðvitað sykurleysið , eða sykurhatrið , sem er efst á baugi núna og hefur ýtt LKL-mataræði dálítið til hliðar , " segir matgæðingurinn góðkunni Nanna Rögnvaldardóttir .
Hún segir að ef matartískan sé hins vegar skoðuð fremur en mataræðistíska , þá sjái hún til dæmis mjög vel aukinn áhuga á súrsun af ýmsu tagi .
" Ekki þorramat , heldur léttsýrt grænmeti , " kimchi " og þess háttar .
Og , jú , aukinn áhugi á , , ekta " réttum frá ýmsum löndum , með réttum hráefnum og aðferðum , fremur en vestrænum útgáfum af þeim , mexíkóskt fremur en tex-mex og ýmislegt slíkt .
Veit samt ekki hve almennur sá áhugi er en ég verð mikið vör við hann .
Nanna er að sjálfsögðu með puttann á púlsinum en til dæmis spáir matarblaðamaður breska blaðsins The Telegraph því að léttsýrða grænmetið verði stjarna ársins í matnum .
