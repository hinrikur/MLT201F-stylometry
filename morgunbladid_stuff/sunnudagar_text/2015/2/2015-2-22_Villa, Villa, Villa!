Leikvangurinn Villa Park í Birmingham hefur verið heimavöllur enska fótboltaliðsins Aston Villa frá árinu 1897 .
Aston Villa er á meðal elstu liða í Englandi og hefur í gegnum tíðina gengið vel þótt liðið standi ekki vel nú .
Til að mynda hefur liðið orðið bikarmeistari sjö sinnum og " framleitt " fleiri landsliðsmenn en nokkurt annað lið , eða 72 .
Í borginni er ennfremur liðið Birmingham City sem nú leikur í annarri deild .
Fyrsti stóri fótboltaleikurinn sem blaðamaður fór á var Aston Villa – Chelsea hinn 7. febrúar síðastliðinn og er óhætt að segja að það hafi verið mikil upplifun .
Alls voru um 36.000 manns á leiknum og létu stuðningsmenn Villa vel í sér heyra .
Liðið skoraði mark í leiknum , það fyrsta á árinu .
Þetta var skemmtileg lífsreynsla og nú þarf bara að byrja að plana næstu ferð .
