Fjölmiðlamaðurinn Gísli Marteinn Baldursson lét í ljós álit sitt á umræðunni um hvernig fangelsisvist nýdæmdra brotamanna í Al Thani-málinu verði háttað á Twitter í gærdag og skrifaði : " Rosalega finnst mér lítilmannlegt að velta sér uppúr smáatriðum fangavistarinnar .
Fer ekki að verða komið gott af fangelsiskláminu ? " Sannkallað Fifty Shades of Grey-æði hefur gripið um sig og kynlífssenur í myndinni í anda BDSM einnig og fréttir í vikunni greindu frá aukinni sölu á ýmsum aukahlutum til þeirrar gerðar kynlífs svo sem á léttum bindingarbúnaði .
Rithöfundurinn Stefán Máni Sigþórsson gaf í skyn að hann hefði misskilið fyrirbærið og skrifaði á Twitter í gær : " Var að fatta að BSRB er ekki það sama og BDSM .
Var líka að fatta af hverju enginn vill sofa hjá mér .
" Söngvakeppnin 2015 þar sem framlag Íslands til Eurovision í ár verður valið fer fram í kvöld en fjölmiðlakonan Edda Sif Pálsdóttir hefur greinilega hlustað á lögin í keppninni og skrifaði á Twitter : " Þessi Júrólög eru mörg bara þrælfín ! Þýðir þetta að ég sé orðin gömul og halló ? " Leikkonan og ritstýran Steinunn Ólína Þorsteinsdóttir skrifaði á Facebook eftir hið umtalaða viðtal RÚV við Sigurð Einarsson fyrrverandi bankastjóra á fimmtudagskvöldið : " Nýnæmi í því hjá RUV að taka viðtöl við dauðadrukkna menn .
Meira svona ! " Margir lögðu orð í belg hjá Steinunni Ólínu , meðal annarra Bubbi Morthens sem var ekki svo viss um þessar ályktanir og skrifaði meðal annars : " Við vitum ekkert um það hvort hann var drukkinn , sá sem fullyrðir slíkt er að giska .
" 