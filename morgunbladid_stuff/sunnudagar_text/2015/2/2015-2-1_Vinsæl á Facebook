Áður voru það matarblogg og eru enn en Facebook er þó ekki síður að taka við sem staðurinn fyrir íslenskt gúrmefólk sem vill deila uppskriftum sínum með alþjóð .
Hér eru nokkrir af þeim allra vinsælustu á samskiptamiðlinum .
Júlía Margrét Alexandersdóttir julia@mbl.is Um 10.530 aðdáendur Með nýjustu uppskriftum læknisins í eldhúsinu eða The Doctor in the Kitchen eins og Facebook-síðan hans heitir er sveppastroganoff .
Fyrir fjóra til sex 250 g portobellosveppir 250 g skógarsveppir 2 gulir laukar 3 hvítlauksrif 1-2 msk .
paprikuduft 500 ml sýrður rjómi salt og pipar Sneiðið portobellosveppi niður í heldur þykkar sneiðar og steikið upp úr smjöri þangað til þeir fara að brúnast .
Setjið til hliðar .
Sneiðið lauk og steikið þangað til hann verður mjúkur .
Saltið og piprið og bætið paprikudufti saman við .
Steikið í smástund .
Sneiðið skógarsveppi niður þunnt og steikið með lauknum .
Bætið sýrðum rjóma saman við ásamt portobellosveppunum og blandið vel saman .
Stráið handfylli af steinselju yfir réttinn áður en hann er borinn fram .
Borið fram með frönskum og salati .
Um 13.000 aðdáendur Nýjasta uppskriftin á facebooksíðunni Gulur , rauður , grænn er Ómótstæðilegt eplanachos .
3-4 rauð epli , kjarnahreinsuð og skorin í sneiðar 1/2 sítróna eða límóna 4 msk .
hnetusmjör ( fínt ) 1 lúka möndlur , niðurskornar 1 lúka pekanhnetur 1 lúka kókosflögur 1 lúka súkkulaðidropar Raðið eplasneiðunum á disk og kreistið sítrónusafa yfir .
Sýran í sítrónunni kemur hér í veg fyrir að eplin verði brún .
Bræðið hnetusmjörið í potti og dreifið yfir eplin .
Stráið möndlum , pekanhnetum , kókosflögum og síðan súkkulaðidropum yfir allt og endið með því að dreifa fljótandi hnetusmjörinu yfir allt .
Geymið í nokkrar mínútur og leyfið hnetusmjörinu að harðna örlítið .
Um 17.000 aðdáendur Með nýrri réttum á facebooksíðunni Ljúfmeti og lekkertheti er Hakkbuff í raspi fyrir 10 .
500 g nautahakk 500 g svínahakk 2 egg 1 ½ dl rjómi 2 msk .
dijonsinnep salt og pipar rasp Blandið öllu hráefni fyrir utan raspið saman í skál .
Mótið buff úr blöndunni , veltið þeim upp úr raspi og steikið á pönnu þar til þau fá fallega steikingarhúð .
Raðið buffunum í smurt eldfast mót og fulleldið í 180°C heitum ofni .
Sósa steikingarsoðið sem er eftir á pönnunni 2½ dl vatn 2½ dl rjómi 1½ – 2 grænmetisteningar ½ msk .
rifsberjahlaup salt og pipar maizena til að þykkja sósuna og jafnvel sósulit til að dekkja Hellið vatninu á pönnuna og látið sjóða saman við steikingarkraftinn sem er á pönnunni eftir buffin .
Hrærið hann upp svo að ekkert verði eftir á pönnunni .
Sigtið yfir í pott og bætið rjóma , grænmetisteningi og rifsberjahlaupi saman við .
Látið sjóða saman og smakkið til með salti og pipar , og jafnvel meiri krafti .
Þykkið sósuna með maizena og dekkið ef vill .
Um 15.000 aðdáendur Með nýrri uppskriftum á Facebook-síðunni CafeSigrún er : Heitur , kryddaður epladrykkur .
1 lítri eplasafi ¼ rautt eða gult epli 2 kanilstangir 4-5 negulnaglar ( má sleppa ) Hitið eplasafann í potti .
Skrælið eplið , kjarnhreinsið og skerið í þunna og smáa bita ( eins og hálft , lítið frímerki að stærð ) .
Setjið eplabitana út í pottinn ásamt kanilstöngum og negulnöglum .
Látið krauma við lágt hitastig í um 20 mínútur .
Berið fram heitt .
Um 14.800 aðdáendur Nýjasta uppskriftin á facebooksíðunni Matur milli mála er að bananabrauði .
¾ tsk .
matarsódi ½ tsk .
sjávarsalt ¾ bolli möndlumjöl ¼ bolli kókoshveiti ½ – 1 tsk .
kanill 2 msk .
kókosolía ( brædd ) 3 egg 1 bolli stappaðir bananar ( u.þ.b. 3 litlir vel þroskaðir bananar ) ¼ bolli lífrænt hunang Blandið þurrefnunum saman í hrærivélaskál , stappið banana og bætið eggjum , hunangi og olíu saman við .
Blandið bananablöndunni þá saman við þurrefnin og hrærið vel saman .
Smyrjið bökunarform , tvö lítil eða eitt stórt brauðform , með t.d. kókosolíu að innan .
Bakað við 175°C í um 40 mínútur .
Látið brauðið kólna áður en því er hellt úr forminu .
Um 11.600 aðdáendur Ein nýjasta uppskriftin á facebooksíðunni Eldhússögur er Kjúklingaréttur með sweet chili og beikoni : 900 g kjúklingur , t.d. bringur , lundir eða úrbeinuð læri 150 g beikon 1 rauðlaukur , saxaður smátt 3 hvítlauksrif , smátt söxuð eða pressuð 2-3 meðalstórar gulrætur , skornar í sneiðar salt og pipar 1 dós sýrður rjómi ( 36% ) 2 dl rjómi 1½ dl rifinn parmesanostur , eða mozzarellaostur ½ msk .
kjúklingakraftur 1 tsk sambal oelek ( chilimauk ) – má sleppa 2-3 msk sweet chili sósa 1½-2 msk .
sojasósa hnefafylli söxuð flatblaða-steinselja Skerið beikon í bita og steikið á pönnu þar til það er stökkt .
Veiðið það af pönnunni en skiljið fituna eftir .
Skerið kjúklinginn í bita , saltið , piprið og steikið ásamt rauðlauknum þar til hann hefur náð góðri steikingarhúð .
Bætið gulrótum og hvítlauki út á pönnuna sem og sýrðum rjóma , rjóma , parmesan-osti , kjúklingakrafti , chilimauki , sweet chili sósu , sojasósu og beikoni .
Látið malla í um það bil 10 mínútur ( líka hægt að setja í eldfast mót inn í ofn ) eða þar til kjúklingurinn er eldaður í gegn .
Undir lokin er steinseljunni bætt út í kjúklingaréttinn .
Um 8.000 aðdáendur Nýjasta uppskriftin á facebooksíðunni Eldhúsperlur er Penne með grænu pestói .
Pestó góð handfylli basil handfylli spínat 1 hvítlauksrif , saxað 70 g furuhnetur 100 g rifinn , ferskur parmesanostur safi úr hálfri sítrónu 1,5 – 2 dl góð ólífuolía sjávarsalt og svartur pipar Pastað 500 g penne pasta 2 hvítlauksrif , smátt skorin 3 msk .
ólífuolía 1 askja kirsuberjatómatar , skornir í tvennt .
rifinn parmesan-ostur Setjið allt nema ólífuolíu í matvinnsluvél eða blandara .
Blandið þar til gróft mauk hefur myndast .
Hellið ólífuolíu saman við og blandið stutt saman , eða hrærið olíunni saman við með skeið .
Smakkið til með salti og pipar .
Sjóðið pastað samkvæmt leiðbeiningum á pakka .
Hitið ólífuolíu á pönnu við meðalhita .
Setjið hvítlauk út í og leyfið að krauma aðeins .
Bætið kirsuberjatómötum út og steikið áfram þar til þeir mýkjast aðeins .
Hellið vatninu af pastanu en geymið um einn bolla af pastasoðinu .
Hellið pastanu á pönnuna og blandið saman við hvítlaukinn og tómatana .
Bætið 5-6 msk .
af pestói saman við og blandið vel saman .
Hellið smá af pastasoðinu saman við til að fá meiri sósu .
Smakkið til með sjávarsalti og pipar .
Berið fram með rifnum parmesanosti og meira pestói .
