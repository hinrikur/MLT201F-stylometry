Í kringum síðustu aldamót var ekki óalgengt að sjá ferðaspilara með geislaspilara í auglýsingum fyrir snjallar fermingargjafir .
Slík tæki vermdu mörg unglingsskrifborð eða gluggakistur og einnig var hægt að hafa þau meðferðis í ferðalög til að hlusta á útvarp , spólur eða geisladiska og segja má að ferðaspilarinn hafi verið mikilvægt skref í þeirri þróun að hver maður gæti gengið með allt tónlistarsafn heimsins í vasanum eins og tíðkast í dag .
Vinsældir ferðageislaspilarans áttu ekki síst rætur sínar að rekja til bandarískra kvikmynda þar sem töff krakkar í víðum gallabuxum ferðuðust um stræti á hjólabrettum og héldu á ferðageislaspilara , sem þá var iðulega nefndur " gettóblaster " .
Þá tíðkaðist jafnframt meðal götulistamanna að koma fyrir gettóblaster á horni , leggja teppi á götuna og leggja þar stund á skrykkdans .
Ferðageislaspilarinn kom fyrst á almennan markað á 9. áratug síðusu aldar og hélt vinsældum sínum allt fram að aldamótum , þegar ný tækni tók að ryðja sér til rúms og geisladiskar fóru að úreldast með tilkomu mp3-möguleikans .
