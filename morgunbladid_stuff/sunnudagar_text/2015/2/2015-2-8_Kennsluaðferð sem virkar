Það er sannarlega leikur að læra og hvers vegna ekki að færa kennslu í form leiks og gera hana áhugaverðari fyrir börn ? Kristín Einarsdóttir fékk bráðskemmtilega hugmynd þegar hún kenndi ungum börnum í grunnskóla , sem hún framkvæmdi , og vinnur nú að því að innleiða aðferðina í leik- og grunnskóla .
Gunnþórunn Jónsdóttir gunnthorunn@mbl.is Kristín Einarsdóttir , íþrótta- og grunnskólakennari , hugsaði með sér frá því að hún byrjaði að kenna bókleg fög að það hlyti að vera hægt að sameina nám og hreyfingu .
Hugmyndina þróaði hún áfram og hefur nú stofnað umgjörð um kennsluaðferðina , Leikur að læra .
Eitt af markmiðum Leikur að læra er : " Kennum fag frekar en bók og markmið frekar en blaðsíðu .
" Fyrst um sinn var Kristín einungis að kenna bókleg fög á grunnskólastigi .
" Ég byrjaði á því að taka markmiðin úr bókunum og útfæra þau sem leiki , bæði úti og inni , og losa mig aðeins frá bókinni .
Þannig var komin aðferð sem höfðaði vel til barnanna og þau gátu um leið fengið útrás fyrir hreyfiþörfina , " segir Kristín .
" Þetta er aðferð sem virkar vel og gaman að sjá þessa viðbót við almenna kennslu .
" Haustið 2009 fór Kristín að kenna í Krikaskóla sem er skóli fyrir 2-10 ára nemendur og byrjaði að kenna yngri börnum .
" Þá opnaðist algjörlega nýr heimur , því börn eru eins og svampar , þau drekka í sig fróðleik .
Það er svo gaman að kenna þeim í gegnum leik og hreyfingu .
" Kristín segir að það hafi verið dásamlegt að sjá börn sem áttu erfitt með hefðbundið form kennslu blómstra við að telja , flokka og reikna í íþróttasalnum þar sem þau urðu að nota hreyfinguna við að finna lausnir á verkefnunum .
Lítið skiptir máli Margir grunnskólar hafa tileinkað sér aðferð Kristínar en hún heldur úti heimasíðu , www.leikuradlaera.is , þar sem skólar geta keypt áskrift og fengið aðgang að hugmyndum í íslensku , stærðfræði og ensku sem nota má í námi í gegnum leik og hreyfingu .
Leitarvél er á síðunni þannig að kennarinn getur valið fyrir hvaða aldur og námsþátt eða markmið leikirnir eiga að vera .
Jafnframt því að bjóða upp á margskonar námskeið fyrir kennara og fyrir leikskóla sem kallast " Á leið inn " .
" Í þessu verkefni fá foreldrar á skemmtilegan hátt innsýn í námið hjá börnunum , " segir Kristín .
" Ef foreldrar vita hvað er verið að kenna í leikskólanum hverju sinni þá eru þeir meðvitaðri um að þjálfa þessi þætti heima líka .
Þá eru allir , börn , kennarar og foreldrar að fara í sömu átt og vinna að sömu markmiðum á sama tíma , sem er mjög vænlegt til árangurs .
Verkefnið nær bæði til líkamlegra og vitsmunalegra þátta .
" Hún segir að öll þjálfun skiptir máli , þó ekki nema lítið sé gert á dag .
" Það er ljóst að lítið skiptir miklu máli .
Allt þetta smáa sem er bætt við kennsluna er mikilvægt , þó það sé ekki nema lítið .
" Kristín segir að í dag sé umræða um hvort heimanám eigi rétt á sér .
Heimanám þarf ekki endilega að vera þess eðlis að setjast sérstaklega niður til þess að vinna ákveðin verkefni .
" Heimanám getur verið einhver skemmtilegur leikur um það sem barnið á að læra og hægt að halda við yfir daginn í skömmtum , " segir Kristín .
Leikur að læra , í bland við hefðbundnar kennsluaðferðir , hentar einnig vel fyrir nemendur með ýmiss konar frávik .
Tæknin dregur úr hreyfingu Flestir foreldrar leikskólabarna hafa alltaf átt síma og er hann stór hluti af lífi þeirra .
Þeim þykir mörgum því eðlilegt að sími og spjaldtölva sé notuð sem afþreying fyrir börnin .
" Kannski er kominn tími til að velta fyrir sér hvað sé eðlilegt og heilbrigð notkun á þessum tækjum fyrir börn .
Eru þau að koma í veg fyrir eðlilega hreyfingu og örvun mismunandi skynfæra ? Framtíðarsýn Leikur að læra er að innleiða kennsluaðferðina í sem flesta skóla landsins og sýna foreldrum leiðir til þess að kenna börnum sínum heima í gegnum leik og hreyfingu .
" 