Að ferðast í gegnum sundursprengdar byggingar á átakasvæðum í leit að óvinum , eftirlifendum , gildrum eða einhverju verra er meðal þess versta sem hendir hermenn í starfi þeirra .
Til þess að létta þeim lífið og gera slík ferðalög hættuminni vinnur varnarmálaráðuneyti Bandaríkjamanna nú að því að þróa lítinn vél-örn sem getur flogið um flókin svæði á allt að því 60 kílómetra hraða .
Fyrirtæki sem nefnist DARPA — sem áður hefur sinnt framleiðslu á annars konar vélum fyrir Bandaríkjaher — stefnir að því að hanna og framleiða lítil sjálfvirk drón sem verða fær um að fljúga inn um opna glugga .
Með því að fljúga slíku dróni inn á hættusvæði eða í herbergi þar sem ekki er vitað nákvæmlega hvað bíður handan við hornið , verður hægt að minnka mjög áhættuna af því að senda fólk inn í slíkar aðstæður .
Hugmyndin grundvallast á því að þróa nýja algóritma sem gerðu litlu dróni kleift að fljúga sjálft og án þess að nota GPS-tækni til þess að ferðast um stigaganga og milli herbergja og annarra hindrana .
" Ránfuglar og fljúgandi skordýr búa yfir margvíslegum hæfileikum sem við viljum herma eftir með litlum drónum , " sagði Mark Micire , einn stjórnenda DARPA , í samtali við CNN .
" Veiðihaukar geta til dæmis flogið mjög hratt í gegnum þykkan skóg án þess að rekast á tré .
Mörg skordýr , sömuleiðis , geta svifið og ferðast af ótrúlegum hraða og nákvæmni .
Markmið okkar er að þróa nýjar aðferðir sem gera dvergdrónum kleift að framkvæma svipaðar hreyfingar og átta sig fljótt á því hvort þau eru í herbergjum sem þau hafa komið í áður eða ekki .
" 