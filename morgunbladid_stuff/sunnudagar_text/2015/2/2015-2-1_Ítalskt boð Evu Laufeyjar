Ég er svo heppin að eiga margar frábærar vinkonur og þessar fjórar sem komu heim eru úr ólíkum áttum , " segir Eva Laufey Kjaran Hermannsdóttir sem bauð heim í ítalskt matarboð .
Vinkonur hennar eru úr ýmsum áttum .
Gunnhildi Gunnarsdóttur og Guðrúnu Sóleyju Gestsdóttur kynntist hún í háskólapólitíkinni í Háskóla Íslands , Elínu Eddu Angantýsdóttur kynntist hún á flugfreyjunámskeiði áður en Eva Laufey byrjaði að vinna hjá Icelandair og Fríða Ásgeirsdóttir er vinkona hennar úr menntaskóla .
" Við náum allar mjög vel saman og það var afar skemmtileg blanda að bjóða þeim í mat og eiga góða stund saman .
" Eva Laufey ákvað að hafa kvöldið ítalskt en hún er mikill aðdáandi ítalskrar matargerðar .
Hún segir matseðilinn líka bjóða upp á að fólk leyfi sér að fara hægt í sakirnar , njóti rólegra stunda og melti vel fyrir næsta rétt .
" Kvöldið heppnaðist einstaklega vel , þegar félagsskapurinn er góður er í raun ekkert sem getur klikkað .
Það er bara plús ef maturinn lukkast vel .
" Eva Laufey hefur undanfarin ár vakið mikla athygli fyrir fallegt og metnaðarfullt matarblogg en bráðlega ríður hún á vaðið með sjónvarpsþátt , Matargleði Evu , sem sýndur verður á Stöð 2 .
Hún segist alla jafna vera dugleg að bjóða heim og lítur á það sem hluta af því að skapa góðar minningar .
" Hvert matarboð er ólíkt öðrum og eldhúsið hefur verið á hvolfi þegar gestirnir hringdu bjöllunni .
Eftir það boð hef ég reynt að vera skipulögð en besta reglan sem ég er búin að temja mér er að leggja alltaf á borð kvöldið áður .
Þá losna ég við allt stress og það virðist allt svo áreynslulaust þegar gesti ber að garði .
Þó aðmaður hafi verið sveittur fimm mínútum áður en þau komu þá er alltaf búið að dekka upp .
Það er besta húsfreyjuráðið ! Ég tók þetta upp eftir að ég sá að tengdamóðir mín er gjörn á að gera þetta með góðum árangri .
Mér finnst einnig matarboðin þar sem ég fæ gestina til að taka þátt í matseldinni mjög skemmtileg , svo sem í sushi og mexíkóskri matargerð þar sem við vinirnir skiptum niður verkum .
Að sjálfsögðu blöðrum við á meðan við eldum og njótum .
Þetta er auðvitað allt gert í þeim tilgangi að njóta .
" Ítalskar kjötbollur í ljúffengri pastasósu Sósan 2-3 hvítlauksrif , marin ½ laukur , smátt skorinn 2 dósir hakkaðir tómatar 4 dl vatn ½ kjúklingateningur 1 msk .
fersk steinselja , smátt söxuð 1 msk .
fersk basilíka , smátt söxuð 1 tsk .
agavesíróp salt og pipar eftir smekk Hitið olíu við vægan hita í potti , steikið lauk og hvítlauk í olíunni í 1-2 mínútur .
Bætið vatninu , kjúklingateningnum , steinseljunni , basilíkunni , tómötunum og agavesírópinu út í og kryddið .
Leyfið sósunni að malla við vægan hita meðan kjötbollurnar eru útbúnar .
Gott er að nota töfrasprota eða matvinnsluvél til að mauka sósuna en þess þarf ekki .
Kjötbollur 500 g nautahakk 500 g svínahakk 1 dl brauðrasp 1 laukur , smátt skorinn 3 hvítlauksrif , marin 3 msk .
fersk steinselja , smátt söxuð 1 msk .
fersk basilíka , smátt söxuð 2 msk .
rifinn parmesanostur 1 egg , létt pískað salt og pipar eftir smekk smá hveiti góð ólífuolía Blandið öllu vel saman í skál nema hveitinu og ólífuolíunni .
Mótið bollur úr deiginu , veltið þeim upp úr smá hveiti og leggið þær á bökunarpappír á ofnplötu .
Sáldrið ólífuolíu yfir bollurnar og bakið þær inni í ofni við 180°C í 10-15 mínútur .
Setjið bollurnar varlega ofan í sósuna þegar þær eru tilbúnir og leyfið þeim að malla í sósunni við vægan hita í 30-60 mínútur .
Sjóðið pasta að eigin vali , sjálf notar Eva Laufey annaðhvort spagettí eða linguini .
Berið réttinn fram með rifnum parmesanosti og vel af honum .
Focaccia með hvítlauk og rósmarín 900 g hveiti 2 msk .
hunang ½ tsk .
salt 100 g smjör ½ l mjólk 1 pakki þurrger 3-4 msk .
ólífuolía 4 hvítlauksrif , smátt skorin 2 msk .
ferskt rósmarín , smátt saxað Hitið mjólkina í potti við vægan hita þar til hún er ylvolg , hrærið þurrgerið út í mjólkina og látið blönduna standa í 4-5 mínútur .
Bræðið smjör við vægan hita og bætið því saman við mjólkurblönduna sem og hunangi , hveiti og salti .
Hnoðið deigið vel eða þar til það er slétt og sprungulaust .
Látið það hefast undir diskaþurrku í um 50-60 mínútur eða þar til það hefur tvöfaldast .
Smyrjið ofnskúffu með ólífuolíu , setjið deigið í skúffuna og þrýstið því jafnt út í alla kanta .
Leggið diskaþurrku aftur yfir og leyfið því nú að hefast í um það bil 30 mínútur .
Myndið litlar holur í deiginu þegar það hefur lyft sér , með því að stinga fingri í það á nokkrum stöðum .
Stingið niðurskornum hvítlauksbitum ofan í deigið , sáldrið ólífuolíu yfir allt saman og loks söxuðu rósmarín .
Stráið örlitlu af grófu sjávarsalti yfir í lokin .
Bakið brauðið við 200°C í 15-20 mín .
Berið fram með góðri ólífuolíu .
Skyramísú 2 egg 50 g sykur 500 g vanilluskyr 250 ml rjómi 1 tsk .
vanilluextract eða vanillusykur 4 dl þeyttur rjómi 200 g kökufingur eða " Lady Fingers kex " 6-7 dl sterkt uppáhellt kaffi gott kakó , magn eftir smekk Stífþeytið egg og sykur saman , þar til þykk froða myndast .
Blandið skyrinu saman við eggjablönduna og hrærið vel .
Bætið vanillunni og þeytta rjómanum varlega saman við með sleif .
Leggið blönduna til hliðar í stutta stund á meðan hugað er að kökunum .
Hellið upp á sterkt kaffi og setjið það í skál .
Veltið kökufingrunum upp úr kaffinu og skiptið þeim niður í eftirréttarskálar eða í falleg glös .
Setjið helminginn af skyrblöndunni ofan á kökufingurna , stráið svolitlu af kakói yfir réttinn .
Þennan rétt þarf að kæla að lágmarki í 4 klst. áður en hann er borinn fram , þó allra helst yfir nótt .
