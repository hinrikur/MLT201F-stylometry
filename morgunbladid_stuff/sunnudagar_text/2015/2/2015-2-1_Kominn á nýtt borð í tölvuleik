Hefurðu einhvern tímann verið kallaður Óli prik ? Já , besti vinur minn vildi að þetta yrði handboltanafnið mitt þegar ég var að byrja í meistaraflokki , einhvers konar trademark .
Var líka soldið prik á þeim tíma .
Hvernig var að láta Árna leikstjóra fylgjast með sér í svona langan tíma ? Óþægilegt fyrst en vandist .
Var hættur að taka eftir honum , og mækaranum sem ég gekk með , í lokin .
Ekki eins og ég hafi verið að safna atkvæðum , þannig að ég hafði ekkert að fela .
Bara veruleikinn eitthvað .
Hvernig er að fylgjast með HM í handbolta án þess að vera að spila ? Sakna spennunnar vissulega og strögglsins .
Hamingjan hjá þeim meirihluta mannkyns sem ekki hefur tamið sér listina að fljóta felst að miklu leyti í að berjast við realiseringu minni og stærri takmarka .
Eitt af mest heillandi einkennum íþrótta er algleymskan sem á sér stað í þessu ströggli .
Hvernig kanntu við að vera kominn heim til Íslands og búa í Þingholtunum ? Soldið eins og að vera kominn á nýtt borð í tölvuleik .
Undirtitill myndarinnar er Þroskasaga þjóðhetju .
Ertu búinn að þroskast mikið ? Eitthvað vonandi .
Hef að minnsta kosti meiri skilning á fólki sem vinnur í stjórnunarstöðu og hvað það felur í sér .
Vilt þú þakka einhverjum að lokum ? Ef fólk getur nýtt sér einhver element myndarinnar í eigin ströggli þá ættum við að þakka Árna Sveins fyrir að hafa gert hana .
