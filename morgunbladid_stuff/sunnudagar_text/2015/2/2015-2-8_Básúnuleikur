Carlos Caro básúnuleikari kemur fram á einleikstónleikum í Kaldalóni í Hörpu á morgun , sunnudag , klukkan 16 , í tónleikaröðinni Tónsnillingar morgundagsins .
Ástríður Alda Sigurðardóttir leikur með á píanó .
Á efnisskránni eru verk eftir Sulek , Saint-Saëns , Guilmant , Hindemith og Reiche .
Carlos Caro Aguilera er fæddur árið 1988 í Almería á Spáni .
Hann flutti til Íslands í júlí 2013 og starfar sem básúnukennari hjá Skólahljómsveit Kópavogs .
Hann lauk B.Mus-gráðu 2010 frá Tónlistarháskólanum í Murcia á Spáni og meistaragráðu vorið 2013 frá Konunglega tónlistarháskólanum í Brussel .
