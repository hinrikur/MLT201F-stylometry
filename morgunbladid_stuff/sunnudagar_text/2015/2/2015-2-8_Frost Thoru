Sýning Thoru Karlsdottur , " Skilyrði : Frost " , verður opnuð í vestursal Listasafnsins á Akureyri í dag , laugardag , klukkan 15 .
Á sýningunni er snjórinn í aðalhlutverki .
Hann er óútreiknanlegur og breytir landslaginu ; skapar nýja fleti , veitir birtu og býr til skugga .
Nýjar myndir birtast á meðan þær gömlu leggjast í dvala enda er freistandi fyrir listakonuna að nýta snjóinn í listsköpun og þau ótal tækifæri og möguleika sem hann skapar .
Thora Karlsdottir er útskrifuð frá Ecole d ' Art Izabela B. Sandweiler í Lúxemborg og Europäische Kunstakademie Trier í Þýskalandi .
Hún hefur haldið átta einkasýningar á Íslandi og erlendis og tekið þátt í fjölmörgum samsýningum víða um lönd .
Sýningin er í röð átta vikulangra sýninga .
