Vonbrigði á vonbrigði ofan voru nokkuð ljós þegar skautað var yfir samfélagsmiðlana eftir tap Íslands gegn Dönum á HM í handbolta .
Meðal þeirra sem létu orð falla á Facebook er Össur Skarphéðinsson en alþingismaðurinn skrifaði .
" Mann svíður niður fyrir þind ! Af hverju er svona erfitt að tapa fyrir Dönum ? Við mættum einfaldlega ofjörlum í kvöld .
Það er samt ekki allt svart .
Við erum alla vega meðal þeirra 16 bestu .
Og við unnum seinni hálfleikinn ! Þeir eru áfram strákarnir okkar og ég held með þeim fram í rauðan dauðann ! En það var þessi bleika skyrta hans Viggó Sigurðssonar í HM-stofunni sem bjargaði kvöldinu .
Blaðamaðurinn Erla Hlynsdóttir gekk nokkur skref aftur til fortíðar í símtali sem hún átti í vikunni sem hún sagði frá á Facebook : " Hringdi í konu vegna vinnunnar í dag .
Símtalið var varla hafið þegar hún spurði : " Veistu ekki hver ég er ? " Ég tengdi ekki alveg þannig að hún sá um það fyrir mig : " Ég klippti þig alltaf einu sinni og greiddi þér á fermingardaginn .
" Rithöfundurinn og þýðandinn Þórdís Gísladóttir á oft skondnar færslur á Facebook og Twitter .
Í vikunni skrifaði hún á síðarnefnda samfélagsmiðlinum : " Fólk í viðtölum segist ekki hlusta á kjaftasögurnar um sig .
Ef ég heyri einhvern tíma kjaftasögu um mig ætla ég að hlusta .
" Atli Fannar Bjarkason ritstjóri gerði sér mat úr fréttum vikunnar af launum lækna hérlendis miðað við starfsbræður þeirra í nágrannalöndunum og skrifaði á Twitter : " Laun lækna á Íslandi eru orðin svo góð að Eurovision er eina von þeirra til að reyna að vinna í Evrópu .
" 