Kjóll nokkur hefur gert allt vitlaust á netinu en svo virðist sem fólk , þótt ólitblint sé , geti ekki komið sér saman um hvort kjóllinn er blár eða hvítur og þykir þetta hið dularfyllsta mál .
Stefán Eiríksson , sviðsstjóri velferðarsviðs Reykjavíkurborgar , velti einnig vöngum yfir þessu í gær og skrifaði á Twitter : " Var að horfa á mynd af kjól sem var svartur og blár , stuttu síðar var hann orðinn hvítur og gylltur .
Hvernig má þetta vera ? " Berglind Pétursdóttir , textasmiður á Íslensku auglýsingastofunni , gjarnan kennd við gif-síðu sína Berglind Festival , sá samt ákveðinn sáttaflöt á málinu , eftir að hún hafði birt mynd af vinnustað sínum þar sem allir stóðu við tölvuna að reyna að sammælast um í hvaða lit kjóllinn væri .
Berglind skrifaði á Twitter : " Getum samt öll verið sammála um að þessi kjóll er ljótur right ? " En það er deilt um fleira á netinu og nú eru það kvikmyndirnar sem tilnefndar voru til Óskarsverðlauna sem þær bestu sem fólk getur ekki komið sér saman um hvort eru góðar eða lélegar .
Fjölmiðla- og kvikmyndagerðarkonan Þóra Tómasdóttir skrifaði á Twitter : " Heimurinn er klofinn í tvennt .
Milljarðar manna í öðrum hópnum , nokkrar hræður í hinum .
Þeir sem elska Birdman og við sem þolum hana ekki .
" Björn Teitsson , einn af spurningahöfundum Gettu betur , bætti um betur og skrifaði : " Birdman er akkúrat nógu flókin til að vera " intellectual blackmail " .
Fólk þorir ekki annað en að fíla hana af ótta við að vera talið heimskt .
" 