Lára Björg Björnsdóttir , ráðgjafi hjá KOM almannatengslum og rithöfundur , og Tryggvi Tryggvason viðskiptafræðingur eiga tvo syni , Björn Óttar þrettán ára og Ólaf Benedikt þriggja ára .
Fjölskyldan býr í Vesturbæ Reykjavíkur og segir Lára að yngsti fjölskyldumeðlimurinn stjórni hvað sé horft á þegar menn skelli sér í sófagláp .
Þátturinn sem allir geta horft á ? Nýjasta æðið á heimilinu er Unbreakable Kimmy Schmidt .
Þættirnir fjalla um þrítuga konu sem flytur til New York-borgar eftir að hafa verið föst í neðanjarðarbyrgi frá því hún var 15 ára .
Tina Fey úr 30 Rock bjó þættina til og framleiðir þá líka .
Þeir eru stórkostleg skemmtun og hellaðri en 30 Rock ef hægt er .
Ef litla þriggja ára dýrið er ennþá vakandi þá ræður hann auðvitað og allir horfa á Toy Story .
Eða Madagascar .
Nú eða Nemo .
Og já , við kunnum myndirnar utan að .
Og nei , þetta verður aldrei þreytt ( ég er að ljúga ) .
Maturinn sem er í uppáhaldi hjá öllum ? Ekki séns .
Þess vegna er eldamennskan á heimilinu oft mjög mikið vesen , drengirnir fá hvor sinn réttinn og svo er eitthvað annað fyrir okkur hjónin .
Og veistu hvað ? Ég er ekki með uppþvottavél .
Eg vaska allt upp .
Alltaf .
Eins og ekkert sé eðlilegra .
Þú veist hvernig fólk lætur sem fer í útilegur eða í bústaðinn og er bara : " Ó , það var engin uppþvottavél , varð að vaska allt upp eins og í gamla daga ...
hehe .
" Þannig er líf mitt alltaf .
Skemmtilegast að gera saman ? Okkur finnst ágætt að rölta út á Kaffitár á Þjóðminjasafninu um helgar .
Sérstaklega þegar Birna Anna , systir mín sem býr í New York , er á landinu með litlu dætur sínar tvær ( þær heita báðar í höfuðið á mér ) og manni sínum .
Þá hittumst við nánast undantekningarlaust á Kaffitári með foreldrum okkar og öllu barnastóðinu .
Við þömbum þrefalda latte , borðum ristað brauð og kvörtum í foreldrum okkar yfir því hvað við erum þreyttar og bugaðar eftir slitróttan nætursvefn út af ungbörnunum ( lúmsk leið til að fá pössun sama dag og / eða kvöld og málið dautt ) .
Borðið þið morgunmat saman ? Þú hlýtur að vera að grínast .
Hvað gerið þið saman heima ykkur til dægrastyttingar ? Við reynum að vera ekki hvert fyrir öðru .
Er komið plan fyrir sumarið ? Nei .
Eins mikið skipulagsfrík og ég get nú verið þá hef ég aldrei planað sumarfrí með löngum fyrirvara .
Það er eitthvað þrúgandi við að þurfa að hugsa um flugferð marga mánuði fram í tímann .
Og allt sem gæti farið úrskeiðis líka .
Síðan fær maður líka svo mikla samúð og vorkunn frá öllum allt vorið þegar maður dæsir : " Já nei nei , ætli maður fari nokkuð í sumar ...
" Og svo stekkur maður kannski til Kanarí með þriggja daga fyrirvara .
Og þá er lykilatriði að láta engan vita .
