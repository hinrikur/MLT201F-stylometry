Þegar gestir ganga af götunni inn í Museum of Modern Art blasa við hljóðfæri sem komu við sögu á Biophilia -diski Bjarkar og á samnefndri tónleikaferð víða um lönd .
Uppi í lofti skjótast eldingarlíkir rafstraumar úr svokölluðu " Tesla Coil " og við gluggana sem snúa út að garðinum , með höggmyndum meistara á borð við Picasso og Rodin , er " Þyngdaraflsharpa " Andrews Cavatorta , sem var áberandi í Biophilia verkefninu og berast hljómar frá henni .
Fremst í salnum eru síðan hljóðfæri kallað gamelesta , eftir Björgvin Tómasson orgelsmið og Matt Nolan , og pípuorgel eftir Björgvin .
Þau leika bæði fyrir gesti , stef sem birtast á skjám fyrir ofan þau .
" Þetta er búið að vera mikið ævintýri , " segir Björgvin orgelsmiður um samstarfið við Björk .
Hann er kominn til New York að skoða sýninguna og segir að vissulega sé sérkennilegt að sjá smíðisgripi sína á svo virtu safni .
" Ég á kanadíska tengdadóttur og þegar hún frétti að hlutir sem ég hef smíðað færu á sýningu í MoMA , þá missti hún andlitið .
Það fannst henni mikil upphefð , sem það er , " segir orgelsmiðurinn og bætir við að verkefnin fyrir Björk hafi verið góð kynning fyrir sig .
Björk fékk fyrst lánað orgel sem Björgvin smíðaði fyrir um 15 árum en samstarf þeirra varðandi þessi hljóðfæri á sýningunni hófst árið 2010 .
Hún hafði þá keypt lítið pípuorgel á netinu sem hún fékk Björgvin til að líta á og leist honum greinilega ekkert of vel á gripinn .
Hún ætlaði að leika á orgelið með svokölluðum midi-tölvubúnaði og tók Björgvin að sér að laga hljóðfærið á verkstæði sínu á Stokkseyri .
" Björk hringdi áður í mig og vildi vita hvort til væru einhver midi-tengd orgel á Íslandi á þeim tíma og sagði mér að hún hefði keypt þennan grip .
Ég skoðaði hann og fékk hann til að spila , þótt ég væri ekki hrifinn , en sagði þá við Björk í gríni að hún gæti bara keypt svokallað kistuorgel sem ég var sjálfur búinn að smíða og ég gæti sett midi-búnað í það fyrir hana , " segir Björgvin .
Það varð úr að Björk keypti orgelið , sem hann kallar Opus 32 , en hann segir hana kalla " Albert " eftir manni sem var eitt sinn vitavörður í Gróttu .
" Síðan hefur þetta hljóðfæri verið á ferð með henni um heiminn , á Biophilia -tónleikunum , og svo kom þetta ævintýri með " gamelestuna " .
Þegar Björk sá að hægt var að midi-væða pípuorgel , þá vildi hún vita hvort ekki mætti gera það líka við celestu .
Hún hafði keypt gamla celestu af Sinfóníuhljómsveitinni og ég skoðaði hana og það var úr að við umsmíðuðum hana .
Enskur symbalasmiður , Matt Nolan , var beðinn um að smíða í hljóðfærið nýja tóna sem Björk vildi að líktust hljómi úr indónesíska hljóðfærinu gamelan .
" Björgvin og Nolan komu hljóðfærinu saman , í talsverðri tímapressu , því Björk lá á að nota það í upptökur .
Beðnar um ný verk Þegar farið er um sýninguna í MoMA má sjá að fleiri íslenskir listamenn hafa lagt þar hönd á plóg með Björk .
Í salnum þar sem myndbönd frá ferli henar eru til sýnis gefur meðal annars að líta myndbandið við " Where is the Line " sem Gabríela Friðriksdóttir leikstýrði .
Sjón skrifar mikinn ljóðabálk , " The Triumphs of a Heart " , sem birtist sem einn hluti í sýningarskránni og rekur hann sig þar eftir hugmyndaheimi platna Bjarkar .
Í The New York Times í fyrradag lýsti blaðamaður því hvar Hrafnhildur Arnardóttir , sem er einnig þekkt undir listamannsnafninu Shoplifter , var að ganga frá hárverki sínu sem kom við sögu í tengslum við plötuna Medulla á gínu með ásjónu Bjarkar sem klædd er í bjöllukjól eftir Alexander McQueen .
Skammt þaðan eru gínur klæddar í hekluverk eftir Gjörningaklúbbinn , þær Jóní Jónsdóttur , Eirúnu Sigurðardóttur og Sigrúnu Hrólfsdóttur , en einn búninginn notaði Björk í myndatöku í tengslum við útgáfu plötunnar Volta .
Þær stöllur eru komnar til New York en sjá má á merkingum á sýningunni að hann er í einkaeigu á Íslandi .
" Eitt verkið okkar þarna heitir " Hamurinn " en Björk klæddist því í ljósmyndatöku fyrir plötuna , " segir Eirún .
" Síðan vorum við beðnar um að gera ákveðin ný verk sérstaklega fyrir sýninguna .
Það eru tvær grímur og einskonar samfestingur , allt hekluð verk segir hún .
" MoMA kaupir verkin af þeim og segir hún það afar ánægjulegt .
" Það er svolítið síðan þessi verk voru pöntuð og við höfðum því góðan tíma til að gera þau .
" Og næstu mánuði eiga þúsundir gesta eftir að skoða þau á ferð sinni um þann hluta sýningar Bjarkar sem kallast " Songlines " .
