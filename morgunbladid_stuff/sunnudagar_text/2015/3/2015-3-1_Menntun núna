Íslenskukennslan á Suðureyri er hluti tilraunaverkefnisins Menntun núna , sem hrundið var af stað í Norðvesturkjördæmi og í Breiðholti í Reykjavík fyrir nokkrum árum .
Markmið verkefnisins um aukna menntun í Norðvesturkjördæmi var að efla ráðgjöf til fyrirtækja um nám á vinnustað , auka samstarf atvinnulífs og fræðenda um starfstengt nám , fjölga þeim sem ljúka iðnnámi og efla íslenskukunnáttu innflytjenda í kjördæminu , að sögn verkefnisstjórans , Geirlaugar Jóhannsdóttur hjá Háskólanum á Bifröst .
Mikil ánægja Bryndís Birgisdóttir , formaður kvenfélagsins Ársólar , sem sá um íslenskukennsluna á Suðureyri , er mjög ánægð með hvernig til tókst og segir fullan hug á því að taka upp þráðinn aftur í haust .
" Þrjár konur í félaginu eru kennaramenntaðar og við pössuðum okkur á því að alltaf var að minnsta kosti ein þeirra í hverri kennslustund ; undirbjuggu jafnframt tíma og útbjuggu kennsluefni , " segir Bryndís .
Í kjölfar námskeiðsins eru fjórar pólskar konur komnar í kvenfélagið .
" Partur af þessu var einmitt að kenna þeim á samfélagið og þær hefðir sem hér eru ; fá þær til að taka þátt , " segir Bryndís .
