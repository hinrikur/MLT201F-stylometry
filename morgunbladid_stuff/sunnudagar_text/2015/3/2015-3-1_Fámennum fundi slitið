Þingflokkar voru önnum kafnir í lok febrúar fyrir fjörutíu árum og fyrir vikið voru deildarfundir Alþingis skammir og slitróttir .
Einn daginn var fundi neðri deildar frestað tvisvar sinnum og skyldi loksins haldinn kl. 20:30 .
" Er sá tími kom , " segir í frétt Morgunblaðsins um málið , 28. febrúar 1975 , " var varaforseti deildarinnar , Magnús Torfi Ólafsson , einn á sínum stað og leit svo út um stund , að hann myndi slíta eða fresta deildarfundi að sjálfum sér einum viðstöddum .
Þá komu á vettvang Magnús Kjartansson og Garðar Sigurðsson og stuttu síðar Heimir Hannesson og Eðvarð Sigurðsson .
" Tekið var fram í niðurlagi fréttarinnar að þessi sögulegu fundarslit ættu rætur í því , að henta þótti að fresta fundarefni til næsta dags .
Eins og margir muna var Alþingi tvískipt á þessum árum , efri og neðri deild .
Deildirnar voru sameinaðar árið 1991 .
