Iðnir notendur fartölva ættu að kannast við það að loka tölvunni í skamma stund og þurfa svo að slá inn lykilorð þegar hún er opnuð að nýju .
Þetta getur orðið þreytandi til lengdar , lykilorðið er að sjálfsögðu til að verjast því að hver sem er geti opnað tölvuna í fjarveru þinni og nálgast þar persónuleg gögn , en raunveruleikinn er hins vegar sá að yfirleitt er það eigandi tölvunnar sem þarf ítrekað að slá inn sama lykilorðið aftur og aftur .
Hér kemur appið Tether til sögunnar .
Það byggist á því að tengja saman Mac-tölvu og iPhone-síma og styðjast við bluetooth tækni til þess að slá sjálfkrafa inn lykilorðið þegar síminn er nálægt tölvunni .
Svo í hvert skipti sem eigandinn sest við tölvuna ætti síminn hans að vera búinn að slá inn lykilorðið fyrir hann .
Hér er auðvitað gert ráð fyrir að viðkomandi eigandi sé stöðugt með iPhone-síma hjá sér en eigendur slíkra síma ættu að kannast við þá tilfinningu að geta eiginlega ekki lagt þá frá sér .
Appið fær góða dóma og er sagt einfalt , sársaukalaust og skilvirkt .
