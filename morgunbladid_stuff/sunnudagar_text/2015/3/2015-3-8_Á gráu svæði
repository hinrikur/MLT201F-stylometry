Á gráu svæði nefnist sýning skoska hönnuðarins Davids Taylors sem opnuð verður í Hafnarborg í dag , laugardag , kl. 15 .
" Taylor vinnur á gráu svæði , hann er hönnuður sem vinnur í nágrenni myndlistar eða það sem hann kallar contemporary craft sem á íslensku myndi þýðast sem samtímahandverk .
Verkin eru öll ný og sérstaklega unnin fyrir sýninguna sem er hluti af Hönnunarmars og er sett upp í samstarfi við hönnunarverslunina S / K / E / K / K , " segir m.a. í tilkynningu .
Á morgun , sunnudag , kl. 15 sem og fimmtudaginn 12. mars kl. 18 verður boðið upp á samtal við David Taylor í Hafnarborg .
Föstudaginn 13. mars kl. 12.30 og sunnudaginn 15. mars kl. 15 verður síðan boðið upp á leiðsögn um sýninguna .
