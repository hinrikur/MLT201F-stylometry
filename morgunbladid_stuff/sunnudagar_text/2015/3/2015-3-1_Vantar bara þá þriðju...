Líklega má segja að systurnar Hulda Rúna , Tinna og Sigurlína Stefánsdætur á Akureyri séu samrýmdar .
Þær voru alltjent býsna samstiga á mánudaginn .
Þegar Hulda Rún lyfti öðrum fætinum sakleysislega upp á stól á heimili foreldra sinna small í hnénu , því fylgdi svo mikill sársauki að engum stóð á sama .
Hulda var flutt á Sjúkrahúsið á Akureyri í sjúkrabíll og gefið morfín til að lina kvalirnar .
" Pabbi hringdi í mig , sagði Huldu hafa farið úr hnjálið – hann er stundum dálítið dramatískur ! – og bað mig að fara niður á spítala til hennar , " segir Sigurlína , Sísí , sem er hjúkrunarfræðingur og var einmitt á leið á næturvakt á lyfjadeildinni síðar um kvöldið .
Þegar Sísí kom til systur sinnar leið henni sjálfri ekki sérlega vel .
" Það líður stundum yfir okkur systur og við þekkjum því tilfinninguna .
Ég var alveg að líða út af og fékk að leggjast í rúm við hlið Huldu .
" Hjúkrunarfræðingurinn sem sinnti þeim systrum fannst staðan skondin og tók svo til orða að nú vantaði aðeins þriðju systurina á staðinn .
Hvar hún væri eiginlega .
Systurnar svöruðu nánast samhljóða : " Hún liggur uppi í fæðingardeild .
" Þá var hlegið .
