Skrifstofa á vegum Hagvangs hf. hefur verið opnuð í Borgarnesi .
Geirlaug Jóhannsdóttir hefur verið ráðin til að annast starfsemi skrifstofunnar sem er að Bjarnarbraut 8 .
Markmiðið með þessu er að sinna auknum verkefnum á landsbyggðinni , svo sem í Norðvesturkjördæmi .
Geirlaug Jóhannsdóttir er með MBA próf frá Háskólanum í Reykjavík en í því námi lagði hún sig sérstaklega eftir mannauðsstjórnun .
Þá er hún með BS í rekstrarfræðum frá Háskólanum á Bifröst .
Undanfarin tíu ár hefur Geirlaug starfað við Háskólann á Bifröst og er nú í hlutastarfi sem aðjúnkt á viðskiptasviði skólans og kennir meðal annars mannauðsstjórnun .
Hún var áður fræðslustjóri Alcan á Íslandi og hefur frá árinu 2010 setið í sveitarstjórn Borgarbyggðar og gegnt ýmsum trúnaðarstörfum fyrir heimabyggð sína .
sbs@mbl.is 