Læknisvísindi snúast í auknum mæli um að uppfæra þá heilbrigðu í stað þess að lækna þá sjúku .
Vísindamenn í Sviss vinna nú að því að þróa snjalllinsur , augnlinsur sem eru búnar örspeglum svo hægt sé að efla sjónina allt að því þrefalt .
Linsan verður 1,55 millimetra þykk og mun innihalda þunnan sjónauka sem gerður verður úr speglum og ljóssíum .
Virkni hennar mun felast í því að þegar ljós fer inn í augað muni það endurkastast milli speglanna og þannig muni sjáandinn skynja viðkomandi hlut eða manneskju sem stærri en annars .
Vonast er til þess að linsan geti bætt sjón fólks sem þjáist af aldursbundinni augnbotnahrörnun ( AMD ) sem er þriðja algengasta orsök blindu á heimsvísu .
AMD veldur því að sjón fólks dvínar smám saman vegna skemmda á sjónhimnu og í dag eru ekki mörg úrræði til staðar til að bregðast við sjúkdómnum .
Fjallað er ýtarlega um nýju linsuna á vef CNN .
" AMD er augljósasti sjúkdómurinn þar sem stækkun hjálpar fólki að sjá betur , " segir Eric Tremblay , rannsakandi við EPFL í Sviss .
Hann fór fyrir teyminu sem hannaði linsuna .
Hönnun hennar grundvallast á sjónauka sem græddur er í AMD-sjúklinga með skurðaðgerð , en sú aðgerð felur í sér mun umfangsmeiri íhlutun en það að nota linsu .
" Það er auðvelt að prófa sig áfram með linsunni , " segir Tremblay .
Lykilhluti uppfinningarinnar er sá möguleiki að skipta milli aukinnar sjónar og hefðbundinnar fyrir atbeina gleraugna sem fylgja munu linsunum .
Gleraugun verða knúin rafhlöðum og munu styðjast við LCD-tækni til þess að fylgjast með hreyfingum augans og einfalt blikk mun geta skipt á milli þess hvort stækka eigi ljósið sem kemur inn í auga sjáandans eða ekki .
" Það er auðvitað aðlaðandi hugsun að geta skipt að vild , " segir Tremblay .
Sjóninni breytt með blikki Möguleikinn að geta stjórnað því sjálfur hvort sjón þín eflist eða ekki gerir samhæfða notkun linsa og gleraugna hentugri í daglegu lífi .
" Þegar þú eykur sjónina þá taparðu um leið umtalsverðum hluta jaðarsjónar , " segir Tremblay .
Auðkennandi blikk mun gera notendum kleift að beita jaðarsjón sinni til þess að t.d. fylgjast með bílum sem nálgast þegar þeir fara yfir götu á sama tíma og þeir geta þysjað að andlitum í kringum sig .
Teymið hefur einnig þróað fram linsur sem ná yfir augnhvítuna , þykkari og breiðari , og ætlunin er að þær geti nýst í sérhæfðari augnmeðferðum .
" Þær ná yfir mun meira svæði , en vandamálið sem slíkar linsur hafa í för með sér er að þær aftra súrefnisflæði til augans .
" Nýjasta útgáfa linsunnar , sem sýnd var opinberlega í febrúar , innihélt loftgöng til þess að auðvelda súrefnisflæði til augans en teymið stefnir að því að bæta hönnunina og tryggja að augað fá nægt súrefni með linsuvökva sem hægt væri að geyma í linsunni og hleypa jafnt og þétt út í augað .
Linsa fylgist með framvindu gláku Aðeins hafa nokkrir einstaklingar prófað nýju linsurnar en bróðurpartur rannsóknanna hefur byggst á því að styðjast við gerviauga .
Á döfinni er að gera fleiri tilraunir og rannsóknir með linsurnar í raunverulegum augum og ætlunin er að setja að lokum daglinsur á markað sem geta hjálpað þeim sem glíma við sjónskerðingu í daglegu lífi .
" Við færum okkur stöðugt nær raunveruleikanum og skynjun okkar á honum , " segir Tremblay .
Hér er ekki um að ræða fyrstu snjalllinsurnar .
Annars konar linsur hafa verið framleiddar til þess að fylgjast með og bæta augnheilsu fólks , sem og heilbrigði að öðru leyti .
Alcon , fyrirtæki á sviði augnheilsu , hóf samstarf með Google X árið 2014 í því skyni að þróa margvíslegar snjalllinsulausnir og síðan þá hafa komið fram tækninýjungar á borð við Triggerfish frá Sensimed , sem er linsubúnaður sem fylgist með framvindu gláku .
Gláka er sá augnsjúkdómur sem veldur næstflestum blindutilfellum á heimsvísu og um 4,5 milljónir manna glíma við hann .
Gláka veldur því að fólk blindast smám saman vegna þess að sjóntaug þeirra hrörnar .
Hefðbundnar aðferðir til þess að fylgjast með gláku byggjast á því að mæla þrýsting í auganu en slíkar mælingar eru ekki þægilegar í framkvæmd .
David Bailey , forstjóri Sensimed , segir að til þess að fylgjast vel með gláku þurfi að fá upplýsingar allan sólarhringinn um það hvað er að gerast í auganu .
Triggerfish-linsan styðst við skynjara og mæla til þess að mæla vökvamagn í auganu svo hægt sé að fylgjast með þrýstingnum .
Hægt er að nota linsuna í sólarhring og hún sendir sjálfkrafa gögn í gegnum bluetooth í upptökutæki .
