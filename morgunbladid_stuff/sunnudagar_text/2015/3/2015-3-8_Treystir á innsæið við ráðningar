Óhætt er að gera ráð fyrir því að Mark Zuckerberg , stofnandi Facebook , ætti að hafa ágætis nef fyrir því hvernig ráða eigi fólk í vinnu .
Hann hélt tölu á ráðstefnu í Barcelona fyrr í vikunni þar sem hann kom meðal annars inn á þá reglu sem hann styddist við þegar hann stæði frammi fyrir því að ráða fólk í vinnu .
Reglan er ósköp einföld .
" Ég ræð aðeins fólk í vinnu til að vinna undir mér , ef ég sé fyrir mér að ég gæti vel hugsað mér að vinna undir viðkomandi .
" Zuckerberg , sem er metinn á um 35 milljarða dollara , tók jafnframt fram að stjórnendur fyrirtækisins leitist við að ráða fólk í vinnu sem hafi sömu gildi í hávegum og fyrirtækið .
" Facebook er ekki fyrirtæki fyrir alla í heiminum , " sagði Zuckerberg .
Ein þeirra sem augljóslega hefur ratað í gegnum innsæissigti Mark Zuckerbergs er Sheryl Sandberg , framkvæmdastjóri Facebook .
Zuckerberg handvaldi hana í starfið .
Aðspurður hvernig honum þætti að vinna með Sandberg sagði Zuckerberg að hann liti á hana sem fyrirmynd og manneskju sem hefði leikið lykilhlutverk í að byggja Facebook upp sem " heilbrigt fyrirtæki " .
Facebook hefur frekar lítinn starfsafla miðað við önnur risafyrirtæki í Kísildal á borð við Google , sem hefur um 55.000 starfsmenn í vinnu .
Zuckerberg sagði að þessi smáa liðsheild væri mikilvægur þáttur í velgengni fyrirtækisins .
" Mikilvægast er að halda liðinu þínu eins smáu og hægt er .
Facebook þjónustar um milljarð manna úti um allan heim , en starfskraftar okkar eru samt færri en 10.000 .
Við getum þetta bara með aðstoð nútímatækni .
Stórfyrirtæki eiga það til að þenjast út .
" Zuckerberg gaf jafnframt lítið fyrir hefðbundnar kreddur um að fólk verði að hafa mikla reynslu til að geta gert eitthvað af viti .
" Mikilvægast er bara að hafa trú á sjálfum sér .
Þegar þú ert ungur er þér sagt að þú hafir ekki reynsluna til að gera hluti , að það sé til fólk þarna úti með meiri reynslu .
Ég stofnaði Facebook þegar ég var 19 ára gamall .
Ekki afskrifa sjálfa / n þig , sama hvað þú ert að gera .
Allir hafa einstakt sjónarhorn , sem þeir geta heimfært á heiminn .
" 