Fegurðin kemur innan frá að sögn Nicholas Perricone , bandarísks húðlæknis , sem hefur skrifað margar bækur um húð og heilbrigði auk þess að koma fram í sjónvarpsþáttum á PBS .
" Það sem við borðum hefur bein áhrif á útlitið og húðina og hvernig við eldumst .
Hver máltíð inniheldur þrjá þætti sem eru nauðsynlegir fyrir góða húð : Prótín , heilsusamlega fitu og góð kolvetni eins og úr ferskum ávöxtum og grænmeti , " segir hann í samtali við goop.com .
" Húðin okkar bregst strax við mataræðinu .
Ef við borðum feitan , sykraðan og mikið unninn mat er líklegt að húðin bregðist við með því að verða bólgin og hrjúf , " segir hann ennfremur .
Hann segir að til þess að halda við unglegri og ljómandi húð sé nauðsynlegt að drekka nóg vatn , það sé nauðsynlegt til að skola út eiturefnum og halda raka í húðinni .
Ef húðin er þurr segir hann að gott sé að borða mat sem inniheldur omega-3 fitusýrur .
Þessar lífsnauðsynlegu fitusýrur séu góðar til þess að viðhalda heilbrigðri og mjúkri húð .
Þeir sem eru gjarnir á að fá bólur ættu að borða mikið af grænu grænmeti og eplum , samkvæmt Perricone .
Til viðbótar sé gott fyrir alla að borða mat sem inniheldur mikið af andoxunarefnum .
Hérna til hliðar eru taldar upp tíu fæðutegundir sem fegra húðina og auka heilbrigði að sögn Perricone .
