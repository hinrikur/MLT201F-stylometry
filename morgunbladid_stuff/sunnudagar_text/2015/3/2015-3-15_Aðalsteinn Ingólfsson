Í seinni tíð les ég gjarnan sagnfræðirit um hörmungar í alræðisríkjunum 20. aldar , einkum þær sem snúast um siðferðisþrek hugsjónafólks ; upp í hugann kemur bók Orlandos Figes , The Whisperers , og The Sleepwalkers eftir Christopher Clark , um fyrri heimstyrjöld .
Þó gríp ég í ýmiss konar skáldskap inn á milli , ýmist á íslensku , ensku eða sænsku .
Laxness les ég einu sinni á ári og verður Heimsljós oftast fyrir valinu .
Aðrir íslenskir skáldsagnahöfundar í uppáhaldi eru Gyrðir Elíasson og starfssystir mín , Auður Ava Ólafsdóttir .
Af erlendum skáldverkum verður mér fyrst hugsað til Tristrams Shandy , sem er óborganlega fyndin og allt að því póstmódernísk skáldsaga eftir Laurence Sterne , prest á Norður-Írlandi á 18. öld .
Til dæmis beitir höfundur brögðum eins og að dekkja blaðsíður þegar rökkvar í sögunni , og útskýra söguþráð með því að teikna þráð inn í sjálfan textann .
Hér er sem sagt forfaðir fáránleikabókmennta , hverra fulltrúar eru Samuel Beckett , Flann O ' Brien og B.S .
Johnson .
Ljóð eru að ýmsu leyti handhægari en prósinn , það er hægt að öðlast mikla hugfró milli anna með því að sökkva sér niður í stakt ljóð .
Á íslensku les ég allt sem Þorsteinn frá Hamri sendir frá sér .
Á ensku fletti ég helst upp á ljóðum eftir W.B .
Yeats , G.M .
Hopkins og Seamus Heaney , en Tomas Tranströmer les ég helst af sænskum skáldum .
Af myndlistartengdu efni neyðist ég auðvitað til að lesa ókjör af þurrum fræðigreinum , en til að öðlast aftur trúna á myndlistina les ég ítrekað ritgerðir hins skarpgreinda gagnrýnanda Roberts Hughes .
Hann skrifaði líka um stangveiðar ; maður að mínu skapi .
