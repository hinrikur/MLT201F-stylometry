Framsal valda frá Alþingi til ráðherra , um að ákveða hvar ríkisstofnanir séu settar niður og starfsemi þeirra flutt , eykur stórlega hættu á því að ráherrar geti tekið ákvarðanir sem ekki teljast góðir stjórnsýsluhættir .
Í þessu efni þarf faglegan undirbúning , enda geta ákvarðanir skaðað starfsemi stofnana og vegið að réttindum og kjörum starfsfólks .
Þetta segir í ályktun félagsfundar Félags íslenskra náttúrufræðinga , hvar mótmælt er fyrirhuguðum breytingum á lögum um Stjórnarráð Íslands en frumvarp sem miða að því voru lögð voru fram nýlega .
Í plöggum FÍN er varað við hugmyndum um útvíkkun heimildar til að flytja starfsmenn á milli stofnana .
Með því er sagt dregið úr auglýsingaskyldu um opinberar stöður og búið í haginn fyrir ráðningar í lausar stöðu .
Með því geti verið teknar ákvarðanir á " öðrum grundvelli en þeim sem faglegur getur talist , " segir í ályktun .
Þar eru starfsmenn Fiskistofu hvattir til dáða , en þeir hafi verið í eldlínunni í andstöðunni við ofangreind áform ráðamanna .
" Þótt áðurnefnt frumvarp sé beinlínis fram komið til þess að knýja í gegn ólöglega ákvörðun ráðherra um flutning höfuðstöðva Fiskistofu þá varðar það hagsmuni allra opinberra starfsmanna .
Stórfelldir hreppaflutningar Minnt er á að skýrt hefur komið fram hjá stjórnvöldum að þetta sé einungis fyrsta skrefið í því sem gæti jafnvel orðið að stórfelldum hreppaflutningum opinberra stofnana og starfa , " segir FÍN .
