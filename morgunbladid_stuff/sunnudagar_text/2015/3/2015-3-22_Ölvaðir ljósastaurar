" Sagt er að ljósmyndin ljúgi ekki , þótt stundum sé erfitt að trúa því , sem ljósmyndarar festa á plöturnar .
" Með þessum orðum hefst frétt í Morgunblaðinu sunnudaginn 21. mars 1965 undir fyrirsögninni : Dómkirkjan í spéspegli .
Galsi hefur verið í viðkomandi blaðamanni þegar hann settist við ritvélina , alltént ef marka má framhald fréttarinnar .
" Sveinn Þormóðsson tók þessa mynd um daginn af Dómkirkjunni , og ekki er annað að sjá en hún sé öll hallandi og ankannaleg , að ekki sé minnst á hornið á Alþingishúsinu , sem virðist vera að falla yfir hana , og rambandi sýnast ljósastaurar á næstu grösum .
Máski hafa þeir verið á Barnum á Hótel Borg ? " veltir blaðamaðurinn fyrir sér í texta sem hann skrifar með myndinni .
Skýringin mun vera sú að myndin er tekin með 28 millimetra gleiðhornslinsu , og þess vegna er þetta allt svona skrýtið , hús og staurar .
