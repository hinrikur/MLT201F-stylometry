" Við tókum okkur frí í vinnunni á afmælisdaginn og heimsóttum fyrirtæki og stofnanir og sungum fyrir starfsfólkið .
Við sungum á átta stöðum og fengum afskaplega góðar viðtökur , þannig að afmælisdagurinn var bæði hátíðlegur og skemmtilegur , " segir Gísli Jónsson , formaður Karlakórs Selfoss .
Ekkert stress Hálfrar aldar afmæli kórsins var fagnað sl. mánudag og á föstudagskvöld var sérstakur fagnaður í tilefni tímamótanna .
Loftur Erlingsson hefur stjórnað kórnum í fimmtán ár og sá á undan stjórnaði í tíu ár .
" Okkur hefur haldist nokkuð vel á stjórnendum .
Í kórnum í dag eru um sjötíu karlar , sem segir okkur að þetta er góður félagsskapur .
Við erum svo heppnir að kórinn á sitt eigið húsnæði , sem er ein ástæða þess að starfsemin er svona öflug .
Það var stórt átak að kaupa húsnæðið á sínum tíma , en þjappaði okkur jafnframt saman , " segir Gísli .
" Við æfum að jafnaði einu sinni í viku og oftar ef þurfa þykir .
Á vorin höldum við venjulega ferna tónleika og aðsóknin hefur yfirleitt verið nokkuð góð og í aðdraganda þeirra þarf að fjölga æfingum .
" Kórinn undirbýr söngferð til Ítalíu á næsta ári , en utanlandsferðir hafa verið reglulegar í starfseminni .
Gísli segir að undirbúningur slíkra ferða þjappi kórfélögum enn betur saman .
Hann segir samstarfið við aðra karlakóra í nágrenninu gott , hæfileg samkeppni sé líklega af hinu góða .
" Þetta er skemmtileg grúppa sem tekur sig ekki hátíðlega en vandar sig samt sem áður .
Okkar leiðarstef hefur verið að finna gleðina með því að koma saman og syngja hressilega .
" Gjörsamlega heillaðist Sigurdór Karlsson hefur verið í kórnum frá upphafi .
Hann hefur sungið annan tenór frá upphafi .
" Faðir minn var með bíóið hérna á Selfossi og ég fékk oft að hjálpa honum við ýmis störf .
Karlakór Akureyrar kom í heimsókn og skemmst er frá því að segja að éggjörsamlega heillaðist af kórnum .
Skömmu síðar var auglýst eftir körlum í karlakór til að syngja á árshátíð Mjólkurbús Flóamanna og ég skráði mig strax .
Í kjölfar árshátíðarinnar var kórinn svo stofnaður og ég hef sem sagt sungið með körlunum frá upphafi .
" Sigurdór segir að eigið húsnæði kórsins hafi skipt sköpum og gjörbreytt félagsstarfinu .
Hann segir að kórfélagar hafi verið heppnir með stjórnendur og undirleikara í gegnum tíðina og Sunnlendingar hafi alltaf stutt dyggilega við bakið á kórnum .
" Stundum kom maður dauðþreyttur heim eftir erfiðan vinnudag og þá var slakandi að fara á æfingu og syngja hressilega með strákunum .
" karlesp@simnet.is 