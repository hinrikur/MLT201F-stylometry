" Viðburðir hátíðarinnar sem stundum eru nærri 50 eru fjölbreyttir og dagskráin fjölbreytt .
Sérstaklega höfum við lagt okkur fram um að vekja athygli barnanna og höfum í því skyni stundum verið með ratleik hvar stimplum er safnað í vegabréf .
Þetta hefur slegið í gegn , " segir Bragi Bjarnason , menningarfulltrúi í sveitarfélaginu Árborg .
Menningarhátíðin Vor í Árborg verður dagana 23. til 26. apríl , það er frá sumardeginum fyrsta til sunnudags .
Að þessu sinni gefst fólki meðal annars kostur á að skoða vinnustofur listamanna , sækja tónleika , skoða sýningar og svo mætti áfram telja .
Og þessir atburðir eru í öllum byggðakjörnunum í Árborg , það er á Selfossi , á Eyrarbakka og Stokkseyri – en gamla frystihúsið þar sem nú er kallað Hólmaröst nýtist vel fyrir ýmsa menningarviðburði .
