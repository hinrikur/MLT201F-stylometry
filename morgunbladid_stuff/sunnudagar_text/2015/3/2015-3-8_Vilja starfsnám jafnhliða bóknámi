Bent er á kosti starfsnáms í bréfi sem Samtök atvinnulífsins hafa sent 4.000 unglingum í 10. bekk og foreldrum þeirra .
Vakin er athygli á þessu í fréttapósti SA .
Segir að rannsóknir sýni að foreldrar og forráðamenn séu helstu áhrifavaldar unglinga á þessum tímamótum .
Mikilvægt er að ræða við þá um framtíðina og vekja athygli þeirra á fjölbreyttum möguleikum .
Bent er á að í könnun sem gerð var á síðastliðnu ári hafi komið í ljós að 37% þeirra sem völdu bóknám í framhaldsskóla hefðu frekar kosið starfsnám .
Þá hafi um 60% þeirra sem fóru í bóknám viljað jafnhliða stunda starfsnám að einhverju leyti .
Kraftar í réttan farveg SA segir slæmt hve mikið brotthvarf úr framhaldsskólum sé .
Orsakir þess séu margar en vísbendingar eru um að unglingar hætti námi þegar þeir finna ekki styrkleikum sínum og kröftum réttan farveg .
Því er mikilvægt að vinna með börnunum og leiðbeina í samræmi við þarfir og áhuga .
Í því sambandi er bent á námsvefinn www.naestaskref.is sem veiti ítarlegar upplýsingar um nám og störf á iðn- og tæknisviði .
sbs@mbl.is 