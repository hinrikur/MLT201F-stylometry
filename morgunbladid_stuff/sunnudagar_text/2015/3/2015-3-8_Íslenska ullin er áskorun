Hverjir eru kostirnir við að vera með eigið fatamerki ? Það eru auðvitað forréttindi að fá tækifæri til þess að stjórna sköpunarferlinu og fylgja eftir eigin hugverki yfir í fullmótaða vöru en í mínu tilfelli eru það ekki síður mínar frábæru samstarfskonur sem ég er svo heppin að fá að vinna með að uppbyggingu fatamerkisins MAGNEA .
Hvaðan færðu innblástur ? Frá öllu og engu .
Ég sæki innblástur úr hversdagsleikanum og jafnvel úr ljótleikanum .
Mér finnst gaman að breyta einhverju sem öðrum þykir ómerkilegt í eitthvað alveg sérstakt .
Hvað heillar þig við prjónaflíkur ? Það sem er svo heillandi við að vinna með prjón er það að ég bý til mín eigin efni frá grunni og vinn svo flíkurnar út frá þeim .
Hvað er svona sérstakt við íslensku ullina ? Mér finnst skemmtilegt að takast á við áskoranir og íslenska ullin er svo sannarlega áskorun að takast á við .
Hún er hlý en hún stingur og þetta eru eiginleikar sem hægt er að vinna með og finna lausnir á .
Svo er hún alíslensk , umhverfisvæn og við eigum nóg af henni og það er eitthvað við það sem heillar .
Hverju mega gestir búast við á sýningunni þinni á RFF ? Það er algjört leyndarmál en ég hvet alla til að mæta - sjón er sögu ríkari .
