The Bookseller er fagtímarit bókaútgefenda og hefur verið lengi , enda á það rætur allt til 1802 .
Fyrir stuttu kom blaðið á fót sérstökum verðlaunum fyrir breskar og írskar unglingabækur , The YA Book Prize , og verðlaunin voru svo veitt í vikubyrjum .
Tilnefndar voru A Song for Ella Grey eftir David Almond , Finding a Voice eftir Kim Hood , Ghosts of Heaven eftir Marcus Sedgwick , Goose eftir Dawn O ' Porter , Half Bad eftir Sally Green , Lobsters eftir Lucy Ivison og Tom Ellen , Only Ever Yours eftir Louise O ' Neill , Salvage eftir Keren David , Say Her Name eftir James Dawson og Trouble eftir Non Pratt .
Only Ever Yours eftir Louise O ' Neill hreppti verðlaunin , en bók hennar er háðsádeila sem gerist í óræðri framtíð þar sem ungar stúlkur eru sendar í sérstakar stofnanir þar sem þær eru sniðnar að viðurkenndu útliti og hegðun , gefin róandi lyf svo þær séu ekki óþekkar og megrunarpillur til að tryggja " réttan " líkamsvöxt og þjálfaðar í að vera hlýðnar og undirgefnar .
Þess má geta að ein bók á tilnefningarlistanum , Half Bad eftir Sally Green , kom út á íslensku fyrir stuttu og heitir Skuggahliðin .
JPV gefur út .
