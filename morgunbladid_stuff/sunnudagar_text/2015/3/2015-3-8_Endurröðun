Endurröðun nefnist sýning með verkum Jóns Axels Björnssonar sem opnuð verður í Listasafni ASÍ í dag , laugardag , kl. 15 .
" Árið 2014 hengdi Jón Axel upp í Mokka myndröð sem ekki lét mikið yfir sér .
Líta má á myndröðina á Mokka sem eins konar forsmekk þeirrar tilvistarlegu uppstokkunar og endurröðunar sem á sér stað á sýningunni sem Jón Axel hefur nú opnað í Listasafni ASÍ .
Upplausn athvarfsins sem rakin var með huglægum formerkjum í pappírsmyndunum á fyrri sýningunni , er hér sviðsett bæði sem persónubundin ákoma og hluti af hinni stóru lífsbaráttu , " skrifar Aðalsteinn Ingólfsson m.a. í sýningarskrá .
Sýningin stendur til 29. mars og er opin alla daga nema mánudaga frá kl. 13 til kl. 17 .
Aðgangur er ókeypis .
