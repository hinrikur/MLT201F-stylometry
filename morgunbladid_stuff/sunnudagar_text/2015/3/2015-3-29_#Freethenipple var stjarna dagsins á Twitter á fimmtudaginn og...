Freethenipple var stjarna dagsins á Twitter á fimmtudaginn og stöðufærslur á Facebook voru sömuleiðis velflestar tengdar baráttunni fyrir " frelsun geirvörtunnar " .
Margir lögðu orð í belg , einnig atvinnurekendur .
Friðjón R. Friðjónsson , framkvæmdastjóri KOM almannatengsla skrifaði á Twitter : " Ég myndi frekar ráða til KOM þáttakanda / skipuleggjanda FreeTheNipple en þann sem gerir lítið úr þessu beisikk frelsismáli .
" Þóra Tómasdóttir kvikmyndagerðarkona sendi skeyti út á Twitter í gær og voru skilaboðin greinilega ætluð mæðrum sem voru ósáttar við dætur sínar sem frelsuðu geirvörtuna á fimmtudaginn .
Þóra skrifaði : " Daginn eftir brjóstabyltinguna slut-shame-a femínískar mæður dætur sínar fyrir að hafa tekið þátt .
Hvað varstu að hugsa ? FreeTheNipple .
" Það voru jafnvel heilu hljómsveitirnar sem sendu út stuðningsyfirlýsingar með frelsisbaráttunni .
Hljómsveitin Hjaltalín tístaði : " Þetta er svo svalt og áhrifamikið .
Endalaus ást og virðing til íslenskra kvenna ! " Og fjölmiðlakonan Eva María Jónsdóttir skrifaði á Facebook í tilefni fimmtudagsins : " Í mínu ungdæmi voru konur óragar við að bera á sér brjóstin : Þær gáfu börnum sínum að drekka hvar sem var , sóluðu sig topplausar og létu brjóstin líta dagsins ljós , til dæmis ef listræn útfærsla krafðist þess .
Get ég fengið aftur gömlu góðu dagana þar sem þurfti ekki að berjast fyrir sjálfsögðum hlut ? " Undir þetta tók Þorfinnur Ómarsson og spurði í athugasemd ; " Já , hvað gerðist eiginlega ? " 