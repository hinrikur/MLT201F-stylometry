Anna Lilja Johansen er framkvæmdastjóri íslenska tískuhússins Another Creatinon sem hlaut mikla athygli á Reykjavik Fashion Festival um síðustu helgi .
Another Creation býður upp á fjölbreytta notkunarmöguleika en flíkurnar eru framleiddar úr náttúrulegum efnum s.s. silki , ull og leðri .
Anna Lilja er með flottan stíl og heillast af fjölbreytileikanum sem einkennir tískuheiminn .
Sigurborg Selma Karlsdóttir sigurborg@mbl.is Hvað heillar þig við tísku ? Líklega hvað hún getur verið fjölbreytt .
Það er eitt af því sem mér finnst svo sjarmerandi við hana .
Hvaða þekkta andlit finnst þér með flottan stíl ? Dean og Dan – þeir eru klassískir en skera sig samt svo skemmtilega úr .
Áttu þér uppáhaldsfylgihlut ? Já , tvímælalaust sixpensarann og hann hefur verið það sl. 10 ár og því reynst sígildur .
Hann virkar við flest .
Hverju myndir þú aldrei klæðast ? Ég myndi aldrei klæðast Buffalo-skóm ( aftur ) .
Hvert sækir þú innblástur ? Ég sæki innblástur til Napolí á Ítalíu en við fjölskyldan dveljum þar hluta ársins .
Í Napolí finn ég mikið af flottum hönnuðum sem ég finn ekki annars staðar .
Hvaða sumar-trend ætlar þú að tileinka þér ? Ég er mjög hrifin af pastellitunum og að blanda þeim við hvítt .
Ætli ég falli ekki fyrir marsipanlitnum og gulum í ár .
Áttu þér uppáhaldsfatahönnuð ? Þessi er auðveld .
Ýr Þrastardóttir er ein af mínum uppáhaldshönnuðum , hún er framúrstefnuleg en sígild á sama tíma með augastað fyrir smáatriðum .
Það er kannski þess vegna sem við ákváðum að reka fyrirtæki saman ásamt Hrefnu Sverrisdóttur .
Ertu með eitthvert mottó þegar kemur að fatastíl ? Þar sem stíll er tjáning þá myndi ég segja að vera ég sjálf .
Hver er eftirlætisárstíð þín varðandi fatastíl og hvers vegna ? Vorin og haustin eru mínar eftirlætis árstíðir hvað tísku varðar – háir hælar og léttir jakkar eru alltaf mjög heillandi .
Hvað er nauðsynlegt í snyrtitöskuna ? Silk Oil of Morocco Brow enhancer og Silk-maskarinn er það sem ég mun alltaf eiga í töskunni ásamt gull pennanum frá YSL .
