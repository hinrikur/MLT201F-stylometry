Vísindamenn í Saarland-háskólanum í Þýskalandi hafa komist að því að 45-60 mínútna kraftlúr geti eflt minnið verulega .
Rannsóknin var birt í ritinu Neurobiology of Learning and Memory en 41 nemandi tók þátt .
Nemendurnir lærðu 90 orð og 120 ótengd orðapör og var síðan skipt í tvo hópa .
Annar fékk sér lúr á meðan hinn horfði á sjónvarp en lúrurunum gekk betur að muna .
" Stuttur lúr í skrifstofunni eða í skólanum hjálpar mjög við nám , " segir Axel Mecklinger prófessor sem segir að mikilvægt sé að hafa þessar niðurstöður í huga .
Rúm í skrifstofur og skólastofur virðist því vera málið ! 