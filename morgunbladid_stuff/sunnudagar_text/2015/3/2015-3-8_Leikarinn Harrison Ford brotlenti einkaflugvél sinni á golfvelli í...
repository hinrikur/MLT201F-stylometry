Leikarinn Harrison Ford brotlenti einkaflugvél sinni á golfvelli í vikunni eftir vélarbilun en hlaut ekki alvarlegan skaða af .
Upptaka af neyðarkalli leikarans hefur nú verið sett á Youtube og léttir brandarar á Twitter um Ford sem gjarnan eru tengdir Indiana Jones hafa gengið manna á milli .
Þóri Sæmundssyni leikari þykir lítið til þessara brandara koma og skrifaði á Twitter : " Algert brandaraflóð varðandi Harrison Ford í gangi .
Stay classy heimur .
" Margir lögðu orð í belg á Facebook um eftirminnilegan Kastljóssþátt í vikunni þar sem varpað var ljósi á snákaolíusölumenn sem reyna að selja dauðvona fólki tálvon um bata .
Karen Kjartansdóttir , upplýsingafulltrúi Samtaka fyrirtækja í sjávarútvegi , hafði þetta um lögbannskröfu sölumannanna að segja : " Ótti þessa vesalings sölumanns reyndist á rökum reistur .
Hann leit alveg eins út og loddari í Kastljósi .
" Björt Ólafsdóttir þingkona gengur með tvíbura og sagði frá því á Facebook að íbúð fjölskyldunnar væri komin á sölu .
" Þessi verðandi vísitölufjölskylda þarf að færa sig um set .
Það er þó með miklum trega því hér er æðislegt að búa .
En geðheilsa verðandi tvíburamóðurinnar sem horfir fram á barn á sitthvorri mjöðm og bónuspokann væntanlega þá á hausnum upp stigann – það verður að játast að þar er ég sigruð .
" 