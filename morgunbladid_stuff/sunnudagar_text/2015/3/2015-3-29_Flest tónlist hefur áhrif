Hvað er skemmtilegast við að taka þátt í Aldrei fór ég suður ? Það er allt æðislegt við AFÉS ! Við vorum svo heppin að fá að taka þátt í hátíðinni sjálfri árið 2013 , en núna tökum við þátt í einhvers konar " off venue " -dagskrá á Ísafirði .
Íslenska eða enska ? Bæði betra ! Hverjir eru þínir helstu áhrifavaldar ? Á mínum yngri árum hlustaði ég mjög mikið á Simon og Garfunkel , Tracy Chapman , Enyu og The Cranberries svo einhver dæmi séu nefnd en ég held að flestöll tónlist sem ég hef heyrt hafi haft einhvers konar áhrif á mig .
Er íslenska tónlistarsenan blómstrandi ? Já , heldur betur ! Gróskan er mikil og fer stækkandi með hverju ári sem líður .
Í hvert skipti sem maður fer á hátíð eða tónleika er alltaf einhvað nýtt og spennandi að heyra og sjá .
Hvað er skemmtilegasta verkefni sem þið hafið unnið að ? Það er alltaf gaman að semja efni fyrir nýja plötu og móta lögin með krökkunum í hljómsveitinni og síðan heyra lokaafurðina ...
Að finna lyktina af plötu beint úr prenti er dásamlegt .
Hvað er undarlegasta atvik sem þið hafið lent í á tónleikum ? Haha , ég fer nú bara að hlæja þegar ég hugsa til tónleikaferðarinnar okkar Gígju til Danmerkur árið 2011 .
Það gerðist á sviði í Óðinsvéum að við Gígja vorum að syngja mjög dramatískt lag og Gígja lítur á mig og ég sömuleiðis á hana , hún springur úr hlátri en reynir samt að halda fókus en það gengur mjög illa .
Ég skildi alls ekki hvað var að eiga sér stað á þessu mómenti en ég held samt áfram að syngja og held nokkurn veginn andliti og áður en ég veit af eru allir í salnum farnir að hlæja og ég horfi á Gígju og hún er næstum komin í gólfið þangað til ég stoppa og spyr : " Hvað er að gerast ? " ...
Gígja bendir mér á að ég sé með risavaxna fiskiflugu á miðju enninu ! Hvaða tónlist hlustar þú mest á ? Ég hlusta mikið á eitt og eitt lag með hinum og þessum hljómsveitum en það sem ég hlusta mest á þessa dagana er Portishead , James Blake og systurnar í Ibeyi .
Hvað er á döfinni hjá Ylju ? Túr um landið og halda áfram að semja nýtt efni .
