Söngleikurinn þekkti , Billy Elliot , um strákinn sem er á leið á boxæfingu en lendir fyrir slysni á dansæfingu og uppgötvar að hann sé fæddur til að dansa , verður frumsýndur í Borgarleikhúsinu á föstudagskvöldið kemur .
Þetta vinsæla verk frá árinu 2005 , sem byggir á samnendri kvikmynd frá árinu 2000 , er eftir þá Lee Hall og Elton John og uppfærslan er sú viðamesta sem sett hefur verið upp í Borgarleikhúsinu .
68 listamenn taka þátt , þar á meðal 33 börn og 24 fullorðnir leikarar , auk 11 meðlima hljómsveitarinnar .
Þrír ungir dansarar deila aðalhlutverkinu og þegar blaðamaður rak nefið inn á æfingu , þegar rétt rúm vika var í frumsýningu , var stutt hlé og einn þeirra sem leika Billy , Hjörtur Viðar Sigurðarson , sat á sviðinu með tveimur fullorðnu leikaranna , Halldóru Geirharðsdóttur sem leikur frú Wilkinson , ballettkennara Billys , og Hilmi Jenssyni sem leikur eldri bróður hans .
" Þeta hefur verið mjög skemmtilegt en samt erfitt , " segir Hjörtur Viðar .
" Ballettinn byggist á svo mikilli tækni .
Sumir halda að hann sé það léttasta , og hann á að líta út fyrir að vera það , en hann er rosalega erfiður .
" Svipur segir að hann meinar það sem hann segir .
" Þessir strákar hafa í raun fengið ótrúlegta stuttan tíma til að verða flottir ballettdansarar , " bætir Hilmir við .
" Já , það er svo rosalega krefjandi .
Strákarnir hafa verið í þjálfun síðan í júní , " segir Halldóra .
" Sex sinnum í viku .
" Og ekki bara í dansþjálfun heldur líka að æfa sjálft verkið .
Og nú styttist í frumsýningu , finnst Hirti það stressandi ? Hann brosir .
" Það er mjög spennandi en líka svolítið stressandi , á góðan hátt .
Ég er ofan á þessu .
" Þeir þrír sem skipta hlutverkinu á milli sín eru stundum saman á æfingum og skiptast á en stundum leikur þó einn og þá fara hinir í ballett .
" Nú er meiri ballett en oftast áður því við erum með útlenskan kennara að segja okkur til , " segir Hjörtur .
Þess má geta að það er sama kona og þjálfar piltana sem leika hlutverk Billys í London .
En er hann að skrópa í skólanum ? " Já ! " svarar hann að bragði .
Þau hlæja .
" Strákarnir eru hér í masterklass í ballett og dansi , " segir Halldóra síðan .
Og Hjörtur hafði ekki dansað mikið áður , var í eitt ár að æfa samkvæmisdansa .
Hann segir þetta talsvert annað .
En nú , þegar æfingaferlinu er að ljúka , hefur upplifunin af leikhúsinu verið öðruvísi en hann bjóst við ? " Þetta hefur verið skemmtilegra en ég bjóst við , " svarar hann .
" Mig hefur alltaf langað til að vera leikari .
" Það kom honum samt á óvart hvað æfingar geta verið endurtekningasamar , þetta sé allt mjög nákvæmt , en mikið ævintýri .
Þetta er fyrsta hlutverkið sem Halldóra æfir síðan hún kom úr mikilli heimsreisu – þótt hún hafi leikstýrt og gengið aftur í önnur hlutverk .
" Og það er engin smá sýning – ég syng og dansa .
Það má segja að ég sé líka að taka masterklass í einhverju sem ég hef ekki gert áður .
Það er svo margt í gangi í þessari sýningu .
Mér finnst mjög gaman að dansa en hef samt aldrei verið í dansi og er rosalega hissa á því hvað það er erfitt , og nákvæmt .
" Þau hlæja að þessari játningu leikkonunnar og það er greinilegt að Hjörtur skilur hvað hún á við .
Hilmir leikur Tony Elliot sem er stóri bróðir Billys .
Eins og þeir vita sem séð hafa kvikmyndina er hann ekki spenntur fyrir þeirri hugmynd Billys að fara að dansa .
" Það er rétt , kannski er ég háværasta röddin gegn dansinum , " segri hann .
" Þetta snýst um pólitík , um samfélagið , samstöðu og jafnræði milli allra , en fyrir Tony verður Billy fulltrúi þeirrar skrýtnu hugmyndar að einstaklingurinn geti skarað fram úr .
Tony er ekki vondur maður en þetta er prinsipp sem hefur verið alið upp í honum .
Og að það sé ekkert að því að vinna í kolanámum .
" Þessi sýning hefur verið lengi í undirbúningi , er afar umfangsmikil , er ferlið öðruvísi en þau Halldóra og Hilmar þekkja ? " Þetta er mikið batterí , " svarar Hilmir .
" Yfirleitt er verið að æfa á tvennum ef ekki þrennum vígstöðvum í einu , maður fer ekkert í pásu þegar maður er ekki að æfa senu á sviðinu , þá er bara farið upp að dansa .
Þetta hefur verið langt og strangt en svakalega skemmtilegt .
" " Og síðan í desember , " bætir Halldóra við .
" Þetta er lengra æfingatímbil en venjulega .
Við erum mjög mörg og mikið af börnum með okkur .
Sagan er svo " universal " , um þetta barn sem fær að blómstra , blóm sem vex upp á Sprengisandi .
Það snertir alla .
" Hilmir tekur orðið : " Þetta snýst allt um Billy , " segir hann .
" Og í stórum senum þurfum við öll að vera sjúklega nákvæm , " segir Halldóra .
" Þetta er saga sem við reynum að segja af heilindum , sem er ekkert mál með þessa snillinga með sér ! " segir Hilmir og lítur á Hjört Viðar .
" Já , og við erum alvöru aðdáendur þeirra , " segir Halldóra .
En hvernig er það með vini Hjartar , eru þeir ekki spenntir að koma að sjá hann á sviði ? " Jú , og þeir eru líka óþolinmóðir því ég hef ekkert getað leikið mér með þeim .
" 