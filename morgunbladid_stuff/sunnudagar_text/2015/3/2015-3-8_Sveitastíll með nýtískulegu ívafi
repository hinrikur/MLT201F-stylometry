Í fallegu nýuppgerðu húsi í Kinnunum í Hafnarfirði hafa hjónin Gréta og Atli komið sér og fjölskyldu sinni vel fyrir .
Árið 2005 bættu þau við efri hæð á húsið og í október síðastliðnum var íbúðin endurskipulögð og tekin í gegn undir leiðsögn Örnu Þorleifsdóttur innanhússarkitekts .
Sigurborg Selma Karlsdóttir sigurborg@mbl.is Hjónin Gréta Guðmundsdóttir , lyfjatæknir í apóteki , og Atli Steinn Jónsson , vélstjóri og annar eigandi Kælingar ehf. , fengu innanhússarkitektinn Örnu Þorleifsdóttur til liðs við sig og gerðu upp heimili sitt í Hafnarfirði .
Heimilisstílnum lýsir Gréta sem skandinavískum gamaldags stíl með nýtískulegum áhrifum .
Hún segir jafnframt mikilvægt við innrétttingu heimilisins að það falli að stíl heimilisfólksins og hefur ráðgjöf innanhússarkitektsins mótað fallega umgjörð á notalegu heimili .
" Stólar og sófar verða að vera þægilegir – ekki bara fyrir augað .
Eitthvað sem skapar notalega og þægilega stemningu .
" Gréta segir sjónvarpsstofuna nokkurs konar griðastað fjölskyldunnar .
" Þar horfum við á sjónvarp saman og höfum það kósí .
Eldhúsið er líka vinsælt en þar borðum við alltaf saman kvöldmat og mikilvægu málin eru rædd þar .
" Gréta segir hjónin jafnframt njóta sín vel við góða tónlist í notalegu stofunni á neðri hæðinni .
Aðspurð hver hafi verið innblásturinn þegar hún tók húsið í gegn segir Arna upprunalegan stíl hússins veita mikinn innblástur .
" Ég myndaði gott samband við Grétu og Atla , eigendur hússins , sem gerði stílvinnuna auðvelda .
Innblásturinn er " hrár iðnaðarstíll mætir sveitastíl " .
" 