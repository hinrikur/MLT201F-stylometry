Kostnaður neytenda við að fá að greiða rafræna reikninga sína hjá Orkuveitu Reykjavíkur nemur 1.854 krónum á ári en 3.888krónum á ári ef reikningur er sendur heim .
Orkuveitan stefnir að því að lækka seðilgjöld um næstu áramót .
Á síðasta ári innheimti OR 180 milljónir króna í seðilgjöld , þar af fóru 108 milljónir króna beint til bankans .
Að fá að borga mánaðarlega reikninga sína fyrir vatn og rafmagn hjá Orkuveitu Reykjavíkur kostar samanlagt 3.888 krónur á ári ef óskað er eftir reikning á pappír inn um lúguna .
Gjaldið lækkar sé pappír afþakkaður og tekið við reikningum rafrænt en nemur þó 1.854 krónum á ári .
Tölurnar segja til um samanlögð seðilgjöld eða þjónustugjöld sem rukkuð eru til að " mæta kostnaði við að prenta og senda greiðsluseðla eða birta þá með rafrænum hætti " , líkt og fram kemur á vef Orkuveitunnar .
Samanlagt rukkaði Orkuveita Reykjavíkur viðskiptavini sína , einstaklinga og fyrirtæki , um rúmar 180 milljónir króna í seðilgjöld á árinu 2014 .
Árin tvö þar á undan var upphæðin hærri , eða í kringum 188 milljónir króna .
Stærstur hluti þess kostnaðar sem þessum gjöldum er ætlað að mæta eru þjónustugjöld sem Orkuveitan greiðir síðan áfram til bankans .
80% fá reikninga senda rafrænt Á síðasta ári greiddi OR 108,7 milljónir króna í banka- og kröfukostnað .
Að prenta reikninga og greiða póstburðargjöld kostar í kringum 50 milljónir króna .
Fyrir utan þennan beina kostnað stendur seðilgjald undir kostnaði við " hugbúnaðar- og sérfræðivinnu " en sá hluti kostnaðarins hefur numið frá 7,5% upp í 18% á síðustu þremur árum .
Seðilgjöld eru óháð upphæð reiknings sem þýðir að þau leggjast jafnt á alla viðskiptavini , alveg sama hversu hár reikningurinn er .
Ofan á seðilgjaldið , sem ýmist heitir seðilgjald , þjónustugjald eða tilkynningar- og greiðslugjald á reikningi neytenda , leggst virðisaukaskattur .
Orkuveita Reykjavíkur gefur út 350-400 þúsund reikninga að meðaltali um hver mánaðamót .
Stærstur hluti viðskiptavina , eða um 80% , kýs að fá reikninga sína rafrænt en um 20% notenda fá þá senda til sín í pappírsformi .
Samkvæmt verðskrá Orkuveitunnar kostar 193 krónur að fá reikning sendan heim í klassískum gluggapósti .
Sé pappír afþakkaður og reikningur aðeins birtur neytanda rafrænt lækkar gjaldið niður í 92 krónur .
Hver gjalddagi kostar 206 krónur eða 432 krónur Viðskiptavinir fá að jafnaði tvær kröfur í heimabankann frá Orkuveitunni , í stað þriggja áður .
Önnur krafan er fyrir rafmagn og heitt vatn , hin fyrir kalt vatn og fráveitu .
Seðilgjald leggst á báðar kröfurnar .
Þar sem Reykvíkingar og nærsveitungar búa jafnan í upphituðum húsum með raflögn og rennandi vatni má gera ráð fyrir að allir viðskiptavinir OR greiði þessar tvær kröfur og því tvöfalt seðilgjald .
Fyrir vatns- og fráveitureikning á pappír þarf að borga 193 krónur í seðilgjald en fyrir rafmagns- og heitavatnsreikninginn 239 krónur .
Fyrir gluggapóstshópinn nemur samanlagt seðilgjald því 432 krónum fyrir hvern gjalddaga .
Fyrir þann hóp viðskiptavina sem þiggur rafræna birtingu reikninga kostar það samanlagt 206 krónur á hvern gjalddaga að fá að sjá og borga sínar kröfur .
Fyrir rafrænan vatns- og fráveitureikning þarf að borga 92 krónur í seðilgjald en fyrir rafrænan rafmagns- og heitavatnsreikning eru greiddar 114 krónur .
Ástæða þess að seðilgjöldin eru ólík eftir kröfum er sú að seðilgjald á kröfunni fyrir rafmagn og heitt vatn ber 24% virðisaukaskatt en á seðilgjaldið sem rukkað er vegna kalda vatnsins og fráveitu leggst ekki virðisaukaskattur .
Gjalddagar eru ekki í hverjum mánuði heldur eru níu gjalddagar á ári .
Það þýðir að gluggapóstur með hita , rafmagni , vatni og fráveitu kostar 3.888 krónur á ári fyrir hvern viðskiptavin , en sé rafræn birting nægjanleg þarf viðskiptavinur að greiða 1.854 krónur á ári hverju fyrir að fá að borga reikninga sína hjá Orkuveitunni .
Upplýsingafulltrúi segir seðilgjöldin ekki tekjupóst Svokölluð seðilgjöld sem eru lögð ofan á upphæð reikninga til að mæta kostnaði við umsýslu reikningagerðar voru talsvert til umræðu á Alþingi fyrir nokkru og enn eru í gildi tilmæli sem þáverandi viðskiptaráðherra lét gefa út um seðilgjöld .
Í tilmælunum er meðal annars fjallað um raunkostnað , þ.e. að það sem neytendur eru rukkaðir um í seðilgjöld skuli endurspegla þann kostnað sem liggur að baki stofnun kröfu og gerð reikninga .
Að sögn Eiríks Hjálmarssonar , upplýsingafulltrúa Orkuveitu Reykjavíkur , hefur farið talsverð vinna í það að undanförnu hjá fyrirtækinu að leitast við að lækka kostnað við reikningagerð , meðal annars með því að sameina reikninga á kröfur .
" Þetta er ekki tekjupóstur hjá Orkuveitunni , heldur á þetta gjald bara að standa undir kostnaði .
Við stefnum á frekari lækkun kostnaðar við gerð reikninga og munum þá lækka þjónustugjöldin um næstu áramót .
Það er ekki hægt að segja til um hversu mikil lækkunin verður , en við leggjum mikinn metnað í að rukka ekki hærra en sem nemur kostnaði .
" 