Þrátt fyrir að foreldrum bjóðist að setja upp síur á internetið heima í tölvunum og hlaða niður smáforritum í snjallsíma sem börn nota , þar sem aðgengi að klámfengnu efni er takmarkað , virðist sem stór hluti foreldra nýti sér ekki slíkar varnir .
Afleiðingarnar geta verið þær að klám kemur fyrir sjónir barna og það jafnvel ungra .
Það þarf nefnilega ekkert alltaf sérstaklega að leita að klámi á netinu til að rekast á það heldur getur það til dæmis poppað upp út frá auglýsingum á leikjasíðum .
Fáir sem nýta sér varnir Símans Taka skal fram að netvarnir veita alrei fullkomna vernd en geta þó gert mikið og virðist full þörf á .
Þrátt fyrir að hérlendis séu ekki til haldbærar tölur yfir hversu mikið fullorðnir einstaklingar horfa á klám má kinnroðalaust áætla að það sé jafnvel um helmingur heimila á heimilinu ef við miðum okkur við nágrannalöndin og ættum við í raun að gera gott betur en þau í þeim efnum .
Þannig eiga íslenskir strákar , 16-19 ára , Norðurlandamet í klámáhorfi samkvæmt The Nordic Youth Reserach frá 2010 en 44% íslenskra stráka horfa mörgum sinnum í viku eða daglega á klám .
Könnun sem náði til 2.000 Dana og eitt stærsta lífsstílstímarit þar í landi stóð fyrir á síðasta ári , Q Magazine , leiddi í ljós að 52% danskra karlmanna á aldrinum 15-74 ára horfa reglulega á klám .
Aldurshópurinn 20-59 ára var hins vegar mun ötulli í þessu áhorfi en 75% karlmanna á þeim aldri skoða klám á internetinu og 33% kvenmanna í sama aldurshóp .
Fyrst við burstum Dani í yngri aldurshópnum er ólíklegt að við stöndum þeim að baki í eldri aldurshópnum .
En af hverju erum við ekki að nýta okkur þær varnir sem eru í boði hjá símafyrirtækjum ? Einkum þegar börn yngri en 18 ára búa á meira en helmingi heimila í landinu samkvæmt tölum frá Hagstofu Íslands .
Einungis um tíu af hverjum hundrað kjósa að nota netvarann hjá Símanum og það þótt hann sé afar aðgengilegur .
Hver og einn getur virkjað hann heima fyrir , hann kostar ekkert og minnkar verulega líkurnar á því að börnin okkar rati inn á síður sem geyma óæskilegt efni .
Þannig bendir Gunnhildur Arna Gunnarsdóttir , upplýsingafulltrúi Símans , á það að aðeins um 10% viðskiptavina Símans eru með svokallaðan netvara sem er þó ókeypis og minnkar hann verulega líkurnar á því að börn rati inn á síður sem geyma óæskilegt efni .
Horft á klám 5-8 tíma á dag Anna Kristín Newton sálfræðingur býður upp á sálfræðiaðstoð fyrir fólk sem þarf að takast á við klámfíkn og hefur gert frá árinu 2009 .
Karlmenn eru í miklum meirihluta skjólstæðinga .
" Þeir eru mjög oft ráðvilltir með hvert þeir geti leitað eftir aðstoð .
Þeir eru þá jafnvel að eyða 5-8 klst. á dag í að horfa á klám og eru þetta oft menn í fullri vinnu og önnur verkefni sitja þá á hakanum .
" Anna Kristín segir skjólstæðingum sínum hafa fjölgað síðustu árin .
Í sama streng tekur Sólveig Fríða Kjærnested sálfræðingur sem vinnur hjá fangelsismálastofnun og er hluti af teymi sem sinnir þjónustu fyrir börn sem hafa sýnt af sér óæskilega kynhegðun .
Hún segir erfitt að henda reiður á hversu algeng klámfíkn er en hennar tilfinning er sú að þeim fari fjölgandi sem þurfi á aðstoð að halda þar sem aðgengið og grófleikin virðist vera orðinn meiri .
" Líkt og með aðrar fíknir þá reynir fólk að fela þetta og það er líka erfitt að eiga við þetta því í felstum tilfellum er um að ræða hegðun sem endar með mikilli vellíðan og það er erfitt að fá eitthvað annað í staðinn sem er jafngott .
Stundum bregður fólki við þegar það er komið út í að skoða mjög gróft klám , efni sem það hefði ekki ímyndað sér að það myndi nokkurn tíma skoða , " segir Sólveig Fríða .
Hrefna Sigurjónsdóttir , framkvæmdastjóri Heimilis og skóla , segir samtökin fá mál inn á sitt borð þar sem börn og ungmenni hafa komist yfir klámfengið efni og ganga myndskeið eða vefslóðir jafnvel milli barna í bekknum , allt niður í 3.-4. bekk en Heimili og skóli stýra SAFT-verkefninu , vakningarátaki um örugga tækninotkun barna .
" Það hafa skapast ýmis vandamál í bekkjum þar sem heilir bekkir eru að skoða mjög gróft efni þar sem efnið gengur barna á milli .
Við þessu má ýmislegt gera og þrátt fyrir að netsíurnar séu síður en svo fullkomnar og það megi alls ekki reiða sig alfarið á þær eru þær engu að síður fyrsta hindrunin .
Það er eitthvað hægt að takmarka aðgengið , " segir Hrefna en aðspurð af hverju hún telji að heimili sem börn búa á séu ekki duglegri að setja upp slíkar síur telur hún ýmsar ástæður geta legið þar að baki .
" Ein ástæðan getur verið að stundum detta út síður sem eru ekki klámsíður en innihalda efni sem síast út um leið og óæskilega efnið .
Þetta getur verið efni sem foreldrarnir vilja geta nálgast .
En svo er tímaskortur hreinlega oft einn stór þáttur í þessu .
Önnum kafnir foreldrar eru með svo marga bolta á lofti , þegar löngum vinnudegi er lokið þarf að sinna tómstundum barnanna og heimanámi , elda kvöldmatinn , taka til og dagurinn hreinlega fuðrar upp .
Við ætlum að pæla í þessu seinna .
Þetta fer einfaldlega ekki nógu ofarlega á dagskrána , " segir Hrefna .
Hún segir að það megi ekki gleymast að hjálpa börnum að vera læs á óæskilegt efni , það er að segja að kenna þeim miðlalæsi og gagnrýna hugsun og að það sem er á internetinu sé ekki endilega dæmi um rétta hegðun eða satt og rétt .
" Ef það er byrjað nógu snemma að innræta börnunum þetta vex ritskoðarinn inni í þeim og við foreldrar verðum líka að setja okkur inn í þessa hluti .
" Ein stærsta klámleitarvél heims , PornMD , birtir gagnvirkt kort af heiminum sem sýnir þau 10 orð eða orðasambönd sem oftast er leitað eftir .
Algengustu leitarorðin í febrúar hérlendis voru : 1 .
Iceland ( Ísland ) 2 .
Anal ( endaþarmsmök ) 3 .
Milf ( móðir sem ég vil sofa hjá ) 4 .
Compilation ( samansafn ) 5 .
Amateur ( byrjandi ) 6 .
Teen ( unglingakynlíf ) 7 .
Icelandic ( íslenskur ) 8 .
Omegle ( oftast vefklám með ókunnugum ) 9 .
Casting ( prufa í klámmyndaleik ) 10 .
Backroom casting couch ( sófinn í klámmyndaprufunni baka til ) Nokkrir möguleikar í netvörnum Vodafone Guardian-snjallsímaforritið fyrir Android er aðgengilegt og öllum ókeypis .
YouTUbe Safety Mode lokar á efni sem gæti verið óviðeigandi .
Google SafeSearch er gott að nota í stað Google.com og hægt að gera að heimasíðu vafrans .
Hægt er að virkja öryggisstillingar í Windows 7 stýrikerfinu og Mac OS X stýrikerfinu .
Þrenns konar síur eru á netvara Símans .
Sía 1 takmarkar aðgengi fyrir síður sem innihalda barnaklám , njósnaforrit og vefi sem villa á sér heimildir eða sem gætu stolið persónuupplýsingum .
Sía 2 lokar auk þess á klámfengið efni , upplýsingar um eiturlyf , fjárhættuspil , efni sem inniheldur hatur , kynþáttafordóma , smekkleysu , ofbeldi eða ólöglegt efni .
Sía 3 tekur á mestu .
Hún lokar auk þess sem nefnt er í þeim fyrri fyrir leiki , skráadeilisíður ( P2P ) og síður sem aðstoða við tölvuglæpi .
