Fólk sem drekkur þrjá til fimm bolla á dag er ólíklegra til að fá kransæðastíflu sem gæti valdið hjartaáfalli .
Alþjóðlegt teymi vísindamanna leitt af Kangbuk Samsung-háskólanum í Seoul í Suður-Kóreu komst að því að fólk sem drykki hóflegt magn af kaffi á dag væri ólíklegast til að fá stíflaðar æðar .
" Rannsókn okkar bætir við vaxandi sannanir þess efnis að kaffidrykkja dragi úr líkum á hjarta- og æðasjúkdómum , " sögðu höfundar skýrslunnar en bæta því við að það þurfi að rannsaka þetta frekar .
British Heart Foundation var sama sinnis og varar við því að yfirfæra niðurstöðurnar á Bretland því fólk í Suður-Kóreu neyti ekki sama matar og í Bretlandi og lífsstíllinn sé annar .
Viðmiðið fyrir hæfilega kaffidrykkju er þrír til fimm bollar á dag , samkvæmt rannsókninni sem tók til rúmlega 25 þúsund manns af báðum kynjum í Suður-Kóreu .
Meðalaldur þátttakenda var 41 ár .
