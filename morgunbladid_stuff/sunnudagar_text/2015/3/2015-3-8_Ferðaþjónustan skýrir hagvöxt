Sá mikli vöxtur sem verið hefur í ferðaþjónustu síðustu ár skýrir stóran hluta af þeim hagvexti sem mælst hefur hér á landi síðan hagkerfið tók við sér 2010 .
Í pistli ætlar greiningardeild Íslandsbanka að þriðjung hagvaxtar sl. fimm ár megi rekja til ferðaþjónustu .
Í heild hefur störfum í hagkerfinu fjölgað um 10.300 á tímabilinu og eru 4.600 þeirra sem sinna þessum störfum starfandi í flutningum með flugi , á ferðaskrifstofum og í rekstri gisti- og veitingastaða .
Það má því , segir bankinn , rekja um 45% af fjölgun starfandi á tímabilinu til ferðaþjónustunnar .
Eru þá ótaldar tengdar greinar og hlutfallið sé eflaust vanmetið .
sbs@mbl.is 