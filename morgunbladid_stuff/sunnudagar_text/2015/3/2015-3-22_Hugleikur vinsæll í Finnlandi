Bækur Hugleiks Dagssonar hafa verið gefnar út ytra á síðustu átrum og skemmst er að minnast þess að breska blaðið The Sun hvatti til þess að bækur hans yrðu bannaðar þegar fyrsta bókin kom út á ensku á sínum tíma .
Í Finnlandi er Hugleikur aftur á móti í miklum metum og bækur hans rata gjarnan inn á metsölulista .
Hugleikur segist hafa farið tíu sinnum ef ekki oftar út til Finnlands á síðustu árum , " fór fjórum sinnum á síðasta ári og hef farið árlega frá því bækurnar fóru að koma út sem var 2006 að mig minnir .
Þetta eru metsölubækur í Finnlandi , ég er alltaf á einhverjum listum og er reglulega fenginn til að koma í viðtöl og til að árita " , segir Hugleikur , en eftir að Ari Eldjárn " smitaði hann af uppistandi " , eins og hann orðaði það , hefur hann líka farið út til að skemmta .
" Það orsakaðist þannig að við Ari fórum saman í standup og höfum farið þrisvar til Finnlands saman að vera með standup , tvisvar á standup-hátíðir og svo fórum við einu sinni standup-túr saman .
" Hvað valdi því að hann sé svo vinsæll í Finnlandi segir Hugleikur það augljóst , Finnar séu með svo góðan smekk .
" Þeir eru mjög hrifnir af þessum myrka húmor og eiginlega með kaldhæðnari húmor en Íslendingar .
" Fimm bækur Hugleiks hafa komið út í Finnlandi og síðan bækur í Popular hits-röðinni og úr Bestsellers-röðinni og Garðarshólmi , myndasagan úr Símaskránni , alls tíu bækur , " allt gefið út á finnsku og það er mjög skemmtilegt að sjá hvernig þeir orða þessa brandara , " segir Hugleikur .
