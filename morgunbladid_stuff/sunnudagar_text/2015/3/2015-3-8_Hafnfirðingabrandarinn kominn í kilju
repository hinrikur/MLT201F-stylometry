Hafnfirðingabrandarinn , unglingabók eftir Bryndísi Björgvinsdóttur , sópaði að sér verðlaunum , hreppti Fjöruverðlaunin og Íslensku bókmenntaverðlaunin fyrir bestu barna- og unglingabók ársins 2014 .
Söguhetja bókarinnar er Klara , sem býr í Hafnarfirði og þarf að dvelja tvær vikur hjá ömmu sinni á meðan foreldrarnir eru í sólarlandaferð .
Vikurnar tvær verða heldur en ekki ævintýraríkar , en inn í frásögnina blandast sögur af furðufuglum úr ætt Klöru , ástarraunir , einelti , þráhyggjuhegðun og fordómar svo fátt eitt sé talið .
