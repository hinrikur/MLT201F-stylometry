Eyjafjarðarsveit hefur auglýst lóðir á tilboðsverði við Hrafnagil .
Um er að ræða lóðir fyrir bæði raðhús og einbýlishús við Bakkatröð , steinsnar norðan grunnskólans .
Fáeinar lóðir hafa verið seldar .
Eitt hús stendur þegar við Bakkatröð og búið að taka grunn að þremur öðrum .
Íbúar í Eyjafjarðarsveit eru liðlega 1000 , á bújörðum í dreifbýli og í þéttbýlinu við Hrafnagil , þar sem eru nú nokkrir tugir íbúðarhúsa .
" Skipulagið hefur verið tilbúið í nokkur ár , gatnagerð er nærri lokið og við ákváðum að lækka gatnagerðargjöldin um 20% í von um að auka áhuga fólks á að koma hingað , " segir Karl Frímannsson sveitarstjóri við Morgunblaðið .
Hrafnagil er 12 km frá Akureyri .
Á Hrafnagili er grunnskóli , leikskóli , tónlistarskóli , íþróttahús og sundlaug .
" Hér er rólegt og gott en kostir þéttbýlis teygja sig hingað .
Það er stutt til Akureyrar , þangað fer fólk til að versla og sækir ýmsa þjónustu og greiðfært er allt árið .
" 