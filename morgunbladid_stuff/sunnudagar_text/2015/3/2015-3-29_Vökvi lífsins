Dansverkið Vatnið eftir Nicholas Fishleigh , Þóru Rós Guðbjartsdóttur og Leif Eiríksson verður frumsýnt í Tjarnarbíói í dag , laugardag , klukkan 20 .
Í tilkynningu segir að verkið sé innblásið af vatni í ólíkum birtingarmyndum og að það sameini dans , tónlist , vídeólist og ljóðlist .
Þá segir að um mikið sjónarspil sé að ræða sem dragi áhorfandann inn í heim vatnsins og leyfir honum að túlka það á sinn eigin hátt og finna þannig sína tengingu við vatnið .
71% af flatarmáli jarðar er þakið vatni .
Meira en helmingur af mannslíkamanum er vatn .
Þá segir einnig að dansverkið sé tilraun til að skilja það , og í leiðinni okkur sjálf , og að uppgötva nýja nánd við vökva lífsins .
