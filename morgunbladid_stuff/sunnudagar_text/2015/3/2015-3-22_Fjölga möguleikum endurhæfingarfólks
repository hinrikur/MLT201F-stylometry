Virk starfsendurhæfingarsjóður hefur ýtt úr vör kynningarherferð til að kynna hlutverk og þjónustu á vegum Virk og til að fjölga möguleikum þeirra sem lokið hafa starfsendurhæfingu til þátttöku í atvinnulífinu .
Herferðinni er , segir í tilkynningu , meðal annars beint að fulltrúum atvinnulífsins og undirstrikar hversu verðmætt það fólk er sem hefur lokið starfsendurhæfingu .
" Einstaklingar sem vegna veikinda eða slysa hafa þurft að breyta lífi sínu , þar sem lífið snýst jafnvel á hvolf á einni svipstundu .
Einstaklingar sem hafa tekist á við mikið mótlæti en sýnt skýran baráttuvilja með því að fara í gegnum starfsendurhæfingu , " segir í tilkynningu .
Bætt er við að til þessa alls þurfi þó styrk sem Virk veiti .
Þetta komi sér vel fyrir atvinnulífið auk heldur sem fólk sem hefur sigrast á erfiðleikum hafi almennt víða sýn á lífið sem nýtist alls staðar .
sbs@mbl.is 