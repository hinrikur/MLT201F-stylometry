Á rúmlega einu ári hefur kaupmáttur launa aukist umtalsvert og verðbólga hrapað niður í sögulegar lægðir .
Þetta segir í tilkynningu frá Samtökum atvinnulífsins .
Þar er tilgreint að þetta sé í samræmi við það sem stefnt var að með undirritun kjarasamninga í desember 2013 .
Árangurinn sé framar vonum .
Kaupmáttur launa hafi aukist um 5,7% á síðasta ári sem sé mesta hækkun á einu ári frá 1998 .
Ársverðbólga í fyrra hafi verið 0,8% .
" Með hóflegum launahækkunum og hagstæðum ytri skilyrðum hafa fyrirtæki almennt getað haldið verðlagi stöðugu og því hefur fólk haft úr meiru að spila , " segir SA .
Það er mat samtakanna að heimilin í landinu hafi mjög notið hinnar hagfelldu þróunar .
– Kaupmáttur einstaklings með meðaltekjur hafi aukist um 225 þúsund krónur eftir skatt á árinu 2013 eða um 19 þúsund krónur á mánuði .
Kaupmáttur hjóna með meðaltekjur jókst um 450 þúsund krónur sem samsvarar rúmlega þriggja mánaða matarútgjöldum meðalheimilis .
sbs@mbl.is 