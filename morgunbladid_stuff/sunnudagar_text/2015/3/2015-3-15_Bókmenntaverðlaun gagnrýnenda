Samtök bandarískra bókmenntagagnrýnenda veita sérstök bókmenntaverðlaun ár hvert og hafa gert í fjörutíu ár eða þar um bil .
Verðlaunin , sem talin eru með helstu bókmenntaverðlaunum vestan hafs , eru jafnan kynnt í upphafi hvers árs , missnemma reyndar .
Í vikunni voru kynnt bókmenntaverðlaun samtakanna fyrir bækur sem komu út árið 2014 , en verðlaunaflokkarnir eru átta , aukinheldur sem valinn er gagnrýnandi ársins og veitt viðurkenning fyrir starf að kynningu og umfjöllun bóka .
Verðlaun fyrir bestu skáldsöguna hlaut Marilynne Robinson fyrir Lila .
Besta fræðibók eða bók almenns eðlis var valin The Problem of Slavery in the Age of Emancipation eftir David Brion Davis .
Bók teiknarans Roz Chast , Can ' t We Talk About Something More Pleasant ? , fékk verðlaun sem besta sjálfsævisagan , en besta ævisagan var valin Tennessee Williams : Mad Pilgrimage of the Flesh eftir John Lahr .
Ljóðabók ársins er Citizen : An American Lyric eftir Claudia Rankine .
Besta gagnrýnin er The Essential Ellen Willis sem geymir verk tónlistargagnrýnandans Ellen Willis , Nona Willis Aronowitz ritstýrði .
John Leonard-verðlaunin fyrir bestu fyrstu bók fékk Phil Klay fyrir smásagnasafnið Redeployment , Ivan Sandrof-verðlaunin fyrir ævistarf í bókmenntum fékk Toni Morrison og Nona Balakian-viðurkenninguna fyrir gagnrýni fékk Alexandra Schwartz sem er bókmenntagagnrýnandi New Yorker .
