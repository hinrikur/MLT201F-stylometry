Um miðjan 10. áratuginn dreymdi mörg íslensk börn og unglinga um að eigast Sega Mega Drive-leikjatölvu .
Hún var fallegur og heillandi gripur , svartur með rauðum tökkum til að slökkva á eða endurræsa tölvuna .
Japis seldi hana á heilar 10.990 krónur árið 1995 og gefur það ágætisvísbendingu um hvernig íslenska krónan hefur þróast síðan þá , enda kosta nýjar leikjatölvur í dag um það bil átta sinnum meira .
Í gegnum Sega-tölvuna , eins og hún var iðulega kölluð , eignaðist fólk kæra félaga á borð við Sonic the Hedgehog , og sumir stálust jafnvel til að spila slagsmálaleikinn alræmda Mortal Kombat , eitt , tvö eða þrjú .
Mikil framþróun hefur auðvitað átt sér stað síðan Sega-tölvan kom til Íslands og nýjustu leikjatölvurnar eru bókstaflega óendanlega mikið öflugri en þessir gömlu jálkar Sega-tölvan og Nintendo-tölvan .
Því verður þó ekki neitað að þessar tölvur höfðu umtalsverðan sjarma enda var þetta í árdaga leikjatölvunnar og ekki búið að fastsetja allar reglur og átta sig fullkomlega á því hvað neytendur nákvæmlega vildu .
