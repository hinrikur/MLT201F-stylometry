Auglýst hefur verið eftir umsóknum í nýjan Uppbyggingarsjóð Austurlands .
Tilgangur sjóðsins er að styrkja menningar- og nýsköpunarverkefni og önnur verkefni á Austurlandi .
Uppbyggingarsjóður Austurlands er samkeppnissjóður sem tekur við af menningar- og vaxtarsamningum Austurlands .
Sjóðurinn hefur það hlutverk að styrkja menningar- og nýsköpunarverkefni , auk annarra verkefna sem falla að sóknaráætlun frá árinu 2013 en fram skal tekið að unnið er að nýrri sóknaráætlun landshlutans á grunni samnings sem atvinnu- og nýsköpunarráðuneyti , mennta- og menningarmálaráðuneyti og Samband sveitarfélaga á Austurlandi undirrituðu í febrúar árið 2015 og mun gilda til 2019 .
Á árinu 2015 verður hins vegar stuðst við sóknaráætlun frá 2013 .
60 milljónum úthlutað Í ár verður úthlutað tæpum 60 milljónum króna og við úthlutun tekur sjóðurinn mið af trúverðugleika umsóknar , vaxtarmöguleika verkefnisins , mögulegrar atvinnuuppbyggingar , hvort verkefnið stuðli að vexti mannauðs á Austurlandi og sem fyrr segir að verkefnið stuðli að framkvæmd sóknaráætlunar og ýti undir samstarf innan Austurlands .
Signý Ormarsdóttir er verkefnastjóri Uppbyggingarsjóðsins .
Hún segir í tilkynningu það gleðiefni að samið sé til fimm ára en síðast var samið til eins árs sem skapaði óvissu fyrir styrkþega .
Sjóðurinn mun að jafnaði ekki styrkja meira en 50% af heildarkostnaði verkefna .
Auglýst verður opinberlega , minnst einu sinni á ári , eftir umsóknum .
Stofnanir , opinber hlutafélög og samtök í meirihlutaeigu ríkis eða sveitarfélaga skulu að jafnaði ekki vera leiðandi aðili í verkefnum styrktum af uppbyggingarsjóði landshlutans .
Fyrr í vikunni var auglýst eftir umsóknum fyrir árið 2015 og er umsóknarfrestur til 12. apríl .
Boðið verður upp á vinnustofu þar sem hægt verður að fá aðstoð við gerð umsókna í starfstöð Austurbrúar á Egilsstöðum þriðjudaginn 31. mars kl. 15-17 .
