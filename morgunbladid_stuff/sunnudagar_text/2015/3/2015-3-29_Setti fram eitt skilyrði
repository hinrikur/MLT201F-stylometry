Kvikmyndin Fúsi eftir Dag Kára Pétursson var frumsýnd í vikunni en stjarna myndarinnar er Gunnar Jónsson , jafnan kallaður Gussi og hefur myndin hlotið mikið lof .
Haustið 2012 birtist viðtal í Sunnudagsblaði Morgunblaðsins við Gussa , einmitt í tilefni þess að hann hafði verið valinn í hlutverkið en Gussi setti fram þá óvenjulega skilyrði að hann gæfi ekki viðtalið nema hann fengi að sitja nakinn fyrir .
Hann sagði að með því væri hann að láta tveggja ára gamlan draum rætast .
" Ég ákvað fyrir um tveimur árum að einn daginn myndi ég endurgera forsíðumyndatökuna sem Ásdís Rán var í fyrir Playboy , " sagði Gussi og útskýrði nánar : " Mér þykir gaman að pota og stríða svolítið því tilveran er stundum of ferköntuð fyrir minn smekk .
Ég kom held ég í þetta líf til þess að hrista upp í óþarfa hefðum og gildum .
Ég vil hleypa gleði og kátínu inn í líf fólks og leyfa því að lyfta brúninni .
En ég fór einu sinni til Bíbí miðils og hún sagði við mig að ég hefði áru sem sýndi að ég hefði svolitla þörf til að stugga við hinum .
" Árni Sæberg myndaði Gussa í Nauthólsvíkinni og myndatakan vakti mikla athygli og greinilegt var að Gussa tók ætlunarverk sitt ; Að pota og stríða .
julia@mbl.is 