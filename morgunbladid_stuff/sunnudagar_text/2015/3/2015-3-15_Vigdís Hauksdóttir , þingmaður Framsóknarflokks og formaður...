Vigdís Hauksdóttir , þingmaður Framsóknarflokks og formaður fjárlaganefndar , hefur verið dugleg að birta ljósmyndir úr hversdagslífinu á Instragram og virðist samkvæmt þeim myndum ekki láta veðrið á sig fá .
Í gær birti fyrrverandi blómaskreytirinn mynd af tugum rósavanda .
" Kom við á blómamarkaðnum á leiðinni heim – í vonda veðrinu með vor í hjarta , " skrifaði Vigdís og bætti við broskalli .
Baráttukonan Hildur Lilliendahl velti vöngum yfir sjónvarpsauglýsingu á Facebook í vikunni : " Hérna , þið femínistar , ( nei , ég nenni ekki að tala við leiðinlega tuðandi stráka , sorrí ) er ekki þessi SjónvarpSímansauglýsing um Jónu sem gerir allt fyrir alla með bros á vör ekki eitthvað vafasöm ? " skrifaði Hildur og bætti síðar við : " Mér finnst vafasamt að glorifæja of mikla fórnfýsi .
" Þorsteinn Guðmundsson er alltaf meinfyndinn á Twitter og skrifaði í gær í tilefni aðalfréttar dagsins : " Æ , já , meðan ég man .
Ég skrapp til Brussel og skráði okkur úr Eurovision .
Bara svo þið vitið það .
" Hann sló í gegn með þessari færslu sinni , á annað hundrað manns líkuðu við færslu hans .
Annars ætlar ljósmyndum af veðrinu sem settar eru á Snapchat og Instragram aldrei að linna .
Baggalúturinn og textasmiðurinn Bragi Valdimar Skúlason skrifaði á Twitter : " Þeir sem ná áhugaverðum snapptjattmyndum af veðrinu mættu gjarnan senda mér þær allar með sniðugum fyrirsögnum á bragivaldimar .
hættiðþessu " 