Kínverskt sprotafyrirtæki í Hong Kong stendur nú í ströngu við að kanna hvort hægt sé að nýta fósturvísa í sjálflýsandi fiskum til þess að bæta öryggi í matvælaiðnaði .
Fyrirtækið , Vitargent , þróar nú tækni með því að nota fósturvísa í medaka-fiskum og zebra-fiskum en í þeim kviknar skærgrænt ljós í návist eiturefni .
Tæknin sem Vitargent notast við með fósturvísunum getur upplýst um yfir 1.000 skaðleg eiturefni á borð við BPA , sem finnst í plasti og DDT , efni sem hefur verið bannað t.d. í Bandaríkjunum .
Venjulegar prófanir á matvælum greina aðeins um 5-10 skaðleg efni í einni prófun á matvöru .
Stofnandi og framkvæmdastjóri Vitargent , Eric Chen , sagði í samtali við South China Morning Post að fiskarnir sem um ræðir hefðu DNA sem svipaði til DNA í mannskepnunni , því eru fiskarnir næmir fyrir sömu eiturefnum .
Fyrirtækið vonast til þess að geta hjálpað Kína að tryggja betra öryggi í matvælaeftirliti en upp hafa komið nokkur atvik að undanförnu þar sem hneykslismál er varða mengun hafa valdið usla .
