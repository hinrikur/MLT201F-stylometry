Best er að gera kökuna með dags fyrirvara því hún þarf að kólna yfir nótt í ofninum .
1 kaka fyrir 10-12 200 g gróft hafrakex eða speltkex með lágu sykurinnihaldi 50 g múslí ( án viðbætts sykurs ) 2 ½ msk .
kókosolía 5 msk .
hreinn appelsínusafi Botn Setjið kexið og múslíið í matvinnsluvél og malið alveg þangað til það er orðið að dufti .
Einnig má setja kexið í poka og fara með kökukefli yfir .
Setjið mulninginn í skál .
Dreypið kókosolíunni og appelsínusafanum yfir með teskeið .
Hrærið vel .
Gætið þess að mulningurinn sé " rakur " , þ.e. að hægt sé að klípa mulninginn saman án þess að hann sé blautur eða grautarkenndur .
Bætið meiri appelsínusafa við ef þið teljið þurfa .
Klæðið 26 cm bökunarform með lausum botni með bökunarpappír , þannig að hann nái upp á brún .
Setjið mulninginn í botninn og þrýstið honum vel niður með fingrunum .
Gott er að leggja plastfilmu ofan á svo að mulningurinn festist ekki á höndunum .
Bakið við 150°C í 20 mínútur .
Fylling 500 g Philadelphia Light ( rjómaostur en ekki smurostur ) 250 g hreint skyr 3 stór egg 3 msk .
hlynsíróp 2 tsk .
vanilludropar ( úr heilsubúð ) 200 ml bláberjasulta án viðbætts sykurs + 3 msk að auki ( má nota hindberja- eða jarðarberjasultu í staðinn fyrir bláberjasultu ) 200 g grísk jógúrt Setjið í hrærivélarskál ( einnig má nota handhrærivél ) rjómaost , skyr , hlynsíróp og vanilludropa .
Hrærið í 10 sekúndur eða þangað til fyllingin er flauelskennd og mjúk .
Bætið 3 msk .
af bláberjasultu út í og hrærið með skeið í um 5 sekúndur .
Gætið þess sérstaklega að hræra ekki of mikið svo kakan verði ekki fjólublá .
Takið botninn úr ofninum , kælið í um 10 mínútur og hellið fyllingunni svo út í .
Bakið við 150°C í 40-45 mínútur .
Það getur verið að þurfi að baka hana skemur ( fer eftir ofni ) .
Potið varlega í miðju kökunnar , ef hún virkar ekki þétt , þá þarf að baka hana lengur .
Hún ætti að vera svolítið mjúk í miðjunni en ekki hlaupkennd .
Ef hún er hlaupkennd , bakið hana þá í 10 mínútur í viðbót .
Kakan stífnar svo þegar hún kólnar .
Ef þið þurfið að baka hana lengur en 55 mínútur eða ef hún er farin að dökkna um of eftir 40 mínútur ) , setjið þá álpappír yfir kökuna .
Athugið að kakan getur verið dyntótt með tíma því ég þurfti einu sinni að baka hana í 1,5 tíma en yfirleitt nægja 50 mínútur .
Slökkvið á ofninum og leyfið ostakökunni að kólna alveg inni í honum ( gjarnan yfir nótt ) .
Þegar ostakakan er orðin köld , dreifið þá jógúrtinni yfir og leyfið kökunni að standa í allt að 2 tíma ef það er mögulegt .
Því næst skal setja afganginn af bláberjasultunni ofan á .
Smyrjið varlega svo að jógúrt og sulta blandist ekki saman .
( Ástæðan fyrir því að gott er að láta jógúrtina stífna ofan á kökunni í dálítinn tíma ) .
