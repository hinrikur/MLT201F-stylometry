Mamma , pabbi , barn heitir glæpasaga eftir Carin Gerhardsen sem JPV gaf út í vikunni .
Bókin segir frá lögregluforingjanum Conny Sjöberg á Hammarby-lögreglustöðinni í suðurhluta Stokkhólms , en tvö mál hafna samtímis á borði Sjöbergs , annars vegar finnst lík af sextán ára stúlku á salerni um borð í Finnlandsferjunni og hinsvegar finnst smábarn nær króknað úr kulda í runna skammt frá líki móður sinnar .
Carin Gerhardsen starfaði sem stærðfræðingur þegar hún sló í gegn með Piparkökuhúsinu , fyrstu skáldsögunni í bókaröðinni um starfið á Hamarby-stöðinni , sem kom út á íslensku á síðasta ári .
