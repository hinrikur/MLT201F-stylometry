Gengið hefur verið frá ráðningu fimm sviðsstjóra hjá Reykjanesbæ auk hafnarstjóra .
Alls bárust 73 umsóknir .
Hlutverk nýrra sviðsstjóra Reykjanebæjar er , að því er fram kemur í tilkynningu , að leiða svið bæjarins og vinna með bæjarstjóra og kjörnum fulltrúum að úrbótum og breytingum í starfseminni , flýta afgreiðslu mála og bæta vinnubrögð .
Tveir fyrrverandi framkvæmdastjórar verða í sviðsstjórahópnum og einn til viðbótar sem hefur sinnt stöðunni tímabundið .
Í öðrum tilvikum koma nýir stjórnendur til starfa .
Hera Ósk Einarsdóttir verður sviðsstjóri velferðarsviðs Hún var um árabil í sambærilegri stöðu í Vestmannaeyjum en hefur starfað hjá Reykjanesbæ frá 2006 .
Síðustu mánuði hefur Hera verið staðgengill framkvæmdastjóra fjölskyldu- og félagssviðs .
Helgi Arason , síðast skólastjóri í Hvaleyrarskóla , mun stýra fræðslusviði og Guðlaugur Helgi Sigurjónsson sviðsstjóri umhverfissviðinu .
Ásbjörn Jónsson hæstaréttarlögmaður verður yfir nýju stjórnsýslusviði og Þórey I. Guðmundsdóttir verður hæstráðandi í fjármálum .
Loks ber að nefna Halldór Karl Hermannsson hafnarstjóra .
Hann hefur starfað hjá Reykjanesbæ sl. þrjú ár en starfaði áður hjá Bláskógabyggð og Vesturbyggð .
Nýtt skipurit Reykjanesbæjar tekur gildi 1. júní næstkomandi .
sbs@mbl.is 