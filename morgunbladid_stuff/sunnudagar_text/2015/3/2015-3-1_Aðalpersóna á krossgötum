Hvenær byrjaðirðu að syngja og leika ? Ég byrjaði svona aðeins að raula í 10. bekk en þetta byrjaði svona af einhverri alvöru í nemó-söngleiknum Með allt á hreinu sem var settur upp í fyrra en á undan því hafði ég aldrei leikið neitt .
Fótbolti eða dans ? Satt best að segja er ég meiri fótbolastrákur .
Fótbolti hefur fylgt mér alla mína ævi en dans er nefnilega frekar nýtt áhugamál fyrir mér þar sem ég hafði ekkert dansað fyrr en núna í ár .
Er Tony Manero fyrirmynd þín í lífinu eða gætuð þið ekki verið meira ólíkir ? Ég myndi nú seint líta á hann Tony sem fyrirmynd , þó að vissulega sé hægt að tileinka sér margt í hegðun hans og framkomu .
Það er nefnilega oftast sem svona aðalpersónur eru á krossgötum í lífinu og eru þar með rosa sveiflukenndar .
Myndirðu fara út á lífið í hvítum jakkafötum ? Ég hugsa nú að hvít jakkaföt séu liðin tíð .
En tískan gengur víst í hringi svo ég afskrifa ekkert ! Hvað er svona gott við að stunda nám við Verzlunarskóla Íslands ? Verzló er rosalega góður grunnur fyrir lífið , hvort sem það er í listum , félagslífi eða námi .
Þetta er einhvern veginn bara pakkadíll sem ég myndi eindregið mæla með fyrir alla .
Ertu búinn að ákveða hvað þú ætlar að gera eftir stúdentspróf ? Framtíðin verður bara að fá að leiða það í ljós en ég vona að það tengist söng eða leiklist .
