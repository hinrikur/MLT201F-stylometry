HBS er heiti á nýju snjallforriti sem ætlað er að gjörbylta aðgengi lánþega að Hljóðbókasafni Íslands .
Með snjallforritinu , sem nálgast má án endurgjalds fyrir Android snjalltæki í Play Store , má nálgast allan bókakost Hljóðbókasafns Íslands á fljótlegan og þægilegan hátt í gegnum Android-snjallsíma .
Margir lánþegar safnsins eru lesblindir nemendur og geta þeir nú nýtt sér þessa nýjung til að nýta tímann betur , hvort heldur sem er í skólanum , í strætó eða á kaffihúsi , enda er þráðlaust net víða í boði auk þess farsímanet verða sífellt betri .
Aðgengi fyrir blinda og sjónskerta er einnig sérlega gott og virkar HBS-snjallforritið vel með íslenskum talgervilsröddum sem eru aðgengilegar í gegnum Android-síma .
Snjallforritið er samstarfsverkefni sem Hljóðbókasafn Íslands og Tæknivörur , sem er umboðsaðili Samsung Mobile á Íslandi standa fyrir .
Hugbúnaðarfyrirtækið Stokkur Software hefur veg og vanda af hönnun og forritun snjallforritsins en öll forritun bakendakerfis var í höndum Prógramm ehf. HBS-appið er fáanlegt án endurgjalds fyrir Android á Play Store .
