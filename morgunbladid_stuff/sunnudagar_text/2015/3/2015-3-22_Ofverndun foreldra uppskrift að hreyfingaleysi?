Ofverndun foreldra í garð barna sinna getur orðið til þess að barnið hreyfi sig minna og stundi síður hvers kyns íþróttir .
Þetta kemur fram í apríl-útgáfu Preventive Medicine í Bandaríkjunum .
Rannsóknin var unnin frá árinu 2002-2007 í Queen ' s-háskólanum í Ontario í Bandaríkjunum og voru 724 foreldrar skoðaðir sem áttu börn á aldrinum 7-12 ára , voru frumburðir þeirra og fædd í Bandaríkjunum og Kanada .
Rannsóknin sýndi fram á það að börn sem áttu foreldra sem voru mikið innvinkaðir í líf þeirra , bæði í námi , félagslífi og íþróttum , voru líklegri til þess að eyða minni tíma utandyra .
Börnin hjóluðu eða gengu síður í skólann , enda foreldrar til staðar sem gátu skutlað þeim .
Börnin heimsóttu síður vini sína og eyddu síður tíma á leikvöllum í nágrenninu miðað við þau börn sem áttu foreldra sem voru síður innvinklaðir í líf barna sinna .
Um 64% barnanna í rannsókninni vildu helst leika sér í garðinum heima við eftir skóla , að minnsta kosti þrisvar í viku .
Aðeins 12% léku sér úti á götu og nokkrir áhættuseggir eitthvað frá heimilinu .
Um fjórðungur hjólaði eða gekk í skólann eða í heimsókn til vinar og aðeins færri léku sér á leiksvæðum í grenndinni .
Þátttaka í hvers kyns íþróttum eftir skólatíma var um 26% .
Ofverndun barna eða " hyperparenting " hefur góða meiningu og hugsun slíkra foreldra er iðulega sú að börnin fái óskipta athygli foreldra sinna og eyði meiri tíma með þeim .
En að mati rannsakenda sýnir rannsóknin fram á að slík uppeldisleið geti haft þveröfug og fremur neikvæð áhrif á heilsu barna .
