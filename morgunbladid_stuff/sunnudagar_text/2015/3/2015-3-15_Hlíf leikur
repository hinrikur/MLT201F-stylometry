" Hugvekja í tali og tónum " er yfirskrift tónleika Hlífar Sigurjónsdóttur fiðluleikara í Listasafni Sigurjóns Ólafssonar á morgun , sunnudag , klukkan 15 .
Eru þeir haldnir í tilefni sýningarinnar í safninu á teikningum danska myndlistarmannsins Johannes Larsens en hann vann að þeim hér á landi sumrin 1927 og 1930 .
Undirtitill tónleika Hlífar er " Um menningarleg og tilfinningaleg tengsl Íslands og Danmerkur frá sjónarhóli fiðluleikara og listamannsdóttur " .
Hún mun frumflytja í Reykjavík tvö einleiksverk , " Bel Canto " frá 2004 , eftir danska tónskáldið Poul Ruders , og " Að heiman " eftir Rúnu Ingimundar , samið 2012 .
