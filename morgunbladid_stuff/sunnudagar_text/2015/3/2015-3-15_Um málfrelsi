Viðburðaröð PEN á Íslandi um málfrelsi og bókmenntir hefst í dag , laugardag , kl. 15 í Borgarbókasafni , Grófinni .
Yfirskrift þessara opnu funda er málfrelsi og bókmenntir .
Sjón segir frá starfsemi PEN á Íslandi og PEN International .
Halldór Guðmundsson skoðar tengsl íslenskra rithöfunda við PEN á millistríðsárunum og segir frá Argentínuferð Halldórs Laxness á heimsþing PEN , Tómas R. Einarsson segir sögu af ljóðskáldinu Pablo Neruda á sama þingi , og þá mun Einar Kárason segja frá ferð sinni til Kirgisistan á heimsþing PEN í fyrra .
