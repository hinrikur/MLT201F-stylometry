Á morgun , sunnudag , kemur Hanna Dóra Sturludóttir messósópransöngkona fram á ljóðatónleikum í Hannesarholti , en Gerrit Schuil leikur undir á píanó .
Á efnisskrá tónleikanna , sem hefjast klukkan 16 og standa í klukkutíma , eru söngljóð eftir Gustav Mahler , þar á meðal lög úr Rückert-ljóðunum svonefndu og lagaflokkinum Des Knaben Wunderhorn .
Tónleikunum lýkur síðan á því að Hanna Dóra og Gerrit flytja Söngva förumanns , Lieder eines fahrenden Gesellen , í heild sinni en um er að ræða fimm söngva sem Mahler samdi við eigin ljóð .
Listamennirnir munu einnig kynna tónskáld og söngva dagsins með nokkrum orðum .
