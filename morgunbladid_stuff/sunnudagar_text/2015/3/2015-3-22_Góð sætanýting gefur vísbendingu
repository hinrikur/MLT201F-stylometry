Líklegt er að áfram muni draga úr árstíðasveiflum í íslenskri ferðaþjónustu .
Greiningardeild Íslandsbanka segir þetta í pistli í vikunni og byggir þetta meðal annars á dögunum frá Ísavia , sem á og rekur flugvelli landsins .
Samkvæmt tölum félagsins um úthlutuð stæði á Keflavíkurflugvelli frá í byrjun apríl næstkomandi fram í október hafi 23 flugfélög fengið úthlutað stæðum á vellinum .
Megi út frá því gera ráð fyrir 23% fjölgun ferðamanna í ár , miðað við það síðasta .
Vorið verður gott Íslandsbanki segir að ef sætanýting í vélum íslensku flugfélaganna haldist jafn góð og verið hefur að undanförnu megi gera ráð fyrir að vorið , sem nú er að ganga í garð , verði góður ferðamannatími .
Sé í samhenginu vert að benda á að sætanýting í maí á síðasta ári , þegar verkföll starfsmanna Icelandair stóðu sem hæst , hafi verið léleg .
Icelandair er sem fyrr umsvifamest flugfélaga á Keflavíkurflugvelli .
Hlutdeild þess fer þó minnkandi , segir Íslandsbanki .
Hlutdeild sú lýsi þó ekki endilega stöðunni í heild , því um helmingur farþega þess fari um landið án þess að hafa viðdvöl hér .
Næst á eftir Icelendair í umsvifum sé WOW sem hafi fengið úthlutað 37% fleiri stæðum í sumar miðað við fyrra ár .
Delta og easyJet sækja í sig veðrið WOW er nú að hefja flug til Bandaríkjanna en nýjar flugleiðir þangað skýra að nokkru hve stæðum þeim sem félagið fær úthlutað er fjölgað mikið .
Komi WOW til með að vera í beinni samkeppni við Icelandair á flugleiðunum til Boston og Washington .
Á sama tíma er Delta að auka töluvert framboð sitt á ferðum milli Keflavíkurvallar og til New York .
Þá er breska flugfélagið easyJet að sækja í sig veðrið og er komið með 5% hlutdeild í Íslandsflugi og þá sérstaklega utan háannatíma .
Stærstur hluti ferða easyJet er inn á Bretlandsmarkað en engin þjóð sótti landið stífar en Bretar á síðasta ári , en þeir voru alls 19% af heildinni .
sbs@mbl.is 