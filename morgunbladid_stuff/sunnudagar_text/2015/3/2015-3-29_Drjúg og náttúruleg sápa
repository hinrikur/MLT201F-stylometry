Sápuna frá Dr. Bronner er hægt er að nota í hár , á líkama , hendur og í andlitið en einnig í uppvaskið og þvottavélina .
" Sápan þvær mjög vel , hvort sem um er að ræða léttan þvott eða suðuþvott þá er útkoman engu síðri en með öðru þvottaefni , " segir Ösp Viðarsdóttir , næringarþerapisti og starfsmaður verslunarinnar Mamma veit best en þar fást vörur Dr. Bronner meðal annars .
Fjölskyldufyrirtækið Dr. Bronner hefur búið til sápur í háa herrans tíð og er nú rekið af 4. og 5. kynslóð fjölskyldunnar .
Fjölskyldan heldur fast í upprunaleg gildi sín sem ganga út á það að vörur séu umhverfisvænar og náttúrulegar .
Sápan er bæði mild fyrir húðina og algjörlega umhverfisvæn .
Hún ertir ekki húðina og hentar því vel fyrir börn og fólk með húðvandamál .
Þegar sápan er notuð í þvott þarf ekki meira en um það bil 1-2 msk í fulla vél .
Gott er að miða við 1 msk fyrir léttari þvott og 2 msk fyrir óhreinni þvott , svo sem borðtuskur og rúmföt .
" Margir nota alltof mikið af þvottaefni .
Sápan frá Dr. Bronner er mjög drjúg og svo er auðvitað hægt að nota hana einnig í heimilisþrif , " segir Ösp .
gunnthorunn@mbl.is 