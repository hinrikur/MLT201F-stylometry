Skökku skýtur við að nauðsyn sé að innheimta viðbótartekjur af ferðamönnum og öðrum til að sinna viðhaldi og uppbyggingu ferðamannastaða , þegar skatttekjur af ferðaþjónustu hafa aldrei verið meiri .
Þetta segir í ályktun sem Ferðamálasamtök Hafnarfjarðar sendu frá sér í vikunni þar sem fyrirtætlunum iðnaðarráðherra um náttúrupassa er mótmælt .
Segir að tekjur af ferðamönnum muni aukast enn meira á næstu árum vegna hækkunar virðisaukaskatts , auk þess sem undanþágur ýmissa ferðaþjónustufyrirtækja í skattamálum verði felldar niður um næstu áramót .
Komugjöldin eru fær leið Hafnfirðingar segja þá kröfu vera eðlilega að ríkið láti lítinn hluta af þeim miklu skatttekjum sem ferðamenn skili , renna í uppbyggingu og viðhald í stað þess að bæta enn meiri álögum á ferðamenn sem koma til Íslands .
Með slíku skaðist samkeppnisstaða Íslands sem áfangastaður ferðamanna .
" Það hefur verið fjallað um að margar leiðir komi til greina og flestar þeirra eru mun skynsamlegri en frumvarp um náttúrupassa .
Þar má helst nefna komugjöld en sýnt hefur verið fram á að sú leið er fær .
Einnig má nefna bílastæðagjöld og salernisgjöld sem þykja mjög eðlileg í mörgum nágrannalöndum okkar , " segir stjórn Ferðamálasamtaka Hafnarfjarðar .
sbs@mbl.is 