Hin Alþjóðlega Barnakvikmyndahátíð verður haldin í þriðja sinn í Bíó Paradís , dagana 19.-29. mars .
Ýmsar vandaðar barna- og unglingamyndir víðs vegar að úr heiminum verða sýndar á hátíðinni sem flestar eru annars ekki teknar til sýninga á Íslandi .
" Tilgangurinn með Alþjóðlegu Barnakvikmyndahátíðinni er að efla kvikmyndalæsi barna á Íslandi , ásamt því að bjóða upp á fjölbreytta og alþjóðlega dagskrá fyrir börn og unglinga í Reykjavík , " segir Helga Bryndís Ernudóttir , framleiðandi hátíðarinnar .
Kvikmyndirnar á hátíðinni henta börnum frá þriggja ára aldri og upp úr en auk þess verða fjölbreyttir viðburðir á dagskrá .
" Fyrsta námskeiðið í leiklist fyrir kvikmyndir verður haldið í dag , laugardag , en það er leikstjóri opnunarmyndarinnar AntBoy , Ask Hasselbalch , Bragi Þór Hinriksson , leikstjóri Algjör Sveppi myndanna og Ólafur S.K .
Þorvaldz , leikari og leikstjóri , sem stýra námskeiðinu .
" Þá verður teiknimyndagerðarnámskeið haldið næstu helgi , 28. mars , sem Hilmar Sigurðsson og Gunnar Karlsson , teiknimyndagerðarmenn stýra .
Hægt er að ská sig á www.bioparadis.is .
Fleira verður á döfinni og má nálgast helstu upplýsingar á heimasíðunni .
Í ár er þema hátíðarinnar friður en hugtakið hefur ávallt verið áberandi í barnakvikmyndum .
Hér er kjörið tækifæri fyrir fjölskyldur að eiga notalega stund í skemmtilegri bíóferð utan skólatíma .
Verndari hátíðarinnar er frú Vigdís Finnbogadóttir .
