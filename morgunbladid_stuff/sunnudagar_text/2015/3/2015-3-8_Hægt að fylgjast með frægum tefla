Skákmaraþon fyrir neyðarsöfnun UNICEF og Fatimusjóðinn í þágu menntunar sýrlenskra flóttabarna heldur áfram laugardaginn 6. mars en Skákfélagið Hrókurinn stendur fyrir söfnuninni og mun Hrafn Jökulsson tefla við áskorendur frá klukkan 9 árdegis og fram til miðnættis .
Hver skák er 10 mínútur en í gærkvöldi tók forsetinn eina skák og fjöldi þingmanna og leikara meðal annarra hefur boðað komu sína og verður forvitnilegt að fylgjast með hvort einhverjir þeirra búa yfir óvæntum skákhæfileikum .
220.000 sýrlensk börn á skólaaldri búa í flóttamannabúðum í Jórdaníu og stór hluti þeirra getur ekki sótt skóla eða aðra menntun .
Hægt er að senda sms í símanúmerið 1900 til að gefa 1.490 kr. í söfnunina eða leggja frjálst framlag inn á reikning Fatimusjóðsins , 0512-04-250461 , kt. 680808-0580 .
