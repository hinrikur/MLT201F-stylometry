Þórarinn Eldjárn heldur á sunnudag klukkan 15 fyrirlestur í Listasafni Sigurjóns Ólafssonar á Laugarnesi í tengslum við sýninguna " Listamaður á söguslóðum " .
Á henni eru teikningar sem hinn snjalli danski myndlistarmaður Johannes Larsen teiknaði á slóðum Íslendingasagna sumrin 1927 og 1930 .
Erindi Þórarins nefnist " Þarfur arfur og hirðdrápur " .
Í tengslum við sýninguna á teikningum Larsens ætlar hann að lesa úr eigin verkum og spjalla um það sem hann og aðrir hafa ort og skrifað út frá íslenskum bókmennta- og sagnaarfi .
Meðal annars kemur hann inn á og fer með drápur sem hann flutti þjóðhöfðingjum Norðurlanda vegna nýrra þýðinga á Íslendingasögum sem út komu á síðasta ári .
