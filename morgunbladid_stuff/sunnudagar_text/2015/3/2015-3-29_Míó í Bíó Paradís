Fyrsti hluti fjölskylduleikritsins Elsku Míó minn verður fluttur í Bíó Paradís í dag , laugardag , klukkan 12 .
Þessi nýja uppfærsla á verki Astrid Lindgren verður síðan flutt í heild sinni um páskana af Útvarpsleikhúsinu á Rás 1 en verkið er í nýrri þýðingu Þórarins Eldjárns .
Á vef RÚV segir meðal annars að verkið sé um hugrekki og vináttu og að það sé það stærsta sem Útvarpsleikhúsið ráðist í á þessu leikári .
Tuttugu leikarar taka þátt í uppfærslunni og þar af átta börn .
Með aðalhlutverk fara Ágúst Beinteinn Árnason , Theodór Pálsson og Ingvar E. Sigurðsson .
Verkið er í leikstjórn Kolbrúnar Halldórsdóttur .
Leikritið verður flutt í þremur hlutum föstudaginn langa , páskadag og annan í páskum klukkan þrjú .
