Fyrir 3-4 1 dós soðnar / niðursoðnar kjúklingabaunir 1-2 stór hvítlauksrif 2 msk .
tahini ( sesammauk ) 1,5 msk .
sítrónusafi 1 tsk .
tamari-sósa smá klípa cayenne-pipar eða paprikukrydd 1/4 tsk , broddkúmen ( cumin ) 20 ml vatn eða sojamjólk 40 ml ólífuolía salt ( Himalaya- eða sjávarsalt ) eftir smekk svartur pipar eftir smekk Hellið öllu vatni af kjúklingabaununum og setjið þær í matvinnsluvél .
Maukið í um 10 sekúndur .
Afhýðið hvítlaukinn , saxið hann smátt / pressið hann og bætið honum út í ásamt tahini , sítrónusafa , tamari-sósu , cayenne-pipar og cumin .
Maukið allt saman í um 30 sekúndur eða skemur ef þið viljið grófari áferð .
Kryddið með meiri tamari-sósu og svörtum pipar .
Einnig má bæta aðeins við af tahini ef þið viljið meira bragð af því .
Á meðan vélin vinnur skuluð þið hella ólífuolíunni út í hummusinn í mjórri en stöðugri bunu .
Ef þið viljið hummusinn þynnri má bæta vatni eða sojamjólk út í .
Berið fram í skál og dreifið smá klípu af cayenne-pipar yfir .
Einnig er gott að setja 1 tsk .
af ólífuolíu yfir hummusinn ásamt kjúklingabaunum og kóríander ef þið viljið .
