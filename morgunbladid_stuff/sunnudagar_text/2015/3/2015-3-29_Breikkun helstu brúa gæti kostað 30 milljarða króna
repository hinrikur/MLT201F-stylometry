V egagerðin hyggst frá 2011 fram til 2022 verja , eins og samgönguáætlun gerir ráð fyrir , allt að 1,5 milljörðum króna til breikkunar einbreiðra brúa á þjóðvegunum .
Alls 684 slíkar eru á landinu öllu , en áherslan hefur einkum beinst að endurbótum eða breikkun brúa þar sem hámarkshraði er 90 km / klst. Alls 197 slíkar eru á landinu og í þeim framkvæmdum sem framundan eru verður sjónum einkum beint að þeim .
Þetta kom fram á Alþingi á dögunum í svari innanríkisráðherra við fyrirspurn Haraldar Einarssonar , þingmanns Framsóknarflokksins .
Aðstæður hafa breyst með ferðamönnum " Aðstæður hafa gjörbreyst með auknum ferðamannastraumi til landsins , " segir Haraldur .
" Við þurfum að skoða samgöngumál , svo sem þjóðvegakerfið og endurbætur á því , í nýju ljósi .
Ég hygg að mörgum erlendum ferðamönnum sem fara akandi um landið bregði við að koma að einbreiðri brú með ýmsum hraðahindrunum þegar þeir eru á annars beinum og greiðfærum vegi .
Úr þessu verður að bæta .
" Haraldur sagðist í samtali við Morgunblaðið vilja beita sér fyrir framgangi þessa máls á næstunni .
Hygðist þó doka við með að setja þunga í þá vinnu uns samgönguáætlun næstu ára yrði lögð fram á Alþingi nú á vormánuðum .
Tappi á þjóðveginum Að því er fram kemur í upplýsingum frá Vegagerðinni í svari innanríkisráðherra eru , af hinum 197 einbreiðu brúm á 90 km vegunum , 61 slík í Norðvesturkjördæmi , 57 í Norðvesturkjördæmi og 73 í Suðurkjördæminu , en Haraldur er fulltrúi þess á Alþingi .
" Einbreiðu brýrnar í Suðurkjördæmi eru margar í uppsveitum Árnes- og Rangárvallasýslu en einnig Austur-Skaftafellssýslu , eða alls 22 , " segir Haraldur .
Bendir einnig á að mörgum þykir til dæmis einbreiða brúin yfir Jökulsá á Sólheimasandi vera sem tappi á þjóðvegunum en þó sér í lagi þær brýr sem austar eru .
Lengi hafi til dæmis verið í deiglunni að byggja nýja brú yfir Hornafjarðarfljót en klárlega þurfi víðar að taka til hendi , svo sem á Austurlandi .
Í svari innanríkisráðherra segir að á síðustu áratugum hafi góður árangur náðst í fækkun einbreiðra brúa .
Verstu staðirnir á umferðarþyngstu vegunum hafi verið lagfærðir að mestu .
Margt sé þó ógert .
Séu nýir vegir lagðir eða eldri endurbyggðir séu brúarbætur oft því meðfylgjandi .
Og nú sé gert ráð fyrir 1,5 milljörðum kr. til brúarverkefna .
Umferðaröryggi á blaði Þær 197 brýr sem sjónum sé nú beint að séu alls um 9,5 km að lengd .
Kostnaður við að endurgera allar brýr af þeirri lengd og tvöfalda geti verið 30 milljarðar til viðbótar við önnur verkefni því jafnhliða .
Ekki sé þó lengur eins mikið um áberandi slysastaði við einbreiðar brýr enda hafi verið gert átak í að merkja brýrnar á áberandi hátt .
" Væntanlega mun þannig takast að ná umtalsverðum árangri í fækkun brúa með samþykkt nýrrar samgönguáætlunar 2015 – 2026 .
Í stefnumótun þeirrar áætlunar er umferðaröryggi efst á blaði og áhersla lögð á úrbætur við slysastaði , þar á meðal einbreiðar brýr , " segir í svari innanríkisráðherra .
