Undanfarna sunnudaga hefur KEX hostel , við Skúlagötu 28 , haldið svokallaða " Heimilislega sunnudaga " þar sem fjölskyldur og börn geta gert sér glaðan dag .
Þetta hefur vakið mikla lukku enda verður seint of mikið af viðburðum sem sérstaklega eru ætlaðir fjölskyldum .
Á sunnudaginn verður sérstakt Star Wars-þema þar sem allir krakkar fá Star Wars-hárgreiðslu , litasprey í hár eða Princess Leia-snúða .
Þeir sem eiga einhvers konar Star Wars-búning eru hvattir til að mæta í honum .
Þá verður einnig hægt að horfa saman á Star Wars-mynd í Gym & Tonic-salnum á hostelinu .
Fjörið hefst kl. 13.00 og eru allir velkomnir , enginn aðgangseyrir .
