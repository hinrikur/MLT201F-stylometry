Sameinuðu þjóðirnar samþykktu nýlega ályktun um mikilvægi landmælinga og alþjóðlegra landmælingakerfa .
Ályktunin var lögð fram af 52 ríkjum og var Ísland þar á meðal .
Í ályktun þessari er undirstrikað mikilvægi alþjóðasamvinnu á sviði landmælinga og fjarkönnunar við vöktun á loftslagsbreytingum og hamfarastjórnun .
Segir að auk þessa hafi mælingarnar víðtækt notagildi í samgöngum , landbúnaði og verklegum framkvæmdum .
Lögð er áhersla á opið óhindrað aðgengi að landmælingagögnum um allan heim .
Landmælingar Íslands bera , að því er fram kemur í tilkynningu , ábyrgð á alþjóðlegu samstarfi á sviði landmælinga hér á landi .
Stofnunin haldi úti landshnitakerfi og sameiginlegu hæðarkerfi fyrir allt Ísland .
Þessi kerfi leggi samfélaginu til áreiðanlegan grunn fyrir nákvæmar mælingar svo sem vegna framkvæmda og vöktunar náttúrunnar .
