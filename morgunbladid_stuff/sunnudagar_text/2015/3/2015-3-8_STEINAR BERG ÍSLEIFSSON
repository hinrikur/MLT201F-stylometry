Að ætla sér að velja uppáhaldsbók eða bækur getur kostað flækjustig .
Ég ákvað því að grípa það sem fyrst kom upp í hugann og næst var í tíma .
Hundrað ára einsemd eignaðist ég þegar hún kom út fyrir hartnær fjórum áratugum .
Þriðja lesning átti sér stað á síðasta ári og reyndist samskonar uppljómun og áður – og gott betur .
Viðkynningin við höfundinn varð líka til þess að önnur bók Gabríels Garcia Márques , Ástin á tímum kólerunnar , á sérstakan stað í mínu hjarta og hvert tækifæri sem gefist hefur notað til að ota henni að fólki – enda auðlesin og afbragsskemmtileg .
Fyrir tveimur áratugum varð guðdómleiki mér hugstæður og ég lagði á mig þá miklu lesningu sem Biblían er , orð fyrir orð , svo ég hefði bein kynni af öllu því sem þar stendur .
Skömmu síðar á ferðalagi um Bandaríkin gafst stund til að skoða sig um í bókabúð .
Þar varð á vegi mínum Farwell to God , eftir Charles Templeton .
Höfundurinn var náinn vinur og samferðamaður Billy Grahams á fimmta og sjötta áratug síðustu aldar .
Saman prédikuðu þeir fyrir tugi þúsunda , kvöld eftir kvöld , og Charles Templeton þótti jafnvel standa Billy Graham framar .
En leiðir skildi , því eftir að hafa menntað sig frekar og kafað í kristindóminn og trúfræði ágerðist efinn .
Í Farwell to God kveður hann guð sinn af hreinskilni og með söknuði .
Bókin hefur verið reglulegur fylginautur minn á náttborðinu í mörg ár og í vetur endurnýjaði ég þau nánu og góðu kynni .
