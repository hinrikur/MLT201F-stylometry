" Hingað kemur fólk af öllum stærðum og gerðum , ungir sem aldnir .
Það er að verða svo mikil vitundarvakning í sambandi við matvæli ; fólk vill fá að vita hvaðan þau koma og í raun hefur orðið sprenging í eftirspurn á mat beint frá býli og líka á lífrænum matvælum , " segir Dagmar Una Ólafsdóttir , einn þriggja eigenda verslunarinnar .
Í Fjallkonunni kvað við nýjan tón .
Slík verslun var ekki fyrir hendi á svæðinu en þörfin var greinileg : viðbrögðin betri en þær þorðu að vona og mikið að gera frá fyrsta degi .
" Viðtökurnar voru strax afar góðar og augljóst að fólk kunni að meta þægilegt andrúmsloft og persónulega þjónustu .
Hægt er að smakka flesta matvöru í versluninni áður en hún er keypt , viðskiptavinir tína vörurnar í gamlar eggjakörfur og fara síðan út með matvöruna í brúnum bréfpoka og vonandi þá þægilegu tilfinningu að vera í einhvers konar sátt við náttúruna , menn og dýr .
Í versluninni er líka uppruni allrar matvöru rekjanlegur .
Við leggjum áherslu lögð á hágæðavörur og þjónustu í anda slow food- lífsstílsins ; sanngirni og hollustu , " segir Dagmar .
Megináhersla er lögð á matvöru beint frá býli ; bæði frá heimavinnslu í héraðinu og víðar af landinu .
Nefna má salöt og grænmeti , hrossabjúgu , brodd , tvíreykt sauðakjöt , lambahakk og -gúllas , nautasteikur , -hakk og -borgara , kryddpylsur úr Þykkvabænum , reyktar gæsabringur , anda- og landnámshænuegg , hveiti og bygg , repjuolíu , berjasaft , hunang , síróp og jurtate .
Elín Una Jónsdóttir og Sigrún Óskarsdóttur stofnuðu fyrirtækið og komu versluninni á fót sumarið 2013 .
" Elín Una gekk með barn , var kyrrsett á meðgöngu og þá fór hausinn á henni á fullt ! Hugmyndin varð til , hún hafði samband við Sigrúnu mágkonu sína og þær fóru af stað , " segir Dagmar Una sem kom inn í fyrirtækið skömmu fyrir síðustu jól .
" Ég rek jógastöð hér á Selfossi , hef alltaf haft áhuga á hollu mataræði og heilsu yfir höfuð , verslaði mikið í búðinni og við urðum ágætis vinkonur .
Það endaði með því að ég kom til liðs við þær .
" Á sumrin er grænmetismarkaður í Fjallkonunni þar sem öll nýja uppskeran kemur beint í verslunina frá bændum á hverjum degi .
Í versluninni má líka finna allskyns erlenda sælkeravöru , t.d. ólífur og lífrænt franskt súkkulaði , lífrænt kaffi og ítalskt pasta , úrval af lífrænum olíum og ediki , salti og ýmsu öðru .
Þá er að boðið upp á lífræna ávexti sem allir eru seldir í lausu .
Í ostaborði Fjallkonunnar er úrval erlendis frá og þær framleiða sjálfar ýmsar vörur .
Á opnunarárinu fékk Fjallkonan frumkvöðlaviðurkenningu Sveitarfélagsins Árborgar .
