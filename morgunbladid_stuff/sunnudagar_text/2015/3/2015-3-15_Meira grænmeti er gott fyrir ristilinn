Ný rannsókn leiðir í ljós að mataræði sem samanstendur af grænmeti og einhverjum fiski sé besta leiðin til að koma í veg fyrir ákveðna tegund krabbameina .
Rannsóknin var birt í vikunni af vef Journal of the American Medical Association .
Þar segir að grænmetisætur sem borði fisk séu í 43% minni hættu á því að fá ristilkrabbamein en þeir sem eru ekki grænmetisætur .
Þetta er betri niðurstaða en hjá vegan-ætum en hjá þeim minnkaði hættan um 16% .
Grænmetisætur sem borða líka mjólk og egg eru í 18% minni hættu .
Þegar allt er tekið saman eru grænmetisætur af ýmsu tagi að meðaltali í 22% minni hættu á því að fá ristilkrabbamein en kjötæturnar .
Að sögn vísindamanna eru áhrifin af fiskátinu jákvæð væntanlega vegna omega-3 fitusýra .
Þeir taka fram að kjötæturnar í rannsókninni borði minna kjöt en Bandaríkjamenn gera að meðaltali .
Ristilkrabbamein er næstbanvænasta krabbameinið í Bandaríkjunum á eftir lungnakrabbameini .
Fyrri rannsóknir hafa leitt í ljós að mataræði sem byggist á kjöti , ekki síst unnum kjötvörum , getur aukið áhættuna á þessu krabbameini .
Allt sjöunda dags aðventistar Höfundur nýju rannsóknarinnar er Michael Orlich hjá Loma Linda-háskólanum í Kaliforníu .
Teymi hans rannsakaði mataræði og læknaskýrslur tæplega áttatíu þúsund mans á yfir sjö ára tímabili .
Fólkið er allt sjöunda dags aðventistar .
Það var að hluta til valið vegna þess að trú þess hvetur það til heilbrigðra lifnaðarhátta .
Fyrri rannsóknir á þessum hópi hafa leitt í ljós að mataræði fólksins er tengt minnkaðri áhættu á offitu , sykursýki og of háum blóðþrýstingi .
Að sögn vísindamannanna eru grænmetisætur í minni áhættu á að fá ristilkrabbamein , ekki aðeins af því að þær borði ekki kjöt heldur af því að þær borði meira af grænmeti en aðrir .
" Trefjaríkt mataræði tengist minni áhættu og trefjar koma úr heilu grænmeti og þetta gæti verið stór þáttur í þessari minnkuðu áhættu , " sagði dr. Orlich .
