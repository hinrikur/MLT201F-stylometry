Passar vel með fiski , grænmeti og kjöti .
Gerir um 500 g .
1 laukur 1 hvítlauksrif 50 g þurrkaðar apríkósur 3 perur , ekki of þroskaðar 1 tsk .
kókosolía 1 tsk .
broddkúmen ( kummin ) ½ tsk .
negull ½ tsk .
kanill 1 tsk .
kóríanderfræ 80 ml rauðvínsedik 50 g kókossykur eða rapadura-hrásykur ½ tsk .
salt ( Himalaya- eða sjávarsalt ) Afhýðið og saxið lauk og hvítlauk smátt .
Saxið apríkósur smátt .
Setjið til hliðar .
Afhýðið perurnar , kjarnhreinsið þær og saxið fremur smátt .
Setjið til hliðar .
Hitið kókosolíu í potti og léttsteikið laukinn í um 7 mínútur .
Bætið hvítlauknum svo út í og léttsteikið í 3 mínútur til viðbótar .
Bætið apríkósum , perum , broddkúmeni , negul , kanil , kóríanderfræjum , rauðvínsediki , kókossykri og salti í pottinn .
Látið malla í um 45 mínútur eða þar til vökvinn hefur minnkað töluvert og maukið er orðið þykkt , með stórum bitum í .
Hrærið í maukinu öðru hvoru .
Berið fram eða setjið strax í sótthreinsaðar krukkur .
Maukið geymist í um viku í kæliskáp en einnig má frysta það .
