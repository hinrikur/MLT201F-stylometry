Hugleiðsla og núvitund eru hugtök sem verða sífellt algengari í daglegu lífi og við erum alltaf að heyra um fleira og fleira fólk sem stundar reglulega hugleiðslu og þakkar henni velgengni sína .
Fyrir áhugasama sem vita ekki alveg hvar þeir eiga að byrja er ágætt að kynna sér smáforritið Headspace .
Svokallaður 10 daga kúr þar sem gert er ráð fyrir 10 mínútna hugleiðslu á dag er ókeypis en notendur geta einnig keypt sér frekari þjónustu .
Óneitanlega stingur hugleiðsluforrit að einhverju leyti í stúf við þá heimspeki sem býr að baki aldagömlum hugleiðsluaðferðum búddista , enda ein af grundvallarstoðum þeirra að hugleiðsla og andleg kyrrð eigi hvorki að kosta neitt né vera háð ytri aðstæðum .
Markmiðið með Headspace eins og öðrum smáforritum er að sjálfsögðu að fá fólk til þess að verja fjármunum í þjónustuna .
Engu að síður nýtur forritið mikilla vinsælda og sjálfsagt að láta á það reyna .
