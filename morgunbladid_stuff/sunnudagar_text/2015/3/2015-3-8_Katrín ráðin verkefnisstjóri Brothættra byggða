Katrín Reynisdóttir hefur verið ráðin verkefnastjóri Brothættra byggða hjá Austurbrú .
Alls sóttu sautján manns um starfið .
Katrín er fædd árið 1965 og uppalin á Akureyri , en hefur lengi búið á Austurlandi .
Hún er kennaramenntuð og hefur lengi starfað að fræðslumálum .
Í fréttatilkynningu segir að Katrín þekki aðstæður og þarfir lítilla sveitarfélaga vel , meðal annars sem bæjarfulltrúi auk annarra starfa á vettvangi sveitarstjórnarmála .
Verkefnið Brothættar byggðir á Austurlandi er til þriggja ára og fjármagnað af Byggðastofnun .
Því er ætlað að efla byggð og mannlíf í þeim byggðum eystra sem eiga undir högg að sækja .
Breiðdalsvík hefur til þessa verið eini aðilinn að þessu verkefni en nýverið bárust Byggðastofnun umsóknir til þátttöku frá Djúpavogi og Stöðvarfirði .
sbs@mbl.is 