Illugi Gunnarsson menntamálaráðherra opnaði nýlega upplýsingaveitu á netinu fyrir fræðslutilboð sem ætluð eru kennurum , skólastjórnendum og ráðgjöfum á öllum skólastigum .
Markmið upplýsingaveitunnar , sem er á slóðinni , www.starfsthrounkennara.is , er samkvæmt því sem fram kemur í tilkynningu að miðla og að veita yfirsýn .
Þess er vænst að þarna birtist upplýsingar um sem flest fræðslutilboð sem ætlað er að styrkja umræddar starfsstéttir faglega .
Stuðla þannig að því að starfsþróun þeirra verði birt á upplýsingaveitunni , svo sem námskeið , fyrirlestrar , ráðstefnur , málþing og samstarfsverkefni .
" Auðvelt er að leita í upplýsingaveitunni og eru fræðslutilboðin sérstaklega merkt út frá skólastigum , skólagerðum , viðfangsefnum og formi kennslunnar , " segir í tilkynningunni .
Þar er nefnt að ef vel takist til verði upplýsingaveitan fastur viðkomustaður skólafólks á netvafri .
Fræðslustofnanir muni setja þar inn efni endurgjaldslaust .
Háskólarnir ríði á vaðið en aðrir og fleiri komi í fyllingu tímans .
Fagráð sér um málið Fagráð um símenntun og starfsþróun kennara , sem stofnað var 2012 , stendur að upplýsingaveitunni .
Stofnun þess kom í kjölfar vinnu samstarfsnefndar um símenntun kennara sem hóf störf sumarið 2011 .
Markmið fagráðsins er að vinna að verkefnum á sviði símenntunar og starfsþróunar skólafólks .
sbs@mbl.is 