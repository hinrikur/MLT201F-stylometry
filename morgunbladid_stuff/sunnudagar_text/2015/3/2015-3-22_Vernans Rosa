Kammerkórinn Schola cantorum heldur tónleika í Hallgrímskirkju á morgun , sunnudag , klukkan 17 .
Yfirskrift þeirra er Vernans Rosa , sem merkir blómstrandi rós og vísar til Maríu meyjar sem fær þau boð frá Gabríel erkiengli að hún verði þunguð og muni fæða sveinbarn sem hún skuli láta heita Jesú .
Kórinn syngur verk eftir marga meistara endurreisnarinnar frá Ítalíu , Frakklandi , Spáni , Englandi og Niðurlöndum .
Tónskáldin lofsyngja Maríu í fjölradda , tímalausum tónvefnaði sem mun líða um hvelfingar Hallgrímskirkju .
Stjórnandi kórsins er Hörður Áskelsson .
