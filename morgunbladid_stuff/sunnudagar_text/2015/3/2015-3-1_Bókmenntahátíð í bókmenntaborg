Það er mikið um að vera í bókmenntaborginni Reykjavík , bókamarkaður í Laugardalnum og svo verður bókmenntahátíð í Hörpu í tengslum við Matarmarkað Búrsins sem haldinn verður nú um helgina .
Reykjavík Bókmenntaborg UNESCO og Penninn Eymundsson skipulögðu bókmenntahátíðina í tengslum við matarmarkaðinn og átta rithöfundar munu lesa úr verkum sínum og ræða þau við Egil Helgason .
Upp lesa Bryndís Björgvinsdóttir og Ófeigur Sigurðsson , sem eru handhafar Íslensku bókmenntaverðlaunanna árið 2014 í flokki barna- og ungmennabóka og fagurbókmennta , Sigurður Pálsson , Gerður Kristný , Yrsa Sigurðardóttir , Björk Þorgrímsdóttir , Elías Knörr og Valgerður Þóroddsdóttir .
Bókmenntadagskráin verður í salnum Vísu , sem er fyrirlestrasalur á fyrstu hæð .
Dagskráin er svohljóðandi : Í dag , laugardag , kl. 13.00 lesa Valgerður Þóroddsdóttir , Björk Þorgrímsdóttir og Elías Knörr úr verkum sínum og ræða um forlagið Meðgönguljóð .
Kl. 14.00 les Andri Snær Magnason og Gerður Kristný kl. 14.30 .
Á sunnudag les Ófeigur Sigurðsson kl. 13.00 , Yrsa Sigurðardóttir kl. 13.30 , Bryndís Björgvinsdóttir kl. 14.00 og Sigurður Pálsson kl. 14.30 .
