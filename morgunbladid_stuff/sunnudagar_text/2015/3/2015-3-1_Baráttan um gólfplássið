Sífellt fleiri stunda jóga til þess að efla heilsu og anda .
Samkvæmt vefsíðu Jógakennarafélags Íslands eru yfir hundrað jógakennarar skráðir í félagið .
Eftirspurnin eftir jógatímum hefur aukist mikið síðustu ár og hefur aldrei verið meiri .
Hægt er að fara í jóga í öllum stærri líkamsræktarstöðvum , jógastúdíóum fjölgar stöðugt auk þess sem margir kennarar standa fyrir tímum án þess að vera með fasta stöð .
Þetta byrjaði allt með " hot jóga " en þeir tímar virðast hafa náð til fjöldans .
Núna er svo komið að stóru líkamsræktarstöðvarnar bjóða allar upp á margar tegundir af jóga .
Jóga hreinsar hugann og er góð líkamsrækt .
Það þarf að skrá sig í suma tíma því plássið er takmarkað og getur verið pirrandi að komast ekki í jógatímann sem búið er að bíða eftir alla vikuna því maður var ekki nógu snöggur að skrá sig .
Það er ekki síður pirrandi að mæta í troðfullan tíma þar sem varla er pláss fyrir dýnuna .
Enginn hefur áhuga á að fá fótinn á manninum fyrir framan sig í andlitið .
Persónulegt andrými er nauðsynlegt í jóga og eykur líkurnar á því að hægt sé að ná hugleiðsluástandi eða að minnsta kosti innri friði .
Stundum er hægt að loka augunum en til dæmis í ashtanga-jóga er gert ráð fyrir einbeitingu hjá iðkandanum og ekki mælt með að loka augum þó fókusinn sé inn á við eða jafnvel alla leið í þriðja augað .
Vöxturinn er 37% á sex árum Jóga hefur líka aukist mjög að vinsældum í Bandaríkjunum hvort sem um er að ræða að fólk sé í leit að innri friði eða hreysti og liðleika .
24,3 milljónir manna stunduðu jóga þar vestra árið 2013 , sem er 37% vöxtur á sex árum , að því er fram kemur í Wall Street Journal .
Jógastúdíóum hefur fjölgað þar og er verðið á tíma um tvö til fjögur þúsund krónur .
Margir tímar eru yfirfullir svo að fólki er vísað frá , þrátt fyrir að troðið sé inn í salinn eins og hægt er .
" Vöxturinn er brjálaður .
Brjálæðislega góður , " segir Nicole Conners , framkvæmdastjóri kennslu hjá Yoga Alliance , en alls eru um 58.000 jógakennarar á skrá hjá sambandinu .
Í grein WSJ er því lýst hvernig höfundurinn mætti í uppáhaldstímann sinn , " kraftmikið og slakandi jóga " hjá Equinox-líkamsræktarstöð í Kaliforníu aðeins til að lenda í rifrildi um pláss því hún vogaði sér að færa til mottu til að komast fyrir .
Höfundur hrökklaðist á endanum út með tárin í augum .
" Jóga á að snúast um heildina og að lokum hið guðlega , " sagði jógakennari hennar eftir tímann en fólk sem stundar jóga er kannski að leita að innri friði en er ekki endilega búið að ná því ástandi .
