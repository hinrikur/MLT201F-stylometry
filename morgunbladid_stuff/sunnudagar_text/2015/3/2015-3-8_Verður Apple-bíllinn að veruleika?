Það er þó erfitt að segja hvort hugmynd forráðamanna Apple er að framleiða sinn eigin bíl eða einfaldlega þróa einhvers konar kerfi sem aðrir bílaframleiðendur gætu nýtt sér .
CNN hefur fjallað nokkuð um málið og eftirfarandi atriði varpa ljósi á það sem vitað er um hugsanlegan Apple-bíl , en talsmenn Apple hafa ekki viljað tjá sig opinberlega um orðróma varðandi bílinn .
1Apple ræður til sín rafeindaverkfræðinga Í janúarmánuði réð Apple til sín svo marga verkfræðinga frá bílarafhlöðuframleiðandanum A123 Systems að síðarnefnda fyrirtækið höfðaði mál á hendur Apple .
Forsvarsmenn A123 Systems halda því fram að Apple hagi sér óheiðarlega á markaði og vinni statt og stöðugt að því að grafa algjörlega undan starfsemi þeirra .
Rafhlöður frá A123 Systems knýja ýmsa bíla á markaði í dag , þar á meðal BMW ActiveHybrid og rafbílinn Chevy Spark .
Það gefur augaleið að þessi þróun þykir benda til þess að Apple ætli sér að framleiða rafhlöður fyrir bíla , en hvort það þýðir að fyrirtækið ætli sér að framleiða eigin bíl er eftir að koma í ljós .
2 Bifreið búin myndavélum og skynjurum hefur sést á götum Bandaríkjanna Í Brooklyn í New York-borg hefur ítrekað sést til bifreiðar aka um götur , sem er ómerkt og búin myndavélum og skynjurum .
Önnur eins bifreið hefur jafnframt sést í úthverfi San Francisco í Kaliforníu .
Heimildir fréttastofu CBS herma að bifreiðin sem sést hefur á götum Kaliforníu sé skráð á vegum Apple .
Í þeim tilvikum sem sést hefur til bifreiðanna hefur alltaf manneskja setið við stýrið .
En skynjararnir utan á bílnum þykja benda til þess að ætlun þess sem hann rekur sé ekki einungis að búa til kort á sama hátt og Google hefur verið að mynda götur heimsins .
3Apple réð til sín stjórnanda frá Mercedes Benz Johann Jungwirth leiddi lengi rannsóknar- og vöruþróunarstarf Mercedes Benz í Bandaríkjunum og Kanada en í september skipti hann um vettvang og réð sig til Apple , þar sem hann hefur umsjón með kerfisþróun í Mac .
Á Twitter-síðu Jungwirth kemur fram að áhugasvið hans séu ekki síst bílar og tæki sem geri líf fólks betra .
Þá hefur jafnframt komið fram að sérsvið Jungwirth séu annars vegar internettengdir bílar og sjálfvirkir bílar .
4Apple er að setja saman bifreiðateymi Á síðustu árum hefur Apple ráðið til sín fjölda stjórnenda og verkfræðinga frá bílaframleiðendum .
Þetta kemur fram í opinberum upplýsingum um starfsmenn og ráðningar .
Apple hefur ekki látið þar við sitja heldur hefur fyrirtækið einnig ráðið til sín fjölda fólks frá Tesla , fyrirtæki sem er leiðandi á sviði rafbílaframleiðslu .
Þá hefur til að mynda komið fram að tiltekinn verkfræðingur , sem lengst af starfaði fyrir Autoliv , fyrirtæki sem sérhæfir sig í þróun öryggisbúnaðar fyrir bíla , hafi nýlega hafið störf í " sérteymi " á vegum Apple .
New York Times og Bloomberg hafa jafnframt sagt frá því að Apple vinni nú að því að setja saman bílateymi .
5Apple í viðræðum við Tesla Framkvæmdastjóri Tesla , Elon Musk , hefur viðurkennt að hann hafi fundað með stjórnendum Apple hvað yfirtökur varðar , en hann hefur ekki viljað gefa upp hvað fór þeim á milli á fundinum .
Tesla er , líkt og áður sagði , leiðandi fyrirtæki á sviði rafbílaframleiðslu á heimsvísu .
" Við áttum samtal við Apple .
Ég get ekki tjáð mig sérstaklega um það hvort yfirtökur voru ræddar eða eitthvað slíkt , " sagði Musk nýlega í samtali við Bloomberg .
6Yfirhönnuður Apple er með bíla á heilanum Í nýjasta tölublaði The New Yorker er að finna afar langa og ýtarlega umfjölun um Jony Ive , yfirhönnuð Apple .
Hann á svartan Bentley Mulsanne og Aston Martin DB4 .
Á hverju sumri er hann viðstaddur sýningu á gömlum sportbílum í Suður-Englandi og þá kemur fram í umfjölluninni að honum renni kalt vatn milli skinns og hörunds við að berja Toyota-bíl augum .
Þetta er maðurinn sem hannaði iMac-tölvuna , iPad-inn , iPhone-inn , iPod-inn og MacBook-tölvuna .
