Sú bók sem kemur fyrst upp í hugann er Sjálfstætt fólk .
Ástæðan er margþætt .
Ég er nýbúin að lesa hana með nemendum og upplifa hana að hluta til í gegnum þau .
Það er virkilega gaman að sjá hvað hún höfðar vel til ungs fólks og hvað hún hefur mikil áhrif á þau .
Í hvert sinn sem ég les Sjálfstætt fólk kemst ég að einhverju nýju um persónur sögunnar og efni hennar en ekki síður um mig sjálfa og það er þroskandi .
Önnur bók sem kemur strax upp í hugann er Blóðhófnir .
Frá því ég las hana fyrst hefur hún leitað reglulega á mig .
Mér finnst Gerður Kristný ná á svo ótrúlega fallegan hátt að lýsa viðbjóðslegu ofbeldi frá sjónarhóli þeirrar sem fyrir því verður og sjálf horfi ég allt öðrum augum á sögu Gerðar Gymisdóttur og Freys eins og Snorri Sturluson segir hana .
Bókina Living Dolls .
The Return of Sexism rakst ég svo á í bókabúð í London og keypti án þess að þekkja til hennar eða höfundarins .
Living Dolls veitti mér nýjan innblástur í baráttunni gegn kvenfyrirlitningu í samfélaginu sem veitir sannarlega ekki af að berjast gegn .
Bókin er aðgengileg og skýr og ég get hiklaust mælt með henni fyrir öll sem láta sig jafnréttismál varða .
