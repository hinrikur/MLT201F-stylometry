Flugferðir reyna meira á líkamann en margur heldur .
Erla segir að af náttúrunnar hendi séum við ekki gerð fyrir langar kyrrsetur og eftir að hafa setið hreyfingarlítill í þröngu sætinu geti ferðamaðurinn farið að finna fyrir stífleika og bólgum .
Getur hjálpað mikið að gera einfaldar æfingar á meðan setið er og reyna að gera smávægilegar breytingar á setstöðunni á 20-30 mínútna fresti .
Oft má finna í tímaritum flugfélaganna um borð leiðbeiningar um hvernig gera má stuttar æfingar sem koma blóðinu á hreyfingu og losa um spennu .
Nefnir Erla sem dæmi að kreppa tær , fara upp á tær og aftur á hæla , lyfta öxlum og gera liðkandi æfingar fyrir háls .
" Mörgum finnst líka gott að fá lánaðan lítinn kodda hjá flugþjónunum og setja við mjóbakið eða hálsinn og fá þannig betri stuðning .
Ef aðstæður leyfa og truflar ekki of mikið aðra sessunauta er síðan gott að reyna að standa upp og ganga nokkur skref um farþegarýmið .
" Þeir sem hættir til að bólgna upp í flugi ættu að hafa hugfast að saltur matur , kaffi og áfengi auka á vökvasöfnun í líkamanum og geta því gert bólgurnar enn verri .
" Góð regla er að reyna að drekka þá eitt glas af vatni á móti hverjum kaffibolla eða skammti af áfengi .
" 