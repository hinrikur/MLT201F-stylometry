" Mynd sú , sem hjer birtist , er ekki úr herteknu löndunum .
En þaðan hafa stundum birst myndir svipaðar þessari , til þess að sýna hið bágborna ástand , sem almenningur þar á við að búa , við öflun brýnustu nauðsynja .
" Með þessum orðum hófst frétt í Morgunblaðinu 15. mars 1945 .
" Nei , myndin hjer að ofan er tekin við eina mjólkurbúðina í Reykjavík , sunnudagsmorgun einn veturinn 1945 , þegar mjólkurskipulagið mintist 10 ára afmælis síns .
Og þessi mynd er ekkert einsdæmi .
Oft og tíðum hefir mátt sjá svipaða halarófu af fólki við mjólkurbúðirnar , hvernig sem viðrað hefir .
Örsök þessa bágborna ástands í höfuðborg landsins er sú , að stjórnendur mjólkurskipulagsins hafa ekki enn – þrátt fyrir 10 ára reynslu – öðlast skilning á þeim einföldu sannindum , að dreifing eftirsóttrar vöru , sem takmarkaðar birgðir eru af , verður að fara fram eftir skömtunarseðlum , svo að rjettlát úthlutun varanna eigi sjer stað .
Mjólk hefir yfirleitt verið nægjanleg hjer í vetur , nema þegar samgöngur hafa lokast og mjólkurflutningur þ.a.l. stöðvast til bæjarins .
Smjör hefir aldrei sjest í mjólkurbúðunum og engin glíma því staðið um það .
" 