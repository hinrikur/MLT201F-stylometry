Björn Gunnlaugsson hefur verið ráðinn verkefnastjóri spjaldtölvuvæðingar í grunnskólum Kópavogs .
Björn hefur stýrt spjaldtölvuinnleiðingu í Norðlingaskóla og Dalvíkurskóla .
Hann starfar nú sem aðstoðarskólastjóri Smáraskóla en hefur fengist við kennslu , nýsköpunarstarf í skólum og leikstjórn .
Hann er menntaður í leikshúsfræðum , heimspeki og ensku auk þess að vera með kennsluréttindi og diplómu í stjórnun menntastofnana .
Auk Björns verða ráðnir kennsluráðgjafar til að sinna innleiðingu nýrra kennsluhátta í tengslum við spjaldtölvuvæðinguna .
Áætlað er að innleiðingin taki tvö ár .
Með innleiðingu spjaldtölva í alla skóla tekur bærinn stórt skref í að þróa nýjar kennsluaðferðir þar sem tæknin verður nýtt til að styðja við markmið skólanna um fjölbreytta kennsluhætti og skóla án aðgreiningar .
Fyrir fyrsta áfanga verkefnisins verða keypt 2.000 spjöld en eftir ítarlegt matsferli urðu iPad-spjöld frá Apple fyrir valinu .
Stefnt er að því að taka spjöldin í notkun á haustmisseri 2015 .
