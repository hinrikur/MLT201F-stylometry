Maukið er bæði gott með brauði sem og með pasta .
3-4 rauðar paprikur 60 g valhnetur 30 g pistasíuhnetur , skurnlausar og ósaltaðar 40 g furuhnetur 1 speltbrauðsneið ( mjólkurlaus , án fræja og vegan ) 1-2 hvítlauksrif 1 msk .
sítrónusafi 1-2 tsk .
granateplamólassi ( má sleppa og nota meira af stevíu eða hlynsírópi í staðinn og bæta við 1 tsk .
sítrónusafa ) .
½ tsk .
salt ( Himalaya- eða sjávarsalt ) 1 tsk .
broddkúmen ( kummin ) 10 g jalapenó ( niðursoðið ) eða 1 rautt chilialdin 1 msk .
valhnetu- eða jómfrúarólífuolía .
Skerið paprikurnar í 4 sneiðar langsum og fræhreinsið þær .
Setjið bökunarpappír á bökunarplötu .
Leggið paprikurnar á plötuna og látið hýðishliðina snúa niður .
Grillið við 200°C í 40-50 mínútur eða þar til paprikurnar eru orðnar mjög dökkar / svartar að ofan .
Látið paprikurnar kólna í ofninum og rífið hýðið af þeim ( gott er að nota lítinn hníf og hægt er að grilla paprikurnar deginum áður til að flýta fyrir ) .
Setjið paprikurnar til hliðar en fleygið hýðinu .
Afhýðið hvítlaukinn og skerið í nokkra bita .
Hitið pönnu á háum hita og ristið allar hneturnar í 6-7 mínútur eða þar til þær fara að ilma .
Hristið pönnuna af og til svo að hneturnar ristist jafnt .
Setjið hneturnar og brauðsneiðina í matvinnsluvél og blandið í um 10 sekúndur eða þar til hneturnar eru nokkuð smátt saxaðar .
Ekki taka þær úr skálinni .
Bætið paprikunum út í ásamt hvítlauk , sítrónusafa , granateplamólassa , olíu , salti , broddkúmeni og jalapenó .
Blandið í um 10 sekúndur eða þar til allt hefur blandast vel saman og er aðeins maukað .
Berið fram með ristuðu pítubrauði , hrískexi eða öðru sem ykkur finnst gott að dýfa í svona mauk .
Geymist í kæliskáp í allt að 2 vikur en einnig má frysta maukið .
