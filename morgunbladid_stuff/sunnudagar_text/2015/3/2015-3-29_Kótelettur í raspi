Fyrir 4 Kótelettur og lærisneiðar í raspi voru mjög algengur sunnudagsmatur á seinni hluta 20. aldar og standa enn alveg fyrir sínu .
Oftast var notað skærlitt Paxo-rasp en heimagert rasp er eitt af því sem tilkoma matvinnsluvélanna hefur auðveldað svo mikið .
Lærisneiðar eru eldaðar á sama hátt , þurfa aðeins lengri tíma en það fer þó eftir þykktinni .
12 kótelettur , einfaldar 3 − 4 hálfþurrar brauðsneiðar ½ tsk þurrkað timjan pipar og salt 50 g hveiti 2 egg 2 msk olía 2 msk smjör 3 − 4 msk vatn Berðu kóteletturnar létt með buffhamri eða kökukefli .
Settu brauðið í matvinnsluvél og láttu hana ganga þar til það er orðið að fremur fíngerðri mylsnu .
Settu brauðmylsnuna og timjanið á disk og hveitið á annan og kryddaðu hvort tveggja með dálitlum pipar og salti .
Brjóttu eggin á þriðja diskinn og sláðu þau létt með gaffli .
Hitaðu olíu og smjör á stórri pönnu .
Veltu kótelettunum fyrst upp úr hveitinu , svo eggjunum og síðast úr raspinu , og steiktu þær við meðalhita í um 3 mínútur á hvorri hlið .
Helltu vatninu á milli kótelettanna , leggðu lok yfir pönnuna , lækkaðu hitann og láttu krauma í 3 − 4 mínútur í viðbót .
Berðu kóteletturnar fram með soðnum eða steiktum kartöflum , hrásalati , grænum baunum og e.t.v. rauðkáli og rabarbarasultu .
