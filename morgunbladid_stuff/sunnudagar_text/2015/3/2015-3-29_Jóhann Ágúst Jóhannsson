Sú bók sem ég held hvað mest upp á er hin dásamlega sturlaða Fear and Loathing in Las Vegas eftir Hunter S. Thompson .
Þessa bók verð ég að lesa reglulega en einnig hafa aðrar bækur Thompsons náð að heilla mig þótt engin komist með tærnar þar sem svaðilför félaganna Raoul Duke og Dr. Gonzo til Las Vegas hefur hælana .
Aðrar bækur sem eru í sérstöku uppáhaldi eru Yosoy eftir Guðrúnu Evu Mínervudóttur sem mér finnst alveg einstök og afar heillandi og svo Skipið eftir Stefán Mána sem er líklega sú spennusaga sem hefur komið mér hve mest á óvart síðustu ár og ég gat engan veginn lagt frá mér .
Ég er mikill aðdáandi þeirra Guðrúnar Evu og Stefáns og reyni að lesa allt það sem frá þeim kemur .
Einnig er Steinar Bragi í miklum metum hjá mér og Kata liggur á náttborðinu um þessar mundir ásamt sjálfsævisögu Steven Aldlers úr Guns N ' Roses sem er með litríkasta móti og heitir My Appetite for Destruction .
Ég hef afskaplega gaman af ævisögum tónlistarfólks og hef lesið þær margar í gegnum árin en í fljótu bragði get ég nefnt bækur um Miles Davis , Johnny Cash , Henry Rollins , Nick Cave , Jerry Lee Lewis , Anthony Kiedis , Paul McCartney og Charles Mingus sem hafa verið afar áhugaverðar .
Að endingu verð ég að minnast á ólæknandi áhuga minn á teiknimyndasögum .
Þar eru verk Alan Moore sem og skuggasveinninn Batman í mestu uppáhaldi .
Sögusviðið Gotham finnst mér heillandi og andhetjurnar vel skapaðar sem er auðvitað mjög mikilvægt í svona fantasíubókmenntum .
Er núna að lesa alveg ferlega skemmtilega Batmanseríu sem hefst á The Court of Owls og er skrifuð af Scott Snyder en Greg Capullo teiknar , er kominn í þriðju bókina og skemmti mér konunglega .
