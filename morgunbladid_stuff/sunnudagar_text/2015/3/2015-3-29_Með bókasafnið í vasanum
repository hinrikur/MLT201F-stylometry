Hljóðbókasafn Íslands býður nú notendum safnsins upp á nýtt snjallforrit , HBS , sem gjörbyltir aðgengi lánþega að safnkostinum , segir í tilkynningu frá safninu .
Með snjallforritinu má nálgast allan bókakost Hljóðbókasafns Íslands á fljótlegan og þægilegan hátt í gegnum Android-snjallsíma – hvar og hvenær sem er .
Notendur eru þannig bókstaflega með bókasafnið í vasanum .
" Margir lánþegar safnsins eru lesblindir nemendur og geta þeir nú nýtt sér þessa nýjung til að nýta tímann betur , hvort heldur sem er í skólanum , í strætó eða á kaffihúsi , enda er þráðlaust net víða í boði auk þess farsímanet verða sífellt betri , " segir í tilkynningunni .
Aðgengi fyrir blinda og sjónskerta er einnig sérlega gott og virkar HBS snjallforritið vel með íslenskum talgervilsröddum sem eru aðgengilegar í gegnum Android síma .
Snjallforritið er samstarfsverkefni sem Hljóðbókasafn Íslands og Tæknivörur sem er umboðsaðili Samsung Mobile á Íslandi standa fyrir .
Stokkur Software og Prógramm ehf. eiga hins vegar heiðurinn að hönnun og forritun HBS-appsins .
Snjallforritið má finna fyrir Android á Play Store .
Jafnframt hefur safnið nú opnað nýja heimasíðu sem er sérlega aðgengileg fyrir alla og geta lánþegar hlustað á bækur beint af heimasíðunni í gegnum streymisþjón .
