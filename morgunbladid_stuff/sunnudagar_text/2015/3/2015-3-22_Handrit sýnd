" Landnámssögur – arfur í orðum " er heiti sýningar sem verður opnuð í dag , laugardag , klukkan 16 , í húsi Landnámssýningarinnar í Aðalstræti 16 .
Á sýningunni má sjá fjögur handrit og eitt fornbréf sem tengjast með einum eða öðrum hætti landnámi og sögu Reykjavíkur .
Textar handritanna eru Landnámabók , Íslendingabók , Kjalnesingasaga og Jónsbók en fornbréfið greinir frá sölu Reykjavíkur .
Þá eru efni sýningarinnar einnig gerð skil með hjálp margmiðlunar .
Sýningin er unnin í samstarfi við Stofnun Árna Magnússonar í íslenskum fræðum og er Gabríela Friðriksdóttir myndlistarkona sýningarhönnuður .
