Eitt af því fyrsta sem heimamenn kenna erlendum gestum er að það má heimsækja sum vinsælustu söfn borgarinnar ókeypis .
Ef farið er , til dæmis , í Metropolitan-listasafnið er vissulega birt verðskrá við miðasölugluggann , en þar stendur skrifað með smáu letri " suggested admission " .
Sagan segir að þetta sé vegna gamalla lagaákvæða sem skyldi safnið til að bjóða upp á ókeypis aðgang og auglýst verð því bara vinsamleg tilmæli .
Í sjálfu sér er aðgangseyririnn ekki dýr hjá Metropolitan , eða 25 dalir á mann , og ágætt að styðja við bakið á starfi safnsins en gott að vita af þessum afsláttarmöguleika ef fjárhagurinn er mjög tæpur .
