Ákvörðun heilbrigðisráðherra um að hefja undirbúning útboðs á fullnaðarhönnun meðferðarkjarna á Hringbrautarlóð og byggingu sjúkrahótels er Starfsmannafélagi Landspítala mikið fagnaðarefni .
Félagið ályktaði um þetta nýlega og segir þar að starfsfólk sjúkrahússins hafi lengi barist fyrir endurbótum á húsnæði , sem í dag uppfylli ekki nútímakröfur fyrir sjúklinga .
Þá sé aðstaða starfsfólks bágborin .
" Nýjustu lækningatæki komast ekki inn í byggingarnar , starfsfólk á oft erfitt með að sinna sjúklingum sökum þrengsla og í nánast öllum núverandi byggingum spítalans er mikilla viðgerða þörf til að koma í veg fyrir að húsnæðið sé beinlínis heilsuspillandi , " segir í ályktun .
Nú sé hins vegar ástæða til að fyllast bjartsýni , að ákvörðun ráðherra tekinni .
Nýtt spítalahúsnæði með góðri aðstöðu fyrir sjúklinga og starfsmenn sé forsenda fyrir því að íslenska þjóðin geti áfram búið við þjónustu háskólasjúkrahúss í fremstu röð .
Í ályktun Landspítalafólks er vakin athygli á því að í yfirlýsingu stjórnvalda og læknafélaganna frá því í janúar sl. um betri heilbrigðisþjónustu sé ákvæði um endurbætur á húsa- og tækjakosti Landspítala .
Þar er líka lögð áhersla á það að heilbrigðiskerfið búi við sambærilegan ramma hvað varðar fjármuni og fjölda starfsmanna og tíðkast annars staðar á Norðurlöndum .
Hvergi megi og hvik frá þjónustumarkmiðum .
Yfirlýsing stjórnvalda sé því fagnaðarefni .
sbs@mbl.is 