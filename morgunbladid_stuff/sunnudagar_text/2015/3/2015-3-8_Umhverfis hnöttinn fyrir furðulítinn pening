Svissnesk-breska ferðaskrifstofan STA Travel býður upp á áhugaverðan valkost fyrir þá sem vilja skella sér í heimsreisu .
Þar er hægt að kaupa , á töluvert hagstæðu verði , eins konar hringferðir , þar sem hoppað er frá einum áfangastað til annars og hægt að skoða marga áfangastaði , jafnvel margar heimsálfur , koll af kolli , án þess að greiða formúgu fyrir .
Vadar ferðaleiðir má skoða á slóðinni www.statravel.co.uk / top-round-the-world-routes.htm .
Þannig auglýsir STA Travel t.d. hringferð frá Bretlandi með viðkomu í New York , Toronto og Reykjavík , fyrir svo lítið sem 339 pund á mann , um 70.000 kr. , þó með þeim fyrirvara að ferðalangurinn þarf sjálfur að koma sér milli New York-borgar og Toronto .
Þeir auglýsa hringferð um heiminn frá 1.399 pundum , 288.000 kr. , með viðkomu á Íslandi , Bretlandi , Dúbaí , Hong Kong , Bangkok , Sidney , Gold Coast , Auckland , Fidji , Los Angeles og New York , aftur með þeim fyrirvara að viðskiptavinurinn þarf sjálfur að leysa úr tengingunni milli Los Angeles og New York .
Ekki í stuði fyrir Asíu ? Þá má fara í ferðina sem þeir kalla " Across the Pond " , þar sem hringurinn liggur frá Íslandi , til New York , Fort Lauderdale , Cancun , San Jose , Lima , Rio de Janeiro , Madrid og Parísar fyrir 999 pund , 206.000 kr. Vantar þá tengingarnar á fjórum leggjum ferðarinnar , en það ætti ekki endilega að bæta miklu við heildarverðið .
Hafa verður í huga að um er að ræða auglýst lágmarksverð en lokaverðið gæti verið hærra .
