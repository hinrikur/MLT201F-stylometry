Erla Björnsdóttir er sálfræðingur og doktor í líf- og læknavísindum frá Háskóla Íslands .
Hún er framkvæmdastjóri Betri svefns og starfar einnig sem sálfræðingur hjá Sálfræðiráðgjöfinni og sem nýdoktor á Landspítala .
Erla er gift Hálfdáni Steinþórssyni , framkvæmdastjóra GOmobile , og saman eiga þau fjóra syni - Steinþór Snæ 11 ára , Björn Diljan 9 ára , Frosta 5 ára og Bjart eins árs .
Þátturinn sem allir geta horft á ? Mig langar ofboðslega að segja Útsvar , Landinn , Kiljan eða Ísland got talent .
En til að vera alveg heiðarleg þá er það Dr. Phil .
Maturinn sem er í uppáhaldi hjá öllum ? Maturinn skiptir ekki mestu máli heldur er það samverustundin sem gildir .
Við leggjum mikið uppúr því að allir borði kvöldmat saman og þá förum við hringinn þar sem hver og einn segir frá því skemmtilegasta og leiðinlegasta sem gerst hefur yfir daginn .
Þarna koma oft ótrúlegir hlutir fram og gestir sem koma í mat þurfa gjarnan að svara krefjandi spurningum um lífið og tilveruna .
Skemmtilegast að gera saman ? Skemmtilegast að gera saman er að vera saman .
Borðið þið morgunmat saman ? Á virkum dögum fá strákarnir hafragraut í skóla og leikskóla sem er alveg til fyrirmyndar , okkur foreldrunum stendur m.a.s .
til boða að mæta með í hafragrautinn sem er æðislegt .
Um helgar leggjum við hins vegar mjög mikla áherslu á morgunmat með allri fjölskyldunni og er þetta oft uppáhaldstími dagsins og sitjum við gjarnan saman og spjöllum svo tímunum skiptir yfir góðgætinu .
Hvað gerið þið saman heima ykkur til dægrastyttingar ? Okkur finnst kósýkvöld æðisleg , popp og góð bíómynd , einnig finnst okkur gaman að spila saman og svo er ég svo heppin að strákarnir fengu tónlistargenið frá pabba sínum og því er oft glamrað á gítar og píanó nágrönnum okkar til mikillar gleði .
Þegar þögnin skellur svo á eftir annasaman dag finnst okkur hjónum dásamlegt að laumast niður í stofu og fá okkur eitt til tvö rauðvínsglös við kertaljós .
