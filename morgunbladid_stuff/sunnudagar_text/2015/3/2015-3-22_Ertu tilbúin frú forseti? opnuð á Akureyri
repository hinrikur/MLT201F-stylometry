Sýningin Ertu tilbúin frú forseti ? sem til sýnis var í Hönnunarsafni Íslands hefur verið sett upp í minjasafninu á Akureyri og verður opnuð formlega 21. mars næstkomandi .
Sýningin varpar ljósi á verkefni , fatnað og fylgihluti frú Vigdísar Finnbogadóttur á forsetatíð hennar .
Ertu tilbúin frú forseti ? er fjölsóttasta sýning sem Hönnunarsafn Íslands hefur sett upp .
Sýningarnefndina skipa þær Ástríður Magnúsdóttir , Harpa Þórsdóttir og Guðrún Hildur Rosenkjær .
Sýningarhönnuður er Systa Björnsdóttir .
