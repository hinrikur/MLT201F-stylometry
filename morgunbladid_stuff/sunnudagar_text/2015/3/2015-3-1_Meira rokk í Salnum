Vegna fjölda áskorana verða tónleikarnir Frumherjar rokksins endurteknir í Salnum í Kópavogi föstudaginn 10. apríl næstkomandi .
Það seldist upp á tónleikana 15. febrúar síðastliðinn og segir Garðar Guðmundsson , oddviti hópsins , að strax hafi myndast stemning fyrir því að endurtaka leikinn .
" Þetta gekk vonum framar um daginn og við vorum eindregið hvött til að halda aðra tónleika , " segir Garðar .
Söngvarar á tónleikunum verða : Anna Vilhjálms , Bertha Biering , Einar Júlíusson , Jóhanna Fjóla Ólafsdóttir , Garðar Guðmundsson , Helena Eyjólfsdóttir , Rúnar Guðjónsson , Sigurður Johnnie , Stefán Jónsson , Þorsteinn Eggertsson , Þorvaldur Halldórsson og Þór Nielsen .
Kynnir verður Ómar Ragnarsson .
Sjálfur Ragnar Bjarnason var leynigestur á tónleikunum síðast og verður aftur með í apríl – án leyndar .
