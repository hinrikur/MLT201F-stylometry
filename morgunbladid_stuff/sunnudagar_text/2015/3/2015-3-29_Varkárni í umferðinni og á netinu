Nethundurinn Embla er verkefni á vegum Heimilis og skóla – Landssamtaka foreldra , sem eru frjáls félagasamtök og starfa óháð stjórnmálaflokkum og trúfélögum og SAFT sem er netöryggisverkefni og stendur fyrir Samfélag , fjölskylda og tækni .
Þetta er kennsluefni sem hver sem er getur notað , bæði kennarar og foreldrar og er hugsað fyrir yngstu börnin .
Það var sett af stað í tengslum við alþjóðlega netöryggisdaginn , 11. febrúar sl. Nú þegar eru komnir tveir kúrsar , sá fyrri fyrir 5-6 ára börn og sá seinni fyrir 7-9 ára , en síðar bætast við fjórir til viðbótar sem ná upp í framhaldsskólastig .
Vantaði efni fyrir þau yngstu Hugsunin með verkefninu er sú að leggja inn hjá börnum ákveðna varfærni í netnotkun og notast er við líkingar úr umferðarreglum sem börnin þekkja vel .
" Maður veður ekki yfir götuna án þess að stoppa og hugsa sig um , því það á líka við á netinu .
Ef það kemur eitthvað upp á netinu og þau vita ekki hvað þau eiga að gera , eiga þau að stoppa , hugsa sig um og tala við einhvern sem þau treysta til að fá ráðleggingar og halda síðan áfram þegar það er öruggt , " segir Björn Rúnar Egilsson , verkefnastjóri hjá Heimili og skóla og SAFT .
" Það hefur vantað efni fyrir allra yngstu börnin og einnig verkfærakassa um hvernig við nálgumst netið með þeim .
Við erum ekki að fara að segja þeim sorgarsögur af netinu heldur temja þeim varkárni .
Við fengum því styrk frá Þróunarsjóði námsgagna til þess að búa til námsefni .
" Ekkert að flækja hlutina Nú þegar hefur námsefnið verið kynnt í Nesskóla á Neskaupstað og var því afskaplega vel tekið .
" Það gekk glimrandi vel , þau sungu með laginu hennar Emblu og við fréttum af því eftir á að þau hefðu talað um þetta heima – um ævintýri Emblu og að þau þyrftu nú að passa sig á netinu .
Það er eins og samlíkingin við umferðina hafi hitt í mark hjá þeim .
Við erum nefnilega ekki að kenna þeim nýjar reglur þannig séð , heldur erum við að líkja reglum í umferðinni við reglur á internetinu .
En það var mjög ánægjulegt hvað börnin tóku vel í þetta , " segir Björn Rúnar .
" Við erum bara búin að sýna þetta í einum skóla og nú fer allt eftir því hvort skólarnir panta okkur .
" Stuðst við umferðarreglur Nethundurinn Embla er hugmynd Chris Jagger sem er byggð á hundinum hans , Emblu .
" Hugmyndin kom út frá því að ég hugsaði með mér hvernig væri hægt að kenna fimm ára barni um öryggi á internetinu .
Ég sat þarna og starði á hundinn minn sem elskar börn og börn elska hann og þá rann upp fyrir mér að hún gæti verið aðalpersóna verkefnisins .
Börnum þykja gæludýr æðislega spennandi en þeim finnst umferðarreglur einnig spennandi og er það eitthvað sem er innprentað hjá þeim frá upphafi , að fara varlega í umferðinni , " segir Chris sem á fyrirtæki sem sérhæfir sig í að útbúa kennsluefni fyrir krakka .
" Í kennsluefninu fara börnin með Emblu í göngutúr um Netbæ , en Netbær er byggður á Reykjavík .
Þegar börnin og Embla koma að stórgötu þurfa þau að stoppa , hugsa og spyrja fullorðinn um aðstoð áður en þau geta haldið áfram , líkt og þau gera í umferðinni í raun og veru .
" Snjallasti hundurinn Chris segir að markmiðið með námsefninu sé að kenna börnum að vera varkár á netinu .
Upp að 10-11 ára aldri er ekki verið að kenna börnunum ítarlega þætti um einhverjar ákveðnar tegundir af hættum á netinu eða ógnum .
Það sé frekar verið að kenna þeim að vera á varðbergi og vera vakandi fyrir hættum í heimi internetsins .
" Þegar þau verða eldri , á þeim tíma sem þau eru farin að eignast eigin tölvu , spjaldtölvu , snjallsíma og svo framvegis , þá er hægt að byrja á því að kenna þeim um tilteknar hættur .
En fyrst þarf að byrja á því að kenna þeim að vera varkár og kenna þeim það á jákvæðan hátt .
" Embla fæddist á Íslandi og er þriggja ára .
Hún er blanda af íslenskum fjárhundi og border collie .
" Ég hef átt marga hunda í gegnum tíðina og vann um tíma með lögreglunni hér áður fyrr .
Ég hef því unnið með mörgum lögregluhundum og get sagt með sanni að Embla er gáfaðasti hundur sem ég hef kynnst .
Hún hefur búið í nokkrum löndum og hefur ferðast víða með mér um heiminn en núna er hún komin aftur á heimaslóðir , " segir Chris .
