Ljósmóðirin Claudia Booker rekur fæðingarþjónustuna Birthing Hands í Washington , DC í Bandaríkjunum og býr líka til pillur úr fylgjum .
Eftir að hún tekur á móti barni geymir hún fylgjuna fyrir móðurina og þurrkar hana .
Fylgjan er þvínæst möluð og sett í hylki svo nýbakaða móðirin geti tekið hana í þeirri von að mjólkurframleiðslan aukist eða til að minnka líkur á fæðingarþunglyndi .
" Fylgjan hjálpar til við að endurnæra líkamann með vítamínum , steinefnum og hormónum , " sagði Booker í samtali við fréttastofu AFP .
Fyrir um 36.000 krónur fær móðirin pilluskammt sem dugar vikum saman .
Ekki er vitað hversu margar konur gera þetta eða hver áhrifin eru en engu að síður hefur þetta komist í tísku innan ákveðinna hópa , til dæmis í Hollywood , en leikkonurnar Alicia Silverstone og January Jones tóku báðar inn fylgjupillur eftir fæðingu .
