Á Háskóladaginn , sem er í dag , laugardag , býður Listvinafélag Hallgrímskirkju í samvinnu við tónlistardeild Listaháskólans til tónleika klukkan 16 í kirkjunni .
Tónlistarnemar á selló , gítar , flautu , klarinett , píanó og orgel koma fram og flytja fjölbreytta efnisskrá með verkum eftir Bach , Messiaen , Purcell , Saint-Saëns , Jón Nordal , Martial Nardeau og Ian Clarke , auk þess sem Kammerkór Tónlistardeildar LHÍ flytur þrjú lög eftir Poulenc , Byrd og Gesualdo undir stjórn Steinars Loga Helgasonar , nemanda í kirkjutónlistardeild Listaháskólans .
Tónleikarnir hafa það markmið að kynna nemendum skólans töfra Klais-orgelsins og ómrými Hallgrímskirkju .
Aðgangur er ókeypis og allir velkomnir .
