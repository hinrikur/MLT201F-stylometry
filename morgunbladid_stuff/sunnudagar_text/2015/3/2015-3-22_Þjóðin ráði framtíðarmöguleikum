Nýjasta útspil utanríkisráðherrans í samskiptum við Evrópusambandið er með slíkum ólíkindum að undrun sætir .
Þetta segir í tilkynningu miðstjórnar ASÍ sem ályktaði nú í vikunni um Evrópumál .
Þar segir að sitjandi ríkisstjórn hafi komist m.a. til valda vegna loforða fyrir kosningarnar 2013 um að þjóðin yrði spurð hvort halda ætti aðildarviðræðum við ESB áfram .
Það loforð var svikið og í raun hafi málið velkst áfram lengi við misjafnar undirtektir .
ASÍ segir að í einbeittum ásetningi að slíta aðildarviðræðum Íslands við ESB hafi utanríkisráðherra hunsað leikreglur og vilja Alþingis Íslendinga sem á sínum tíma hafi samþykkt að hefja aðildarviðræður , sem meirihluti þjóðar vilji að verði til lykta leiddar .
Sé það réttmæt krafa að þjóðin fái að segja sitt álit í þessu máli , enda varði það framtíðarmöguleika íslensku þjóðarinnar .
sbs@mbl.is 