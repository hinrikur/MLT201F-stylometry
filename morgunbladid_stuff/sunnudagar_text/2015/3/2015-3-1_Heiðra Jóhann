Útvarpsleikhúsið á Rás 1 flytur á morgun , sunnudag klukkan 13 , leikrit Hávars Sigurjónssonar " Englabörn " .
Hávar leikstýrir einnig uppfærslunni , sem er frá árinu 2005 , en tónlist er eftir Jóhann Jóhannsson sem flytur hana auk Eþos kvartettsins .
Hafnarfjarðarleikhúsið frumflutti " Englabörn " árið 2001 .
Jóhann Jóhannsson frumsamdi tónlist fyrir sýninguna og var það fyrsta tónlistin sem hann samdi fyrir dramatískt verk .
Tónlist Jóhanns er einnig í útvarpsleikgerðinni sem er nú endurflutt meðal annars til að heiðra tónskáldið , sem í ár hefur verið tilnefnt til þrennra alþjóðlegra verðlauna fyrir kvikmyndatónlist .
