Á tónleikum í 15:15 syrpunni í Norræna húsinu á morgun , sunnudag , flytja Caput-hópurinn og Hanna Dóra Sturludóttir efnisskrá með tónverkum eftir Þuríði Jónsdóttur tónskáld , auk verks eftir ítalska tónskáldið Aldo Clementi ( 1925-2011 ) .
Markmiðið er að birta gestum einskonar portrettmynd af Þuríði í gegnum sköpunarverk hennar .
Starfsferill Þuríðar spannar nú meira en aldarfjórðung .
Um árabil var Ítalía starfsvettvangur hennar en nú býr hún og starfar á Íslandi .
Tíu flytjendur koma fram á tónleikunum .
" Mér líður svolítið eins og það eigi að vera einhver tímamót á ferlinum hjá mér , en sú er alls ekki raunin , " segir Þuríður hlæjandi þegar hún er spurð um tilefni tónleikanna .
" Þau hjá Caput segja að þeim hafi verið " hugsað til mín " , sem er auðvitað ánægjulegt , " bætir hún við .
Á undanförnum árum hefur Þuríður tvisvar samið verk sérstaklega fyrir Caput en hvorugt þeirra verður flutt á tónleikunum .
Hanna Dóra flytur lög eftir Þuríði við ljóð eftir Gyrði Elíasson og Guðberg Bergsson , og þá verða flutt verk fyrir einleiksfiðlu og einleiksóbó , verk fyrir bassaflautu , víólu og kontrabassa , og fyrir flautu og rafhljóð .
Verkið eftir Clementi nefnist " Berecuse " .
Fjölbreytileg verk á efnisskrá " Já , ég hef samið tvö önnur verk fyrir Caput .
Annað var fyrir fullskipaða sinfóníettu og danska harmónikkuleikarann Geir Draugsvall en hitt var smærra í sniðum , með flautu í aðalhlutverkinu og einnig með harmónikku .
Það hafa því verið tengsl milli mín og þessarar grúppu , " segir Þuríður .
Svo samdi ég óbóverkið " Round " sérstaklega fyrir Eydísi Franzdóttur og hún er sannarlega hluti af bandinu og mun einmitt flytja það verk á tónleikunum .
En það var úr ýmsum verkum að velja .
Við ákváðum að hafa tvö verk fyrir söngkonu , kammerverk með söng , og svo eru tvö elektrónísk verk á efnisskránni .
" – Gefur dagskráin góða mynd af þér sem tónskáldi ? " Þetta er býsna fjölbreytilegt .
Kannski frekar er fjölbreytni fyrir að fara en góðu samræmi , " segir hún og brosir .
" Á fyrri prófíltónleikum Caput-hópsins hefur tónskáldið venjulega verið tengt við annað tónskáld og í þetta skipti völdum við Aldo Clementi í sameiningu .
Hann er ítalskur og ég hef sterk tengsl við Ítalíu ; til að fyrirbyggja misskilning þá er þetta ekki sá hinn gamli klassíski Clementi heldur nútímatónskáldið , en tónlist hans fannst okkur falla ágætlega að minni tónlist .
" – Hvernig er þín tónlist ? " Það veit ég svo alls ekki , " svarar Þuríður að bragði .
" Þetta er erfið spurning .
" – Verða tónleikagestir einhvers vísari ? " Þeir verða bara að mæta og komast að því ...
" svarar hún þá .
Pantanir og starfslaun Þegar Þuríður er spurð út í það hvernig hún semji tónverk , hvort laglínur , val á hljóðfærum eða annað komi fyrst , þá segir hún það ólíkt eftir verkum .
Tekur sem dæmi fyrrnefnt verk fyrir sinfóníettu og einleiksharmónikku , " Installation Around a Heart " , og segir að þar hafi sólóhljóðfærið ráðið ferðinni .
" Þar var það hugsun um harmónikkuna sem þenst út og dregst saman , eins og hjarta sem pumpar lífi í hljómsveitina og allt sem gerist sprettur af þeim krafti .
Myndin var sterk og ég hugsaði verkið algerlega sem innsetningu .
Verkið " Lampyridae " , sem flutt verður á tónleikunum , er annarskonar dæmi en það kalla ég sjálfsmynd .
Nafn verksins er latneskt samheiti fyrir skordýr sem lýsa í myrkri , en Arna Kristín Einarsdóttir flautuleikari pantaði það við ljóð sitt " Eldflugur " .
Ég hljóðritaði sjálfa mig leika á flauturnar , og hafði hljóðnemann mjög nálægt svo öll aukahljóð heyrðust vel , andardráttur , þrusk og smellir .
Ég vann svo með öll þessi hljóð þar til þau fóru að líkjast suðrænum ævintýraskógi , sem svo varð að hljóðtjöldum fyrir einleikaranum á sviðinu .
" – Þú ert líka flautulekari .
Mótar það nálgun þína sem tónskáld ? " Ég er ekkert endilega með hugann við flautuna þegar ég er að semja .
Hins vegar finnst mér mikilvægt að hafa þá reynslu , það veitir mér ákveðið öryggi að hafa verið hinum megin við borðið , glímt við erfið verk og unnið með tónskáldum sem hljóðfæraleikari .
Í verkum sem eru sungin dregur textinn mig síðan áfram .
Það er ólíkt frá einu verki til annars hvernig ferlið hefst og hvernig það þróast .
En í hvert skipti sem ég byrja á nýju verki finnst mér að ég kunni ekki neitt og þurfi að byrja á byrjunarreit .
Það er eins og ég hafi aldrei gert þetta áður .
" – Er það ekki óþægilegt ? " Jú ! " Þuríður hlær .
" En ég hef vanist því .
Í þessu ferli öllu er bæði hamingja og óþægindi .
Mér finnst erfitt að endurtaka mig , finnst ég þurfi að skapa nýjan heim í hverju verki , finna hverri hugmynd nýjan farveg , finna DNA hvers verks .
Auðvitað aflar maður sér þekkingar og reynslu en hvert verk verður að hafa sitt snið , sitt form og vera til á eigin forsendum .
" – Þú leitar ekki öryggis í endurtekningunni ? " Nei .
En sumir tala um einhvern stíl , eins og Kolbein Bjarnason flautuleikari í Caput sem segir verk mín hafa sterk stíleinkenni .
Ég á bágt með að gera mér grein fyrir slíku sjálf .
" Eiginmaður Þuríðar , Atli Ingólfsson , er einnig tónskáld .
Hún segir ekki vera samkeppni á milli þeirra , nema þá kannski um tíma fyrir tónsmíðarnar .
" Við eigum þrjú börn og gjarnan þarf annað okkar að vera heima að sinna fjölskyldunni , þá er kannski samkeppni um það hvort okkar getur verið í vinnunni meðan hitt skúrar .
Annars gengur þetta mjög vel .
" Þuríður er líka í hálfri kennslu , á flautuna .
" Mér finnst gott að halda mér við í flautuleiknum og kem líka fram öðru hverju , við hina og þessa viðburði .
Til að mynda á Alþjóðlegu flautuhátíðinni hér síðar í mánuðinum .
Þá flyt ég næsta vetur verk sem ítalskt tónskáld er að semja fyrir mig .
" Og hún er að semja verk fyrir Nicola Lolli , konsertmeistara Sinfóníuhljómsveitar Íslands , og píanóleikarann Domenico Codispoti sem verður frumflutt á Listahátíð í vor .
" Þeir verða með efnisskrá þar sem þeir leika meðal annars verk eftir Prokofiev og Beethoven og síðan var þetta verk pantað af mér , í tilefni þess að nú er öld síðan konur á Íslandi fengu kosningarrétt , " segir Þuríður .
" Ég vinn að því þessa dagana í vinnustofu listamanna í Króki á Álftanesi .
Það þarf að reyna að hrista upp í þessum tónleikum , " segir hún og hlær .
– Þú fékkst síðan sex mánaða starfslaun .
" Já , þau gera vinnuna auðveldari .
Ég byrja að taka þau í haust , minnka þá við mig kennsluna , verð ekki eins háð því um tíma að fást við allt mögulegt til að ná endum saman , og get betur samið það sem mér dettur í hug , mögulega stærri verk .
Það verður gaman , segir hún .
" 