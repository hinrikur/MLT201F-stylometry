Krónutöluhækkanir launa eru besta leiðin til þess að koma til móts við fólk með lægri og meðaltekjur , en mikilvægt er að koma til móts við þá hópa í komandi kjaraviðræðum .
Þetta segir í ályktun Landssambands framsóknarkvenna sem vill að forgangsraðað verði í þágu þessa fólks .
Framsóknarkonur segjast með framansögðu vera að taka undir orð forsætis- og félagsmálaráðherra sem hafi bent á að svigrúm sé nú til staðar í atvinnulífinu til launahækkana .
Hækkun launa um krónutölur í stað prósenta sé því " eðlileg krafa þar sem skattar hafa lækkað í atvinnulífinu , til dæmis í ferðaþjónustu og á sjávarútvegsfyrirtæki og þess vegna eðlilegt að skattalækkanarnir skili sér til heimilanna í landinu , " segir í ályktun .
sbs@mbl.is 