Fyrir 2-3 sem forréttur eða meðlæti 100 g sæt kartafla 100 g reyktur lax eða silungur , bein- og roðlaus 1 msk .
kókosolía 100 g grænt salat , svo sem lambhagasalat , vatnakarsi og klettasalat ein stór lófafylli granateplafræ , má nota blá- eða vínber í staðinn , skorin í tvennt 2 msk .
kapers lófafylli svartar ólífur lófafylli af parmesanosti Skerið fiskinn í bita og setjið til hliðar .
Flysjið sætu kartöfluna og skerið hana í þykkar sneiðar og svo í strimla .
Raðið þeim í eldfast mót og penslið með kókosolíu .
Bakið við 180°C í 35-45 mínútur ( bökunartíminn fer eftir þykkt strimlanna ) .
Á meðan sæta kartaflan er í ofninum skuluð þið verka granateplið : Sneiðið toppinn af granateplinu og skerið svo varlega 2 mm inn í hýðið eins og þið séuð að skera appelsínubáta , en án þess að skera í steinana .
Fyllið skál af vatni og með jöfnum þrýstingi fingranna skuluð þið kljúfa bátana ofan í vatninu þannig að þið hafið stóra klumpa af granateplafræjum fasta við hýðið .
Losið um hvern klump af fræjum ofan í vatninu því safi rauðu fræjanna lætur lit og festist á öllu ef fræin eru til dæmis losuð / kreist á bretti .
Steinarnir sökkva til botns en hvíta hýðið og annað sem ekki á að borða flýtur upp .
Hellið því af og skolið svo fræin nokkrum sinnum .
Raðið salatblöðum á stóran disk og dreifið granateplafræjunum yfir salatið ásamt kapers , ólífum og reyktum laxi .
Sneiðið eða rífið parmesanostinn yfir salatið .
