Í bókinni Úlfshjarta eftir Stefán Mána birtist parið Alexander og Védís íslenskum lesendum í fyrsta sinn , en í bókinni segir frá ástum unglinga sem eru í senn varúlfar og þátttakendur í glímu illra afla og yfirnáttúrlegra innan um hversdagsleikann í Reykjavík .
Úlfshjarta , sem kom út 2012 , var vel tekið á sínum tíma , er til að mynda á kjörbókalista helstu framhaldsskóla landsins og kvikmyndun hennar er í undirbúningi .
Nú hefur framhald Úlfshjarta komið út og kallast Nóttin langa .
Í Nóttinni löngu segir frá frekari raunum varúlfanna Alexanders og Védísar .
Í Úlfshjarta helguðu þau líf sitt því að kenna öðru fólki með varúlfagen að hafa hemil á eðli sínu , en kominn er fram á sjónarsviðið stórhættulegur óvinur , hinn svartklæddi öfgahópur Caput , sem hyggst útrýma öllum varúlfum á jörðinni .
Þegar Alexander kemur heim í risíbúðina í Reykjavík eitt síðdegið er Védís horfin og við tekur æðisgengin leit að henni .
