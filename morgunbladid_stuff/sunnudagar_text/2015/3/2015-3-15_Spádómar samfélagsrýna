Hvað er tískuviti ( e. trend beacon ) ? Tískuviti er samfélagsrýnir sem kryfur fortíð og nútíð til mergjar og sýður saman spádóm tvö ár fram í tímann um hvers kyns strauma og stefnur í tísku og hönnun .
Var erfitt að fá aðgang að þessum heimi ? Allar dyr opnuðust okkur eftir að við elduðum kvöldmat fyrir tískuvitana .
Þeir sem fengu ekki að smakka neituðu að koma í viðtöl .
Hvað kom þér mest á óvart við gerð myndarinnar ? Það var hversu nákvæmir spádómarnir voru og aðferðafræðin augljós .
Einnig leyndarhjúpurinn yfir þessum heimi , sem er falinn í allra augsýn .
Stjórnumst við öll af þessum straumum og stefnum sem aðrir hafa ákveðið ? Fyrst koma straumarnir og stefnurnar , síðan er þetta greint og gefið út .
Í fæstum tilvikum er þetta eitthvað sem einhver ákveður , straumar og stefnur liggja í loftinu og koma fram .
Tollir þú í tískunni ? Ef tískan er marglaga kaka samsett úr mismunandi bragði og áferð myndi ég sennilega teljast í neðsta laginu .
Jafnvel myndi ég greinast sem kökudiskurinn .
Veistu núna hvað verður í tísku eftir tvö ár ? Algerlega – og þeir sem sjá myndina í bíó verða með það á hreinu líka .
