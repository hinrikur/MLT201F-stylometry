" Það er fjöldi spennandi bóka að koma út og mjög margar sem mig langar að lesa , " segir Gerður Kristný , beðin um að nefna þrjár íslenskar .
Hún velur þrjár ljóðabækur ( sem hún er reyndar þegar búin að lesa ! ) " Frelsi eftir Lindu Vilhjálmsdóttur er bálkur fyrir lengra komna , sjötta ljóðabókin hennar þar sem Linda gefur ekkert eftir .
Hún er magnað ljóðskáld .
Þessa bók þarf maður að lesa margoft til að komast að kjarnanum .
Ég vil líka nefna Blýengilinn eftir Óskar Árna Óskarsson .
Það er ákaflega skemmtileg og góð ljóðabók þar sem hversdagslegum myndum en um leið töfrandi er brugðið upp .
Bók sem höfðar til ungra sem aldinna .
Sú þriðja er Öskraðu gat á myrkrið eftir Bubba Morthens , sem er nýbúinn að fá sérstaka viðurkennngu Jónasar Hallgrímssonar fyrir stuðning við íslenska tungu .
Bubbi hefur alltaf sungið á kraftmikilli íslensku og þannig yrkir hann líka .
" 