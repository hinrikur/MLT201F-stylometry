Sigurður Líndal Þórisson er frá Lækjamóti í Húnaþingi vestra , þar sem foreldrar hans og systkini búa .
Hann er leikari að mennt frá London , leikstýrði bæði og kenndi af miklum móð í borginni árum saman en starfaði síðustu ár hjá risafyrirtæki í ferðabransanum .
Hann er nú fluttur heim í fámennið norður í landi og er alsæll .
Eiginkona Sigurðar , Greta Clough , er einnig leikhúsmanneskja .
" Hún vinnur aðallega við brúðuleikhús í dag , " segir Sigurður .
Þau kynntust í London .
Ekki er sérlega vænlegt , segir hann , að starfa við leiklist í lausamennsku til lengdar .
Tekjur séu ekki stöðugar og stefnan hafi verið sú að annað hvort þeirra fengi sér " alvöru vinnu , eins og það er kallað " .
Sigurður varð á undan að finna nýtt starf og fór þess vegna að vinna hjá Expedia .
" Það er eitt stærsta ferðaþjónustufyrirtæki heims og á mörg vörumerki .
Þar sem allt gerist á netinu hjá Expedia er þetta líka eitt stærsta tæknifyrirtæki heims .
" Vildu flytja í Húnaþing Sigurður vann við gæðastjórnun á efni vefsíðu fyrirtækisins .
" Meðal annars stýrði ég stóru verkefni þar sem 66 manns í fjórum heimsálfum unnu fyrir mig , töluð voru 15 tungumál og dagarnir voru oft langir ; maður þurfti að taka daginn snemma til að tala við fólk í Asíu og vinna fram eftir til að funda með starfsmönnum á vesturströnd Bandaríkjanna .
" Hjónin höfðu velt því fyrir sér í töluverðan tíma að flytja til Íslands .
" Mitt plan var að þegar ég hefði sýnt fram á að ég væri þokkalegur starfskraftur gæti ég farið heim og flutt starfið með mér .
Mér var gefið vilyrði fyrir því en þegar til kom var það ekki hægt lengur .
" Sigurður varð " helvíti fúll " fyrst í stað .
Í júlí í sumar kom hann til Íslands í brúðkaup systur sinnar og frétti þá að framkvæmdastjóri Selasetursins væri að hætta .
" Ég setti mig því í samband við stjórnarformanninn og það var í raun gengið frá því á meðan ég var í fríi að ég fengi starfið .
Þegar ég kom út aftur og sagði upp breyttist tónninn þar , ekkert mál væri að ég gæti haldið starfinu þótt ég væri á Íslandi .
Mér voru boðnir gull og grænir skógar og það er ekkert launungarmál að ég tók á mig þónokkra launalækkun til að koma hingað en þau miklu lífsgæði sem felast í því að búa í samfélagi eins og hérna er ekki hægt að mæla í peningum .
" Sigurður er 42 ára .
" Margir jafnaldrar mínir hér eru orðnir afar en ég á bara eina eins árs dóttur ! Er því orðinn dálítið langt á eftir með það allt saman .
" Dóttir hans og Gretu heitir Elín Rannveig Líndal , í höfuðið á móður Sigurðar .
Hann flutti á borgarhornið 16 ára , 1989 , og settist á framhaldsskólabekk .
" Eftir það var ég meira og minna fyrir sunnan þar til ég fór í leiklistarnám til London 1995 og ílentist þar .
Þaðan kem ég svo heim núna , 20 árum seinna .
" Eftir leiklistarnám lék hann víða ytra en sást þó á sviði hér heima líka .
Tók þátt í uppfærslu Leikfélags Akureyrar á Hamlet árið 2002 .
" Ég byrjaði snemma að leikstýra úti , bæði atvinnuhópum og í leiklistarskólum og kenndi í viðurkenndum skólum í 12 ár .
Ég var svo aðstoðarleikhússtjóri í þrjú og hálft ár í litlu leikhúsi sem var mikill vettvangur fyrir ungt listafólk til að prófa ýmislegt .
" Stjórnun og klósettþrif " Það var mjög skemmtilegt að taka þátt í því .
Leikhússtjórnin ákveður til dæmis hvað á að sýna en svo ég sé ekki að fegra þetta neitt þá þurftum við líka að þrífa klósettin ! Þetta var þannig rekstur að enginn annar var til þess .
" Sigurður er alsæll að vera fluttur heim í Húnaþing .
" Já , ekkert smá ánægður og konan mín líka .
Við fórum alla leið strax og keyptum okkur hús á Hvammstanga .
Greta er reyndar að vinna í London núna , hún hefur svo mikið að gera í augnablikinu að ekki er víst hvað hún getur verið mikið hér .
" Selasetur Íslands er í gömlu húsnæði í eigu Kaupfélags Vestur-Húnvetninga .
" Þegar ég var strákur voru hér í þessu rými , þar sem skrifstofan mín er , háir staflar af söltuðum gærum , " segir Sigurður og bætir við hlæjandi : " Fyrir 20 árum fór ég til útlanda í leit að frægð og frama en enda svo í kompu hér í gærukjallaranum ! " Breskir leikarar koma fljúgandi til æfinga Greta Clough , eiginkona Sigurðar , undirbýr nú tvær brúðuleiksýningar sem verða sýndar margoft í Bretlandi á næsta ári .
Greta skrifar leikritin , smíðar brúðurnar og pantar leikhúsin ; sér í raun um allt nema að sýna , en breskir leikarar stjórna brúðunum í þessum sýningum .
Önnur verður sýnd í Skotlandi en hin víða um England .
" Húsnæðiskostnaður í London er orðinn svo gífurlegur að í staðinn fyrir að æfa þar eru allar líkur á því að leikararnir þrír fljúgi til Íslands og verði í þrjár vikur við æfingar hér í Húnaþingi .
Það er ódýrara að kaupa flug fyrir þá þrjá til Íslands og gistingu í þrjár vikur en að leigja æfingahúsnæði í London í sama tíma ! Svo finnst fólki auðvitað mikið sport að koma Íslands þannig að allir eru ánægðir .
" 