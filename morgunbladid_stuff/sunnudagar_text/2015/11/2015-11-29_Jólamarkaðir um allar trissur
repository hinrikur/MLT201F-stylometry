Rík hefð hefur myndast fyrir alls kyns jólamörkuðum og -bösurum í desember þar sem hægt er að kaupa eitthvað fallegt í pakkana , góðgæti í ísskápinn , jólatré og hlusta á lifandi tónlist og upplestra .
Júlía Margrét Alexandersdóttir julia@mbl.is Leikföng og húsmunir Ásgarðs Gullfalleg leikföng , listmunir og húsbúnaður eftir starfsmenn Ásgarðs verða til sölu á jólamarkaði Ásgarðs 5. desember á markaði sem hefst kl. 12 á hádegi og stendur til kl. 17 .
Allar vörur eru handunnar , mestmegnis unnar úr íslenskum trjám og vörurnar eiga sér margar hverjar samsvörun í íslenskum þjóðháttum .
Ásgarður er á Álafossvegi 24 í Mosfellsbæ .
Kaffihlaðborðið verður á sínum stað með kökum , kaffi og heitu kakói .
Sjávarfang og rekaviður Hafsins afurðir leika stórt hlutverk á jólamarkaði í Húsi Sjávarklasans við Grandagarð næstkomandi föstudag , 4. desember þar sem hægt er að kaupa bæði jólagjafir og gotterí til jólanna , beint við framleiðendur og hönnuði .
Má þar nefna gjafapoka með nýjungum úr sjávarútvegi , húsmui úr rekaviði , ferskt sjávarfang og reykt sjávarfang en þar að auki verður hægt að kaupa ýmislegt í jólamatinn svo sem hnetusteik , borðspil , barnaföt , keramikvörur og , heilsuvörur , veski , búsáhöld og sælgæti .
Markaðurinn hefst kl. 12 og stendur til 18.00 .
Sultur og jólamöndlur Á Stokkseyri ; í Orgelsmiðjunni við bryggjuna , verður jólamarkaður opinn aðventuhelgarnar frá 5. desember , laugardag og sunnudag en hann verður þó opnaður á föstudegi ; 4. desember kl. 17 .
Á markaðnum er til sölu handverk úr verkstæði Orgelsmiðjunnar og ýmiss konar vörur úr nágrenninu .
Má þar nefna Stokkseyrarhunang , jólamöndlur , sultur og auk þess sem hægt er að kaupa jólastjörnur frá Þýskalandi , smáhluti frá Pakistan og ýmsar gjafir fyrir tónlistarunnendur .
Lifandi tónlist er flutt alla daga en hægt er að skoða þá dagskrá nánar á south.is .
Markaðurinn er opinn frá kl. 14-18 .
Stund fyrir jógann Þeir sem vilja gefa leikföng og fatnað úr náttúruefnum , snúningslök , hugleiðslubækur , jógadiska , reykelsi , olíur eða aðrar gjafir á andlegum og heilsufarslegum nótum ættu ekki að láta jólamarkað Jógasetursins fara fram hjá sér næstkomandi laugardag , 5. desember .
Á boðstólum er heitt jógate en þess má geta að hægt verður að kaupa persónuleg fæðingarkort sem gerð eru á staðnum og láta mála af sér portrettmynd .
Markaðurinn hefst k .
14 í Skipholti 50c og stendur til 18 .
Basar kattavinanna Núna um helgina , laugardaginn 28. nóvember , stendur Kattholt fyrir jólabasar í Stangarhyl 2 .
Ýmist jóladót verður hægt að kaupa á staðnum svo sem jólakort , merkispjöld , jólaskraut og kerti en einnig leikföng , bækur , skartgripi og að sjálfsögðu kattastyttur .
Bakkelsi og veitingar verða á boðstólum og andlitsmálning er í boði fyrir þau yngstu .
Þá má ekki gleyma að hægt verður að skoða kisur í leit að góðu heimili .
Basarinn hefst klukkan 11 og stendur til 16 .
Hönnunarmarkaður Íslensk hönnun og handverk er í brennidepli á jólamarkaði Pop-up fjelagsins sem fram fer á Bus Hostel í Skógarhlíð helgina 5.-6. desember .
Á boðstólum verða meðal annars púðar og fylgihlutir frá Basalt Reykjavík , Jólaóróinn og Svarti sauðurinn frá Rat Design , keramík eftir Hönnu Grétu , veggspjöld frá Gunnarsbörnum , Gola & Glóra verða með jólaskraut og pappír og margt fleira .
Markaðurinn stendur frá kl. 12-17 báða dagana .
Tré og upplestur Ein jólalegasta stemning landsins er á Jólamarkaði Skógræktarfélags Reykjavíkur , við Elliðavatnsbæ í Heiðmörk sem verður opinn allar aðventuhelgarnar .
Hægt er að kaupa handverk og hönnun á markaðnum en þar að auki er sérstök barnastund á hverjum opnunardegi kl. 14 þar sem barnabókahöfundar lesa við varðeld og jólasveinn kíkir í heimsókn .
Þá munu rithöfundar einnig kíkja í heimsókn á kaffistofuna þar sem verður lifandi tónlist , í kjallaranum verða spákonur .
Síðast en ekki síst verður hægt að kaupa íslensk og vistvæn íslensk jólatré og tröpputré .
Meðal dagskrárliða næstu helgar má nefna að um næstu helgi , laugardaginn 5. desember , verður Ævar vísindamaður á barnastundinni kl. 14 en daginn eftir er það Gerður Kristný sem les upp í barnastundinni kl. 14 .
Þann sama dag spilar Ólöf Arnalds tónlist á kaffistofunni kl. 15 .
Á lokadegi jólamarkaðarins , sunnudaginn 20. desember syngur Mótettukórinn á planinu kl. 12 .
Jólamarkaðurinn er opinn frá kl. 11-16 .
Listaveisla í Portinu Árlegur jólamarkaður Popup-verslunar er með árlegan jólamarkað í Portinu , Listasafni Reykjavíkur , 5. desember .
Að baki markaðnum standa tugir hönnuða , myndlistarmanna og tónlistarfólks og er hönnun og myndlist í brennidepli .
Auk þess verður lifandi tónlistarflutningur og upplestur úr jólabókum .
Þess má geta að vegankokkurinn Linnea Hellström og Krummi Björgvinsson setja upp PopUp-eldhús og bjóða upp á jólalegar kræsingar .
Markaðurinn er opinn frá kl. 11-17 .
