Söngkonan og dansarinn Unnur Eggertsdóttir er ferlega fyndin á Twitter og þess virði að fylgjast með .
Ein nýjasta færslan hennar er á þessa leið : " Það er svo sorglegt hvað það eru mörg nöfn sem ég mun aldrei geta skírt börnin mín því það er svo leiðinleg manneskja sem heitir nafninu .
" Séra Hildur Eir Bolladóttir skrifar á Facebook um sígilt umræðuefni í þjóðfélaginu : " Satt best að segja er ég bara nokkuð hlynnt aðskilnaði ríkis og kirkju , það eru bara nokkur atriði í okkar samfélagi sem ég tel að þurfi að vera fyrir hendi áður en af fullum aðskilnaði verður : Í fyrsta lagi þarf ríkið að greiða niður sálfræðiþjónustu þannig að allir geti farið til sálfræðings óháð búsetu og efnahag , í öðru lagi þarf að koma á laggirnar sólarhrings sálgæsluþjónustu þannig að hægt sé að hringja út fagfólk þegar andlát verður , eftirlifendum að kostnaðarlausu , í þriðja lagi þarf ríkið að sjá til þess að hjón eigi möguleika á stuðningi og áheyrn við brotsjó og skilnað , í fjórða lagi þarf að eyða öllum biðlistum barna og ungmenna sem þurfa á geðlækningum að halda .
Ég er sannfærð um að þetta er hægt ef vilji er fyrir hendi , þá er líka passlegt að aðskilja ríki og kirkju .
" Fréttamaðurinn Helgi Seljan vitnar í samtal sem hann átti við starfsfélaga sinn Baldvin Þór Bergsson á Facebook en það var á þessa leið : " Ég : Hvernig er það Baldvin , er Fjallraven ekki norskt ? Baldvin : ( löng þögn , sem skyndilega er rofin með því að hann hristir hausinn , fussar og segir svo : Í fyrsta lagi segir maður ekki " reiven " þetta er ekki enska .
Maður segir Reeeeven .
" 