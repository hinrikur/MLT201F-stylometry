Ofnæmi fyrir ákveðinni fæðutegund hrjáir 4% fullorðinna og 4-6% barna samkvæmt könnun frá Centers for Disease Control and Prevention í Bandaríkjunum .
Áhrif fæðuofnæmis eru algengust hjá börnum en ofnæmi getur myndast hvenær sem er á lífsleiðinni og jafnvel er hægt að fá skyndilega ofnæmi fyrir fæðu sem þú hefur borðað alla ævi .
Getur verið lífshættulegt Ónæmiskerfi líkamans vinnur gegn sýkingum og öðru sem setur líkamann í hættu .
Ofnæmisviðbrögð við fæðu kemur fram þegar ónæmiskerfið bregst við fæðunni sem hættu .
Fæðuofnæmi virðist vera ættgengt en ómögulegt virðist vera að spá fyrir hvort barn muni erfa ofnæmið frá foreldri .
Einkennin geta verið allt frá mildum áhrifum í að vera mjög alvarleg .
Fólk sem fær mild viðbrögð við ákveðinni fæðutegund einu sinni , gæti jafnvel fengið mun alvarlegri einkenni í næsta skipti .
Alvarlegasta tegund fæðuofnæmis kallast bráðaofnæmi og getur verið lífshættulegt .
Fólk á erfitt með andardrátt , blóðþrýstingur fellur og hjartsláttur breytist .
Þessi viðbrögð geta komið fram mínútum eftir að fæðunnar hefur verið neytt og skiptir þá máli að bregðast skjótt við með adrenalínsprautu .
Átta tegundir algengastar Hægt er að vera með ofnæmi fyrir ýmiss konar fæðutegundum en átta tegundir eru orsök 90% af öllum ofnæmisviðbrögðum .
Það eru egg , mjólk , hnetur , trjáhnetur , fiskur , skelfiskur , hveiti og soja .
Vissar frætegundir eru einnig á lista yfir algenga fæðu sem valdið getur ofnæmi , eins og sesamfræ og sinnepsfræ .
Ofnæmið sést gjarnan á húðinni í formi útbrota en einnig er algengt að fá kviðverki .
Hósti , bólgin tunga og háls , veikur púls og fölur eða bláleitur litarháttur eru önnur einkenni .
Margir misskilja hugtakið Mjög margir telja sig vera með fæðuofnæmi þó að slíkt sé ekki tilfellið .
Næstum þriðjungur Bandaríkjamanna telur sig vera með fæðuofnæmi , samkvæmt nýrri rannsókn sem birt var í The Journal of the American Medical Association , þrátt fyrir að einungis í kringum 4-5% séu raunverulega með ofnæmi .
Sérfræðingar telja að fólk ofnoti orðið fæðuofnæmi því það viti ekki nákvæmlega hvað felist í hugtakinu .
Þannig tengja margir saman að líða illa af vissri fæðutegund við það að vera með ofnæmi og veldur það ruglingi .
Fólk hættir þá að borða þá fæðutegund og er að missa af bragðgóðum mat , og í sumum tilfellum að tapa af mikilvægum næringarefnum .
Þannig er ekki endilega samasemmerki á milli þess að líða illa vegna neyslu á ákveðinni fæðutegund og að vera með ofnæmi fyrir henni .
