Liðin er nærri því hálf öld frá því að Bandaríkin tóku afgerandi forustu í geimkapphlaupinu við Sovétríkin sálugu .
Heiðurinn átti Gemini-áætlunin og -verkefnið sem varð til þess að Bandaríkin urðu fyrsta og enn í dag eina þjóðin til að senda menn til tunglsins .
Margir leyfðu sér að vona að ekki liði á löngu frá því að Bandaríkin lentu á tunglinu þar til mannaðar geimferðir væru í boði fyrir almenning , að mönnuð geimför lentu á Mars og jafnvel yrðu bækistöðvar byggðar á tunglinu .
Veruleikinn varð og er annar .
Verulega var dregið úr fjármagni til geimvísinda eftir tunglferðirnar og eftir fall Sovétríkjanna var eins og allur kraftur færi úr geimferðaáætlunum bæði Bandaríkjanna og Rússa .
Geimferðakapphlaupið hafið á ný Loksins er komið líf í geimferðaáætlanir en að þessu sinni eru það ekki stórveldin í heiminum sem keppa sín á milli heldur bandarísk einkafyrirtæki .
Hörð samkeppni er t.d. milli Boeing og SpaceX , sem bæði hafa lofað NASA , geimferðastofnun Bandaríkjanna , mönnuðu geimfari fyrir árslok 2017 .
Ferja þarf geimfara og vistir til Alþjóðlegu geimstöðvarinnar og ætla Bandaríkin ekki að vera háð Rússum um slíkt mikið lengur en eftir að geimferjum NASA var lagt hefur stofnunin verið háð Rússum um aðstoð .
SpaceX hefur þegar sent ómannaðar birgðaflaugar til Alþjóðlegu geimstöðvarinnar með góðum árangri og nú segir Benjamin Reed , einn stjórnenda SpaceX , að fyrirtækið muni senda mannað far út í geim fyrir mitt ár 2017 .
Aðstoðarforstjóri Boeing , John Mulholland , hefur einnig lofað NASA mönnuðu geimfari fyrir lok árs 2017 en fyrirtækið hefur verið einn helsti verktaki NASA síðustu áratugi .
Ný lög um námuvinnslu í geimnum Bandaríska þingið samþykkti nýlega H.R .
2262 eða US Commercial Space Launch Competitiveness Act , sem segir m.a. að bandarískir ríkisborgarar geti myndað eignarrétt á auðlindum í geimnum .
Lamar Smith , formaður House Science , Space , and Technology Committee , eða vísindanefndar bandaríska þingsins í lauslegri þýðingu , segir löggjöfina tryggja að bandarísk fyrirtæki muni áfram verða leiðandi á sviði geimvísinda .
Fjöldi fyrirtækja lítur nú upp til stjarnanna og hafa t.d. Blue Origin og Virgin Galactic sett stefnuna á ferðaþjónustu í geimnum .
