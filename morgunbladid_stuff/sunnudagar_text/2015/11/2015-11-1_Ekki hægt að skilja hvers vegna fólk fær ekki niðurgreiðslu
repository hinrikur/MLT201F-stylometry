Hjúkrunarfræðingur hjá einkastöðinni Heyrnartækni gagnrýnir að fólk sem komið er yfir 70 desibela heyrn fái ekki niðurgreiðslu frá ríkinu til kaupa á heyrnartækjum annars staðar en hjá Heyrnar- og talmeinastöð Íslands .
Margir hafi leitað til Heyrnartækni og fengið að prófa heyrnartæki sem þeim finnst hafa gagnast sér betur en önnur og valið frekar að kaupa tækin þar án nokkurrar styrkveitingar .
Plús sjötíu desibela reglan sviptir fólk með mestu heyrnarskerðinguna valfrelsi um hvert það vill leita eftir heyrnarþjónustu .
Þó reglugerðin kveði á um 80% greiðsluþátttöku ríkisins hjá þeim sem eru með slíka skerðingu er ekki hægt að skilja hvers vegna þeir fá ekki niðurgreiðslu á heyrnartækjum , 50 þúsund krónur á hvort eyra , samkvæmt nýju reglugerðinni , þegar tækin eru keypt á einkastöðvum .
" Þetta segir Anna Linda Guðmundsdóttir hjúkrunarfræðingur hjá einkastöðinni Heyrnartækni ehf. en hún hefur sitthvað að athuga við það sem fram kom í máli Kristjáns Sverrissonar , forstjóra Heyrnar- og talmeinastöðvar Íslands ( HTÍ ) , í umfjöllun um heyrnartæki á þessum vettvangi fyrir viku .
Tilefni þeirrar umfjöllunar var mál eldri borgara sem fest hafði kaup á nýjum heyrnartækjum fyrir ríflega hálfa milljón króna og alfarið greitt úr eigin vasa , þar sem hann skipti við einkastöð , Heyrn .
Ekkert einsdæmi Anna Linda segir þetta ekkert einsdæmi .
Margir hafi leitað til Heyrnartækni og fengið að prófa heyrnartæki sem þeim finnst hafa gagnast sér betur en önnur og valið frekar að kaupa tækin þar án nokkurrar styrkveitingar .
Anna Linda segir fólk sem komið er yfir 70 desibela heyrn hafa þurft að greiða fullt verð fyrir tæki keypt hjá Heyrnartækni vegna þessa .
Nefnir hún í því sambandi fólk úti á landi sem hafi hreinlega ekki tök á að leita eftir þjónustunni til Reykjavíkur .
Heyrnartækni hefur frá árinu 2002 veitt þjónustu við heyrnarskerta á landsbyggðinni og í dag veitir fyrirtækið reglulega þjónustu á tuttugu stöðum .
Anna Linda segir lengi hafa verið skort á þessari þjónustu en HTÍ byrjaði fyrst að veita hana á þessu ári .
" Sumir einstaklingar með 70 desibela heyrn og meira hafa þurft að nota tæki frá barnsaldri og vilja breyta til og leita annað en á ríkisstofnunina eftir sinni þjónustu en eru þvingaðir til að fá þjónustuna á sama stað með þessari reglugerð , " segir Anna Linda .
Þurfa ekki að fara í greiningu hjá HTÍ Fólk á rétt á niðurgreiðslu vegna kaupa á heyrnartækjum á fjögurra ára fresti en hægt er að fá undanþágu frá þeirri reglu að undangenginni greiningu og læknisfræðilegum rökstuðningi .
Í máli Kristjáns kom fram að reiknað sé með að fólk komi til HTÍ til að fá greiningu áður en viðeigandi heyrnartæki eru keypt .
Anna Linda er ósammála þessu .
Viðkomandi þurfi ekki endilega að fara í greiningu hjá HTÍ heldur sé nóg að fá vottorð frá háls- , nef- og eyrnalækni .
Hún vísar í 1 gr. Reglugerðar um styrki vegna kaupa á heyrnartækjum hjá öðrum en Heyrnar- og talmeinastöð .
Þar segir : " Hver einstaklingur getur mest notið styrkja hjá Tryggingastofnun ríkisins eða greiðsluþátttöku hjá Heyrnar- og talmeinastöð , sbr. reglugerð um greiðsluþátttöku ríkisins í hjálpartækjum sem Heyrnar- og talmeinastöð útvegar , fyrir tvö heyrnartæki , eitt fyrir hvort eyra , á hverju fjögurra ára tímabili .
Heimilt er að víkja frá þessu ef heyrn breytist umtalsvert að mati háls- , nef- og eyrnalæknis þannig að talin er nauðsyn á nýju heyrnartæki .
Framvísa skal vottorði því til staðfestingar .
" Einkastöðvar hafa lækna og sérfræðinga Hún segir fullyrðingu Kristjáns um að einkastöðvar hafi ekki lækna eða sérfræðinga til að meta heyrnarskerðingu yfir 70 desibel ranga .
" Hjá einkastöðvum starfa heyrnar- og talmeinafræðingar sem eru með sérfræðimenntun í að greina og meðhöndla heyrnarskerðingu .
Jafnframt hefur Heyrnartækni samstarf við sérfræðinga í háls- , nef- og eyrnalækningum ef vísa þarf fólki til frekari skoðunar og ráðgjafar , " segir Anna Linda .
Anna Linda er ósammála Kristjáni Sverrissyni um verðhækkun á heyrnartækjum .
" Innkaupsverð á heyrnartækjum hefur lítið hækkað og fullyrðing um að þau hafi hækkað hægt og bítandi með aukinni tækni er ekki rétt .
Gengi krónunnar hefur haft þau áhrif að verð heyrnartækja hækkaði frá því sem var fyrir hrun .
Danska krónan kostaði um 12 kr. fyrir hrun og fór upp í um 25 kr. þegar ástandið var sem verst .
Það er ríflega 100% hækkun .
" Þjóðmál Orri Páll Ormarsson orri@mbl.is Hjá einkastöðvum starfa heyrnar- og talmeinafræðingar sem eru með sérfræðimenntun í að greina og meðhöndla heyrnarskerðingu .
Anna Linda Guðmundsdóttir hjúkrunarfræðingur .
