Er mikill munur á því að leikstýra verki fyrir börn og verki fyrir fullorðna ? Sjálf leikstjórnin er sú sama fyrir barna- og fullorðinssýningar .
Það sem þarf að hafa í huga er eftirfarandi : 1 .
Um hvað á sýningin að vera ? Er þetta saga , gamanleikur , harmleikur eða annað ? 2 .
Hvernig á að segja söguna ; með hverjum og hverju ? T.d. er Lífið útskýrt með skuggamyndum , jarðvegi og leikurum .
3 .
Fyrir hvern er sýningin ? Fullorðna eða börn ? Svo hefst vinnan og hlutverk leikstjórans er að fá alla þætti leikhússins til að vinna saman , ljós , hljóð , leikarana , leikmynd og halda tímaáætlun svo að hægt sé að frumsýna á réttum tíma .
Sýningin verður auðvitað að vera aðgengileg fyrir áhorfendur og það er munur á því hverju börn og fullorðnir hafa áhuga á .
Það er líklega helsti munurinn .
Nú er unnið með mold í sýningunni , hvernig hefur það gengið ? Mold er spennandi efniviður sem við þekkjum öll og vitum að ef maður blandar henni við vatn verður til drulla .
Við þekkjum öll drullumall ; hvort sem okkur þykir skemmtilegt að hoppa í drullunni , búa til drullukökur eða finnst hún ógeðsleg og eitthvað sem við viljum þvo strax í burtu .
Þegar leikararnir í sýningunni setja mold upp í sig , bregðast bæði börn og fullorðnir í salnum umsvifalaust við .
Þegar leikaranir fara í leðjuslag hlæja börnin og finnst það spennandi .
Ég held að flest börn geti hugsað sér að leika í drullu en annaðhvort þora þau það ekki eða fullorðnir hafa bannað þeim að skíta sig út .
Það er heilmikið mál að þrífa eftir hverja sýningu en það hefur verið spennandi að leika sér með mold og drullu í leikhúsinu .
Er lífið sjálft drullumall ? Nei , mér finnst lífið ekki bara blautt og brúnt .
Það er ekki fyrr en í lok sýningarinnar Lífsins að moldin breytist í drullu .
Nú hefur sýningin unnið til verðlauna , hver hafa viðbrögð barnanna verið ? Upplifun mín er að börnin elski sýninguna og lifi sig mjög inn í hana .
Það er margt í sýningunni sem kemur þeim á óvart .
Og það skemmtilega er að bæði fullorðnir og börn virðast hafa gaman af sýningunni og hafa margt að tala um á eftir .
Hvað er síðan framundan hjá þér ? Ég er á leiðinni til Danmerkur til að kenna leiklistarnemum í leiklistarskólanum í Árósum en verð komin heim fyrir jólin .
Á næsta ári leikstýri ég hópnum Ratatam í verkinu Heimilisofbeldi .
Svo tek ég þátt í dansleikhúsverkinu " To perform or not " með Unni Elísabetu dansara en ég verð á sviðinu að dansa og leika .
Svo vonast ég til þess að fá fjármagn til þess að skrifa verk um dauðann , sem ég myndi setja upp bæði í Danmörku og á Íslandi með dönskum leikstjóra .
