Um fjórar milljónir króna söfnuðust í október hinum bleika fyrir Krabbameinsfélag Akureyrar og nágrennis .
Söfnun félagsins er vegna nýs brjóstaómskoðunartækis fyrir Sjúkrahúsið á Akureyri , sem kostar um tíu milljónir króna en nú hafa alls safnast rúmar níu .
Vilborg Jóhannsdóttir kaupmaður í Centro á Akureyri og Inga Vestmann í Pedromyndum hafa síðustu ár staðið fyrir Dömulegum dekurdögum í tengslum við átakið Bleikan október .
Þá er bleiki liturinn áberandi í hinum ýmsu verslunum , ýmis tilboð á vörum sem sérstaklega höfða til kvenna og bærinn skreyttur víða með bleikum slaufum í ljósastaurum .
Um 7000 íslenkar konur eru á lífi eftir að hafa farið í gegnum krabbameinsmeðferð og er markmið Krabbameinsfélag Íslands með Bleika október , þessu fjáröflunar- og árvekniátaki , að hækka þá tölu enn frekar .
Á lokakvöldi Bleiks október á Akureyri afhentu þær Inga og Vilborg Krabbameinsfélagi Akureyrar og nágrennis 1,1 milljón sem var afrakstur þátttökugjalda þeirra 75 fyrirtækja sem þátt tóku í Dömulegum dekurdögum í ár , af klútasölu og því sem þær kalla Slaufu í staurinn .
" Við hækkuðum þátttökugjaldið í ár , sem öllum fannst sjálfsagt , og höfum notið mikillar velvildar bæjarbúa enda málefnið mjög þarft .
Gamla ómskoðunartækið þykir ekki nógu gott lengur og þörfin mikil fyrir nýtt , " segir Inga .
" Einstök stemning var á lokakvöldinu hjá okkur á Icelandair hótelinu og fleiri fyrirtæki og einstaklingar notuðu tækifærið og afhentu styrki sem þeir vildu leggja í söfnunina .
" 