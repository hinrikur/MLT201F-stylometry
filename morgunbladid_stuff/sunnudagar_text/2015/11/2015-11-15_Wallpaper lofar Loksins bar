Tímaritið Wallpaper fer lofsamlegum orðum um Loksins bar í Flugstöð Leifs Eiríkssonar á ferðasíðum sínum og segir að þótt tími glæstra ferðalaga og flugstöðva sé að mestu liðinn finnist enn staðir eins og Loksins bar .
Einkum er þar fjallað um rýmið sjálft og andrúmsloftið en það eru þau Karítas Sveinsdóttir og Hafsteinn Júlíusson sem eiga heiðurinn af hönnun Loksins og er sagt frá því hvernig þau hafi horft til íslenskra timburhúsa við hönnun staðarins .
Þar að auki er farið ítarlega yfir húsgögnin sem eru öll annaðhvort hönnuð eða framleidd á Íslandi og eru úr náttúrulegum efnum , meðal annars úr eik , tekki og leðri .
Í greininni er þess getið að umhverfið minni alls ekki á sterílt umhverfi flugstöðva og ferðamenn geti auðveldlega gleymt því hvaðan þeir eru að koma og hvert þeir eru að fara .
