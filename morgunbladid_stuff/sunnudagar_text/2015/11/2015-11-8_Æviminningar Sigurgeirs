Sigurgeir skar ' ann heita æviminningar Sigurgeirs Kjartanssonar skurðlæknis sem Bókaútgáfan Sæmundur á Selfossi gefur út .
Í bókinni segir Sigurgeir frá uppvexti sínum og þeim framtíðardraum sínum að verða bóndi .
Raunin varð önnur því hann var hvattur til náms og það leiddi hann í læknisfræði og það varð hans ævistarf .
Eftir nám og störf í Bandaríkjunum var Sigurgeir svo ráðinn að Landakotsspítala og starfaði þar í áratugi .
Hann segir frá stórstígum framförum í sínu fagi og frá fjölskylduhögum sínum , en hann missti konu sína á besta aldri og varð fyrir afdrifaríku slysi þegar leið að starfslokum .
