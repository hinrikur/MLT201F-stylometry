Teiknarinn og rithöfundurinn Birgitta Sif var í vikunni tilnefnd til Sakura Medal-verðlaunanna í Japan fyrir bók sína Frances Dean .
Þetta kemur fram á Facebook-síðu hennar þar sem hún skrifar : " Vá ! Rosalega ánægð með að bókin mín Frances Dean hafi verið tilnefnd til Sakura Medal-verðlauna .
Hún var tilnefnd af 15.000 nemendum sem ganga í alþjóðlega skóla í Japan .
" Það voru skólabókasafnsfræðingar í alþjóðlegum skólum í Japan sem stofnuðu þessi verðlaun .
Bókin hefur komið út á íslensku undir nafninu Freyja Dís sem vildi BARA dansa og dansa .
Fyrr í mánuðinum var síðan bók Aliciu Potter , sem Birgitta Sif myndskreytti , Miss Hazeltine ' s Home For Shy and Fearful Cats , tilnefnd til " Peters Book of the Year 2016 " .
Hún segir að þessi tilnefning sé sérlega skemmtileg vegna þess að það séu bókasafnsfræðingar sem tilnefni .
Bókin er tilefnd í flokki myndabóka og er hægt að kjósa Birgittu Sif á netinu .
Tilkynnt verður um vinningshafa við athöfn í Birmingham hinn 11. mars .
Íslendingar ættu að þekkja hana ekki síst fyrir bókina Ólíver , sem var tilnefnd til barnabókaverðlauna Norðurlandaráðs fyrir Íslands hönd fyrir tveimur árum .
" Bókin Ólíver er um strák sem líður svolítið öðruvísi og bókin er um það að vera öðruvísi í stórum heimi , líða vel með það og vera kannski svo heppinn að finna einhvern sem er eins og þú , " sagði Birgitta Sif í viðtali í Morgunblaðinu þegar bókin kom út .
Amnesty International í Bretlandi leggur einmitt nafn sitt sérstaklega við Ólíver því bókin minnir okkur á við séum öll fædd jöfn og frjáls og höfum okkar eigin hugsarnir og skoðanir .
Þeir sem vilja fylgjast með Birgittu Sif ættu endilega að finna hana á Facebook undir Birgitta Sif Illustration .
