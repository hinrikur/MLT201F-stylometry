Valgerður H. Bjarnadóttir leiðir gesti í ferð um ljóð og líf Davíðs Stefánssonar á bókmenntadagskrá í Hannesarholti á morgun , sunnudag , kl. 16 .
" Davíð er skáld ástarinnar .
Hann elskar heitt og einlæglega , oft blítt og barnslega , en stundum er ástin full dulúðar , djúp , tryllt og jafnvel tortímandi .
Við hefjum Davíðsljóð vetrarins með ástarljóðunum , rifjum þau upp og rýnum örlítið í þau og sögurnar sem tengjast þeim , en umfram allt leyfum við þeim að hljóma og enduróma í okkar eigin hjörtum , " segir m.a. í tilkynningu .
Þar kemur fram að dagskráin verði haldin í veitingastofunum á fyrstu hæð .
Valgerður H. Bjarnadóttir er félagsráðgjafi með MA í trúarheimspeki og menningarsögu .
