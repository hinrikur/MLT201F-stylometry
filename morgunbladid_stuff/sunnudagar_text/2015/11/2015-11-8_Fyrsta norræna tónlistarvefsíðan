Í Flóa , aðalrými Hörpu á fyrstu hæð , má nú sjá bleikt hjólhýsi .
Hjólhýsið er á vegum Nordic Playlist og þar er hægt að horfa og hlusta á vídeó sem hafa verið framleidd á vegum spilunarlistans .
Nordic Playlist var hleypt af stokkunum í janúar 2014 og er fyrsta norræna tónlistarvefsíðan .
Mikið samstarf er við listamenn sem setja reglulega lista , en meðal þeirra eru Nanna Bryndís Hilmarsdóttir frá Of Monsters and Men , Lykke Li , Emilíana Torrini , Jonas Bjerre frá Mews , Icona Pop og Erlend Øye .
Anna Hildur Hildibrandsdóttir , sem stýrir verkefninu , segir mikinn áhuga á tónlist frá Norðurlöndum .
" Það skemmtilega við að þróa Nordic Playlist er að það er áhugi bæði á milli Norðurlandanna og eins úti í hinum stóra heimi , " segir Anna .
Vefsíðan er : www.nordicplaylist.com 