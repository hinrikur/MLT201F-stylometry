Jói í Ostabúðinni á Skólavörðustíg lagði land undir fót og hélt til Las Vegas með 80 kíló af íslenskum þorski í farteskinu .
Tilgangur ferðarinnar var að keppa í matreiðslukeppni þar sem eina skilyrðið var að nota beikon í bæði aðalrétt og eftirrétt en Jói hreppti þriðja sætið fyrir eftirréttinn .
Ásdís Ásgeirsdóttir asdis@mbl.is J óhann Jónsson , matreiðslumaður og eigandi Ostabúðarinnar á Skólavörðustíg , er nýkominn heim úr matarævintýraferð til Las Vegas þar sem hann tók þátt í matreiðslukeppninni Extreme Bacon Bite Challenge .
Hann bauð upp á þorsk og súkklaðimús með beikonívafi og hreppti þriðja sætið fyrir eftirréttinn .
Sló í gegn hjá áhorfendum Jói átti að útbúa einn sætan bita með beikoni og annan aðalréttarbita , líka með beikoni .
Í aðalrétt bauð hann upp á þorskhnakkabita .
" Fyrst pæklaði ég þetta í einn og hálfan tíma með kryddi og salti , skolaði og þurrkaði .
Svo var því velt upp úr dökkum og ljósum sesamfræjum og léttbakað í fimm mínútur .
Síðan settum við beikonbita ofan á og bjuggum til dillmajónes með , " segir hann .
" Þetta sló í gegn hjá áhorfendum en ekki dómurum , ég var kannski ekki með nóg beikon á þessu , " segir hann og hlær .
Í eftirréttarbita gerði hann súkklaðimús .
" Ég gerði súkklaðimús sem ég steypti upp .
Síðan bjó ég til beikon-síróp á hana og skreytti með hindberjum og beikonbita .
Þetta virkaði mjög vel saman , " segir hann .
Þrír íslenskir aðstoðarmenn voru með í för .
Einn af þeim er Árni Georgsson .
" Ég var bara að skera fisk og í ýmsum verkefnum sem Jói lét okkur gera .
Á keppninni sjálfri var ég að útskýra fyrir fólki hvað það var að borða , " segir hann en matinn elduðu þeir í eldhúsi á 52. hæð á hótelinu þar sem dásamlegt útsýni var yfir borgina .
Útbjuggu 2.400 bita Jói og félagar áttu að útbúa 2.400 bita af mat , 1.200 " aðalréttarbita " og 1.200 " eftirréttarbita " .
Árni segir að þrátt fyrir að Jói hafi ekki náð fyrsta sætinu hafi fólk verið mjög ánægt með matinn .
" Hann var með frábæran rétt , að mínu mati besta réttinn .
Sigurrétturinn var mjög góður , en það var beikonpylsa en fiskurinn hans Jóa var frábær .
Það var sjávarútvegsfyrirtækið Sæmark sem flutti út 80 kíló af þorski og var fiskurinn mun fljótari á leiðinni en við .
Hann var sendur út sama dag og hann var veiddur .
Þeir sem smökkuðu borðuðu marga bita hjá okkur og eftirrétturinn var líka frábær .
Þetta hefði sómt sér vel á flottum veitingastað , " segir Árni .
