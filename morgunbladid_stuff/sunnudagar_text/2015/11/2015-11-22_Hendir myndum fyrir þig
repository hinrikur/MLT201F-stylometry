Apple kynnti fyrsta snjallsímann árið 2007 og óraði engan fyrir þeim gífurlegu breytingum sem síminn átti eftir að hafa á líf okkar og störf .
Risar á farsímamarkaðnum hurfu svo gott sem af markaðnum og í staðinn komu Apple og Samsung .
Fyrir okkur sem ekki eigum eða rekum þessi risafyrirtæki hefur snjallsíminn fyrst og fremst auðveldað okkur að vafra um netið , taka myndir , senda póst og spila tölvuleiki .
Við notum símann í raun og veru í flest annað en að hringja úr honum og kannski helst í að taka myndir .
Myndavélar snjallsíma taka allt að 16 megapixla myndir og eru með hágæðaupptökuvél .
Þetta þýðir að jafnvel þótt símarnir verði æ fullkomnari er plássið sem við höfum á þeim til að geyma efni fljótt að fyllast .
Hver kannast ekki við að fara í gegnum mörg hundruð myndir og velja úr og henda ? Flestir hafa lent í þessu vandamáli en núna er Google komið með þægilega og fljótlega lausn .
Nýjasta útgáfan af Google Photos er þeim hæfileikum gædd að hjálpa notendum að senda myndir inn á Google cloud og þegar plássið er orðið lítið lætur forritið notandann vita .
Með því að smella á hnappinn " Free up space " , eða losið pláss á grófri íslensku , hendir forritið öllum myndum sem eru eldri en 30 daga og búið er að vista á Google cloud .
Það sparar notendum mikinn tíma í að fara sjálfir í gegnum myndasafnið .
