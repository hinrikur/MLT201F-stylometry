Fjölmiðlamaðurinn Gísli Marteinn Baldursson vakti nokkra reiði úti á landsbyggðinni þegar hann tísti vegna fréttar í Mogganum um áætlaðan kostnað við snjóflóðavarnargarða og skildu margir orð hans sem hann vildi frekar að fólk flytti í bæinn en að peningum væri eytt í þetta .
Gísli Marteinn baðst afsökunar á þessum ummælum og skrifaði svo á Twitter síðar í vikunni : " Ætla að taka myndband af íbúðinni minni til að sýna fólki að hér er ekkert landsbyggðarhatur .
Bara ást eins og hjá konunum á Seltjarnarnesi .
" Og Stefán Máni Sigþórsson rithöfundur kom með tillögu um hvernig hægt væri að laga þetta enn betur : " Sáttartillaga dauðans : Gísli Marteinn flytur til Eyja og Elliði Vignis flytur í Vesturbæinn .
" Og Nanna Rögnvaldardóttir matargúrú deildi skemmtilegri sögu á Facebook : " Þegar ég var að horfa á fréttina um aldraða rakarann á Akranesi áðan datt mér hann Alan heitinn vinur minn í hug .
Einhvern tíma þegar ég var gestur þeirra hjóna í London fór hann til rakara og það barst í tal að það gerði hann alltaf hálfsmánaðarlega ( sem var ekki augljóst þegar maður sá hárið á honum ) og hefði gert frá því hann var að vinna í breska utanríkisráðuneytinu skömmu eftir stríð ; alltaf á sömu stofuna , til sama karlsins – alltaf nema þegar hann var að störfum erlendis , sendiherra í Laos og svoleiðis .
Rakarinn var reyndar hættur störfum en kom enn sérstaklega á stofuna hálfsmánaðarlega bara til að klippa Alan .
Hann var með einn annan fastan viðskiptavin sem hann hafði klippt álíka lengi en sá kom aldrei á stofuna , rakarinn fór ævinlega heim til hans og gerði enn þegar þetta var ; það var Filippus prins .
" 