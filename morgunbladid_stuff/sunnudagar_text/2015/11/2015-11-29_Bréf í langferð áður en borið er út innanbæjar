Þröstur Friðfinnsson , sveitarstjóri Grýtubakkahrepps , er ekki ánægður með þjónustu Póstsins , og er þá líklega vægt til orða tekið .
Hann segir hluta af þjónustu fyrirtækisins hafa hrakað mjög síðustu ár .
" Ef ég sendi t.d. bréf frá Grýtubakkahreppi til Sparisjóðs Höfðhverfinga með pósti er leiðin þannig : Ég fer með bréfið til umboðsmanns Póstsins , í Jónsabúð ( sem er hér í sama húsi ) .
Þótt Jón gæti sem best komið því rakleiðis í Sparisjóðinn ( sem er raunar hér í sama húsi einnig ) má hann ekki lengur veita slíka þjónustu fyrir Póstinn , þótt sjálfur sé þjónustusinnaður ! " segir sveitarstjórinn í opnu bréfi til stjórnarformanns Póstsins , sem birt er á heimasíðu hreppsins .
Hann segir : " Komi ég eftir hádegi skal bréfið fara með póstbíl inn á Akureyri daginn eftir .
Hafi ég keypt mér " hraðþjónustu " A-pósts er bréfið flokkað á Akureyri og sent aftur út á Grenivík daginn þar á eftir þar sem Jón ber það út samdægurs .
Berst það þá í sparisjóðinn á þriðja degi og telst besti kostur hjá Póstinum í dag .
Sendi ég bréfið með B-pósti , þá fer það sömu leið inn á Akureyri en er þar flokkað og sent til Reykjavíkur til frekari flokkunar í stóru flokkunarvélinni ! Síðan er það sent norður á Akureyri aftur og enn er það forfært og fer svo áfram með póstbílnum til Grenivíkur .
Þar tekur Jón við því og ber út samdægurs .
Þá fær sparisjóðurinn bréfið á fjórða til sjötta degi eftir því hvernig stendur á helgi .
" Þröstur spyr stjórnarformanninn hvort hann vilji breyta fyrirkomulaginu til fyrra horfs en biður hann vinsamlegast að ræða alls ekki um hagræðingu í þessu sambandi .
" Ég hef ekki fengið nein svör frá Póstinum en hef hins vegar fengið viðbrögð frá mörgum öðrum , " segir Þröstur í samtali við Morgunblaðið .
" Þessi lýsing gæti átti við nánast hvert einasta smáþorp á landinu .
" Þröstur segir að eftir að Pósturinn varð opinbert hlutafélag megi ekki vera tap á rekstrinum .
" Þeir kvarta undan því að erfitt sé og dýrt að sinna skylduhlutverkinu sem felst í einkaleyfi , en þar sem er samkeppni er staðan önnur .
Við þurftum í vikunni að kaupa tæki á eina stofnun sveitarfélagsins , pöntuðum það úr Reykjavík og það var komið daginn eftir – með Póstinum .
Ef ekki væri boðið upp á skipulegar ferðir daglega myndu menn auðvitað leita annarra leiða til að flytja vöruna norður .
" 