Fræðsluráð Reykjavíkurborgar samþykkti um miðjan nóvember 1980 að leyfa Alþýðuleikhúsinu að sýna nýtt leikrit , Pæld-í-ðí , í grunnskólum borgarinnar en viðfangsefni leikritsins var eldfimt , kynfræðsla .
Fræðsluráð taldi hins vegar , að þær sýningar ættu að fara fram utan venjulegs kennslutíma skólans og vera alfarið á vegum leikhússins .
Fimm fulltrúar samþykktu bókunina , einn var á móti og einn sat hjá .
Fulltrúinn sem var á móti , Bragi Jósepsson , sagði það hafa verið vegna kafla í leikritinu sem fjallaði um " kynvillu " .
" Mér finnst , með hliðsjón af því sem er að gerast hér hjá okkur og annars staðar í heiminum , að allt í sambandi við kynvillu sé það viðkvæmt að nauðsynlegt sé að taka það fastari tökum en gert er í þessu leikriti .
Mér finnst það vera meðhöndlað nokkuð léttilega fyrir utan það að þarna eru augljósar rangfærslur sem ég bendi á í bókuninni , t.d. það að kynvilla sé ekkert vandamál , aðeins eðlilegur hlutur .
Fjölmargar niðurstöður hafa bent til þess að sjálfsmorðstíðni er há meðal kynvilltra einstaklinga .
Vissulega er það einnig rétt að inn í þetta blandast árekstrar við samfélagið í heild .
" 