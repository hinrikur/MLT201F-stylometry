Gerðarsafn býður upp á skúlptúrnámskeið undir stjórn Linn Björklund myndlistarmanns fyrir 8-12 ára krakka milli 13 og 15 sunnudaginn 15. nóvember .
Mannslíkaminn verður mótaður í leir og á námskeiðinu verður litið inn í listaverkageymslur safnsins og faldir fjársjóðir kannaðir .
Mannamyndir Gerðar Helgadóttur verða skoðaðar og skúlptúrar úr sjálfharðnandi leir unnir út frá höfuð- og brjóstmyndum hennar .
Þátttaka í námskeiðinu er ókeypis og fer skráning fram á netfanginu gerdarsafn@kopavogur.is Síðast komust færri að en vildu .
