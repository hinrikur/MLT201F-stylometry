" Það veit enginn hvaða afleiðingar síendurtekin högg á höfuðið hafa til langs tíma , " segir Reynir Björnsson , læknir hjá KSÍ .
" Það er verið að velta fyrir sér mögulegum afleiðingum .
Mér finnst persónulega að það sé ekkert óeðlilegt við það að minnka það að börn skalli bolta og gott að fólk hafi það á bak við eyrun .
Það er sjaldgæft að fá heilahristing af því að skalla bolta , nema þú fáir boltann óvænt í höfuðið en það má ekki gleyma því að hér er meira verið að spá í síendurtekna skalla .
Börn eru með heila sem er að þroskast , við vitum það að hann er viðkvæmur á þessum aldri .
Hvað þýða kannski þúsund skallar á 4 árum ? Menn íhuga hvaða áhrif það kann að hafa síðar , " segir hann .
Vitum ekki áhrifin af síendurteknum skallaboltum Þegar hann er spurður hvort við eigum að feta í fótspor Bandaríkjamanna og banna skalla , telur hann það ekki nauðsynlegt .
" Ekki eins og staðan er núna , þetta er á öðrum grundvelli í Bandaríkjunum þar sem menn eiga á hættu lögsóknir .
En mér finnst alveg að það ætti að takmarka það hjá þessum yngstu , en það er ekkert mikið verið að láta krakkana skalla .
Mér finnst það bara skynsamlegt .
Og það þýðir ekkert að þú verðir ekki góður í fótbolta .
Ástralir , sem eru mjög framarlega í þessum málum , ákváðu að bíða .
Við eigum að fylgjast með þróuninni en það vantar rannsóknir .
Þetta er eins og með gúmmíið á völlunum .
Af hverju er það ennþá ? Það mögulega getur skaðað börnin okkar .
Kannski er þetta svolítið svipað .
Þessir síendurteknu skallar , hafa þeir áhrif til lengri tíma ? Við vitum það ekki .
Er ekki bara allt í lagi að takmarka þetta frá upphafi ? " segir Reynir .
