Alla jafna hafa karlar hlotið flest eða öll helstu verðlaun sem í boði eru , aukinheldur sem þeirra bækur eru frekar gefnar út og fá frekar umfjöllun .
Þessi umræða hefur meðal annars verið áberandi í umræðu um helstu Bresku ævintýrabókaverðlaunin og vakti því athygli er verðlaunin voru afhent á FantasyCon-ráðstefnunni fyrir stuttu .
Besta ævintýrabók ársins var valin bókin Cuckoo Song eftir Frances Hardinge og er um leið fyrsta unglingabókin sem vinnur þau eftirsóttu verðlaun .
Fleiri konur komust á verðlaunapall , því kvennatímaritið Holdfast Magazine fékk verðlaun sem besta tímaritið og Fox Spirit Books sem besta óháða útgáfan , en hún er rekin af konum .
Juliet E. McKenna fékk svo sérstök heiðursverðlaun , Sarah Lotz fékk verðlaun sem besti nýliðinn og besta smásagnasafnið var valið Women Destroy Science Fiction sem í voru aðeins sögur eftir konur .
