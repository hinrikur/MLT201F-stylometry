Ísland er leikaranum og kvikmyndaleikstjóranum Ben Stiller greinilega ofarlega í huga þessa dagana .
Á Twitter hefur hann sagst vera að reyna að stauta í gegnum fréttir íslenskra vefmiðla af nýjasta tónlistarmyndbandi Justins Bieber .
Myndbandið er tekið upp hérlendis og þykir það vera undir sterkum áhrifum kvikmyndar Bens Stiller ; The Secret Life of Walter Mitty .
Nú síðast póstaði hann frétt um skammdegið sem er að hellast af fullum þunga yfir New York en um það er skrifað í New York Post .
Ben Stiller skrifar : " Ef þú værir Íslendingur , værirðu að fagna þessu .
" Fylgjendur hans á Twitter fara svolítið að velta þessu fyrir sér .
Einn spyr hvort Björk Guðmundsdóttir sé þá líka að fagna .
Og annar sér fyrir sér að Íslendingar hafi það bara flott í myrkrinu ; naktir í heitum laugum , drekkandi vodka og hlustandi á tónlist á Airwaves .
