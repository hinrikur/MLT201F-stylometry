Hjónin Árný Birna Vatnsdal og Gísli Arnar Gíslason keyptu á dögunum húseignina Hafnarbyggð 17 á Vopnafirði , þar sem þau hafa rekið Hótel Tanga síðustu misseri .
Húsið hafði lengi verið í eigu sveitarfélagsins .
" Við ákváðum að nýta okkur kaupréttinn , sem var hugmyndin strax í upphafi þegar við hófum reksturinn .
Í því ferli höfum við átt indælis samskipti við hreppinn , " sagði Gísli Arnar við blaðamann .
Hótelið var opnað á nýjan leik í sumarbyrjun 2014 , eftir að það hafði verið lokað um tíma , og segir Gísli að reksturinn hafi verið skv. væntingum , jafnvel ívið betri ef eitthvað er .
Húsið er 530 fermetrar .
Á hótelinu eru 17 herbergi með 33 rúmum .
Að auki er í húsinu veitingasalur og bar .
" Sumarið í ár var miklu betra en í fyrra , þrátt fyrir að veðrið hafi ekki verið gott .
Hingað kom mjög mikið af útlendingum en sáralítið af Íslendingum ; þeir elta veðrið .
" Þrjú ár eru síðan hjónin ákváðu " að fara út fyrir þægindahringinn , " eins og Gísli orðar það ; hættu í fyrri störfum og keyptu sjoppuna í bænum .
Í framhaldi af því tóku þau að sér að reka hótelið .
Segja má að kaupin á húsnæðinu við Hafnarbyggð nú séu söguleg : " Við tókum nefnilega í fyrsta skipti bankalán í okkar rekstri núna , þegar við keyptum húsið , " sagði Gísli Arnar Gíslason .
