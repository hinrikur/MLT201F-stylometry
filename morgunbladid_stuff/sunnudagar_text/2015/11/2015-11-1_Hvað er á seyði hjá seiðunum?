Við vorum að veiða þorskfiskseiði og rannsóknin miðar að því að reyna að skilja þá þætti sem stuðla að lifun og afkomu seiðanna á fyrsta vetrinum eftir að þau klekjast , " segir Guðbjörg Ásta Ólafsdóttir , líffræðingur og forstöðumaður Rannsóknaseturs Háskóla Íslands á Vestfjörðum , en Kristinn Ingvarsson , ljósmyndari Háskóla Íslands , heimsótti hana og samstarfskonur hennar , hina þýsku Anja Nickel og hina frönsku Marion Durand , vestur síðsumars og fylgdist með þeim að störfum í Seyðisfirði og Hestfirði .
" Í þessari rannsókn fylgjumst við til dæmis með fæðusamkeppni , samkeppni innan árganga og samkeppni þorskseiða við aðrar fisktegundir , eins og ufsa , " heldur Guðbjörg Ásta áfram .
Hún segir ekki um reglulega vöktun að ræða en seiðin hafa þó verið veidd annað veifið undanfarin ár .
Og safnast þegar saman kemur .
" Fyrir utan veiðarnar höfum við verið að taka lifandi seiði inn á rannsóknarstofu og kanna áhrif hitastigs á samkeppni milli seiða , til dæmis milli stærðarflokka .
" Fyrstu niðurstöður liggja fyrir Guðbjörg Ásta segir fyrstu niðurstöður úr rannsókninni liggja fyrir og þar sést að stærri seiðin sem koma fyrst inn á uppeldisstöðvarnar hafa yfirburði yfir minni seiðin .
Þetta kallar hún snjóboltaáhrif .
" Núna ætlum við að skoða þetta aðeins betur og sjá hvort aldur seiðanna skiptir máli , það er hvenær þau voru að klekjast eða hvenær þau voru á hrygningarstöðvunum .
Eða þá hversu hratt þau fara að éta úr botnlegri vist .
Sá tími er mjög mikilvægur í lífssögu þorsksins , þar sem seiðin eru að færa sig frá því að vera í sviflegri vist yfir í að fara að éta og nýta þessa botnlegu vist .
Það verða alveg gífurleg afföll á seiðunum á þessum tíma , allt upp í 99% , " segir Guðbjörg Ásta .
Þetta hefur lítið verið rannsakað á Íslandi til þessa , þannig að niðurstaðna er beðið með eftirvæntingu .
Rannsóknasetur Háskóla Íslands á Vestfjörðum er til húsa í Bolungarvík og hlutverk þess er einkum að rannsaka nýtingu á sjávar- og strandauðlindum .
Tveir fastráðnir akademískir sérfræðingar starfa við setrið , Guðbjörg Ásta , sem skoðar fyrst og fremst þróunarvistfræði fiskistofna , og Ragnar Edwardsson fornleifafræðingur sem skoðar nýtingu á sjávarauðlindum , bæði fiski og hvölum .
Sumarstarfsfólk og nemendur koma einnig að starfinu .
Guðbjörg Ásta kom vestur í desember 2007 .
Hún á engar ættir að rekja til Vestfjarða en líkar ákaflega vel .
" Umhverfið er alveg yndislegt .
Það togaði mig hingað og heldur mér hér .
Þess utan væri erfitt að stunda rannsóknir af þessu tagi ef maður væri staðsettur í Reykjavík .
Við höfum farið að minnsta kosti vikulega í þessar veiðar frá því um miðjan júlí og erum ennþá að .
" 