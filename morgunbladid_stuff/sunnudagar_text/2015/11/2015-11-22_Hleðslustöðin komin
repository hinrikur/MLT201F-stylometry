Aðeins einum degi eftir að myndir af nýrri hleðslustöð fyrir Apple-úrið láku í fjölmiðla hefur Apple sett tækið í sölu .
Líkt og gjarnan vill verða með vörur frá Apple hafa margir beðið eftir hleðslustöðinni með töluverðri eftirvæntingu en ólíklegt er þó að langar raðir myndist fyrir framan verslanir Apple .
Það sem helst gerir hleðslustöðina spennandi er að hún hleður Apple-úrið þráðlaust ; notendum dugir að leggja úrið ofan á hleðslustöðina til að hlaða rafhlöðuna .
Að sjálfsögðu er hleðslustöðin stílhrein og þægileg í notkun eins og notendur Appple eru fyrir löngu búnir að venjast frá fyrirtækinu .
Hleðslustöðin kostar rúmar 10 þúsund krónur eða 79 dollara og er tengd með USB-tengi .
