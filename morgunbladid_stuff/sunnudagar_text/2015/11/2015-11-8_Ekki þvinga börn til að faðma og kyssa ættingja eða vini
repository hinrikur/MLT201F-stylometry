Börn haga sér ekki alltaf eins og foreldrarnir vilja en í sumum málum ættu þau að fá að ráða sér sjálf .
Það er engum til góðs þegar barn er þvingað til þess að faðma eða kyssa ættingja eða vini en til eru aðrar leiðir til að heilsa .
Nú þegar styttist í aðventuna og fjölskylduboðin er við hæfi að fara yfir ýmsa þætti er málið varða .
Lori Day , sálfræðingur og rithöfundur , lýsir samskiptum sem þessum .
" Börn geta verið svo hverflynd og óútreiknanleg í fjölskylduboðum .
Það er mikilvægt að foreldrar styðji við þau mörk sem börnin setja , jafnvel þótt það þýði að þau hlaupi í burtu frá langömmu , " sagði hún í grein á Mashable .
Á Facebook-síðu Planned Parenthood Ottawa eru líka góð ráð sem birt eru hér til hliðar .
Ekki voru allir sáttir við þessi ráð og sumir sögðu þau hreint og beint dónaleg .
Svöruðu samtökin á síðunni af hverju þau væri að gefa þessi ráð : " Þrátt fyrir að faðmlög með fjölskyldumeðlimum geti verið yndisleg þá kenna þvinguð famlög börnum að þau velji ekki hver snerti líkama þeirra .
Það að biðja um leyfi virkar alveg öfugt : Það kennir börnum að þau taki ákvarðanir sem varða líkama þeirra og þau geti valið að segja nei við því að vera snert .
" Fimma eða handaband Day gefur sama ráð og samtökin og stingur upp á því að börn gefi fimmu eða heilsi með handabandi í stað meiri snertingar .
Það að þvinga börn til að sýna ástúð sendir líka þau skilaboð að ást sé að einhverju leyti leikur .
Sumar fjölskyldur faðmast mikið á meðan það tíðkast ekki eins í öðrum fjölskyldum .
Það getur því verið erfitt þegar tvær ólíkar fjölskyldur með ólíka snertiþörf og venjur sameinast .
Það sem einum finnst í lagi finnst öðrum óþægilegt og það gildir um fullorðna rétt eins og börn .
Tökum því tillit til þess og virðum óskir fólks .
Allt í lagi að segja nei við faðmlögum • Leyfðu börnunum að velja hvort þau faðmi eða kyssi einhvern eða ekki .
Spurðu : " Viltu faðma Maríu frænku ? Nei ? Það er allt í lagi .
" • Bjóddu börnunum upp á valkost við faðmlög og kossa sem gefa þeim tækifæri á því að heilsa án þess að snerta aðra .
" Viltu vinka Jónasi frænda ? " • Útskýrðu fyrir fjölskyldunni hvað þú ert að gera .
" Við erum að kenna Sigga / Siggu að hann / hún taki sjálf / ur ákvarðanir varðandi líkama sinn .
Takk fyrir að virða þetta .
" Leiðbeiningar af Facebook-síðu Planned Parenthood Ottawa .
