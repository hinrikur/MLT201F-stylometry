Friðþór Eydal hefur rannsakað hernámsárin hér á landi og skrifað bækur upp úr þeim rannsóknum .
Í bókinni Hersetan á Ströndum og Norðurlandi vestra , sem Bókaútgáfan Hólar gefur út , beinir hann sjónum að Norðurlandi vestra og Ströndum og segir frá umsvifum og dvalarstöðum setuliðsins á stríðsárunum .
Friðþór fjallar einnig um reynslu og kynni liðsmanna og heimamanna , hermennskulíf , loftárásir , mannskæðar slysfarir og vofveiflega atburði .
Fjöldi ljósmynda prýðir bókina , margar áður óbirtar .
