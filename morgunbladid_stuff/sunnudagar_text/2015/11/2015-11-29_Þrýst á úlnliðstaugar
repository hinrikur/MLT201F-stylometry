Ekki er óalgengt það mein sem nefnist á ensku Carpal tunnel syndrome en svo er það kallað þegar göng sem liggja um úlnlið og niður í fingur þrengja að taugum sem þar eru .
Þegar þrengt er að þessum taugum veldur það miklum óþægindum í hendinni og truflar fólk mikið .
Höndin verður oft dofin og finnst það gjarnan á nóttunni .
Upplifir fólk höndina eins og " klump " og finnur sáran verk sem líkist náladofa .
Taugarnar sem um ræðir liggja ekki í litla putta og bara öðrum megin í baugfingur .
Því er gott ráð til að vita hvort þú þjáist af þessu að athuga hvort litli putti dofnar og hálfur baugfingur .
Ef ekki finnst dofi þar eru miklar líkur á að þú sért með Carpal tunnel syndrome .
Gott að sofa með spelku Gott ráð er að sofa með spelku um úlnliðinn því það virðist vera gott að halda úlnliðnum beinum og hindrar það dofann og svefninn verður betri .
Mjög hvimleitt er að vakna margsinnis á nóttu og þurfa að hrista höndina til að fá aftur líf í hana .
Hægt að laga með aðgerð Þetta mein getur lagst á alla en konur á aldrinum 40-60 eru gjarnari en aðrir á að þjást af þessu .
Þá fá óléttar konur stundum skammtímaeinkenni .
Þeir sem reykja eða eru of þungir eru einnig í meiri hættu og einnig þeir sem þjást af gömlum brotum .
Ef verkir verða vondir og lagast ekki er hægt að lækna Carpal tunnel syndrome með einfaldri skurðaðgerð þar sem losað er um taugar sem göngin þrýsta á .
Góðar líkur eru til að ná fullum bata eftir slíka aðgerð .
Til að skera úr um hvort þetta sé meinið er gert taugaleiðnipróf sem læknir framkvæmir og sýnir það strax hvers kyns er .
Í framhaldi er svo ákveðið í samráði við lækninn hvaða ráðstafanir skuli gerðar .
