Ingólfur Snorrason , einkaþjálfari hjá Hreyfingu Heilsurækt , hefur ásamt tveimur öðrum þróað nýtt æfingaplan sem er að fara á alþjóðlegan markað en þeir ætla að byrja á Bretlandseyjum .
Æfingaplanið , sem ber heitið New Totality , fer á netið innan skamms .
Það verður í formi myndbanda og skýringa og verða 36 mismunandi æfingaplön í boði þegar allt verður tilbúið , allt eftir getu og þörfum hvers og eins .
Streitustigið hjá fólki of hátt Ingólfur er í samstarfi við Bretann Ryan Wardman og Ranny Kramer sem margir hérlendis þekkja úr fitness-heiminum .
Lögð verður áhersla á að þjálfunin verði heildstæð og reynt verður að vinna á streitunni sem fylgir svo gjarnan fólki .
" Fólk klárar hlutina en gleymir að slaka á og njóta þess að vera til .
Það sem er eftirtektarvert , og sérstaklega núna , er hvað streitustigið hjá almenningi er ofsalega hátt .
Þegar ég þjálfa fólk erum við líka að leggja áherslu á að læra að slaka á , " segir Ingólfur .
Sautjánfaldur meistari þrátt fyrir bílslys Ingólfur var keppnismaður í karate lengi vel en hann lenti í bílslysi sautján ára þar sem hann slasaðist illa .
Hann átti ekki að geta stundað íþróttir eftir það en afsannaði það .
" Af því að ég hef dálítið sérstaka sýn á lífið , er bindindismaður og lifi eftir mínu höfði þá reyndi ég eins og ég gat og það gekk ofsalega vel hjá mér , " segir hann en hann er sautjánfaldur Íslandsmeistari í karate auk þess að eiga góðan alþjóðlegan feril að baki .
Síðar fór hann að starfa við einkaþjálfun en það hefur hann gert frá 1999 .
Æfingar sem henta öllum Ingólfur segir að æfingarnar ættu að henta öllum .
" Þetta eru venjulegar líkamsræktaræfingar sem bæði er hægt að gera heima hjá sér og í líkamsræktarstöðvum .
Þetta er fyrir alla , fyrir manneskju sem er að byrja að æfa , fyrir einhvern sem er slæmur í baki og fyrir lengra komna af því að við erum með sérstök prógrömm , " segir hann og hann hefur hannað 36 mismunandi prógrömm þannig að eitthvað að ætti að henta öllum .
Hvert prógramm mun kosta frá 6.000 krónum og fylgja þá með alls kyns pistlar og upplýsingar .
" Í nýja æfingakerfinu er einblínt á heildræna sýn .
Þegar ég er að æfa þá horfi ég mikið til stjarnanna .
Ég horfi á þennan ímyndaða leik , hversu lítil eining ég er á þessari plánetu og hvað tengslin eru ofsalega sterk .
Við festumst inni í þessu litla mengi sem við köllum líf .
Við erum hluti af miklu stærra mengi .
Ég notaði stjörnufræðina sem aðferð til að mótivera mig .
Það gekk ofsalega vel .
Þá datt mér í hug að búa til æfingaprógramm á netinu til að æfa eftir .
Bæði fær fólk skjal og myndband um æfingarnar , " úskýrir hann .
" Þetta er ekki hugsað til styttri tíma .
Æfingakerfið sem slíkt er eitthvað sem skilar árangri á mun lengri tíma en þú kannski krefst , " segir Ingólfur og bendir á að það eru ekki til neinar skyndilausnir .
Nauðsynlegt að stunda hugleiðslu " Í þessum heimi sem við köllum heilsurækt er oft verið að einblína á einstaklinginn sem slíkan , þannig að þú sérð auglýsingu með mynd af manneskju sem er í ofsalega góðu formi .
Það er jafnvel manneskja sem er erfitt að keppa við .
Við setjum þetta fram þannig að við séum hluti af samfélagi og kerfi sem er gríðarstórt .
Þetta er mjög myndrænt sem við gerum en við höfum fengið mikið af myndefni frá Nasa .
Hugmyndafræðin er sú að þú ert að æfa til að bæta þig og við lítum á heildina .
Við erum ekki að einblína á eitthvað eitt , eins og að vera sterkur eða að missa kíló .
Þetta þarf að vera meira innan frá og meira heildrænt .
Við förum inn á hugleiðslu .
Hún er mikilvægasta æfingin sem til er .
Án hennar er erfitt að ná góðum árangri í æfingaprógrammi eða bara í lífinu sjálfu , " segir hann .
