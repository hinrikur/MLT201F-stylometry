Tónlist frá endurreisnartímanum og úr samtíðinni renna saman á tónleikum Nordic Affect í menningarhúsinu Mengi á laugardagskvöld klukkan 21 .
Á tónleikunum frumflytur Nordic Affect nýtt verk eftir Högna Egilsson sem einnig kemur fram sem söngvari með sveitinni og túlkar lög eftir enska endurreisnartónskáldið John Dowland .
Í tilkynningu segir að nánd og angurværð muni svífa yfir vötnum .
Nordic Affect sendi nýverið frá sér plötuna Clockworking , sem útgáfufyrirtækið Sono Luminus gefur út , og hefur platan hlotið afar góðar viðtökur í erlendum tónlistarmiðlum .
