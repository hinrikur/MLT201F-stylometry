" Þetta er eitt af fallegustu samböndum sem ég hef átt í .
Hún er ótrúleg , " segir tónlistarmaðurinn og upptökustjórinn Arca í viðtali við tímaritið Rolling Stone í vikunni um vináttu hans og Bjarkar Guðmundsdóttur .
Tilefnið er ný plata Arca , Mudant , en eins og frægt er orðið aðstoðaði hann Björk við upptökur á síðustu breiðskífu hennar , Vulnicura .
Arca hafði þá gert garðinn frægan eftir samstarf við menn á borð við Kanye West .
Í viðtalinu er farið yfir feril Arca en ekki síst samstarfið við Björk sem hann segir að hafi haft djúp áhrif á sig og mótað tónlistarsmekk sinn allt frá 10 ára aldri .
Hún sé þá eins konar stóra systir hans en samstarfið við Vulnicura hafi bundið þau sterkum böndum .
Reynsla þeirra sé honum dýrmæt og þrátt fyrir að hafa unnið saman í tónlist sem fór í gegnum djúpt sorgarferli hafi þau getað hlegið endalaust saman .
