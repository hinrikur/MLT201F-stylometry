Í bókinni Eldum sjálf eru 18 uppskriftir sem eiga það sameiginlegt að henta börnum vel .
Í þessari hentugu harðspjaldamatreiðslubók er að finna uppskriftir að klassískum réttum eins og plokkfiski og grjónagraut en líka nýstárlegri uppskriftir .
Dögg Hjaltalín valdi uppskriftir en Salka forlag gefur bókina út .
Framsetning uppskrifta er lífleg og bókin er aðgengileg fyrir börn og fullorðna .
Fjölda hráefna í hverri uppskrift er stillt í hóf þannig að krakkar eiga ekki að vera í vandræðum með að elda eftir henni sjálf .
Bananaflipp 1 banani 10 jarðarber 125 ml grísk jógúrt 1 dl appelsínusafi Aðferð 1 ) Takið utan af banananum og skerið í bita .
Hreinsið jarðarberin og skerið þau í tvennt .
2 ) Setjið niðurskornu ávextina , gríska jógúrtið og appelsínusafann í blandara .
3 ) Blandið saman þar til ávextirnir eru orðnir að mauki .
Hellið í glös .
