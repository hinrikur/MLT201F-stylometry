Skáldævisagan á sér langa bókmenntasögu hér á landi og reyndar má segja um flestar ævisögur að þær séu að einhverju leyti skáldaðar .
Óvenjumikið kemur út af slíkum bókum á þessu hausti , bókum sem oftar segja aðra sögu en þá sem rakin er á yfirborðinu .
Ættarsaga úr Norðurmýri Loftklukkan – ættarsaga úr Norðurmýrinni heitir frásögn Páls Benediktssonar af bernsku hans sem er um leið ættarsaga .
Bókin segir meðal annars frá móðurafa Páls , Páli pólití , sem var annar lögregluþjónn Reykjavíkur , og föðurafanum sem lét sig hverfa af landi brott frá eiginkonu og fimm börnum og dúkkaði upp tuttugu árum síðar sem bryti bandarísks milljónamærings .
Þungamiðja bókarinnar er þó sagan af æskuárum Páls í Norðurmýrinni , af uppátækjasömum krakkaskara , ógnum nasismans og kalda stríðsins , svínum á Klambratúninu , Kanasjónvarpinu og Elvis Presley .
Sæmundur gefur út .
Hin hálu þrep Bjarna Bernharðs Hin hálu þrep , lífshlaup mitt heitir sjálfsævisaga Bjarna Bernharðs Bjarnasonar sem Egó útgáfan gefur út .
Í aðfaraorðum að bókinni segir Bjarni að lesendum kunni að virðast myndirnar sem hann bregði upp í bókinni ekki trúverðug innsýn í veruleikann , " en svo ótrúlegar sem lýsingarnar í bókinni eru , vil ég árétta að í einu og öllu hefur hið sanna og rétta verið fært í letur .
" Endurminningar Árna Bergmann Mál og menning hefur gefið út endurminningar Árna Bergmann sem hann kallar Eitt á ég samt .
Árni var um áratugaskeið lykilmaður í íslensku menningarlífi , blaðamaður og ritstjóri á Þjóðviljanum , og skrifaði jöfnum höndum um bókmenntir og alþjóðamál .
Hann er líka skáldsagnahöfundur sem hefur skrifað ólíkar bækur ; meðal annars njósnasögu , þorpssögu , kvótasögu og sögulega skáldsögu .
Í bókinni rekur Árni lífshlaup sitt frá uppvaxtarárunum í Keflavík fram til dagsins í dag , stjórnmálaáhuganum sem kviknaði á barnsaldri og hvert hann leiddi hann .
Bókinni fylgir heimilda- og nafnaskrá .
Saga Mikaels , foreldra og forfeðra Mikael Torfason segir sögu sína , foreldra sinna og forfeðra í bókinni Týnd í Paradís sem Sögur gefur út .
Í bókinni , sem hefur undirtitilinn Bók eitt , koma við sögu guð , djöfullinn og Vottar Jehóva , en foreldrar Mikaels voru í þeim söfnuði og faðir hans bjóst við heimsendi þá og þegar : " ...
á meðan pabbi bað Jehóva um að gefa sér styrk til að standa af sér næstu fimmtán mánuði .
Þá myndi langþráður heimsendir , Harmagedón , taka okkur öll með stormi og allur þessi ótti og allar þessar eilífu hugsanir hverfa eins og dögg fyrir sólu .
" Bókin hverfist að miklu leyti um foreldra Mikaels og hlutskipti þeirra en í henni koma líka við sögu hippar , læknar , sjómenn , bændur , húsmæður , drykkjumenn og reykingafólk .
