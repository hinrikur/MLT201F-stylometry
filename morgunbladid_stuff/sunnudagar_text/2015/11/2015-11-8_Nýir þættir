Loksins , það hlaut að koma að því .
Eftir frábærar viðtökur nýju Star Trek myndanna , Star Trek ( 2009 ) og Star Trek Into Darkness ( 2013 ) , liggur fyrir að CBS Television Studios muni hefja vinnslu á nýjum Star Trek þáttum .
Búist er við því að Alex Kurtzman , einn höfunda nýju Star Trek myndanna , hafi forystu um verkefnið og að fyrsti þátturinn í nýrri sjónvarpsþáttaröð verði frumsýndur í janúar árið 2017 .
Star Trek ævintýrið hóf ferð sína 1966 með gerð The Original series og var reglulegur gestur á heimilum fólks til 1969 þegar framleiðslu var hætt .
Það var ekki fyrr en áratug síðar sem fyrsta Star Trek myndin kom út , The Motion Picture , og vinsældir Star Trek fóru aftur á flug .
Í kjölfarið komu fjórar þáttaraðir fyrir sjónvarp á árunum 1987 til 2005 og kvikmyndirnar eru orðnar 12 talsins og sú 13 kemur á næsta ári .
Margir aðdáendur bíða því eflaust spenntir eftir nýjum þáttum .
