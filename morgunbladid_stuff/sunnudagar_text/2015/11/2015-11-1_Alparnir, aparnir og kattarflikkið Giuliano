Fjölskyldumeðlimir eru : Á heimilinu í München búa Ragnheiður Eyjólfsdóttir arkitekt , sem nýlega hlaut Íslensku barnabókaverðlaunin fyrir bókina Skuggasaga – Arftakinn , Sigurvin Friðbjarnarson , flugumferðarstjóri í flugturninum í München , og sonurinn Högni Sigurvinsson , sem verður þriggja ára í desember .
" Kattarflikkið Giuliano ættleiddum við nýlega af vini okkar hér í borg .
Við grínumst stundum með að við séum allt í einu orðin fjögurra manna fjölskylda því Giuliano vegur um það bil það sama og sonurinn eða um tólf kíló .
" Þátturinn sem allir geta horft á ? " Hér í Þýskalandi horfum við með syninum á hundinn Keks sem skottast um og talar við ýmis önnur dýr .
Á eftir honum kemur örstuttur þáttur um Sandmännchen , eins konar Óli lokbrá , sem blæs á endanum svefnryki yfir sjónvarpsskjáinn .
Þá vita öll börn í Þýskalandi að það sé kominn háttatími .
Við foreldrarnir horfum svo saman á þættina Game of Thrones þegar þeir eru í gangi en Ragnheiður nýtir hins vegar oftast kvöldin í að skrifa framhald bókarinnar .
" Maturinn sem er í uppáhaldi hjá öllum ? " Við foreldrarnir erum miklir nautnaseggir þegar kemur að mat og vonumst til að smita Högna af áhuga okkar með tímanum .
Hann er nefnilega töluverður gikkur .
Í sumar grilluðum við mikið , þá sérstaklega grænmeti sem við ræktuðum sjálf í garði sem við vorum með rétt fyrir utan borgina .
" Skemmtilegast að gera saman ? " Hér í München er frábær dýragarður og við erum öll að sjálfsögðu með árskort .
Það er því oft farið þangað til að skoða apana og ljónin .
Þess á milli finnst okkur sérlega skemmtilegt að skjótast í Alpana og fara í fjallgöngur eða á snjóbretti .
" Borðið þið morgunmat saman ? " Þar sem Sigurvin er í vaktavinnu er allur gangur á hvort hann er heima á morgnana eða ekki .
Við reynum þó að borða saman morgunmat eins oft og hægt er og ræðum þá daginn sem er í vændum og dagskrá hvers og eins .
" Hvað gerið þið saman heima ykkur til dægrastyttingar ? " Þar sem aldursbil fjölskyldumeðlima er frekar mikið þá verðum við foreldrarnir oft að láta okkur lynda að kubba turna , flugvélar og stóra bíla til að halda afkvæminu góðu .
Við erum þó dugleg að baka og elda saman því þrátt fyrir matvendnina er Högni frábær aðstoðarkokkur og algjör herforingi þegar kemur að eldhússtörfum .
" 