Fjölskyldumeðlimir eru : Hjalti Kristinn , 7 ára , Kristján Skírnir , bráðum 11 ára , Gerður Kristný rithöfundur og Kristján B. Jónasson , bókaútgefandi í Crymogeu .
Þátturinn sem allir geta horft á ? " Við horfum iðulega saman á Útsvarið .
Stundin okkar stendur líka fyrir sínu .
Eftir fáeinar vikur rennur síðan upp rétti tíminn til að horfa saman á jólamyndina National Lampoon ' s Christmas Vacation með Chevy Chase .
Það er árviss viðburður að horfa á hana á aðventunni .
" Maturinn sem er í uppáhaldi hjá öllum ? " Á laugardögum eldar Kristján oft lasagna .
Þótt það bragðist aldrei tvisvar eins er það alltaf jafnljúffengt .
" Skemmtilegast að gera saman ? " Okkur finnst gaman að fara í leikhús , bíó og í ferðalög .
Oftast er farið norður í Skagafjörðinn þar sem fjölskylda Kristjáns býr .
Í sumar brugðum við okkur síðan til London þar sem við heimsóttum m.a. Harry Potter kvikmyndaverið , The Tower of London og heilsuðum upp á risaeðlubeinagrindur .
" Borðið þið morgunmat saman ? " Já , það gerum við .
Yngri kynslóðin fær sér morgunkorn en sú eldri kaffi og ávexti .
Allir taka hins vegar lýsi .
" Hvað gerið þið saman heima ykkur til dægrastyttingar ? " Við höfum óskaplega gaman af borðspilum og erum miklir aðdáendur Spilavina .
Þangað förum við stundum til að læra ný spil .
Heima hjá okkur spilum við aðallega lúðaspil , Stratego og King of Tokyo sem eru bæði feikiskemmtileg .
" 