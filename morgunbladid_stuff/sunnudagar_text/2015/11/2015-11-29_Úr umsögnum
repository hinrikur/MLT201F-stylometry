Öskraðu gat á myrkrið * * * * - Eftir Bubba Morthens .
Mál og menning , 2015 .
Kilja , 81 bls. Bókin er ágeng , ljóðmælandinn er allt að því grimmur á köflum , einkum við sjálfan sig .
Hann talar oft í annarri persónu , þú ert að gera eitthvað , þarna er þinn staður o.s.frv. Með þessu móti verður hann nærgöngull við lesanda , kippir honum upp í bílinn , ef svo má segja , og saman leggja þeir í ferð um háskalegan heim sorgar , fíknar og kvíða allt frá bernsku ...
Þessi bók er dimm , full af ógn , en það grillir í ljós á veikum kveik í lokin .
Bókarhönnun helst í hendur við innihaldið .
Kápan er svört , gáruð svargráum hringjum sem lykjast um gat gegnum kverið .
Svartar auðar síður skilja að mörg ljóð í bókinni .
Enginn þarf að velkjast í vafa um að þessi bók sætir tíðindum .
Bubbi hefur numið nýjar lendur .
Sölvi Sveinsson 