Sinfóníuhljómsveit áhugamanna og Kammerkór Seltjarnarneskirkju koma fram á tónleikum í Seltjarnarneskirkju á morgun , sunnudag , og hefjast þeir klukkan 17 .
Yfirskrift tónleikanna er " Öldungur og undrabarn " .
Flutt verða tvö verk , Sinfónía nr. 101 eftir Haydn og Magnificat eftir Mendelssohn .
Stjórnendur verða Oliver Kentish og Friðrik Vignir Stefánsson .
Sinfónían er ein sú síðasta sem Haydn samdi á langri ævi en undrabarnið Mendelssohn samdi Magnificat þegar hann var aðeins 13 ára .
Einsöngvarar í Magnificat koma úr röðum kórfélaga .
