Sýning með verkum Eyborgar Guðmundsdóttur ( 1924-1977 ) og Eyglóar Harðardóttur ( f. 1964 ) verður opnuð í Skaftfelli – myndlistarmiðstöð Austurlands í dag , laugardag , klukkan 16 .
Sýningarstjóri er Gavin Morrison .
Eyborg og Eygló eru listamenn af mismunandi kynslóðum en verk beggja eru óhlutbundin , abstrakt .
Miðill Eyborgar er fyrst og fremst málverkið á meðan þrívíddin er ríkjandi í verkum Eyglóar .
Í verkum Eyborgar er að finna afgerandi geómetrísk form og bjarta liti sem notaðir eru til að kalla fram villandi sjónrænar þversagnir á meðan Eygló beinir sjónum sínum að virkni lita og áhrifum þeirra á hvernig við skynjum hluti .
