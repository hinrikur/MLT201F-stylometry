Dvergreikistjarnan Eris hefur lengi verið talin fjarlægasta fyrirbærið sem fundist hefur í sólkerfinu .
Núna hafa vísindamenn hins vegar komið auga á lítinn hnött sem er þrisvar sinnum minni en Plútó .
Hnötturinn gengur undir bráðabirgðanafninu V774104 og er einn fjölda íshnatta í sólkerfinu .
Hann er aðeins 800 kílómetrar að þvermáli og í um 15,5 milljarða km fjarlægð frá sólu .
Ekkert er vitað um braut hnattarins og vita vísindamenn í raun og veru bara að hann er innan sólkerfisins .
Fyrirbærið er í innri hluta Oortskýsins handan Kuiperbeltisins en aðeins tvö önnur fyrirbæri eru þekkt úr þeim ranni sólkerfisins , Sedna sem fannst árið 2003 og 2012 VP113 sem fannst árið 2002 .
Hnettir í þessum hluta sólkerfisins hafa haldist ósnortnir í milljarða ára og gætu gefið vísindamönnum vísbendingar um aðstæður frá mótun sólkerfisins .
