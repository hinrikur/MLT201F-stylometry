Fimm norrænir nútímatónlistarhópar leika á jafnmörgum tónleikum í Norðurljósum Hörpu í dag , laugardag , en hverjir tónleikar eru um 50 mínútur að lengd .
" Verkefnavalinu er ætlað að sýna hvern hóp í sínu besta ljósi , en leikin verða glæný sem og eldri nútímaverk , " segir í tilkynningu frá skipuleggjendum , en þar kemur fram að hóparnir fimm séu úr fremstu röð .
Caput frá Íslandi ríður á vaðið kl. 13 og leikur verk eftir m.a. Hjálmar Ragnarsson og Huga Guðmundsson .
Norbotten NEO frá Svíþjóð leikur kl. 15 verk eftir m.a. Kaija Saariaho og Per Mårtensson .
Cikada frá Noregi leikur kl. 17 verk eftir m.a. Jon Øivind Ness .
Esbjerg Ensemble frá Danmörk leikur kl. 19 verk eftir m.a. Hans Abrahamsen og defunensemble frá Finnlandi rekur lestina kl. 21 og leikur verk eftir m.a. Hikari Kiyama .
