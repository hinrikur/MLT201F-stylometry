S tóri skjálfti heitir nýútkomin skáldsaga Auðar Jónsdóttur og segir frá Sögu sem rankar við sér eftir flogakast á gangstétt við Miklubrautina og þriggja ára sonur hennar er á bak og burt .
Auður hefur sagt frá því í viðtölum að hún glími sjálf við flogaveiki og verður eflaust mörgum tilefni til að álykta að sagan af Sögu sé saga Auðar að einhverju eða öllu leyti .
Þegar ég ber þetta undir Auði , og nefni um leið að það sé býsna algengt að fólk haldi að hún sé yfirleitt að skrifa um sjálfa sig , segir hún það fjarri lagi , þótt vissulega sæki allir rithöfundar efnivið í sjálfa sig að einhverju leyti , hversu dulið sem það sé .
Miklu meiri skáldskapur en fólk heldur " Ég hef skrifað miklu meiri skáldskap en fólk heldur .
Í Ósjálfrátt eru fyrirmyndirnar vissulega þekktar , en Fólkið í kjallaranum er hreinn skáldskapur þótt ég noti ákveðinn bakgrunn sem ég þekki ; bóhemíska elítista uppi í sveit .
Eins er með Stóra skjálfta , bókin er skáldsaga , en í hana nota ég sjúkdóma sem ég þekki , flogaveiki og barkabólgu sem Ívar , barnið í sögunni , fær .
Flogaveiki er sjúkdómur með ólíkar birtingarmyndir en ég nota hana eins og ég persónulega hef kynnst henni og ég nota líka skringilegt barkabólgutilfelli sem ég kynntist sjálf .
Þetta geri ég til þess að skáldskapurinn verði trúverðugur , en mér finnst sjúkdómar líka svo lýsandi fyrir hverfulleikann í lífinu .
Þess vegna er spennandi að nota þá í skáldskap vegna þess að þessi hverfulleiki er alltaf og alls staðar , sjúkdómurinn gefur færi á að segja eitthvað sem annars hefði ekki komið fram og afmarkar líka eitthvað í veruleikanum .
" Bókin um minnið – Víst er þetta bók um flogaveika konu , bókin hefst beinlínis þegar Saga rankar við sér af flogi á Klambratúninu og það koma fleiri flog .
Að því sögðu þá finnst mér þetta þó ekki vera bók um veikina sem slíka , heldur frekar um minnið , það hvernig minnið , hausinn á okkur , virkar og það að heilinn er ekki geymsla heldur vinnslustöð .
" Já , heilinn er vinnslustöð og hann er líka tækifærissinnaður og alltaf að búa til sinn eigin sjónvarpsþátt eða sjónvarpsþáttaseríu .
Eftir því sem maður eldist verður manni til dæmis betur ljóst hvernig maður man ákveðin tímabil eftir hentisemi og ólík eftir ólíkum aldursskeiðum .
Ég hef upplifað það sem fullorðin að glíma við minningar sem ég var búin að gleyma en systir mín ekki .
Það kemur mér stundum gjörsamlega í opna skjöldu þegar systir mín , sem er fimm árum yngri en ég , man eitthvað sem ég man ekki en samt vorum við báðar viðstaddar .
Þetta er skrýtið en nokkuð sem margir hafa upplifað og við erum alltaf að upplifa .
Ef við myndum tala um þessa stund þar sem við sitjum núna eftir nokkur ár þá hefðum við upplifað hana hvort á sinn hátt .
Svo er líka misjafnt hvað við festum í minninu og hvernig við gerum það og misjafnt hvað hentar heilanum , hvernig hentar honum að hafa hlutina til að fúnkera áfram .
" Meðvituð í ómeðvitaðri útgáfu af okkur " Það eru miklar vangaveltur í taugalíffræðinni um hvernig við búum til okkar sögu og hvernig heilinn er sífellt að búa til sögu ómeðvitað , hvernig við erum stundum meðvituð í ómeðvitaðri útgáfu af okkur sem er kannski allt öðruvísi ef við setjum hana við hliðina á útgáfu einhvers annars og þá verða skil , flekaskil sem raspast saman .
Minnið er svo skrýtið .
Mamma var að gera grín að því þegar ég vaknaði einu sinni upp eftir flog og vissi ekki hvað ég hét .
Það tók langa stund að ná sambandi við mig með þetta , að komast að því hvort ég væri ennþá með á nótunum og svo loksins reis ég upp og hafði þá áhyggjur af því í hvaða nærbuxum ég væri , " segir Auður og hlær .
" Þetta rekst maður líka stundum á þegar maður er að tala við gamalt fólk sem virðist vera með á nótunum en man svo ekki sjálfsagðasta hlut í heimi eða öfugt ; man allt í einu hvað það var að gera með Ingu systur 1939 en ekki hvað það var að gera í morgun .
" Minni Sögu er gloppótt en það er líka valkvætt , hún velur ósjálfrátt hvað hún vill muna og þá síður þá hluti sem valda henni sársauka .
" Þannig er því líka farið með fólkið í kringum hana , sumt tengist sársauka en annað ekki og þannig man hún misjafnlega vel eftir fólkinu sínu .
Það fer eftir innra lögmáli sem auðvelt er að lenda í mótsögn við , en sársaukinn var leiðarljósið sem kveikti fullt af vangaveltum hjá mér á meðan ég var að skrifa , " segir Auður .
Auður segist ekki vera með gott minni sjálf " og þess vegna lendi ég oft í því að fólk er að segja mér sögur af mér og mér finnst eins og það sé verið að lýsa bíómynd sem ég hef ekki einu sinni séð .
Svo er maður líka ólíkur á alls konar skeiðum , það eru til alls konar útgáfur af manni sjálfum og því sem maður hefur upplifað og hvar maður hefur verið .
Það er svo mismunandi í augum fólks og svo getur maður sjálfur munað það sem einhver sagði fyrir löngu og viðkomandi kannast ekkert við , stundum veit maður ekki hvort það sem maður man er ímyndun eða ekki , fær það jafnvel á tilfinninguna að eitthvað sem maður man hafi kannski verið draumur " .
Sjálfsuppgötvanir urðu kveikja Eins og Auður nefnir þá er Stóri skjálfti skáldsaga og þær Saga eiga fátt sameiginlegt nema flogaveikina .
" Þessi kona er mjög ólík mér , hún hugsar öðruvísi og miklu lokaðri týpa , tilfinningalega lokaðri , og pottþéttari en ég að mörgu leyti og allt öðruvísi útlits .
Hún er svo lítill töffari , sem gerir hennar vanda meiri , hún hefur alltaf haft stjórnina og þess vegna er erfiðara fyrir hana að ganga í gegnum það að stjórna ekki , það brotnar svo mikið , verða svo djúpar sprungur .
Hún hefur alltaf haldið í ímynd sem hún bjó til kornung , hún býr sig eiginlega til þegar hún kemst á kynþroskaskeiðið og hefur alltaf sótt í yfirborðskennda vini sem gera ekki of miklar tilfinningalegar kröfur þannig að ég held að hún sé búin að feila og feika fyrir sjálfri sér mjög lengi .
Það voru ákveðnir hlutir í þessari bók sem ég var að pæla í út frá eigin lífi , sjálfsuppgötvanir sem urðu kveikja ákveðinna hluta sem leiddu mig áfram , en þetta er skáldskapur .
Ég rakst á frábæra setningu um daginn í ævisögu Leopolds von Sacher-Masoch sem masókisminn heitir eftir .
Hann skrifaði fullt af skáldsögum og sagði eitthvað á þessa leið : " Maður getur sagt meiri sannleika í skáldsögu en í sjálfsævisögu .
" Maður getur sagt meira af því maður hefur skáldskapinn til að klæða það í .
" 