Rithöfundurinn Andri Snær Magnason spurði facebookvini sína í gær : " Dreymdi orð í nótt ( í alvöru ) : Silfurskeiðarbólga .
Kannast hlustendur við þetta orð ? " Jón Ólafsson tónlistarmaður svarar að bragði : " Í spjalli mínu við Eivöru Pálsdóttur á dögunum kom upp orðið sinaskeiðabólga .
Hún hélt ég hefði sagt svínaskeiðabólga .
" Og bætir svo við : " Silfurskeiðabólgan er einna mest í Garðabænum er mér sagt .
" Í vikunni var það tilkynnt að rafræn stjórnsýsla myndi leysa fyrirbærið skattkort af hólmi um næstkomandi áramót .
Margir urðu til þess að fagna þessu , meðal annars ritari Sjálfstæðisflokksins og laganeminn Áslaug Arna Sigurbjörnsdóttir sem skrifaði á Twitter : " Loksins kveðjum við skattkortin , áramótin 2015-2016 .
Tímabært .
Löngu löngu löngu tímabært .
Bless pappírsdraslvesen ! " Og í vikunni var greint frá því að Katrín Jakobsdóttir væri sú kona sem oftast er í viðtölum í fréttum RÚV , Stöðvar 2 og Bylgjunnar en þetta var niðurstaða könnunar Creditinfo .
Af þessu tilefni smellti Katrín fréttinni inn á facebookvegg sinn og skrifaði : " Hljómar eins og ég sé afar yfirþyrmandi ! " Facebookvinir hennar tóku lítt undir það og Bergþór Pálsson óperusöngvari skrifaði : " Sumir eru bara vinsælli en aðrir .
Þú ert yfirveguð með báða fætur á jörðinni , hvellskýr í framsetningu og virðist geta allt , hvort sem fólk er sammála þér eða ekki .
Það er ekki yfirþyrmandi í miklu magni .
" 