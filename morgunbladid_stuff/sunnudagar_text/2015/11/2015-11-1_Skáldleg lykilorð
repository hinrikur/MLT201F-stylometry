Galdurinn á bak við það að búa til lykilorð sem auðvelt er að muna en erfitt að hakka er að rækta súrrealískar skáldataugar sínar og setja sig í ljóðrænar stellingar .
Þetta er niðurstaða rannsóknar sem tveir vísindamenn við Háskólann í Suður-Kaliforníu unnu og The Independent greindi frá í vikunni .
Í stuttu máli þá eru lykilorð sem innihalda nokkur orð úr ólíkum áttum sem virðast lítið tengjast mun öruggari en samsuða af bókstöfum , tölustöfum og táknum sem við hingað til höfum talið þau öruggustu .
Þannig er heimspeki-hestur-batterí-sleikjó gott lykilorð því í fyrstu virðast þessi orð ekki tengjast .
Til að muna svo þessi ólíku orð er hér leiðin : Búðu til skemmtilega og skrítna örsögu sem tengist orðunum .
Sögu um heimspekilega hestinn sem fann batterí sem var áfast sleikipinna .
Viðkomandi mun muna þessa sögu að eilífu en tölvuhakkaranum aldrei detta slíkt rugl í hug .
Sömu vísindamenn segja að einnig sé sniðugt að semja tvær ljóðlínur og læra þær utanbókar , sem verða þó að vera heldur útópískar .
Eitthvað í líkingu við : " Amman í skrifborðinu framleiðir hátíðni .
" 