Óskar Finnsson heldur áfram að kenna Íslendingum að elda fljótlegan og bragðgóðan kvöldmat og ekki síður hvernig á að nýta afganga .
Á mbl.is eldaði Óskar dýrindis sjávarréttapasta með tígrisrækju og fiski en uppistaðan í sósunni var Gríms humarsúpa bætt með hvítlauk , rjóma og chilli .
Óskar mælir með að gera ríflega af pasta því nýta má það í aðra rétti sem hér eru sýndir .
Myndir og texti : Ásdís Ásgeirsdóttir asdis@mbl.is Óskar Finnsson heldur áfram að kenna Íslendingum að elda fljótlegan og bragðgóðan kvöldmat og ekki síður hvernig á að nýta afganga .
Á mbl.is eldaði Óskar dýrindis sjávarréttapasta með tígrisrækju og fiski en uppistaðan í sósunni var Gríms humarsúpa bætt með hvítlauk , rjóma og chilli .
Óskar mælir með að gera ríflega af pasta því nýta má það í aðra rétti sem hér eru sýndir .
Myndir og texti : Ásdís Ásgeirsdóttir asdis@mbl.is Pastasalat Takið pastaafganga og notið í gómsætt salat .
Blandið saman við pestó úr krukku , setjið smá auka hvítlauk og rífið parmesan yfir .
Notið grænmeti úr ísskápnum að eigin vali , t.d. papriku , tómata , ruccola en einnig má setja út í parmaskinku eða annað sniðugt úr ísskápnum .
Berið fram með heitu brauði .
Frábært að setja í lokað plastílát og hafa með sem nesti í vinnuna eða skólann .
Ostarjómapasta Í þessari einföldu uppskrift mælir Óskar með því að nota afganginn af soðnu pasta og búa til ljúffengan rétt sem allir í fjölskyldunni munu elska .
Hitið upp pastaafganga .
Takið osta úr ísskáp eða frysti og bræðið þá í potti í 3 mín .
með einum kjúklingateningi og hálfum dl rjóma .
Blandið öllu saman og berið fram með hvítlauksbrauði eða heitu baguette-brauði .
Skreytið með skornum tómötum og basil .
Frábært að setja í plastílát og hafa með sem nesti í vinnuna .
