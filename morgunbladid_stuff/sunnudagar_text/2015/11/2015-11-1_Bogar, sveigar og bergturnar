Náttúra í þjóðgarðinum Arches í Utah-ríki vestur í Bandaríkjunum á sér fáar hliðstæður .
Í víðfeðmri eyðimörk eru kynjamyndir í rauðleitum sandsteini .
Í daglegu máli er þjóðgarðurinn kenndur við steinbogana , listaverk sem mynduðust fyrir milljónum ára þegar svæði þetta var undir sjávarmáli .
Leikmynd úr gömlum vestra Utah-ríki , ein af vestursveitum Bandaríkjanna , er háslétta .
Á sumrin er þar hlýtt í veðri og þurrt en veturnir kaldir .
Því er gróðurfar á þessum slóðum viðkvæmt .
Þarna eru lágir runnar og harðgerðar plöntur áberandi milli steina og kletta .
Raunar smellpassar þetta við leikmynd úr gömlum vestra , þar sem kúrekar fara um breiðurnar á brokkandi klárum .
Landnemar fornra ættbálka sem löngu eru horfnir af sjónarsviðinu komu á slétturnar í Utah fyrir tíu þúsund árum eða svo .
Ein þessara kynkvísla var Forn Pueblo , fólk sem bjó hverja kynslóðina fram af annarri á þessum slóðum .
Annars er fátt vitað um mannlíf þarna í fyrndinni , en auðvitað var litið til þessara miklu breiða þegar fólksflutningarnir frá Evrópu til Bandaríkjanna hófust á 18. öldinni .
Spænskir trúboðar stungu þarna niður stríðsfánum sínum árið 1774 og seinna mormónar sem þá höfðu fundið sitt fyrirheitna land í Utah .
Síðasta krossferðin Þegar stundir liðu fram spurðist út hvaða undraveröld væri á sléttum Utah .
Þegar kom fram á 20. öldina hafði í Bandaríkjunum myndast stemning fyrir náttúruvernd .
Staðfesting um vernd svæðisins var gefin út árið 1926 , um líkt leyti og nafnið Arches kom fram .
Í fyllingu tímans var staða svæðisins styrkt og landamæri þess víkkuð út .
Formleg yfirlýsing um verndun kom frá Herbert Hoover Bandaríkjaforseta árið 1929 og Franklin D. Roosevelt bætti um betur tíu árum síðar .
Það var Richard Nixon sem um 1970 undirritaði lög sem gerðu Arches að þjóðgarði Spírurnar í Arches eru sumar tugir metra á hæð og vinsælar meðal fjallasprangara .
Þetta er raunar prýðisgóðar leikmyndir og þarna voru meðal annars teknar senur í kvikmyndinni Indiana Jones og síðasta krossferðin sem naut mikilla vinsælda fyrir aldarfjórðungi .
Sköpuðu þjóðartákn og sérstöðu " Í Bandaríkjunum er metnaður fyrir því að vel sé staðið að starfseminni í þjóðgörðum , " segir Guðmundur Ögmundsson , aðstoðamaður þjóðgarðsvarðar í Skaftafelli .
Hann fór um þessar slóðir fyrir tveimur árum og kom þá í þrjá garða sem eru í suðurhluta Uath-ríkis , það er Bryce , Zion og Arches .
Náttúrufegurð þar er viðbrugðið og þangað koma hundruð þúsunda ferðamanna á hverju ári .
Hver þessara garða hefur sína sérstöðu .
Í Bryce setja háar rauðleitar strýtur svip sinn á umhverfið og Zion-garðurinn einkennist af miklum gljúfrum og dölum sem vatnsmiklar ár falla um .
Í Arches eru það steinbogar og bergþil sem athygli fólks beinist að .
Í frelsisstríðinu í Bandaríkjunum , sem varði 1775 til 1783 , barðist fólk í nýlendum á austurströndinni gegn breskum yfirráðum .
Það stjórnvald var brotið á bak aftur sem aftur kallaði á að frjálst fólkið þurfti að skapa sér þjóðartákn .
Hvorki voru til staðar saga né fagrar listir , sem oft eru notuð í nefndum tilgangi , en sannarlega er þarna falleg náttúra .
Því skapaðist menning fyrir verndun hennar og vegsömun sem efldist í tímans rás .
Árið 1916 var stofnuð sérstök þjóðgarðastofnun Bandaríkjanna hvar lagðar voru línur fyrir vernd og uppbyggingu .
" Íslendingar geta margt lært af Bandaríkjamönnum um starfsemi þjóðgarða .
Aðstaða til að taka á móti gestum er hin besta .
Slíkur er gestafjöldinn að verulega munar um fyrir efnahag hvers ríkis .
Raunar svo að þegar starfsemi bandarísku alríkisstjórnarinnar stöðvaðist fyrir tveimur árum tóku nokkur ríki sjálf við starfsemi garðanna tímabundið , svo mikið munaði um hana , " segir Guðmundur .
Í Arches Fólk sem heimsækir Arches staldrar kannski við að í þessum þjóðgarði eru varlar til byggingar , til dæmis upplýsingamiðstöðvar , gestastofur eða slíkt .
Hins vegar er vel staðið að allri móttöku fyrir gesti .
Göngustígar um svæðið eru skýrt markaðir og það virðist nánast ómeðvitað hjá fólki að fara ekki út fyrir þá .
Slíkt gerist ekki og kannski ræður þar lotningin fyrir landinu 