Þjóðverjar eru einbeittir í að gera upp fortíð sína og gera það af algeru miskunnarleysi við sjálfa sig , " segir Svavar Gestsson , fyrrverandi stjórnmálamaður og sendiherra .
Hann var fararstjóri í leiðangri til þýsku höfuðborgarinnar sem Úrval-Útsýn stóð fyrir um síðustu helgi .
Stríðin í Berlín var yfirskrift ferðarinnar þar sem Svavar sagði fólki frá sögu borgarinnar , sem var átakapunktur í fyrri og síðari heimsstyrjöld og eftir það í kalda stríðinu sem lauk með falli Berlínarmúrsins í nóvember 1989 .
Um þessar mundir er Berlín afar vinsæl ferðamannaborg , enda halda flugfélög og íslensar ferðaskrifstofur uppi reglulegum ferðum þangað sem njóta mikilla vinsælda .
Í höfuðborginni þýsku má líka margs góðs njóta ; hvort sem fólk vill frílista sig eins og það er kallað eða kynna sér sögusvið atburða sem mörkuðu skil .
Þar ber heimsstyrjaldirnar hátt en í Berlín er margt sem er til vitnis um rækilegt uppgjör Þjóðverja við sögu og atburði síðustu aldar .
Í miðborg Berlínar er minnismerki liggur upp að byrgi Hitlers sem hratt af stað brjálæði gyðingamorðanna .
Það sjáist líka á minnismerkinu um bókabrennuna á Bebelsplats og í safni um þýska sögu við breiðgötuna Unter den Linden .
Þá hafi gamla þinghúsið verið endurreist svo glæsilega að það er eftirsóttasti staður erlendra ferðamanna í Þýskalandi .
Aldrei aftur ofstæki " Það hve Þjóðverjar eru öflugir að gera upp fortíðina sést líka á Stasi-skjölunum sem þeir hafa opnað og eru að flokka og gera aðgengileg .
Það er satt að segja magnað hvað Þjóðverjar eru flestir – ekki allir – duglegir við að gera upp fortíðina .
Núna sjást að vísu merki um annað , þar sem örlar á stuðningi við þjóðernisofstækið sem fleytti Hitler til valda .
Það má aldrei ná sér á strik aftur .
" Svavar var við nám í Austur-Berlín um hálfs árs skeið fyrir um hálfri öld .
Frá þeim tíma minnist hann þess hvernig Vestur-Berlín var afgirt frá Austur-Þýskalandi með háum múr og gaddavírsgirðingum .
Einnig varðturnum þar sem á stjákli voru hermenn með byssur um öxl með 400 hunda sem voru tilbúnir til að ráðast á hvern þann sem reyndi að fara yfir .
" Almenningi í Austur-Þýskalandi leið eins og í fangelsi ; flestum , en ekki öllum .
Margir lifðu lífi sínu vissulega án þess að innilokunin hefði áhrif á hvunndaginn .
Gott dæmi um svoleiðis fólk er einmitt Angela Merkel , " segir Svavar .
Hann segir að því verði að halda til haga að sitthvað í Austur-Þýskalandi hafi verið gott , svo sem ókeypis heilbrigðisþjónusta og skólar , ódýrt og öruggt húsnæði .
Aðgangurinn að þessu hafi hins vegar skammtaður af valdakerfinu en ekki almenningi .
Ríkisvaldið hafi orðið öllu öðru valdi yfirsterkara og grasrótin , jarðsambandið , hafi ekki verið til .
" Tilurð Austur-Þýskalands var niðurstaða síðara stríðs , bylting ofan frá en ekki frá fólkinu sjálfu að neinu leyti .
Um þróunina síðar er augljóst að valdakerfið austurþýska hrundi af því að Sovétríkin gátu ekki meir og hrundu og allt hrundi þetta vegna þess að almiðstýrt efnahagskerfi gengur ekki til lengdar .
" Merkel er ekki neyðarbrauð Þýskaland nútímans er forysturíki í Evrópu , segir Svavar , og það öflugasta í ESB .
Þegar á reyni sé Þýskaland alltaf í eldlínunni og nú taki Þjóðverjar á málum flóttamanna af myndarskap .
" Flóttamannastraumurinn nú er aðeins byrjunin .
Við munum taka við æ fleira fólki á næstu áratugum .
Þegar Angela Merkel kom til áhrifa og varð leiðtogi CDU þótti ýmsum það vera neyðarbrauð .
En annað hefur komið í ljós .
Eftir langan tíma í kanslaraembætti skoraði hún yfir 70% í skoðanakönnunum um síðustu áramót .
Núna er hún komin niður í 50% en enginn kemst nálægt henni .
Svo sterk er hún og hefur afsannað dómsdagsspár .
Það er ekki annað hægt en að dást að henni .
" 