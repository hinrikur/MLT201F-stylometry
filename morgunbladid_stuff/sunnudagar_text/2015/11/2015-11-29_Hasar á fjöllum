Amma óþekka og tröllin í fjöllunum er ein þeirra íslensku barnabóka sem koma út fyrir jólin en bókaforlagið sem gefur hana út , Bókabeitan , er forlag sem sérhæfir sig í bókum fyrir börn og unglinga .
Það er Jenný Kolsöe sem skrifar söguna og Bergrún Íris Sævarsdóttir myndskreytir en Bergrún myndskreytir nokkrar bækur í þessu jólabókaflóði , þar á meðal Viltu vera vinur minn ? sem hún skrifar að auki sjálf .
Bergrún var á síðasta ári tilnefnd til Barna- og unglingabókmenntaverðlauna Norðurlandaráðs fyrir bók sína Vinur minn vindurinn .
Amma óþekka og tröllin í fjöllunum tilheyra bókum í svokallaðri Ljósaseríu sem eru sniðnar að þörfum nýrra lesenda og því góð æfing í lestri .
en í sögunni segir frá Fanney Þóru og ömmu hennar sem fara í ferðalag á fjöll , sofa í tjaldi og sjóða pylsur á prímus en yfirvofandi eldgos setur skyndilega strik í reikninginn .
