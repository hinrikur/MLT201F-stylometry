Elon Musk , eigandi og stjórnandi Tesla , hefur látið hafa það eftir sér að fyrirtækið muni setja einhverjar hömlur á sjálfkeyrandi búnað í bílum sínum .
Musk hefur ekki sagt hvaða takmarkanir verði settar en ummælin lét hann falla í kjölfarið á birtingu myndbanda af fólki að gera alls konar hættulega hluti með búnaðinn í gangi .
" Þetta er ekki gott , við munum setja frekari hömlur á sjálfkeyrandi búnað Tesla til þess að lágmarka að fólk stundi hættulegt athæfi meðan búnaðurinn er í gangi , " sagði Musk nýlega í samtali við fréttamenn .
Hátt í 40 þúsund sjálfkeyrandi Tesla-bílar eru komnir í umferð en Tesla hefur hingað til ekki viljað setja takmarkanir á búnaðinn .
