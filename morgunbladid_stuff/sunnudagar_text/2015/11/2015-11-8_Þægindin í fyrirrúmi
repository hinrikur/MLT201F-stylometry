Helga Gísladóttir sér um rekstur upplýsingamiðstöðvar ferðamála í Árborg ásamt því að reka eigið fyrirtæki í ferðaþjónustu , bókunarþjónustuna Iceland Forever .
Ásamt þessu reka þau Atli túnþökufyrirtækið Torfutækni .
Nýverið festu þau kaup á björtu einbýlishúsi á Selfossi og hafa þau innréttað heimilið af mikilli kostgæfni .
" Ég myndi segja að stíllinn minn væri frekar einfaldur og eiginlega ennþá í mótun .
En ég vil hafa hlýlegt og notalegt í kringum mig og reyni að velja liti og hluti sem láta mér líða vel , " útskýrir Helga og bætir við að hún skoði mikið skandinavísk hönnunarblogg , instagram og pinterest í leit að innblæstri fyrir heimilið .
Helgu finnst skipta mestu máli að fjölskyldunni líði vel á heimilinu .
" Ég reyni að hafa þægindin í fyrirrúmi þegar ég innrétta heimilið .
Ég reyni líka að hafa myndir og persónulega hluti til þess að skapa notalegt andrúmsloft .
" Helga segist versla víða inn á heimilið og sækir hún verslanir bæði heima á Selfossi og í Reykjavík .
" Hér á Selfossi er til dæmis mjög gaman að fara í Motivo gjafavöruverslun , alltaf hægt að finna eitthvað fallegt þar .
Þegar ég fer til Reykjavíkur kíki ég bara í þessar helstu heimilisvörubúðir .
Svo finnst mér líka gaman að grípa með mér hluti þegar ég er erlendis .
" 