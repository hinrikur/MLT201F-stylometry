Nýsköpunarráðstefna Heilbrigðisvísindasviðs Háskóla Íslands verður haldin fimmtudaginn 12. nóvember á Hótel Sögu en þar verða þrjátíu hugmyndir kynntar .
Á ráðstefnunni , sem haldin er í annað sinn , verður vettvangur fyrir starfsfólk , nemendur og samstarfsaðila háskólans til að kynna verkefni og hugmyndir um nýsköpun í heilbrigðisvísindum .
Fjölbreytt dagskrá er í boði en á meðal verkefna sem kynnt verða eru áhættureiknir fyrir augnsjúkdóma af völdum sykursýki , handbækur um breytingar á mataræði , keppni nemenda í þróun vistvænna matvæla , tölvuleikur til kennslu fyrir sjúklinga eftir skurðaðgerð , upplifunarhönnun á móttöku kvennadeildar Landspítalans , þróun á gönguhermi fyrir börn með hreyfihömlun auk ýmissa nýrra tæknilausna í heilbrigðisþjónustu .
Illugi Gunnarsson , mennta- og menningarmálaráðherra , setur ráðstefnuna sem er öllum opin og aðgangur er ókeypis .
Dagskrána má lesa í heild sinni á vefsíðu ráðstefnunnar : radstefnurhvs.hi.is 