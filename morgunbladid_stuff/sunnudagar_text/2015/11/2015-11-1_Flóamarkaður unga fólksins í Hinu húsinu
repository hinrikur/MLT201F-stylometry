Flóamarkaðir Hins hússins við Pósthússtræti hafa notið mikilli vinsælda en á markaðnum gefst ungu fólki , á aldrinum 16-25 ára kostur á að selja fatnað , muni og annað úr fórum sínum en vitaskuld eru kaupendur svo á öllum aldri .
Um næstu helgi , laugardaginn 7. nóvember , fer markaður fram í kjallara hússins og hefst kl. 13 og lýkur kl. 17 .
Airwaves fléttast inn í þennan skemmtilega markað og á efri hæð hússins verður off-venue-dagskrá í gangi .
Mikil ásókn er í sölupláss á markaðnum og er nú þegar fullbókað á hvert svæði .
Áhugasamir geta þó skráð sig á biðlista og vonað að pláss losni í vikunni .
Markaðurinn er hins vegar haldinn nokkrum sinnum yfir veturinn svo að það er um að gera að fylgjast með á Facebook-síðu Hins hússins og bíða eftir næsta markaði ef einhver vill fá smá aur í budduna fyrir dótið sitt .
Til að skrá sig á biðlista er það gert á Facebook-viðburðinum Flóamarkaður Hins hússins 7. nóvember .
