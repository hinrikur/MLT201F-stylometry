New World India fjallaði á dögunum um einn þekktasta hjartaknúsara Indlands og Bollywood-stjörnuna Ranbir Kapoor og konurnar sem hann hefur " deitað " fyrr og nú .
Meðal þeirra er hin hálfíslenska Angela Jonsson , fyrirsæta og leikkona , en blaðið vitnar til ummæla hennar þar sem hún segir frá því að þau hafi nokkrum sinnum farið saman út að borða .
" Já , Ranbir og ég höfum farið á stefnumót .
Við höfum farið út að borða eins og hvert annað venjulegt fullorðið fólk í borginni .
Og eins og hver sannur herramaður myndi og ætti að gera , þá bauð hann mér út , svo því sé haldið til haga , " sagði Angela .
Ranbir er einn hæstlaunaði leikari Indlands og hefur unnið öll helstu kvikmyndaverðlaun landsins , þar á meðal mörg Filmfare Awards sem eru Óskarsverðlaun þeirra Indverja .
Hann er sjálfur lítið fyrir að tala um sín persónulegu mál en hefur verið orðaður við indversku leikkonuna Katrina Kaif undanfarið .
