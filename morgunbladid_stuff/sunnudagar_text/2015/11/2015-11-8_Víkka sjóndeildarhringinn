Hvernig kviknaði hugmyndin að Krakkafréttum ? Ísgerður : Þessi hugmynd er svo sem ekki ný í stóra samhenginu þar sem það er rík hefð fyrir krakkafréttum í mörgum af okkar nágrannalöndum .
Við höfum svolítið litið til þeirra sem fyrirmynd af því sem við erum að gera en gerum þetta auðvitað eftir okkar nefi og í samhengi við okkar samfélag .
Hvernig er að vinna fréttaefni fyrir börn og hvernig ákveðið þið efnið ? Guðmundur : Þetta er vissulega áskorun .
Við reynum að flytja alvöru fréttir sem bæði börn og fullorðnir vilja og þurfa að heyra .
Hugmyndin er sú að áheyrendahópurinn séu fréttaáhorfendur framtíðarinnar og þau venjist því að horfa á fréttir og vilji gera það – í stað þess að það sé bara einhver leiðinleg skylda sem fullorðnir gera .
Við fundum saman og reynum að finna áhugaverðar fréttir í sameiningu .
Þetta þarf að vera hæfileg blanda af innlendu og erlendu efni .
Auk þess erum við með ákveðið léttmeti í hverjum fréttatíma og fréttskýringar .
Nú hafið þið fjallað um viðkvæm málefni eins og stríð , hverju ber að huga að við vinnslu slíkra frétta fyrir börn ? Guðmundur : Við reynum að sjálfsgöðu að nálgast slíkan fréttaflutning af mikilli nærgætni – bæði af virðingu við börnin og umjföllunarefnið .
En heimurinn getur verið ógeðslegur staður rétt eins og hann getur verið dásamlegur og börnum er engum greiði gerður með því að halda frá þeim dökku hliðum mannlífsins .
Ég man að þegar ég var barn lögðu foreldrar mínir mikið upp úr því að ég fylgdist með erlendum fréttum og þau reyndu að útskýra fyrir mér af hverju það væru stríð og af hverju það ríkti hungursneyð í Afríku .
Markmiðið er að fræða börnin og víkka sjóndeildarhring þeirra .
Ísgerður : Við höfum líka hugsað mikið út í málfarið sem við notum .
Okkur finnst mikilvægt að tala fallega íslensku en það er jafn mikilvægt að það sem við segjum sé auðskiljanlegt .
Hvernig hafa viðbrögð barnanna verið við Krakkafréttum ? Ísgerður : Við erum að fá alveg frábær viðbrögð og eiginlega bara framar vonum .
Það hrúgast inn póstarnir með spurningum og tillögum .
Eina kvörtunin sem við höfum fengið sem hefur komið úr þó nokkrum áttum er að fréttatíminn sé of stuttur , sem er besta kvörtun sem hægt er að fá .
Krakkafréttir eru líka hluti af miklu stærra verkefni hjá RÚV þar sem verið er að stórauka þjónustu við börn .
Þetta er alveg ótrúlega skemmtilegt og mikilvægt verkefni sem er mjög gaman að taka þátt í .
Guðmundur : Já , það er gaman að sjá hvað börnin eru áhugasöm .
Þetta er auðvitað í fyrsta sinn sem þetta er gert hér á landi og því megum við alveg búast við því að fólk hafi sterkar skoðanir á þeim á fréttum sem við flytjum .
En við erum líka hér til að hlusta á fólk og læra .
sitja fyrir svörum 