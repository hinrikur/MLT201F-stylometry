Líklega sofa flestir með snjallsímann sinn á náttborðinu og spjaldtölvan er oft ekki langt undan .
Bláa birtan frá snjallsímum og spjaldtölvum er mjög truflandi fyrir nætursvefn segir prófessor Paul Gringras hjá Evelina Children ' s Hospital í London sem hefur kannað þessi mál .
Þegar myrkva tekur fer líkaminn að mynda svefnhormónið melatónín sem hjálpar fólki að sofna .
Vissar bylgjulengdir ljóss , á blágræna enda litrófsins , geta truflað líkamsklukkuna .
Gerð var rannsókn um málið og niðurstöður birtar í Frontiers in Public Health , en í rannsókninni var athugað hversu mikið ljós kæmi frá þessum símum og tölvum .
Í ljós kom að tækin eru að verða stærri og skærari og senda frá sér meira af bláu ljósi .
" Þetta er frábært fyrir notkun tækisins á daginn en mjög slæmt á nóttinni , " segir Grangras .
" Niðurstöður sýna að ef þú sefur við hliðina á slíku tæki , gæti það seinkað svefninum um klukkutíma .
" Hann segir að framleiðendur þessara tækja ættu að hanna einhvers konar " svefnstillingu " sem kæmi í veg fyrir að ljós kvikni á skjánum á nóttunni .
