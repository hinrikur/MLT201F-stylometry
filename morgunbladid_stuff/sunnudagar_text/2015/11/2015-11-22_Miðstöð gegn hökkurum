Netöryggi er flestum stórum sem smáum fyrirtækjum mikilvægt .
Gífurlega mikil samskipti fara fram í gegnum netið og mörg fyrirtæki og einstaklingar geyma viðkvæmar upplýsingar á tölvubúnaði sem þarf að vera nettengdur .
Microsoft hefur nú komið til móts við viðskiptavini sem óttast fjölda net- og tölvuárása með uppsetningu á því sem fyrirtækið kallar Cyber Defense Operation Center eða CDOC .
Tilgangur þessa seturs er fyrst og fremst að bregðast við hvers konar tölvuárásum sem gerðar eru á hugbúnað fyrirtækisins .
Þá munu starfsmenn þess einnig leita uppi og laga hvers kyns öryggisgalla sem finnast í búnaði Microsoft .
Starfsmenn CDOC verða í beinu sambandi við sérfræðinga um allan heim og setrið verður starfrækt allan sólahringinn , alla daga ársins .
Hvort umhorfs verður eins og í bíómyndum þar sem menn hlaupa um og horfa á atburði í beinni útsendingu á stórum skjám og gefa skipanir er óvíst en öruggt er að þessar nýju hugmyndir Microsoft munu verða til þess að tryggja enn frekar öryggi notenda .
