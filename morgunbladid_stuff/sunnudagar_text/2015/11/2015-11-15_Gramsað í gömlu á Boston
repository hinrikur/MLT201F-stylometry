Ungir umhverfissinnar halda sinn fyrsta fatamarkað á Boston um helgina , laugardaginn 14. nóvember , en markaðurinn hefst klukkan 12 og stendur til kl. 17 .
Ungir umhverfissinnar eru samtök sem voru stofnuð í hittifyrra og eitt af þeirra helstu markmiðum er endurnýting svo að fatamarkaðurinn rímar þar vel við félagsskapinn þar sem fötin eru öll notuð .
Þess má geta að félagsskapurinn er þverpólitískur og er öllu ungu umhverfisáhugafólki opinn , frá aldrinum 15-35 ára , og til að skrá sig er hægt að senda póst á umhverfissinnar@gmail.com .
Plötusnúðurinn Þorsteinn Eyfjörð mun þar að auki spila tónlist meðan fólk gramsar í gömlu dóti , eða frá klukkan þrjú .
