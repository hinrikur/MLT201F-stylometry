Í haust komu út tvær bækur um tölvuleikinn Minecraft , Byrjendahandbókin og Rauðsteinahandbókin en nú er komið út framhald ; tvær til viðbótar ; Byggingarhandbókin og Bardagahandbókin .
Minecraft leikirnir hafa notið mikilla vinsælda og ekki síður hafa bækur um leikina selst vel .
Minecraft þykir einkar skapandi þar sem leikurinn snýst að stórum hluta um að byggja og þá hreinlega hvað sem er ; hvort sem er hús , sjóræningjaskip eða tívolítæki , en í bókinni eru það félagar í Minecraftbyggingarhópnum FyreUK sem gefa góð ráð og nákvæmar leiðbeiningar fyrir leikjaspilarana .
Það er Forlagið sem gefur bækurnar út .
