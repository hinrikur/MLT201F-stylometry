Hópur söngkvenna kemur fram á tónleikum í Kaldalóni í Hörpu á sunnudag klukkan 17 undir yfirskriftinni Valkyrjur .
Á efnisskránni verða nokkur létt og leikandi lög úr söngleikjum Kurts Weil eins og " Surabaya Jonny " , auk aría úr óperum eftir Wagner og þá verður Valkyrjureiðin flutt .
Í tilkynningu segir að tónlist Wagners fái of sjaldan að " hljóma hér á landi og því er þetta einstakt tækifæri " .
Á tónleikunum koma fram þær Alexsandra Chernyshova , Anna Jónsdóttir , Bylgja Dís Gunnarsdóttir , Elsa Waage , Hanna Þóra Guðbrandsdóttir , Hrönn Þráinsdóttir , Ísabella Leifsdóttir , Margrét Einarsdóttir , Svava Kristín Ingólfsdóttir og Þóra Hermannsdóttir Passauer .
