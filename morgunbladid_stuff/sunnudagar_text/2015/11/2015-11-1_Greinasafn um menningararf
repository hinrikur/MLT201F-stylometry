Menningararfur á Íslandi , gagnrýni og greining heitir greinarsafn sem Háskólaútgáfan gefur út , en í því spyrja fjórtán höfundar gagnrýninna spurninga um menningararf , hvernig hann er notaður , af hverju og til hvers og ræða hvernig á því standi að sumu gömlu er hampað sem ómetanlegum menningararfi á meðan öðru er leyft að drabbast niður .
Höfundar greinanna eru þjóðfræðingar , mannfræðingar , safnafræðingar , sagnfræðingar og bókmenntafræðingar : Áki Guðni Karlsson , Bryndís Björgvinsdóttir , Guðmundur Hálfdanarson , Helgi Þorláksson , Jón Þór Pétursson , Karl Aspelund , Katla Kjartansdóttir , Kristinn Schram , Marta Guðrún Jóhannesdóttir , Sigríður Helga Þorsteinsdóttir , Sigurjón Baldur Hafsteinsson og Tinna Grétarsdóttir .
Ritstjórar bókarinnar eru Ólafur Rastrick og Valdimar Tr .
Hafstein og í inngangi að verkinu segja þeir að því fari fjarri að gagnrýnin nálgun að menningararfi eigi að snúa fólki frá honum .
" Þvert á móti er henni ætlað að beina athygli að honum .
Gagnrýnin nær þá fyrst markmiðum sínum ef hún á þátt í að móta gagnrýna varðveislu og gagnrýna framsetningu á menningararfi .
" .
