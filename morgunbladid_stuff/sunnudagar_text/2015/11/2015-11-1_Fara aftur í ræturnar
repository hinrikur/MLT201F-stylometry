Samtökin English Heritage sem vilja vernda breskan þjóðararf hafa hvatt fólk til þess að skera út rótargrænmeti í stað graskera .
Áður en graskerið varð svona tengt hrekkjavöku var hefð fyrir því í Bretlandi að skera hræðileg andlit út í næpur og setja þær nálægt hurðum til þess að hræða á brott illa anda , sögðu góðgerðarsamtökin í tilkynningu .
Á nítjándu öld byrjuðu innflytjendur í Bandaríkjunum , sem tóku þessar hrekkjavökuhefðir með sér vestur , að skera út í grasker í staðinn .
Af graskerum var nóg í Vesturheimi og auk þess var miklu auðveldara að skera þau út .
Næpuluktin hefur því meira eða minna fallið í gleymskunnar dá .
Til að minna á þessa hefð halda samtökin upp á hrekkjavökuna með hefðbundnum hætti og sýna fjölda útskorinna næpa í Dover-kastala .
Þetta árið er sérstaklega mikil þörf á því að hvetja fólk til að skera út í rætur þar sem uppskerubrestur hefur verið á graskerjum í Bretlandi vegna vætutíðar .
