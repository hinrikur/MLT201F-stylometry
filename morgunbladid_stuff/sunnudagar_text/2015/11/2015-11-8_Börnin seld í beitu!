Forláta heitur pottur er niðri við sjó á Hjalteyri við Eyjafjörð .
Frjálst er að nota pottinn , en fólk er vinsamlega beðið um frjáls framlög í kassa , til að hjálpa við að halda pottinum heitum .
Gott sé að miða við 500 kr. á mann og 300 kr. fyrir barn .
Bent er á að ætli menn að synda í sjónum skuli það gert fyrst en síðan farið í pottinn .
Ekki öfugt .
Fólk er beðið að sýna aðgát og greint frá því að það dýpki snögglega skammt frá landi .
Það var félagið Hjalteyri sem setti pottinn upp og sér um kostnaðinn við heita vatnið .
Á skilti er fólki bent á að það fari ofan í á eigin ábyrgð og jafnframt tekið fram að börn megi ekki vera án eftirlits í pottinum .
Húmorinn er á sínum stað hjá félagsmönnum , eins og síðasta setningin ber með sér : " Börn án eftirlits verða seld í beitu .
" Ekki mun hafa reynt á það ennþá ...
