Krakkar vilja flestir vita meira og meira og ekki síst um það sem ekki er hægt að skoða nema fara í langferðalag , út í heim eða hreinlega aftur í tímann .
Sögur útgáfa gefur út spennandi bækur fyrir jólin sem henta þessum hóp og foreldrum þeirra , meðal annars bókina 30 undur veraldar og 15 grimmustu risaeðlurnar en áður hafa komið út bækur um fræga landkönnuði og uppgötvanir .
Í bókunum er því meðal annars svarað hver byggði píramídana , af hverju Kínamúrinn var reistur og hvaða fyrirbæri Eiffel-turninn í París er og flottar myndir af þekktustu kennileitum heims .
Í risaeðlubókinni er svo farið yfir helstu tegundirnar , hvenær þær voru uppi , hvar þær bjuggu , hversu stórar þær voru , hvað þær átu og síðast en ekki síst ; hversu hættulegar þær voru ! 