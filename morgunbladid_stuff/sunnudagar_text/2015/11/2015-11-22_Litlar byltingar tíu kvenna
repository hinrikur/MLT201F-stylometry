Litlar byltingar heitir ný skáldsaga Kristínar Helgu Gunnarsdóttur sem Mál og menning gefur út .
Kristín hefur sent frá sér fjölmargar bækur og hlotið ýmis verðlaun , en ólíkt fyrri verkum hennar þá er Litlar byltingar skáldsaga fyrir fullorðna .
Í bókinni segir frá kennslukonu , Glóu , sem flyst frá Íslandi til Danmerkur , yfirgefur það sem hún hatar : " frostið , myrkrið og karlana sem hún slysast til að elska eitt augnablik í kuldanum " , en þegar ellin færist yfir leitar hugurinn heim – til formæðra og áhrifavalda .
Litlar byltingar eru sögur af tíu konum sem spanna í senn eitt kvöld , eitt ár og heila öld : Sigurlínu , Dagnýjar , Helgu , Torfu , Perlu , Jónínu , Bettý , Sólu , Höllu og Maríu .
