Eiffel-turninn var byggður fyrir heimssýningu árið 1889 .
Haldin var keppni um minnismerki sýningarinnar .
Alexandre Gustave Eiffel tók þátt í henni og lét breyta reglum keppninnar sér í hag .
Hann byggði sér svo íbúð þar efst uppi og var öfundaður af heldra fólki Parísarborgar .
Hitler vildi komast á toppinn en klippt var á lyftuvírana og fór hann aldrei þar upp .
Ásdís Ásgeirsdóttir asdis@mbl.is Það er varla til það mannsbarn á byggðu bóli sem ekki þekkir Eiffel-turninn og veit að hann er kennileiti Parísarborgar .
Þessi stálturn gnæfir hátt yfir borginni og dregur að sér 7 milljónir ferðamanna á hverju ári .
Eiffel-turninn var í fyrstu þyrnir í augum margra Parísarbúa sem þótti hann ljótur og óttuðust sumir að hann væri ótraustur .
Til stóð að rífa hann árið 1909 en borgaryfirvöld náðu að stöðva það þar sem hann var einnig loftnet fyrir útvarpsbylgjur og síðar , í fyrri heimsstyrjöldinni , þjónaði hann mikilvægu hlutverki í samskiptum .
Saga turnsins spannar nú 126 ár og margar sögur fylgja honum .
Öfundaður af íbúð í toppi turnsins Saga turnsins er ekki öllum kunn en hann var byggður fyrir heimssýninguna í París árið 1889 .
Blásið var til samkeppni um hvaða verk skyldi byggt fyrir þessa sýningu sem markaði 100 ára afmæli frönsku byltingarinnar og voru umsóknir yfir 100 talsins .
Það fyrirtæki sem vann samkeppnina var Eiffel et Compagnie , byggingarfyrirtæki í eigu brúarsmiðsins , arkitektsins og járnsérfræðingsins Alexandre Gustave Eiffels .
Eiffel þessi var mikilsvirtur og hafði víða ítök í borginni en talið er að hann hafi breytt reglum keppninnar á þann veg að aðeins hans tillaga félli að reglum dómnefndar .
Reglunum var breytt þannig að til að uppfylla skilyrðin þyrfti minnismerkið að vera 300 metra hátt og vera turn með fjórar hliðar .
Aðeins tillaga Eiffels uppfyllti þessar nýju kröfur dómnefndarinnar .
Þótt Eiffel hafi fengið mestan heiður af turninum eru það ekki síður Maurice Koechlin og Emile Nouguier , báðir verkfræðingar , og Stephen Sauvestre arkitekt sem eiga heiðurinn af hönnuninni .
Eiffel byggði íbúð fyrir sjálfan sig efst í turninum þar sem aðeins fyrirfólk fékk að koma .
Íbúðin var ekki stór en notaleg .
Veggir voru viðarklæddir og málverk á veggjum og enn er hægt að sjá íbúðina í dag .
Eiffel var mikið öfundaðar af elítunni í París fyrir þessa einstöku staðsetningu á heimili .
Hitler náði ekki Eiffel-turninum Í seinni heimsstyrjöldinni slapp turninn í annað sinn við eyðileggingu en Hitler gaf út þá skipun að tortíma honum en sú skipun var sem betur fer hunsuð .
Þegar París var hernumin af nasistum klipptu Frakkar á vírana sem toga lyfturnar upp og voru þær því óvirkar allt stríðið .
Hitler vildi í upphafi komast upp á toppinn en þegar ljóst var að búið var að klippa vírana , hætti hann við því hann nennti ekki að ganga upp þær 1.710 tröppur sem liggja upp á topp .
Það hefur verið sagt að Hitler hefði náð París á sitt vald , en aldrei Eiffel-turninum .
Þýskir hermenn voru hins vegar látnir hlaupa upp með nasistafánann daglega en það er vindasamt á toppnum og hann rifnaði alltaf og þurfi því að skipta um daglega .
Þeir hafa því verið orðnir nokkuð sterkir í fótunum þeir hermenn sem það hlutverk fengu , sem hefur þó verið skömminni skárra hlutverk en að berjast í skotgröfunum .
Vírarnir biðu í 100 metra fjarlægð Fræg er sú ljósmynd sem sýnir Hitler fyrir framan turninn en það hlakkaði í Frökkum að hann skyldi aldrei komast á toppinn .
Eftir að klippt hafði verið á vírana sögðu Frakkar að þeir gætu ekki búið til nýja sökum þess að járnið þyrfti að notast í annað tengt stríðsrekstri .
En raunin var sú að vírar voru alla tíð í skúr sem stóð 100 metra frá turninum .
Þegar stríðinu lauk árið 1945 var náð í vírana og lyfturnar komnar í gang nokkrum klukkutímum síðar .
60 tonn af málningu á 7 ára fresti Þrátt fyrir nokkra óánægju í upphafi varð Eiffel-turninn með árunum tákn borgarinnar og fæstir gætu ímyndað sér París án hans .
Um 500 manns vinna þar daglega við rekstur hans og skapar hann gríðarlegar tekjur fyrir borgina .
En það þarf líka að halda honum við .
Það þarf til að mynda að mála hann á 7 ára fresti svo hann ryðgi ekki og haldi lit sínum , en það tekur 15 mánuði að mála hann og eru notuð í það 60 tonn af málningu .
En fyrst þegar hann var málaður uppgötvuðu menn að þegar málarar náðu toppnum var neðri hlutinn búinn að veðrast og liturinn búinn að breytast .
Til að bregðast við þessu eru þrír mismunandi litir notaðir sem tóna þá saman eftir því sem tíminn líður .
