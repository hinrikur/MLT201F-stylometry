Vissulega þarf ekki að segja neinum að það að lesa bók með börnunum sé góð tómstundaiðja en hvað með að taka þetta skrefinu lengra og fá barnið eða börnin til að setja upp leikrit upp úr bókinni eða einstök atriði .
Í því felst að þurfa að finna búninga , fá hugmyndir , stilla upp leikmunum , æfa og sýna .
Dágóð stund og hægt að gleyma sér lengi í þessu .
Foreldrar mega auðvitað reyna að fara í inntökupróf og fá hlutverk eða bíða spennt í hlutverki áhorfenda .
Klassísk ævintýri eru til dæmis vel til þessa fallin , svo sem Rauðhetta , Gullbrá og birnirnir þrír ( bangsar geta auðveldlega leikið hlutverk ef barnið er eitt ) eða einhver gömul og góð íslensk þjóðsaga svo sem Búkolla .
