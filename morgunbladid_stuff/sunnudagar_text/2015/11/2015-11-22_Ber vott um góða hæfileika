Þjóðleikhúsið sýndi leikritið " Í deiglunni " eftir Arthur Miller um þetta leyti fyrir sextíu árum og hermdi Morgunblaðið af sýningunni í Dagbók sinni fimmtudaginn 24. nóvember 1955 .
Sjötta sýning var þá um kvöldið .
" Aðsókn að leiknum hefur verið góð , því leikritið hefur vakið mikla athygli og hefur m.a. verið umræðuefni á kvöldvökum hjá nokkrum félögum í bænum , " sagði í frétt blaðsins .
Ljósmynd fylgdi fréttinni og um hana sagði : " Myndin sýnir Val Gíslason í hlutverki séra Parris og Guðrúnu Ásmundsdóttur sem Betty Parris , í upphafi leiksins .
Guðrún Ásmundsdóttir er nemandi í Leikskóla Þjóðleikhússins og álíta gagnrýnendur að leikur hennar í þessu hlutverki beri vott um góða hæfileika og að mikils megi vænta af henni í framtíðinni .
" Gagnrýnendur reyndust svo sannarlega sannspáir en Guðrún hefur vitaskuld verið ein ástsælasta leikkona landsins um áratugaskeið .
Valur Gíslason var lengi einn helsti leikari þjóðarinnar , hann lést árið 1990 .
