Á tónleikum í Norræna húsinu í 15:15 tónleikaröðinni á sunnudag koma fram Sigurður Halldórsson , sem leikur á selló , og Liwen Huang leikur á píanó .
Tónleikarnir hefjast klukkan 15.15 .
Yfirskrift þeirra er " Hundrað ára og nýtt fyrir selló " .
Flutt verða meðal annars verk sem samin voru fyrir einni öld , árið 1915 .
Það eru einleikssónata Kodály fyrir selló , sú fyrsta í nær 200 ár sem öðlaðist reglulegan sess á tónleikaefnisskrám , og sónata fyrir selló og píanó eftir Debussy .
Það þótti afar framsækið verk á þeim tíma .
Þá verður frumflutt verkið " Tatsachen " eftir Ragnheiði Erlu Björnsdóttur .
Hún stundar nám í tónsmíðum við Listaháskólann .
