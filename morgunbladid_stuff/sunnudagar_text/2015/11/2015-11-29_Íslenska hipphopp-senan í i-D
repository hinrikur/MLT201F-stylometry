Breska tímaritið i-D , gjarnan kallað tísku- og lífsstílsbiblía Breta , tók saman í gær sjö íslenska hipphopp-tónlistarmenn og hljómsveitir sem tímaritið segir að lesendur verði að kynna sér .
Þetta eru þeir félagar í Úlfi úlfi , Reykjavíkurdætur , Gísli Pálmi og Glacier Mafían , Lord Pusswhip , Emmsjé Gauti , GKR og Sturla Atlas og 101 Boys .
Blaðamaður i-D segist hafa farið á tónleika með Reykjavíkurdætrum og hann dáist að framgöngu þeirra þar sem hörð ádeila birtist oft í lagatextum þeirra .
