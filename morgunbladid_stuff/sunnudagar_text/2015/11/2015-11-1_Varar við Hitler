Í ræðu sem Winston Churchill hélt í breska þinginu í lok október 1935 kvaðst hann vilja draga athygli þingsins að því hve gífurlega hröðum skrefum endurvopnun Þýskalands miðaði áfram og landið væri á góðri leið með að verða það ríki á jörðinni sem mest væri vígbúið .
Svo mætti heita , að allt Þýskaland væri nú einar herbúðir og þjóðin öll undir vopnum .
Morgunblaðið fjallaði um málið daginn eftir og í fréttinni segir meðal annars : " Hann kvað þess enga von , að Bretar kæmust fram úr Þjóðverjum um aukningu flughersins , hvað sem þeir reyndu að gera .
[ ...
] Hann kvaðst engan veginn vilja gefa í skyn , að endurvopnun Þýskalands væri beint gegn Englandi .
Sagðist enda vel geta búist við því , að breska þjóðin væri sú , sem Þjóðverjar mundu síst ráðast á .
En þrátt fyrir það , stæði sú staðreynd óhögguð , að í samanburði við endurvopnun Þýskalands væri deilan milli Ítalíu og Abyssiníu tiltölulega lítilfjörlegt mál .
Þá lét hann í ljósi , að Mussolini hefði aldrei ráðist í Abyssiníuófriðinn , ef Frakkland hefði ekki verið með allan hugann á endurvopnun Þýskalands , og Bretar eins illa vopnaðir , eins og þeir eru .
" Við þekkjum framhaldið .
