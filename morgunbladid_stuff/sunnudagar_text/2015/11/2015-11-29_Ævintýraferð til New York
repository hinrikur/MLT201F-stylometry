" Hvaða stúlka mundi ekki taka því með þökkum að fá að skreppa til New York í viku , búa á nýja fína Hiltonhótelinu í Rockefeller Center , og hafa fylgdarkonu til að sýna sér margt markvert í New York og fara með sig á dýra næturklúbba – og allt að kostnaðarlausu ? Fáar grunar þó að slíkt sé annað en dagdraumar .
En einn góðan veðurdag fyrir rúmri viku varð það að veruleika fyrir Guðborgu Kristjánsdóttur , " segir í Morgunblaðinu 20. nóvember 1963 .
Guðborg , sem starfaði hjá Verzlunarbankanum , var boðið vestur til að taka þátt í sjónvarpsþætti Garry Moore , sem frægur var fyrir þættina The Garry Moore Show og I ' ve Got a Secret .
Guðborg segir sjálf frá : " Í síðarnefnda þættinum átti ég að koma fram og þekkja Garry sjálfan og mesta grínið var að plata mig .
Áður en það hófst var ég lokuð inni í 3 klukkutíma .
Þar var hlaðið á mig andlitsfarða .
Upphaflega hafði verið talað um að kaupa á mig kjól , en þegar til kom leizt þeim betur á vínrauðan kjól sem ég á sjálf og keyptu við hann skó í sama lit .
Ég var dálítið taugaóstyrk fyrst , því þarna var fullur áhorfendasalur , og ég vissi að sjónvarpað var gegnum 100 stöðvar , en sem betur fer eru ljósin svo sterk framan í mann , að maður sér ekkert fram í salinn .
Ég átti að reyna að geta upp á hver Garry Moore væri af þremur mönnum , þar eð hann átti að syngja bezt og vera skemmtilegastur , en mér mistókst það , var búin að benda á báða hina áður en ég vissi hver hann var og það þótti auðvitað skemmtilegast .
Þetta var hálftíma þáttur og ég var í l5 mínútur með .
" 