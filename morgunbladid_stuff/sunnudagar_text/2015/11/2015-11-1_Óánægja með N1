Biluð bensíndæla og engin klósett .
Þetta er umkvörtunarefni á Djúpavogi þar sem óánægja er vegna sleifarlags á starfsemi N1 í bæjarfélaginu .
Sveitarstjórn fjallaði um málið á dögum og bendir í bókun sinni á að lögregla , sjúkra- og slökkvilið reiði sig nær eingöngu á þessa einu bensíndælu í sveitarfélaginu .
Því að engin séu klósettin fylgi sóðaskapur .
" Þolinmæði íbúa og sveitarstjórnar er þrotin gagnvart þessu ástandi , " segir sveitarstjórn sem vill að stjórnendur olíufélagsins bæti úr hið snarasta .
Bensínvandmálið á Djúpavogi kristallast ef til vill helst í því hve langt er á aðra staði þar sem eldsneyti er selt .
Næsta afgreiðsla er á Breiðdalsvík og þangað eru 53 kílómetrar .
Og sé haldið suður á bóginn eru 103 kílómetrar til Hafnar í Hornafirði .
Þar er bensíndæla og þjónusta við fólk sem er á ferðinni alveg til fyrirmyndar .
