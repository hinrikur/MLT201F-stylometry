Boðið verður upp á fjölskyldudagskrá í Ásmundarsafni á morgun , sunnudag , kl. 15 í tengslum við sýninguna Geimþrá .
" Á sýningunni hefur kúlunni í safninu verið breytt í stjörnuver .
Þar er hægt að horfa upp í geiminn og sjá hin ýmsu fyrirbæri alheimsins .
Umsjón með stjörnuverinu hefur Frímann Kjerúlf Björnsson , myndlistarmaður og eðlisfræðingur , en hann mun segja gestum frá hinum ýmsu fyrirbærum geimsins .
" Á sýningunni Geimþrá eru verk eftir Ásmund Sveinsson , Gerði Helgadóttur , Jón Gunnar Árnason og Sigurjón Ólafsson .
Leiðarstef sýningarinnar er sameiginlegur áhugi þeirra á himingeimnum og vísindum tengdum honum .
