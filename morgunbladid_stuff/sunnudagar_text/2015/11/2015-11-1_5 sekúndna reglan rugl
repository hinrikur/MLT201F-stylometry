Gjarnan má heyra að það sé í lagi að pikka upp mat sem dettur í gólfið og borða hann ef hann liggur ekki lengur en fimm sekúndur í gólfinu .
Þetta er svokölluð " fimm sekúndna regla " en bandarískir vísindamenn hafa komist að þeirri niðurstöðu að þessi kenning er þó talsvert flóknari og snýst um meira en að telja sekúndurnar .
Frá þessu greinir The Guardian í vikunni en rannsóknin leiddi í ljós að bæði skiptir máli hvort maturinn lendir á hörðu eða mjúku yfirborði ; því harðara sem yfirborðið er þeim mun líklegra er að maturinn mengist af bakteríum og þá er auðvitað betra að gólfið hafi verið nýlega þrifið og eldhúsgólfin eru yfirleitt verst þar sem eldamennska með kjöt og kjúkling fer fram .
Stundum er hreinlega óumflýjanlegt að maturinn mengist og á það við um sumar skaðlegar bakteríur sem eru þannig að þær menga matinn á þeirri sekúndu sem hann fellur á yfirborð gólfsins og skiptir engu máli hversu fljótt fólk er .
Á þetta til dæmis við um ekólíbakteríuna og salmonellu .
Þeir sem eru með veikt ónæmiskerfi og eldra fólk á alls ekki að borða mat sem dettur á gólfið .
Hins vegar er ljóst að eftir því sem maturinn liggur lengur í gólfinu þeim mun sýktari er hann og þegar þrjátíu sekúndur eru liðnar er hann orðinn tífalt sýktari en hann var eftir fimm sekúndur .
