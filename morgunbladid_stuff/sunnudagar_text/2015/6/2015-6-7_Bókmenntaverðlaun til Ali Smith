Skoska skáldkonan Ali Smith hlýtur Bókmenntaverðlaun kvenna í Bretlandi , sem heita núna Baileys-verðlaunin , fyrir bókina How to be Both .
Í bókinni segir hún sögu skólastúlku í Cambridge okkar tíma , George , og ítalskrar stúlku sem alin er upp sem piltur , Francesco del Cossa , og verður þekkur listamaður á fimmtándu öld .
Þess má geta að helmingur útgefinna bóka hófst með frásögn George , en hinn helmingurinn með sögunni af Francesco del Cossa .
How to be Both komst á stuttlista Booker-verðlaunanna og Folio-verðlaunanna og hlaut Goldsmiths-verðlaunin og Costa-bókmenntaverðlaunin .
Auk bókar Ali Smith komust á stuttlistann Outline eftir Rachel Cusk , The Bees eftir Laline Paull , A God in Every Stone eftir Kamilu Shamsie , A Spool of Blue Thread eftir Anne Tyler og The Paying Guests eftir Söru Waters .
