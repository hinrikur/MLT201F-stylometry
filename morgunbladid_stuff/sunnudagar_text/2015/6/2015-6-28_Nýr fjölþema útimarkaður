Bernhöfts Bazaar er nýr og spennandi fjölþema útimarkaður á Bernhöftstorfu á horni Bankastrætis og Lækjargötu .
Laugardaginn 27. júní verður haldinn plöntumarkaður á milli klukkan 13 og 18 .
Þar gefst gestum og gangandi kostur á að kaupa sér plöntur , kryddjurtir , ávexti og fleira en einnig verður plöntu-skiptimarkaður þar sem fólk getur skipst á afleggjurum og plöntum .
Þá mun veitingahúsið Torfan sjá um svanga og þyrsta gesti og selja drykki og humarsúpu á staðnum .
