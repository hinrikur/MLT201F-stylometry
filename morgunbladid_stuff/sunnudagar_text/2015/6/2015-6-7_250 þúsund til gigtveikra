Starfsfólk veitingastaðarins Friðriks V tók upp á því í vetur að spreyta sig í myndlist og hélt sýningu á staðnum .
Verkin seldust öll , á samtals 125 þúsund kr. , fyrirtækið lagði annað eins í púkk og á dögunum voru peningarnir færðir Styrktarsjóði gigtveikra barna að gjöf .
Myndirnar eru teknar við afhendinguna .
Á vinstri myndinni eru , frá vinstri : Fríða Kristín Magnúsdóttir , varaformaður sjóðsins , Karen Ösp Friðriksdóttir – dóttir Friðriks og Arnrúnar , eigenda Friðriks V – og lengst til hægri er Sunna Brá Stefánsdóttir , stjórnarformaður sjóðsins .
Litlu stelpurnar á myndinni eru dætur Sunnu Brár ; Snædís Erla Sigurgeirsdóttir og Karen Mjöll Sigurgeirsdóttir , sem er 7 ára .
Hún greindist með liðagigt rúmlega 2 ára gömul .
Sjóðurinn var stofnaður vorið 2014 og hugsaður fyrir gigtveik börn og fjölskyldur þeirra .
Hægt er að sækja um styrki t.d. fyrir ferðalög , tómstundastarf , hjálpartæki og annað sem nýtist gigtarbörnum .
Vonast er til að fyrst verði úthlutað úr sjóðnum á næsta ári .
