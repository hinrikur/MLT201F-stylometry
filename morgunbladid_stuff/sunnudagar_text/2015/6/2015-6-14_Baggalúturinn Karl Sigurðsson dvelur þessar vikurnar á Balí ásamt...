Baggalúturinn Karl Sigurðsson dvelur þessar vikurnar á Balí ásamt sambýliskonu sinni Tobbu Marinósdóttur og deilir gjarnan ýmsu skemmtilegu frá dvöl þeirra þar .
" Voðalega tala Kanar hátt , " skrifar hann á Facebook um dvöl sína á kaffihúsi þar , en á næsta borði sátu Bandaríkjamenn .
Almannatengillinn Hödd Vilhjálmsdóttir bætti þessari athugasemd við stöðufærslu Karls ; " Þú ert bara búinn að vera svo lengi með hljóðlátri konu .
" Baldvin Þór Bergsson fréttamaður býr í Svíþjóð og skrifar svo á Facebook : " Upplifun dagsins : Íslendingur talandi sænsku með íslenskum hreim ræðir við afgreiðslukonu sem talar sænsku með dönskum hreim .
Þegar í ljós kom að hún var Dani hugðist Íslendingurinn skipta yfir í dönsku en komst að því sér til nokkurrar skelfingar eftir smá stund að hann var að tala norsku .
Sænskumælandi Dananum var ekki skemmt og skipti yfir í ensku .
" Guðrún Ögmundsdóttir , fyrrverandi alþingismaður , skrifaði um sjómannadaginn á Facebook í vikunni : " Sjómannadagurinn hefur alltaf átt stóran sess í hjartanu , hann var talinn jafn hátíðlegur og 17. júní og ég man alltaf eftir víkingaskipinu sem fór frá Hrafnistu og niður allan Sundlaugaveginn og niður í bæ , þar stóðu víkingar og ég gapti , stóð á horni Laugarnesvegar og Sundlaugavegar með fána í hönd og hafði aldrei séð annað eins .......
hvar er þetta skip núna ....
? " 