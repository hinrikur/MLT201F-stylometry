Edda Jónsdóttir , mannréttindafræðingur og Sigrún Stefánsdóttir , forseti hug- og félagsvísindasviðs Háskólans á Akureyri , skrifuðu saman bókina Frú ráðherra sem fjallar um frásagnir kvenna á ráðherrastóli .
" Edda átti hugmyndina að bókinni og hringdi í mig og spurði hvort ég vildi vera ritstjóri hennar .
Mér leist vel á þetta verkefni .
Ég vildi ekki vera ritstjóri , mig langaði bara til að vera með og fá að skrifa með henni , " segir Sigrún og Edda tók vel í það .
Í bókinni er rætt við 20 sterkar og flottar konur sem voru ráðherrar á 30 ára tímabili , 1983-2013 .
" Það var alveg yndislegt að fá að vinna með þessum konum og kynnast þeim .
Það kom okkur skemmtilega á óvart hvað þær voru tilbúnar að vera hreinskilnar og segja frá þessum sigrum og baráttu .
Það vekur athygli hvað þetta er búið að vera mikil barátta , það voru mörg skref stigin og þetta er harður heimur fyrir konur , " segir Sigrún .
" Ég fann tilvitnun frá Ólöfu Sigurðardóttur frá Hlöðum þar sem hún segir : " Þið eigið gott að eiga hugsjónir .
" Þetta eru allt hugsjónakonur sem trúa á það sem þær berjast fyrir og ég held að það hafi haldið þeim gangandi .
" Edda segir að titill bókarinnar sé sprottinn út frá þeirri staðreynd að þegar karlar ganga inn í dæmigerð kvennastörf er starfstitlinum breytt , samanber að hjúkrunarkona er í dag hjúkrunarfræðingur .
" Þeir heita ekki hjúkrunarkona , karlarnir sem ganga í þau störf og þá víkur " konan " .
Enn er starfstitillinn hins vegar ráðherra , hvort sem um er að ræða karl eða konu á bakvið starfið .
Ég lagði nú til að þessu yrði breytt í ráðstjóri , þannig yrði titillinn ekki kyngerður , " segir Sigrún .
Bókina tileinka þær minningu Auðar Auðuns , sem var fyrsta konan til þess að gegna embætti ráðherra árið 1960. gunnthorunn@mbl.is 