Fyrir þá sem ekki nenna að stunda líkamsrækt gætu auknar bólfimisæfingar verið lausnin .
Kynlíf hefur ótal kosti fyrir líkamann en talið er að þeir sem stunda kynlíf einu sinni til tvisvar í viku séu með sterkara ónæmiskerfi en aðrir sem stunda kynlíf sjaldnar .
Að auki er hreyfingin góð fyrir hjartað , lækkar blóðþrýsting , styrkir vöðva og brennir kaloríum .
Ein könnun sýndi að þeir karlmenn sem stunduðu kynlíf tvisvar í viku væru í mun minni hættu á að fá hjartasjúkdóma en þeir sem stunduðu kynlíf aðeins einu sinni í mánuði .
Einnig eykur kynlíf kynlöngunina , þú sefur betur og ert minna stressaður .
Kynlíf er ákaflega gott fyrir grindarbotn kvenna og hjálpar við að laga þvagvandamál sem margar konur þjást af eftir barnsburð .
Við kynlíf leysist úr læðingi hormón sem getur linað þjáningar ýmiss konar , til dæmis verki í baki og fótleggjum en einnig höfuðverki .
Nú þýðir lítið að nota gömlu afsökunina með hausverkinn lengur .
Svo getur kynlíf verið mun skemmtilegra en ræktin og eykur nánd og ást milli tveggja manneskja .
