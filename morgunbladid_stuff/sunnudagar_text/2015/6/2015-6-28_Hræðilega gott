Á dögunum kom út bók á vegum nýs forlags sem kallast Turninn .
Hún nefnist Eitthvað illt á leiðinni er og er hrollvekjusafn þar sem nítján rithöfundar á aldrinum átta til tíu ára rekja einhverjar ógurlegustu og óvanalegustu sögur sem undirritaður hefur lesið í langa tíð .
Það er mikið gleðiefni hversu vel er vandað til útgáfunnar en þetta er einhver fallegasta bók sem komið hefur út á þessu ári .
Mikið er lagt í allar hliðar afurðarinnar ; ritstjórn , pappír , letur og myndskreytingar , allt er þetta hið smekklegasta .
Bókin er ekki eingöngu stórskemmtilega hrikaleg lesning heldur er þetta prýðileg hvatning fyrir allra yngstu rithöfunda þjóðarinnar .
Það hlýtur að vera siðferðileg skylda allra sannra bókaunnenda að styrkja þetta bráðskemmtilega framtak .
Þetta er eintak sem á skilinn heiðursstað í hillunni .
Maður vonar hreinlega að þetta sé aðeins fyrsta eintakið af mörgum því afurðin hefur alla burði til þess að verða hin þokkalegasta ritröð .
