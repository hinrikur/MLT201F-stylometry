Sumarnámskeið Borgarbókasafnsins í ritlist hafa notið mikilla vinsælda síðustu ár en skráning stendur nú yfir .
Námskeiðin eru ætluð börnum á aldrinum 9-12 ára og standa yfir í öllum söfnum dagana 15. til 19. júní næstkomandi , ýmist fyrir eða eftir hádegi .
Markmið námskeiðanna eru að örva sköpunarkraft barnanna og að kenna þeim að nýta hann til skrifta .
Kennarar á námskeiðunum eru landsþekktir rithöfundar , Gunnar Helgason , Ævar Þór Benediktsson , Hilmar Örn Óskarsson og Ólöf Sverrisdóttir .
Námskeiðin eru endurgjaldslaus og kærkomið tækifæri til að kveikja bókmenntaáhuga hjá æsku landsins .
Nánari upplýsingar er að finna í söfnunum sjálfum .
