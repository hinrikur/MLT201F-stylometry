Guðmundur Þorgeirsson , lyflæknir og prófessor , ritar umsögn um bókina í nýjasta hefti Læknablaðsins .
Þar segir meðal annars : " Bókarinnar hefur verið beðið með nokkurri óþreyju því þriðja útgáfa kom út fyrir 9 árum .
Þessi óþreyja er vitnisburður um þær viðtökur sem bókin hefur áður hlotið og segir ef til vill allt sem segja þarf um notagildi hennar og hvernig hún mætir þörfum lesenda fyrir áreiðanlegar , tímanlegar og gagnreyndar upplýsingar sem eru aðgengilegar og á íslensku .
Ritstjórarnir varpa þeirri spurningu fram í formála hvort þörf sé á íslenskri bók um lyflæknisfræði í ljósi þess að til er ítarlegur bókakostur um þetta efni á aðgengilegum erlendum tungumálum .
Þeir svara spurningunni játandi .
Hefðu sennilega ekki ráðist í þetta mikla verk án slíkrar sannfæringar .
Undir þá niðurstöðu skal tekið hér og viðtökurnar sem bókin hefur hlotið taka af öll tvímæli .
" Í niðurlagi umsagnar sinnar kemst Guðmundur svo að orði : " Nýjasta útgáfa Handbókarinnar auðgar íslenska lyflæknisfræði og hagnýtir dúrmæta og ört vaxandi þekkingu í þágu sjúklinga með fjölbreytt heilsufarsvandamál .
" 