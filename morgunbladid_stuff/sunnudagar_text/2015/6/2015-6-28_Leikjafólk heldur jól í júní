Það lítur út fyrir að kjaftasögur um nýju Leikjastöðvarvélina ( e. Playstation ) frá Sony fáist loks staðfestar – eða hraktar .
Ljóst er að nýja útgáfan af leikjatölvunni verður tíu prósentum léttari en sú fyrri og mun eyða átta prósentum minni orku .
Þar að auki mun þessi fjórða útgáfa skarta nýrri tegund af hýsingu sem verður mött en ekki með glansáferð líkt og nú .
Nýja útgáfan sem hefur hlotið heitið CUH-1200 verður opinberuð í Japan seint í þessum mánuði og svo fylgir heimsbyggðin eftir í beinu framhaldi , smátt og smátt .
Áætlað er að vélin muni kosta um 50 þúsund krónur .
Á sama tíma hefur Sony tilkynnt að fyrirtækið muni einnig senda frá sér sérstaka eins terabæts útgáfu af PS4 sem það kallar 1TB PS4 Ultimate Player Edition .
Hún á að koma á markað í Evrópu um miðbik júlímánaðar .
Ekki hefur verið gert heyrinkunnugt hversu mikið leikjaunnendur þurfa að reiða af hendi til þess að komast yfir þá elsku , enn .
Hins vegar , og því miður , hefur Sony ekki gefið í skyn að stöðluð útgáfa vélarinnar muni vera búin slíku geymsluþoli .
Að svo stöddu lítur því út fyrir að leikjafólk þurfi að láta jafnvíga fingurfimi sína og stálstælta þumalfingur dynja á fjarstýringum 500 gígabæta vélar nema það vilji punga út aukalega .
