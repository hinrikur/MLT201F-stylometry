Víða í netheimum loga spjallþræðir í tengslum við nýjasta stýrikerfi Microsoft .
Ekki eru allir á sömu skoðun um ágæti þess né tilburði fyrirtækisins til að hleypa því af stokkunum .
Microsoft heldur uppteknum hætti þessa dagana og brenglar neytendur með uppfærslum sínum á Windows 10 .
Í síðustu viku var talað um að þeir notendur sem hefðu reynslukeyrt Insider Program myndu fá lokaútgáfu kerfisins í hendunar og " halda tengingunni " eftir það .
Sumir töldu þetta of gott til að geta staðist því það myndi þýða að bókstaflega allir gætu fengið ókeypis eintak ( að því sögðu eru margir þeirrar skoðunar að það væri ekki nema sanngjarnt sé tekið mið af öllu því ómaki sem fylgt hefur reynsluútgáfunni ) .
Nú hefur Microsoft aftur á móti rifað seglin og dregið til baka fullyrðingar sínar um að " halda tengingunni " .
Fyrirtækið sendi frá sér nýja tilkynningu þar sem því er haldið fram að aðeins leyfishafar Windows 7 eða 8.1 geti fengið Windows 10 , án þess að greiða fyrir það , þegar stýrikerfið kemur á markað þann 29. júlí .
