Barle-Nassau er sveitarfélag í Hollandi .
Það liggur að belgísku sveitarfélagi sem heitir Barle-Hertog .
Bæði eru að mestu samsett úr nokkrum tugum smáparta af landi , alveg niður í tæpan hektara , sem umluktir eru svæði sem tilheyrir hinu .
Dæmi eru um hús sem státa af landamærum er ganga þvert í gegnum þau , eitt þeirra er vinsæl krá .
Áður en lokunartíminn [ og skattar á áfengi ] var samræmdur vegna tilskipana Evrópusambandsins gátu Belgarnir setið lengur við barinn en Hollendingarnir , sem urðu að hafa sig á brott þegar tíminn var úti .
Landamæri Kanada og Bandaríkjanna eru afar friðsamleg .
Í Derby Line , smáborg á mörkum landanna , er óperuhús á landamærunum , sviðið er í Kanada en inngangurinn og flest sæti í Bandaríkjunum .
Point Roberts , bandarísk borg í Bresku Kólumbíu , er á suðurodda Tsawwassen-skaga og því í reynd úthverfi í Vancouver-borg .
Þegar ákveðið var á 19. öld að landamærin myndu fylgja 49. breiddargráðu mundu menn eftir Vancouver , sem er örlítið sunnar , og kræktu suður fyrir hana .
En Point Roberts gleymdist norðan við landamærin .
