Ætti að nefna eitthvað sem flestir tölvunotendur gætu sammælst um er það gagnsleysi og óþarfi flash-auglýsinga , sem poppa upp flestum til óþæginda og ónæðis .
Google hefur í nokkur ár unnið með Adobe , framleiðanda Adobe Flash Player , í viðleitni sinni að gera láta Google-Chrome netvafrann vinna betur með Flash en nú virðist sem Google ætli ekki að gera neinar tilslakanir í samningaviðræðum sínum við Adobe því frá og með næstu útgáfu Google Chrome mun netvafrinn sjálfkrafa loka á allt flash-efni , sem ekki er talið nauðsynlegur hluti vefsíðu .
Ekki er ljóst hvernig Adobe mun svara þessum leik Google en víst er að margir netverjar eiga eftir að fagna þessum tíðindum og gæti farið svo að vinsældir Chrome eigi eftir að aukast í kjölfarið .
Snýst allt um orkusparnað Allt snýst þetta um rafhlöðuendinguna að sögn Tommi Li , starfsmanns Google , en Google hefur fengið sig fullsaddan á óþarfa flash-auglýsingum , sem krefjast töluverðs afls frá örgjörvanum og þar með aukna raforku frá rafhlöðunni .
Með þessum hætti er Google að koma til móts við sífellt kröfuharðari neytendur sem nota farsíma og önnur snjalltæki í síauknum mæli til að vafra um netið .
Slík tæki hafa eðli máls samkvæmt takmarkaða rafhlöðuendingu og því mikilvægt að fara sparlega með þá hleðslu sem tækið getur geymt .
Notandinn hefur valdið Þrátt fyrir að Google Chrome muni sjálfkrafa loka á flash-auglýsingar geta notendur stillt vafrann með þeim hætti að hann leyfi slíkar auglýsingar .
Þá telur Google að aðferðafræði þeirra sé orðin það góð að eingöngu óþarfa flash-auglýsingar verði blokkaðar .
Viðmótið er þegar komið í beta-útgáfu af nýjum Chrome-vafra og geta almennir notendur búist við því að fá þessa uppfærslu eftir um það bil sex vikur .
