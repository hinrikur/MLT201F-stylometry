Handryksugan lifir auðvitað ennþá góðu lífi í dag þótt hún sé komin nokkuð til ára sinna .
Hún er enda afskaplega hentug þegar kemur að því að " hreinsa upp eftir smáslys " líkt og sagði í blaðaauglýsingu fyrir slíkan grip af AEG-tegund árið 1987 .
Handryksugan kom fyrst á markað í lok áttunda áratugarins í Bandaríkjunum , eins og á við um svo margar hugvitsamlegar tækninýjungar , og smám saman fór að fara meira fyrir þessu göfuga tæki á síðum íslenskra blaða þegar leið á níunda áratuginn .
Handryksugan hefur lifað góðu lífi þrátt fyrir örar framfarir á sviði ryksugutækni .
Í dag getur fólk fengið sér bakryksugur , sem óneitanlega eru heillandi valkostur þegar kemur að hreinsunarstarfi , eða jafnvel sjálfvirkar ryksugur sem ferðast sjálfstætt um gólffleti og sjúga í sig óhreinindi á meðan eigandinn er á bak og burt .
