Eiríkur á Sílastöðum hefur ákveðnar skoðanir á umferð ferðafólks um hálendi Íslands , ekki síst vegna þess hvers hann verður áskynja sem ferðaþjónustubóndi ( sem eiginmaður ferðaþjónustubónda , eins og hann vill frekar kalla sig því eiginkona hans reki sumarhúsin ...
) Hóflegt gjald " Ég er mjög hugsi yfir þeim breytingum sem talið er að verði á hálendinu ; menn reikna með að umferðin tvöfaldist eða jafnvel þrefaldist á næstu fimm eða tíu árum .
Það þarf að huga að þessu ; tíminn líður hratt , " segir hann við Sunnudagsblað Morgunblaðsins .
Eiríkur segir ekkert vit í öðru en gera vegina betri , og að lagt verði hóflegt gjald á þá sem aka þar um .
Fjöldi erlendra ferðamanna kemur í sumarhúsin í Fögruvík á hverju sumri og Eiríkur segir að ekki hafi verið sjón að sjá marga bílana í fyrra .
" Það sá varla í þá fyrir drullu .
" Lausnin er sú , að hans mati , að olíubera ákveðnar leiðir .
" Ég vil láta olíubera þrjár aðalleiðir , Sprengisandsleið , veginn inn að Herðubreiðarlindum og Öskju , og Kjalveg ; reyndar eru menn hálfnaðir með leiðina um Kjöl en það vantar að laga veginn að sunnan .
" Þetta þurfa ekki að vera uppbyggðir vegir , eins og það er kallað , en þó þannig að litlir bílar geti ekki farið út af þeim hvar sem er , segir Eiríkur .
Og hann er bara að tala um sumartímann .
Ekki borgi sig eða þurfi að hafa áhyggjur af þessu að vetrinum þegar menn aki í snjó .
" En ég tel hálendinu ekkert eins slæmt og að hrúga þangað stórum jeppum og trukkum , " segir hann .
Að aka í rykmekki ...
" Það er ekki spennandi að aka yfir hálendið á sumrin og sjá aldrei neitt nema í næsta bíl fyrir rykmekki .
Þá geta menn allt eins farið og ekið um Spán eða hvar sem er ef þeir þurfa ekki að sjá hálendi Íslands þó að þeir fari þar um .
" Hann segist vilja að sett verði upp gjaldhlið á nokkrum stöðum .
" Ég vil endilega koma þessu á umræðustig .
Það þarf að koma upp hliðum á einum fimm stöðum hér fyrir norðan og austan ; í Fljótsdal , við Jökulsá á Fjöllum , Möðrudal , í Bárðardal , við leiðina inn á Kjöl og í Blöndudalnum .
" Svo mörg voru þau orð ...
