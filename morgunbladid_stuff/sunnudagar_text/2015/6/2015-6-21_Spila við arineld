Hjónin Linda Hilmarsdóttir og Jón Þórðarson eiga og reka líkamsræktarstöðina Hress í Hafnarfirði .
Þau eru mikið fjölskyldufólk og finnst gott að njóta samvista við börnin sín .
Dæturnar eru tvær , Nótt er átján ára og Embla fjórtán .
Einnig dvelur kærasti Nóttar , Patrik Atlason , mikið á heimilinu .
Þau eiga líka kisuna Snuðru sem er tíu ára gömul .
Linda situr fyrir svörum .
Þátturinn sem allir geta horft á ? Við hjónin erum með mjög ólíkan sjónvarpssmekk og getur oft verið erfitt að finna þátt sem við höfum sameiginlega gaman af .
Hann vill horfa á slagsmál og stríð en ég vil helst ekki hafa meiri spennu en mögulega einn í lífshættu .
Modern Family , Game of Thrones og íslenskir þættir eru eitthvað sem við getum sameinast yfir með stelpunum okkar .
Maturinn sem er í uppáhaldi hjá öllum ? Það er tómataréttur sem ég geri úr fersku hráefni og ravíólí-spínatpasta með .
Eins er fiskur og humar vinsæll .
Skemmtilegast að gera saman ? Það er að ferðast og þá í útilegur , sumarbústað eða skíðaferðir .
Einnig elskum við hjónin að mæta á fótbolta- og handboltaleiki hjá dætrum okkar .
Borðið þið morgunmat saman ? Bara á hátíðisdögum og þá verðlaunum við okkur með eggjum , beikoni og pönnsum .
Annars elska ég að borða morgunmat ein þegar allir eru farnir út úr húsinu á morgnana og koma mér í rétta stuðið fyrir þolfimikennslu .
Hvað gerið þið saman heima ykkur til dægrastyttingar ? Fjörugar samræður fyrir framan arininn eftir ljúffenga máltíð er alltaf best .
Oft enda kvöldin með spilamennsku og þá er Gúrka uppáhaldsspilið .
