Fyrir um 30 árum var ég sem oftar um sumar hjá mömmu minni í Grikklandi .
Mér leiddist í hitabylgjunni í Aþenu – malbikið bráðnaði og loftgæði á pari við kerskála 2 í Straumsvík .
" Lestu Bréf til Láru , hún er efst í hillunni í stofunni – þú sérð ekki eftir því , " kallaði mamma úr eldhúsinu .
Í 42° hita í Aþenu í ágústmánuði 1986 las ég : " Mér fannst Akureyri leiðinlegur bær .
" Ég gleypti bókina í mig og las hana aftur viku síðar þar sem ég lá á handklæði við Eyjahafið .
Það var rétt hjá mömmu , ég sá ekki eftir því að hafa lesið Bréf til Láru .
Ég hef lesið Bréfið mörgum sinnum síðan og glugga oft í hana .
Það eru góðar minningar tengdar bókinni .
Þórbergur höfðaði líka ótrúlega sterkt til mín þegar ég var unglingur og hann hefur fylgt mér síðan .
Orðsnilldin , hugmyndaflugið og stíllinn setur hann á toppinn hjá mér hvað alla rithöfunda varðar .
Bréfið stakk á kýlum á sínum tíma .
Þórbergur eirði engum – kvenfélög , kratar , íhaldsmenn og síðast en ekki síst bændamenningin fengu maklega greiningu meistarans .
Það er endalaust hægt að " kvóta " í þessa bók .
Ég ætla að láta tvö fylgja hér .
Bæði ódauðleg – hið fyrra um íhaldsmenn og hið síðara um Bændahöllina við Hagatorg : " Öll séní hafa verið byltingarmenn , enginn íhaldsmaður hefur verið séní .
" " Ég settist niður í skógarrunn og skeit .
Á setum sínum kemst maður í andlegt samfélag við náttúruna .
– Hver andskotinn ! Að baki mér krunkar kviðfullur hrafn um heimilisiðnað og horfelli .
" Íslenzk bændamenning , " tautaði ég og girti brækur mínar í fússi .
" 