Alþjóðlegt orgelsumar í Hallgrímskirkju 2015 hefst með tónleikum Björns Steinars Sólbergssonar , organista við Hallgrímskirkju og skólastjóra Tónskóla Þjóðkirkjunnar , í dag , laugardag , kl. 12 og á morgun , sunnudag , kl. 17 .
Efnisskrá sunnudagsins er undir sterkum frönskum áhrifum með verkum eftir Gigout , Mulet og Widor , en auk þess leikur Björn Steinar tónlist eftir hina þýsku Lübeck og J.S .
Bach auk eigin umritunar á Rímnadönsum Jóns Leifs .
Björn Steinar stundaði framhaldsnám í Róm hjá James E. Göettsche og í París hjá Susan Landale .
Hann starfaði sem organisti við Akureyrarkirkju í 20 ár og vann að uppbyggingu tónlistarstarfs þar .
Björn Steinar hefur haldið fjölda einleikstónleika hér heima og erlendis og leikið einleik , meðal annars , með Sinfóníuhljómsveit Íslands .
