" Sólstafir glitra um sumardag , sælt er á grund og tindi , kvað Guðmundur Ingi Kristjánsson en þótt þeir glitri víða um land er ekki sömu sögu að segja af suðvesturhorninu .
Þar verða menn að láta sér nægja sólstafi innst í barmi , líkt og segir í sama kvæði .
" Hann var skáldlegur inngangurinn að frétt um tíðarfarið í Morgunblaðinu á þessum degi 1995 .
Sólarleysi er greinilega gömul saga og ný .
" Sólskinsstundir á höfuðborgarsvæðinu þegar eftir lifa þrír dagar af júní eru 99 samkvæmt upplýsingum Veðurstofu Íslands .
Að vísu rofaði til annan í hvítasunnu og 6. , 7. , og 20. en til samanburðar má geta að samkvæmt 30 ára meðaltali sólskinsstunda fyrir nefndan mánuð vantar 62 til að því sé náð og litlar líkur til að úr rætist áður en júní er allur , " segir ennfremur .
Maí var öllu betri sólþyrstum fyrir tuttugu árum en þá brosti sólin við borgarbúum í 216 klukkustundir .
Meðalfjöldi sólskinsstunda fyrir maí var 192 .
Heldur hresstist fréttin undir lokin : " Ekki er útilokað að úr rætist því hæðarhryggur vestur af landinu fer nú vaxandi .
" 