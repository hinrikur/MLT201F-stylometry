Hvítlaukurinn hefur verið notaður í mat í sjö þúsund ár og má lesa um hann í matargerð hjá Egyptum , Rómverjum , Grikkjum og Kínverjum .
En hann er ekki aðeins góður til að bragðbæta mat , heldur er hann líka allra meina bót ef marka má allar þær greinar á netinu sem dásama hann .
Í hvítlauk má finna efnið allicin , sem hefur bætandi áhrif á heilsuna , en einnig er hann ríkur að C- og B6-ítamíni , kalki og trefjum .
Hann á að geta lækkað bæði blóðþrýsting og kólesteról , fyrirbyggt kvef og pestir og jafnvel lengt lífið .
Margir nota hvítlaukinn í annað en mat en sagt er að gott sé að nudda honum á bólur , frunsur og jafnvel baða sveppasýktar tær upp úr hvítlauksblönduðu vatni .
Þá má nudda honum á húðina til að bægja burt moskítóflugum .
Og ef þið mætið einhvern tímann varúlfi , djöfli eða vampíru er gott að vera með hvítlauk á sér til öryggis .
