Systkinin Andy og Lana Wachowski , sem stóðu á bak við hina geysivinsælu Matrix-trílógíu , eru heilarnir á bak við nýja alþjóðlega spennuþáttaröð , Sense8 , sem fór í sýningar á Netflix í gær en ásamt þeim skrifar J Michael Straczynski , handritshöfundur Babylon 5 , handrit þáttanna .
Fjallað er um þættina af mikilli eftirvæntingu í fjölmiðlum ytra , ekki síst þar sem þetta er fyrsta sjónvarpsverkefni Wachowski-systkinanna .
Stórstjörnur leika í Sense8 , svo sem Daryl Hannah , Joseph Mawle úr Games of Thrones og Freema Agyeman úr Doctor Who .
Þá er leikkonan Tuppence Middleton , sem Íslendingar þekkja meðal annars úr kvikmyndunum Imitation Game sem tilnefnd var til Óskarsverðlaunanna í ár , Chatroom og sjónvarpsþáttunum Bones , í mjög forvitnilegu hlutverki í þáttunum .
Middleton leikur nefnilega Íslending í tilvistarkreppu á skjánum og verður forvitnilegt að sjá í hvaða ljósi handritshöfundar hafa hugsað sér að sýna Íslending í vandræðum með sjálfan sig .
Íslenska konan sem Middleton leikur heitir nánar tiltekið Riley í þáttunum og starfar sem plötusnúður hérlendis uns hún flytur skyndilega til London í þeim tilgangi að flýja einhvers konar vandræðafortíð sína hér heima .
Í þáttunm 12 er fylgst með átta einstaklingum sem hittast í London og koma úr ólíkum áttum en tengjast órjúfanlegum böndum .
Til að leika plötusnúð þurfti Middleton að sjálfsögðu að læra að þeyta skífum og hefur gert það í næturklúbbum ytra fyrir framan " alvöru " áheyrendaskara að næturlagi og þykir hafa sýnt ágætis takta í því hlutverki .
Þess má geta að tímaritið Times skrifaði um þættina í gær og sagði að netflixnotendur yrðu hreinlega að fylgjast með .
