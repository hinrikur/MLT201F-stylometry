Þeir félagar Anders Roslund og Börge Hellström hafa skrifað margar metsölubækur frá því Odjuret / Ófreskjan kom út fyrir ellefu árum .
Fyrir stuttu kom þriðja bók þeirra út á íslensku , heitir Auga fyrir auga í íslenskum búningi Sigurðar Þórs Salvarssonar , en Edward Finnigans upprättelse á frummálinu .
Upphaf sögunnar er á dauðadeildinni í fangelsli í Utah-fylki í Bandaríkjunum , en nær síðan til höfuðstöðva lögreglunnar í Stokkhólmi þegar dægurlagarsöngvarinn John Schwarz er handtekinn eftir fyllirísslagsmál á ferju frá Finnlandi til Svíþjóðar .
Fljótlega kemur nefnilega í ljós að John Schwarz lést á dauðadeld í fanglelsi vestan hafs löngu áður .
Anders Roslund starfaði sem blaðamaður áður en hann gerðist metsöluhöfundur en Börge Hellström var glæpamaður allt frá unglingsaldri þar til hann náði tökum á lífi sínu eftir misheppnaða sjálfsvígstilraun , en á síðustu árum hefur hann getið sér orð í Svíþjóð fyrir baráttu fyrir endurbótum í fangelsismálum .
Nú glímir Hellström við sína stærstu áskorun , en hann greindist með illvígt eitlakrabbamein í vor .
Eins og getið er hafa bækur þeirra Roslunds og Hellströms selst vel víða um heim , en nú er verið að kvikmynda eina þeirra , Tre sekunder , sem snara má sem Þrjár sekúndur , en aðalleikarar í myndinni verða David Oyelowo og Luke Evans .
