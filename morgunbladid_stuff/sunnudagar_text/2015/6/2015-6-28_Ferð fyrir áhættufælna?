Einhverjir Íslendingar hafa líklega veitt athygli fréttaflutningi síðustu daga um nýjan lista stofnunarinnar Institute of Economics and Peace .
Listinn er uppfærður árlega og gefur löndum heims friðarvísitölu eða " global peace index " .
Ísland trónir á toppi listans fyrir árið 2015 .
Erlendir fjölmiðlar á borð við CNN hafa rekið auga í þetta og fjallað um málið .
Er Ísland þar kynnt sem fullkominn áfangastaður fyrir friðelskandi ferðamenn og þá sem setja öryggið ofar öllu .
Aðrir fjölmiðlar velta því fyrir sér hvort Bláa lónið og fleiri fallegir staðir á landinu valdi því að Íslendingar séu að eðlisfari friðsælli en annað fólk .
Áhugavert verður því að sjá hvort hingað til lands muni næstu mánuði flykkjast sérlega áhættufælnir ferðamenn .
Samkvæmt listanum eru tíu friðsælustu lönd heims Danmörk , Austurríki , Nýja-Sjáland , Sviss , Finnland , Kanada , Japan , Ástralía og Tékkland , auk Íslands .
