Útgáfuform Bögglapóststofunnar eftir Braga Ólafsson , sem kom út fyrir síðustu jól og var aðeins aðgengileg 300 vinum og viðskiptavinum fjárfestingarfyrirtækisins Gamma , hefur sætt þónokkurri gagnrýni .
Um útgáfu nóvellunnar hefur bókmenntafræðingurinn Hjalti Snær Ægisson meðal annars skrifað að hún varpi " ljósi á þá viðleitni auðstéttarinnar að aðgreina sig frá fjöldanum , ekki bara efnislega heldur líka menningarlega " , Tónlistarmaðurinn Gunnar Lárus Hjálmarsson , betur þekktur sem Dr. Gunni , skrifar svo á Twitter : " Til sölu : Mynd eftir Gylfa Æ , Kántrý 2 og 3 , símaskráin með Gillz ( auk límmiða ) og Bögglapóststofan eftir Braga .
Fyrstur kemur fyrstur fær .
" Raunar var fyrst vakin athygli og skrifað um útgáfuna á bókablogginu Druslubókum og doðröntum en ein þeirra druslubókadama , rithöfundurinn og þýðandinn Þórdís Gísladóttir , skrifaði um allt önnur mál á Twitter í vikunni , og bauðst meðal annars til að fræða fólk um eigið sjálf : " Segðu mér hverjir skrifa athugasemdir hjá þér á facebook og ég skal segja þér hver þú ert , " skrifaði Þórdís og bætti svo við : " Og segðu mér svo adressuna þína og ég skal segja þér hvar þú átt heima .
" Ágúst Ólafur Ágústsson , lögfræðingur , hagfræðingur og fyrrverandi þingmaður Samfylkingarinnar , birti mynd af páskaeggi á Facebook síðastliðinn sunnudag og dáðist að staðfestu dóttur sinnar , sem hafði ekki enn borðað það .
" Kristrún , 10 ára , hlýtur að teljast vera nokkuð staðföst í ljósi þess að 1. júní er á morgun .
? erhúndóttirforeldrasinna ? " 