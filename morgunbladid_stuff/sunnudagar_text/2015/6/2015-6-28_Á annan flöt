Þýska myndlistarkonan Margret Schopka sýnir þessa dagana í Listhúsi Ófeigs að Skólavörðustíg 5 .
Á sýningunni eru verk blandaðrar tækni , ljósmyndir og vídeó .
Um tilurð sýningarinnar segir Margret meðal annars : " Á ferðum mínum á Íslandi vinn ég oft beint inn í landslagið .
Á útvöldum svæðum skapa ég þannig ný listaverk , geri fíngerð mynstur sýnileg og lyfti skynjun á landslaginu upp á annan flöt .
Verkin eru sköpuð í síbreytilegu landslagi og sýna augnablik sem ekki verða endurtekin .
Kyrrð og einvera , máttur náttúrunnar , fegurð þessa hrjóstruga landslags og einstök form fjallanna – allt þetta hvetur mig til að tjá mig á sem einfaldastan hátt ...
" 