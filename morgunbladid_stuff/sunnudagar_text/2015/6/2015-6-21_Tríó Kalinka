Tríó Kalinka kemur fram á stofutónleikum á Gljúfrasteini á morgun , sunnudag , kl. 16 .
Á efnisskránni eru íslensk sönglög eftir 19. og 20. aldar tónskáld , fjörugir dansar frá bæði Íslandi og Rússlandi og loks rússnesk þjóðlög og rómönsur .
Af íslenskum lögum munu t.d hljóma lögin " Sólskríkjan " eftir Jón Laxdal , " Minning " eftir Þórarinn Guðmundsson , " Dagný " eftir Sigfús Halldórsson og " Maístjarnan " eftir Halldór Laxness .
Rússnesku lögin sem verða flutt eru m.a. " Svörtu augun " , " Kalinka " , " Bjarta nótt " , " Liljurnar " og " Björkin " .
Kalinka-tríóið skipa Gerður Bolladóttir sópran , Flemming Viðar Valmundsson harmonikkuleikari og Marina Shulmina sem spilar á domra sem er sérstakt rússneskt hljóðfæri .
Miðaverð er 1.500 krónur .
