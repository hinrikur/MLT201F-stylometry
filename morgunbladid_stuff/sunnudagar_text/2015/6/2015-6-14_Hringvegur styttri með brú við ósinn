Vegagerðin gerir ráð fyrir að hefja á næsta ári lokahönnun vegna byggingu nýrrar brúar yfir Hornafjarðarfljót og vegagerðar sem verður því jafnhliða .
Mál þetta hefur verið á áætlun í nokkuð mörg ár , en var slegið á frest í kjölfar hrunsins .
Samkvæmt þeirri fjögurra ára samgönguáætlun sem nú liggur fyrir Alþingi er verkefnið þó að komast á skrið ; því eru eyrnamerktar 88 milljónir króna á næsta ári , 750 milljónir árið 2017 og 900 milljónir árið þar á eftir .
Meira hangir þó á spýtunni , þar sem heildarkostnaður er áætlaður 4,2 milljarðar króna .
Vegur syðst um Skógey Núverandi einbreið brú yfir Hornafjarðarfljót er komin til ára sinna og þykir ekki svara kröfum tímans .
Sú brú sem nú á að byggja verður sunnar .
Vegurinn að henni mun liggja frá bænum Lambleikstöðum á Mýrum að fljótinu og verður brúin við ósa þess .
Vegurinn nýi mun liggja syðst um svonefnda Skógey og þaðan að þéttbýlinu við Höfn .
Þetta styttir hringveginn um u.þ.b. 14 kílómetra en þessu fylgir að byggðin á Nesjum fer úr alfaraleið .
Alls 684 einbreiðar brýr eru á vegum landsins .
Áhersla verður lögð á framkvæmdir við 197 þeirra á næstu árum og er bygging nýrrar brúar yfir Hornafjarðarfljótið hluti af því .
Hjá Vegagerðinni er sérstaklega horft til þess að fara í úrbætur á brúm eða byggja nýjar á vegum þar sem hámarkshraði er 90 km / klst. Vegagerð í Lóni bíður Margar einbreiðu brúnna eru á sunnanverðum Austfjörðum og í Skaftafellssýslum .
Má í þessu sambandi nefna að á lokatímabili 12 ára samgönguáætlunar sem nær til ársins 2022 stendur til að hefja framkvæmdir við lagningu á 16 km nýjum vegi um Lón .
Með því leggjast af sjö einbreiðar brýr og hringvegurinn styttist um fjóra kílómetra .
