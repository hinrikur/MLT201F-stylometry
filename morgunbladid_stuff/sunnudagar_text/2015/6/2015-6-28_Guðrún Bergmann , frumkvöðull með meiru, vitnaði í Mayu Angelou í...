Guðrún Bergmann , frumkvöðull með meiru , vitnaði í Mayu Angelou í vikunni , Facebook-vinum sínum til hvatningar : " Ef þú ert alltaf að reyna að vera normal , kemstu aldrei að raun um hversu stórkostleg / -ur þú getur verið .
" Rithöfundurinn Guðmundur Brynjólfsson hafði þetta að segja á Facebook þegar fréttir bárust af því að hland í sundlaugum ylli rauðum augum : " Þetta eru drullupyttir ! - ég hef alltaf sagt það .
Hitt er annað að þarna opnast ný vídd í skáldskap , sér í lagi í ástarsögum .
Svona gæti til dæmis hafist bókin , " Ástir sundkennarans " : " Hann vatt sér úr sundbuxunum , vatt þær og vatt sér upp að henni og horfði á hana hlandbrunnum augum , hún horfði rauðeygð á móti og strauk þvag af hvörmum ...
" Steinunn Ólína Þorsteinsdóttir , ritstjóri Kvennablaðsins , gerði á Facebook góðlátlegt grín að vopnaflutningum vikunnar , þegar 250 hríðskotabyssur voru í heimildarleysi fluttar héðan til Noregs með farþegaflugi : " Sigga mín , ertu ekki að fljúga til Noregs í fyrramálið ? – Jú .
Ertu til í að taka fyrir mig 100 hríðskotabyssur til hans Nonna ? – Já ekkert mál elskan , ég tek þetta bara í handfarangri , þeir eru svo liðlegir hjá Icelandair .
" Þingmaðurinn Össur Skarphéðinsson sagði farir sínar ekki sléttar á Facebook í vikunni : " Úr þinginu skreiddist ég heim á Vestó blóðrisa , hrjáður og smáður eftir samræmda atlögu Sjálfstæðisflokksins og Bjartrar framtíðar .
Það byrjaði með því að Guðlaugur Þór Þórðarson sagði að Björt framtíð væri ekkert annað en " ljósrit af Samfylkingunni " .
Brynhildur Pétursdóttir , bjeeffari , brást illa við , og kvaðst " mjög döpur " yfir ummælum Guðlaugs Þórs .
Ég veit ekki hvor móðgunin var verri .
" 