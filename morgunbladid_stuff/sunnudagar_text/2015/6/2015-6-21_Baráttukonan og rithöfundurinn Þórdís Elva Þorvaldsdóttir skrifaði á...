Baráttukonan og rithöfundurinn Þórdís Elva Þorvaldsdóttir skrifaði á Facebook í tilefni 19. júní : " Það hefur orðið svo mikil vakning undanfarið að þessi dagur er eitthvað svo svakalega miklu meir en einhver hátíðarhöld niður í bæ ...
ég hef fundið meir og meir fyrir stuðningi og samstöðu meðal kvenna og karlmanna undanfarið og þó manni líði stundum þannig að við förum eitt skref áfram og tvö afturábak þá finn ég samt að ferðin liggur fram á við .
Það veitir mér von og gleði .
" Bryndís Björgvinsdóttir rithöfundur skrifaði á Facebook fyrr í vikunni : " Ég sé kleinuhring og langar sjúklega mikið að búa í Bandaríkjunum , ég sé kúluhatt og langar að búa á Englandi , ég horfi á Muriel ' s Wedding og langar að búa í Ástralíu , ég horfi á gosdrykk í dós í Heilsuhúsinu sem inniheldur grænt te og þá langar mig að búa í Japan , ég horfi á Óskarinn og langar að verða klippari , kvikmyndaleikstjóri eða kamerumaður – allt eftir hvað er verið að verðlauna hverju sinni , ég horfi á dádýr ...
og langar að vera dádýr .
Hvað er eiginlega að mér ? Er hægt að láta þetta hætta ? Þetta er svo erfitt ! " Laganeminn og pistlahöfundurinn Eva Hauksdóttir skrifaði á Facebook í tilefni 19. júní : " Amma mín var fiskverkakona .
Mesti heiður sem henni var sýndur var sá að vera sett á karlakaup .
Eflaust hefur það komið sér vel fjárhagslega en þegar hún sagði frá því áratugum síðar leyndi stoltið sér ekki .
Í dag er sérstakt karlakaup ólöglegt en mörg okkar , kannski flest , eru ennþá föst í því hugarfari að verðleikar ráðist af tekjum .
Mig langar að sjá það breytast .
" 