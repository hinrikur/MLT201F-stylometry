Gunnar Gunnarsson píanóleikari og Tómas R. Einarsson bassaleikari hafa starfað talsvert saman á undanförnum árum og á sunnudag klukkan 16 halda þeir félagar tónleika á Gljúfrasteini , í húsi skáldsins .
Á tónleikunum flytja Gunnar og Tómas íslenska sálma og kirkjutónlist útsetta fyrir kontrabassa og píanó .
Efnisskráin samanstendur af Passíusálmum útfærðum af hinum ýmsu íslensku tónskáldum , auk tónlistar eftir Atla Heimi Sveinsson og flytjendurna báða , Tómas og Gunnar .
Stofutónleikarnir eru haldnir hvern sunnudag frá 1. júní til 31. ágúst .
