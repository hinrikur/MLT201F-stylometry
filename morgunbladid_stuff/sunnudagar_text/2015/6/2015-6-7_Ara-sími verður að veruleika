Einhverjir muna kannski eftir Ara-verkefninu , en það snerist um það að þróa farsíma sem settur er saman úr mörgum einingum .
Hverri einingu má síðan skipta út eftir því sem þörf krefur , hvort sem hún hefur bilað eða maður vill bara uppfæra .
Á Google I / O ráðstefnunni fyrir stuttu sýndu menn slíkan síma , drógu grind úr pússi sínu og röðuðu í hana ýmsum einingum og kveiktu á símanum .
Þegar búið var að sanna að síminn virkaði bætti kynnirinn síðan myndavélaeiningu við og tók mynd af viðstöddum .
Hugmyndin að verkefninu varð til hjá Google , en Google ætlar þó ekki að framleiða símaeiningarnar , það eina sem Google mun láta smíða er grindurnar fyrir símana .
Grind verður hægt að kaupa í kassa á um 5.000 kr. með grunneiningum eins og rafhlöðu , skjá , örgjörva og einingu fyrir þráðlaust net .
Seinna á þessu ári verða svo fyrstu Ara-símarnir boðnir til sölu í Púertóríkó .
