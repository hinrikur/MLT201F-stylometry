Simone de Beauvoir var franskur heimspekingur og rithöfundur .
Hún er einna þekktust fyrir rit sitt Hitt kynið sem birtist á prenti árið 1949 .
Bókin hafði víðtæk áhrif á réttindabaráttu kvenna og talið er að aldrei áður hafi verk eftir konu vakið jafnmikla eftirtekt .
Beauvoir færði rök fyrir því að hugmyndir um konuna væru byggðar á túlkunum feðraveldisins en ekki bláköldum staðreyndum og afhjúpaði með skrifum sínum fjöldann allan af félagslegum og siðferðilegum gildum sem voru í hávegum höfð á 4. og 5. tug síðustu aldar .
Hún sagði : " Maður fæðist ekki kona , heldur verður kona " .
