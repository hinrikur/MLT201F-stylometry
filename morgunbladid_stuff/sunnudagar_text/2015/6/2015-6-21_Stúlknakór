Stúlknakór dómkirkjunnar í Niðarósi kemur í heimsókn í Langholtskirkju á morgun , sunnudag .
Kórinn syngur í messu kl. 11 og verður með sameiginlega tónleika með Gradualekór Langholtskirkju kl. 17 .
" Kórinn er einn af fimm kórum dómkirkjunnar og hefur hlotið margvíslegar viðurkenningar fyrir fagran söng , m.a. menningarverðlaun Þrándheims 2010 .
Kórinn kemur reglulega fram með Sinfóníuhljómsveit Þrándheims .
Kórinn söng við brúðkaup Mörtu Lúisu prinsessu 2005 , á 100 ára krýningarafmæli Hákonar konungs 2006 og hátíðarmessu í tilefni 200 ára afmælis stjórnarskrárinnar 2014 , " segir m.a. í tilkynningu .
Stjórnandi kórsins frá upphafi er Anita Brevik , en undirleikari er Maria Næss .
Aðgangur er ókeypis .
