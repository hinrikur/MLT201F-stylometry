Árið 2011 kom út bók á vegum Háskólaútgáfunnar sem allir sannir formælendur kvenfrelsis á Íslandi ættu að útvega sér .
Bókin kallast Á rauðum sokkum og er afrakstur starfs sem fór í hönd eftir sýningar á heimildarmynd Höllu Kristínar Einarsdóttur , Konur á rauðum sokkum , árið 2009 .
Þetta er raunar ritsafn sem samanstendur af frásögum tólf kvenna sem eiga það allar sameiginlegt að hafa tekið þátt í kvenréttindabaráttunni undir merkjum Rauðsokkahreyfingarinnar árin 1970-1982 .
Bókin er ekki einungis fróðleg , heldur er hún dýrmæt og jafnframt persónuleg heimild um stórmerkilegt tímabil í sögu 20. aldarinnar á Íslandi .
Við lestur bókarinnar kemur glögglega í ljós hve réttindi kvenna voru lágt skrifuð fyrir áttunda áratuginn og ættu stúlkurnar sem strípa á sér nippurnar í dag áreiðanlega erfitt með að setja sig í spor forgöngukvenna sinna .
Vilborg Sigurðardóttir ritar gagnlegan inngang að bókinni og Dagný Kristjánsdóttir skrifar eftirmála .
Aukalega prýðir ritið fjöldi ljóða eftir Vilborgu Dagbjartsdóttur , sem voru flest hver samin á tímabilinu .
Olga Guðrún Árnadóttir ritstýrði .
