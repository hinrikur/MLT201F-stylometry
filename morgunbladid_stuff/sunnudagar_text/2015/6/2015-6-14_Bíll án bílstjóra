Allt virðist stefna í að bílar keyri sig sjálfir og er sú framtíð nær en marga grunar .
Bílaframleiðandinn Daimler kynnti fyrir skemmstu sjálfkeyrandi flutningabíl , sem hefur fengið leyfi til að keyra á vegum í Nevada-ríki í Bandaríkjunum .
Flutningabílinn hefur fengið svokallað NHTSA Level 3 leyfi , sem er það sama og sjálfkeyrandi bílar tæknirisans Google .
Því miður er ekki kominn verðmiði á flutningabílinn því fram undan eru ótal prófanir á honum .
Neytendur geta þó búist við því að innan fárra ára megi sjá mannlausa bíla keyra um götur borga og bæja um allan heim .
Daimler hefur þó sagt að þó að bíllinn geti keyrt sig sjálfur sé gert ráð fyrir að bílstjóri geti gripið inn í og tekið völdin ef hann telur þörf á .
Fyrst um sinn verða því bílstjórar að vera á varðbergi og fylgjast með veginum en stefnan er að sögn Wolfgang Bernhard , stjórnanda hjá Daimler , að bílarnir verði án bílstjóra .
Til að svo megi verða þurfa bílar Daimler að uppfylla NHTSA Level 4 skilyrði , en Google , Audi og fleiri fyrirtæki hafa sett markið á þann stað .
