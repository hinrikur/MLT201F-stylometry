Það er ekki á hverjum degi sem merkishöfundar úr vísindaskáldsagnaheiminum koma hingað til lands en einn af gestum Bókmenntahátíðar í Reykjavík í haust verður bandaríski rithöfundurinn Kim Stanley Robinson .
Robinson sendi frá sér sínar fyrstu sögur á níunda áratugnum og hefur gefið út nokkur smásagnasöfn og tuttugu skáldsögur .
Hann er þekktastur fyrir Mars-þríleikinn , Red Mars , Green Mars og Blue Mars , sem segir frá landnámi manna á Mars , en Robinson hefur notað Mars í fleiri verkum .
Mars-þríleikurinn hefur hlotið ýmis verðlaun og þannig fékk Red Mars til að mynda Nebula-verðlaunin 1993 , Green Mars Hugo-verðlaunin 1994 og Blue Mars , sömu verðlaun , 1997 .
Kim Stanley Robinson hlaut einnig Nebula-verðlaunin 2012 fyrir skáldsöguna 2312 .
Robinson eru umhverfismál afar hugleikin og fjallar hann iðulega um áhrif mannkyns á umhverfi sitt í bókum sínum .
Hann hefur haldið fyrirlestra víða um heim um umhverfismál og er mikill útivistarmaður .
Árið 2008 hlaut hann umhverfisverndarviðurkenningu tímaritsins Time .
