" Eins og til stóð var fundur haldinn í Borgarnesi í gær , eftir fundarboði Jónasar frá Hriflu .
– Pjetur Þórðarson alþm .
setti fundinn , og gaf sjálfum sjer fyrst orðið ; hefir sennilega þótt það vissara að verða á undan Jónasi .
Pjetur talaði fulla kl.stund og skýrði frá úrslitum þingmála frá sínum bæjardyrum .
Eigi mun Pjetur hafa verið mjög hlutdrægur í frásögn sinni .
" Með þessum orðum hófst frétt í Morgunblaðinu laugardaginn 13. júní 1925 .
Ennfremur sagði : " Þá er Pjetur hafði lokið máli sínu varð Jónasi heldur en ekki orðið mál .
Hann talaði í fulla 2 tíma , Jónas byrjaði með því , að kalla Guðmund sýslumann Björnsson fyrir rjett .
( Jónas hafði líka æfinguna frá Þórarni á Hjaltabakka ! ) Það sem Jónas gaf sýslumanni að sök var það , að sýslumaður hafði einhverntíma minnst á byltingamann , en eins og menn vita , má Jónas ekki heyra orðið " byltingamaður " nefnt .
– Því miður var sýslumaður eigi viðstaddur , svo minna varð úr rjettarhaldinu .
En dómurinn verður sennilega upp kveðinn engu að síður .
" Þá er Jónas hafði lokið máli sínu áttu umræður að hefjast en enginn tók til máls enda hafa fundarmenn líklega verið orðnir nokkuð lúnir .
