IPhone-símar hafa hingað til verið eldfljótir að spá um veðrið en nú virðist sem þeir séu tilbúnir að móta þessar spár ofan í kaupið .
Dark Sky , eitthvert best þekkta veðurathugunarforritið á markaðnum , hefur tekið iOS-smáforritið sitt í gagngera endurskoðun sem , kjósi maður að taka þátt , nýtir sér loftvogina á IPhone 6 og IPhone 6+ símum til þess að legga sitt af mörkum til loftþrýstingsmælinga .
Þróunardeild fyrirtækisins vonast til þess að þetta geti stórbætt skammtímaspár í nánustu framtíð .
Það er , að maður komi til með að vita hvort það muni rigna , eða ekki , því allir snjallsímar í grenndinni verði á verði gagnvart því .
Þetta er ekki í fyrsta sinn sem snjallsímaforrit eru notuð í þeim tilgangi að hópnýta upplýsingar af þrýstimælum , en hingað til hefur það ekki verið gert af þeirri stærðargráðu sem Dark Sky hefur áform um .
Þetta gæti jafnvel veri sniðug uppfærsla þrátt fyrir að maður ætli ekki að láta upplýsingar af hendi .
Búið er að hanna nýtt útlit og eins hefur maður möguleikann á því að sérsníða þær tilkynningar sem maður fær , t.d. ef spáð er óvæntu úrhelli eða sviptingasömum vindum , svo eitthvað sé nefnt .
Forritið mun líka fylgjast með UV-vísinum sem mælir styrk sólarinnar , svo maður geti pakkað sólarvörninni þurfi maður á henni að halda .
Dark Sky mun kosta tæpar átta hundruð krónur sé maður ekki nú þegar viðskiptavinur , sem er ekki hátt verð , sleppi maður við að vera sólbrunninn í rigningunni .
