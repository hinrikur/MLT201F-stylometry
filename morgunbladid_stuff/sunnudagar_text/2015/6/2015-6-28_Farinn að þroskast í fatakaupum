Landsliðs- og handboltakappinn Gunnar Steinn Jónsson er með skemmtilegan og persónulegan stíl .
Gunnar hóf nýverið framleiðsu á peysu- og bolalínu ásamt Róberti Gunnarssyni .
Línan tilheyrir merkinu Bob Reykjavik og er unnin í samstarfi við UNICEF á Íslandi .
Sigurborg Selma Karlsdóttir sigurborg@mbl.is Hvað er það sem heillar þig við tísku ? Það er í sjálfu sér ekkert sem heillar mig beint við tísku .
Ég hef gaman af því að þetta er tjáningarmáti fólks og maður getur lesið ágætlega í persónuleika eftir fatavali .
Ég er hrifinn af fólki sem nær að mynda sér ákveðinn einkennisstíl þó svo að ég sé frekar nálægt norminu , ef það er til .
Hvernig myndir þú lýsa þínum fatastíl ? Ég reyni að vera nokkuð basic og snyrtilega til fara .
Annars er erfitt að lýsa eigin fatastíl .
Áttu þér uppáhaldshönnuð ? Þar sem ég bý erlendis hef ég mjög gaman af því að klæðast íslenskri hönnun .
Þar er ekki mikið í boði fyrir okkur herrana , en ég hef gaman af að klæðast flíkum frá Gumma Jör .
Ég á nokkrar skyrtur og jakkaföt frá honum sem ég kann að meta .
Annars eru skandinavísku merkin í uppáhaldi hjá mér – klassísk , látlaus og nokkuð tímalaus hönnun .
Hvað er þitt uppáhaldstískutrend þetta sumarið ? Það eru að sjálfsögðu Bob-bolirnir sem eru fullkomnir í bolaveðrið sem er komið í Reykjavik .
Ég kann líka að meta tennisskótískuna ; ég hef verið fastur í mínum Stan Smith-skóm lengi – en kannski slæmt að þeir voru ónýtir loksins þegar þeir náðu til Íslands .
Einnig eru extra mjúku Birkenstock-inniskórnir mínir líklega mest notaða item-ið í þýska sumrinu .
Áttu þér eitthvert gott stef , ráð eða mottó , þegar kemur að fatakaupum ? Ég er farinn að þroskast í fatakaupum og leyfi mér aðeins dýrari og vandaðri flíkur í minna magni .
Reyni að kaupa basic flíkur sem duga lengi og síðan er hægt að kaupa trend hvers tímabils í ódýrari keðjunum .
Hvaða ráð getur þú gefið strákum í sínum fatakaupum ? Það er nokkuð einfalt að vera strákur .
Maður þarf að eiga góða skó – sneakers og aðeins dýrari leðurskó .
Góðar gallabuxur , svartar og bláar .
Bob-boli .
Nokkrar skyrtur .
Jakka , sem mega einnig vera vandaðri og aðeins dýrari .
Þá er fataskápurinn góður fyrir hversdaginn ! Hvað kaupir þú þér alltaf þótt þú eigir nóg af því ? Maður á aldrei nóg af bolum og skyrtum .
Ég skipti á milli fárra uppáhaldsgallabuxna en á mjög gott úrval af bolum og skyrtum til skiptanna .
Hvaða þekkta andlit finnst þér með flottan stíl ? Johnny Depp er mjög svalur , hann á sér sinn stíl og púllar það .
Það ætti samt enginn að reyna að leika það eftir .
Svo eru svona gæjar eins og Baltasar Kormákur sem virðist líka alltaf vera með þetta .
Þessir tveir held ég að fari langt á persónuleika og þá verða þeir kúl , sama hverju þeir klæðast .
Síðan finnst mér Beckham alltaf flottur gæi , þótt hann sé ekkert endilega með svakalegan fatastíl .
Hverju myndir þú aldrei klæðast ? Adidas Originals-galli frá toppi til táar er lúkk sem ég myndi ekki vinna með .
Áttu þér uppáhaldsflík ? Barbour-jakkinn sem ég fékk í afmælisgjöf frá unnustunni er mitt uppáhald og verður það þangað til ég verð sjötugur , held ég , ég verð bara að passa upp á línurnar svo jakkinn geti fylgt mér .
