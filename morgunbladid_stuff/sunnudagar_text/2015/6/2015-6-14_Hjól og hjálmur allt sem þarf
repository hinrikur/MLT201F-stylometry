María Ögn Guðmundsdóttir er ein af okkar fremstu hjólreiðagörpum .
Hún telur þann aukna vöxt sem færst hefur í hjólamenningu hér á landi síðustu ár stafa af almennri vakningu fyrir almenningsíþróttum .
" Hjólreiðar eru afskaplega hentugar að því leyti að það geta allir hjólað .
Sama hvort þú ert of þung / ur eða með verk í hnjánum , þér líður vel með þig .
Upplifunin af útivistinni er svo mikil .
Svo er þetta fjölskyldusport .
" María segir borgina hafa gert vel að undanförnu við að koma til móts við þarfir hjólreiðafólks og ábendingar frá þeim hafi verið teknar til greina .
" Það er ekki hægt að ætlast til þess að gera allt í einu .
Það þarf að skipuleggja hverfi og þeir sem sjá um þessar framkvæmdir þurfa að sjálfsögðu að reka sig á , sjá hvað er að virka og hvað ekki .
" Mikil tæknigrein María segist finna fyrir þessum aukna áhuga í hjólaþjálfuninni hjá sér .
" Það eru sífellt fleiri að byrja að hjóla .
Það eru alltaf að koma nýliðar .
Þú lærir kannski að hjóla þegar þú ert þriggja ára en maður kann ekkiendilega að hjóla .
Þetta er mikil tæknigrein .
" Námskeiðin hjá Maríu henta öllum segir hún , þetta er ekki eingöngu fyrir keppisfólk .
" Ég var til dæmis með saumaklúbb um daginn " , segir hún .
" Það eina sem þarf er að vera með hjól og hjálm .
" María mælir með því að fólk fái sér hjól við hæfi .
" Þetta fer eftir því hvað maður ætlar sér , hvar maður býr og hvernig aðstæður eru .
Hjólreiðar eru nú bara þannig að það er hægt að kaupa endalaust en svo er líka hægt að vera glaður með það sem maður hefur .
Þú kemst alla leið ef þér sýnist svo .
Það er bara gleðilegt að sjá fólk á hjóli sama hvernig það er búið .
" 