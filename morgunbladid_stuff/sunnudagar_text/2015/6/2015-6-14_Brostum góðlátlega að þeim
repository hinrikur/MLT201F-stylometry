" Annar var níu ára og hinn um fermingu þegar þeir sögðu okkur að þeir ætluðu að verða atvinnumenn á snjóbrettum .
Þá brostu menn góðlátlega að þeim , " segir Soffía , amma snjóbrettabræðranna kunnu , Eiríks og Halldórs Helgasona .
Móðir þeirra , Kristín Sólveig , er dóttir Soffíu og Eiríks .
" Þeir byrjuðu á þessum loftköstum sínum hér í hlöðunni , " segir Soffía .
" Rúllustæðurnar voru kannski fjórar hæðir og þeir fengu að stökkva niður í heyið .
Einhvern tíma voru þeir búnir að rífa niður smá heyvisk þegar afi þeirra kom í hlöðuna og ætluðu að stökkva ! " Eiríkur spurði hvort þeir ætluðu að brjóta sig , en var í raun ánægður .
" Ég leyfði þeim að leika sér þegar nóg var af heyi í hlöðunni .
Það má aldrei kæfa athafnaþrána í börnunum , " segir hann .
" Svo ýtti ég fyrir þá snjó úti og bjó til lítinn pall þegar þeir voru smápollar , þangað til þeir náðu að fara í hring .
" 