Risa Yahtzee Núna er hægt að spila þetta skemmtilega teningaspil úti í garði .
Það er önnur tilfinning sem felst í því að kasta þessum stóru teningum á grasið en litlum teningum við borðið .
Þessir sem hér sjást fást á uncommongoods.com en margar útgáfur eru til .
Vatnsheld spil Það getur komið sér vel að hafa vatnsheld spil því það er ekki alltaf sól á sumrin .
Þau eru til dæmis mjög handhæg í lautarferðir .
Þessi eru frá Coleman .
Kubb Kubb er sannkallað fjölskylduspil .
Margir geta spilað saman einn leik og það reynir á hittni og hreyfifærni .
Það eina sem þarf er sæmilega slétt grasflöt og gamanið getur byrjað .
Þeir sem eru að kaupa kubb í fyrsta sinn ættu að leggja sig fram við að kaupa gerðarlegasta kubbið sem virkar ekki of létt í hendi .
Hvað sem þú gerir , ekki fella kónginn fyrr en að leikslokum ! Krokket Sígildur leikur sem hægt er að spila í almenningsgörðum eða í garðinum heima .
Fyrsta ritaða heimildin um leikinn er frá því um miðja nítjándu öld og á hann sér því langa sögu .
Slétt og nýslegin grasflöt er best fyrir þennan leik .
Krökkum finnst gaman að reyna sig í þessum leik sem er góður fyrir alla fjölskylduna .
Þetta sett er af betra taginu frá merkinu Franklin en hægt er að kaupa krokketsett í flestum leikfangabúðum .
Frisbí Það er varla til einfaldari leikur en að kasta frisbídiski á milli .
Þetta er engu að síður íþrótt sem þarf að æfa til að ná góðum tökum á og því nauðsynlegt að vera ekki of nálægt brothættum hlutum , nú eða fólki .
Góður með í fríið því hann tekur svo lítið pláss .
Pétanque Þessi suðræni kúluleikur er skemmtileg viðbót í útileikjaflóruna .
Það er ekki hægt að spila þennan leik hvar sem er því undirlagið þarf helst að vera fíngerð þjöppuð möl , sandur eða jafnvel mold .
Takmarkið er að koma málmkúlunum sem næst lítilli viðarkúlu og ekki er verra að ryðja andstæðingnum úr vegi í leiðinni .
Meðfylgjandi Barbapabba-pétanque höfðar ábyggilega enn frekar til barna en hefðbundnar kúlur .
Jenga Jenga er einstaklega skemmtilegur leikur sem reynir á fínhreyfingarnar og hæfileikann til að reikna út burðarþol .
Hann snýst nefnilega um að taka kubba úr turni og setja hann efst og þannig gengur þetta þangað til turninn hrynur .
Mörg fyrirtæki hafa gert risaútgáfur af þessum kubbaleik en hér má sjá spil frá Jaques of London .
Á Pinterest má líka finna leiðbeiningar til þess að byggja eigin útgáfu .
