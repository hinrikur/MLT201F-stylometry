María segir mikla grósku í hjólamenningunni og margt í boði fyrir áhugasama .
Keppnistímabilið stendur frá lok apríl fram í byrjun september og segist María hafa keppt í allt að tuttugu og tveimur mótum á ári síðastliðin fjögur , fimm ár .
Bláalónsþrautin er haldin í tuttugasta sinn í dag , þann 13. júní .
Hún er stærsta hjólreiðakeppnin sem haldin er á Íslandi og taka að jafnaði 6-700 manns þátt ár hvert .
Þess er gaman að geta að árið 1996 voru aðeins tólf keppendur , svo greina má aukinn hjólreiðaáhuga landsmanna á þátttökutölunum .
Hjólað er sextíu kílómetra leið frá Hafnarfirði til Grindavíkur eftir Djúpavatnsleið .
Keppt er í fimm aldursflokkum , ásamt því sem boðið er upp á liðakeppni og fyrirtækjakeppni .
María segir þetta sögulegustu hjólreiðakeppni landsins og alls konar fólk taki þátt .
" Sumir eru að keppa og aðrir að njóta góðs dags .
Þetta er oft aðalmarkmið hjólreiðafólks , sambærilegt því þegar fólk setur sér markmið að hlaupa Reykjavíkurmaraþonið .
Fólk getur bara sett sér markmið eftir getu .
" María hefur unnið Blálónsþrautina fimm sinnum og þykir mikill heiður að , segir hún .
Hjólakross " Ég er að flytja inn konu í keppnina sem er ein besta hjólreiðakona í heimi .
Hún heitir Katy Compton og er bandarísk .
" Katy sérhæfir sig í svokölluðu hjólakrossi ( e. cyclo-cross ) og er marfaldur heimsmeistari í þeirri grein .
Þar að auki hefur hún unnið Ameríkuverðulaunin í geininni ellefu sinnum síðustu þrettán ár .
" Þetta er svona vetrarhjólreiðagrein sem keppt er í um allan heim " , segir María .
Hjólin sem maður er á eru mitt á milli þess að vera götuhjól og fjallahjól .
Þetta eru götuhjól , með götugírum og hrútastýri en á grófari og breiðari dekkjum .
" Þetta fer þannig fram að þú hjólar í fjörutíu og fimm mínútur , eins marga hringi og þú getur , og brautin má ekki vera lengri en tveir kílómetrar .
Af og til þarftu svo að hoppa af hjólinu og fara yfir hindranir og slíkt .
" María gerir ráð fyrir að þurfa að lúta í lægra haldi fyrir Compton í Bláalónsþrautinni í ár .
" Hún er alveg svakaleg og gaman að hún geti komið til þess að taka þátt .
" 