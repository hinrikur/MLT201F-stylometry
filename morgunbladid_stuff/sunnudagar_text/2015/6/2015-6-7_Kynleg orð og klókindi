Sepp Blatter hefur stjórnað alþjóðaknattspyrnusambandinu í 17 ár .
Enginn vafi er á áhrifum hans innan sambandsins og hann var kjörinn forseti í fimmta skipti með afgerandi hætti fyrir rúmri viku þrátt fyrir öfluga andspyrnu Evrópu .
Blatter er þekktur fyrir furðulegar yfirlýsingar en það hefur ekki orðið honum að fótakefli .
Sumar yfirlýsingar hans bera vitni fjörugu ímyndunarafli .
" Við ættum að spyrja okkur hvort íþróttin okkar verði einhvern tímann spiluð á öðrum plánetum , " sagði hann eitt sinn .
" Hvers vegna ekki ? Þá hefðum við ekki heimsmeistaramót heldur keppni milli pláneta .
Af hverju ekki ? " Blatter er fullviss um ágæti Alþjóðaknattspyrnusambandsins : " FIFA er vegna hinna jákvæðu tilfinninga sem fótboltinn leysir úr læðingi áhrifaríkara en nokkurt land á jörðu og nokkur trúarbrögð .
" Hann er heldur ekki í neinum vafa um ágæti knattspyrnunnar : " Við verðum öll betra fólk fyrir tilstilli knattspyrnunnar .
Þar sem knattspyrna er leikin er ekki barist .
Ef allar manneskjur myndu spila fóbolta yrðu engin stríð – en það spila ekki allir fótbolta .
" Samkynhneigð er bönnuð í Katar .
Blatter sá það ekki sem fyrirstöðu fyrir því að halda HM þar : " Ég myndi segja að samkynhneigðir ættu einfaldlega ekki að stunda kynlíf í Katar .
" Blatter er sagður hafa útgeislun .
Þegar hann komi inn í herbergi sogi hann til sín athygli .
Hann er líka sagður klókur og með þykkan skráp .
Hann hefur lagt áherslu á að rækta sambönd við forystumenn knattspyrnusambanda um allan heim og sagði Michael van Praag , sem bauð sig fram gegn honum en dró framboðið til baka , að hann þekkti alla formenn allra landssambanda heims í knattspyrnu og maka þeirra með nafni .
Hann hefur áttað sig á því að ítök Vesturlanda í knattspyrnu eru ekki jafn mikil og áður .
Hann hikar ekki við að höfða til nýríkra Rússa og Katara .
Einnig ræktar hann smærri lönd og því er ekki að neita að víða hafa peningar frá FIFA verið fótboltanum lyftistöng þar sem aðstaða væri annars engin .
Þá hrósa meira að segja gagnrýnendur Blatters honum fyrir að í tíð hans hafi kvennaknattspyrnu vaxið mjög ásmegin .
