Víða erlendis eru menn farnir að stunda hjólreiðar í sundlaugum .
Reyndar færast hjólin ekki úr stað heldur eru þetta sérútbúin æfingahjól sem eru staðsett í sundlaug .
Æfing á slíku hjóli þykir mjög góð leið til að stunda hreyfingu á þægilegan máta .
Enginn sviti Kostir þess að hjóla í vatni eru margir .
Þar sem líkaminn er mun léttari í vatni verða allar hreyfingar auðveldari .
Minna álag er á liði og því minni líkur á meiðslum .
Hjólin myndu henta sérlega vel eldra fólki og fólki sem þjáist af liðverkjum þegar það stundar annars konar hreyfingu , auk annarra sem vilja prófa eitthvað nýtt .
Sagt er að við æfingu í vatni verði minni mjólkursýrusöfnun í vöðvum og því ætti þreytan eftir æfingu að vera minni en ella .
Einnig er talið að appelsínuhúð minnki vegna aukins blóðflæðis til fóta .
Hægt er að brenna 800 hitaeiningum á klukkustund .
Hér duga engar afsakanir fyrir þá sem kvarta yfir að svitna í líkamsrækt , því enginn er svitinn í lauginni .
Og engin hætta er á að slasa sig í umferðinni .
Það er spurning hvort þetta verði nýjasta æðið í hjólamenningu Íslendinga .
