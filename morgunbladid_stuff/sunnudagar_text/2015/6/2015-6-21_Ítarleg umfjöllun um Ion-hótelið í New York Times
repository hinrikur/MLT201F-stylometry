Í ferðahluta The New York Times fjallar einn helsti blaðamaður þess hluta um ferð sína til Íslands í leit að hótelum sem teljast mega til lúxushótela en eru samt ekki í miðri Reykjavík heldur í íslensku og afslöppuðu landslagi – í miðjum gömlum sjarma eins og blaðamaður orðar það í pistli sínum .
Blaðamaður heimsótti meðal annars Ion Luxury Adventure hótelið á Nesjavöllum við Þingvallavatn sem var opnað í hittifyrra og fjallar greinin öll um hóteldvölina , sem í heild var vel heppnuð , en blaðamaður prófaði meðal annars að kafa í Þingvallavatni .
Sérstaklega skrifar hann líka um vel heppnaða heimasíðu hótelsins , sem geri hótelinu eins og það raunverulega liti út góð skil .
Hótelið er hannað af íslensku arkitektastofunni Minarc , sem staðsett er í Los Angeles .
Blaðamaður lýsir örlitlu fíaskó við innritun á hótelið þar sem hann fékk ekki herbergið sem hann pantaði en var svo ánægður með dvölina eftir það að hann segir að sú upplifun hafi fljótt orðið að fjarlægri minningu .
Umfjöllunin er afar jákvæð í heild sinni , en hann heimsótti meðal annars Bláa lónið og Laugarvatn Fontana og það síðarnefnda vakti sérlega mikla lukku .
Önnur hótel sem The New York Times telur öruggt að mæla með sem lúxushótelum eru Hótel Búðir , Hótel Rangá og Hótel Glymur .
