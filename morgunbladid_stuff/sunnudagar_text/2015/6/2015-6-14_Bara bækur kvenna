Í vikunni verður því fagnað að hundrað ár eru liðin frá því íslenskar konur fengu kosningarétt , en í Bretlandi verður því fagnað árið 2018 , enda voru þeir aðeins seinni til .
Í ljósi þeirra tímamóta hvatti pakistanski rithöfundurinn Kamila Shamsie til þess að breskir útgefendur taki höndum saman og gefi aðeins út bækur eftir konur það ár , enda hafi lengi hallað svo á konur í bókaútgáfu þar í landi að ekki verði við unað .
Herhvöt Shamsie birtist í breska blaðinu The Guardian fyrir rétt tæpri viku , en í greininni bendir hún á að umfjöllun um bækur og bókmenntir felist yfirleitt í að karlmenn sitji og ræði um bækur eftir karlmenn , það sé normið en ef konur komi saman til að ræða um bækur eftir konur þá sér það ögrandi pólitík .
Frekari birtingarmyndir ójafnréttisins sjáist í umfjöllun fjölmiðla og eins þegar bókmenntaverðlaun séu annars vegar .
