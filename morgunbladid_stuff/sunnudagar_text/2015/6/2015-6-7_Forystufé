Ólöf Nordal opnar myndlistarsýningu í Fræðasetri um forystufé á Svalbarði í Þistilfirði í dag , laugardag , kl. 16 .
Ólöf hefur áður unnið verk þar sem forystufé var uppspretta hugmynda .
Hún sýnir að þessu sinni vídeóverk og ljósmyndir , en við undirbúning sýningarinnar heimsótti Ólöf fjárhús og forystufé bæði sunnan og norðan heiða .
Á Fræðasetrinu er safnað saman á einn stað fróðleik um íslenska forystuféð og það gert aðgengilegt fyrir almenning og fræðimenn .
Sýning Ólafar verður uppi í Forystusetrinu í allt sumar eða til 31. ágúst .
Setrið er opið alla daga milli kl. 11 og 18 .
