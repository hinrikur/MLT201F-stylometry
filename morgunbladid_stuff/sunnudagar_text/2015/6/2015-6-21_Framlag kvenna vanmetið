Á Árbæjarsafni stendur nú yfir sýningin Hjáverkin : Atvinnusköpun kvenna í heimahúsum 1900-1970 .
Sýningin varpar ljósi á veröld kvenna á þessum tíma , hvernig konum tókst að afla tekna í hjáverkum samhliða skyldustörfum til að sjá sér og sínum farborða .
Sýningin er liður í hátíðahöldum Reykjavíkurborgar vegna 100 ára afmælis kosningaréttar íslenskra kvenna .
Ólaunuð störf " Framlag kvenna til samfélagsins hefur lengi verið vanmetið .
Gegnum tíðina hafa konur sinnt heimili og börnum , þær hafa framleitt fatnað og matvæli og sinnt sjúkum og öldruðum .
Framleiðsla og þjónusta kvenna á eigin heimilum hefur verið ólaunuð og því ekki talist með í hagtölum , " skrifar Gerður Róbertsdóttir í inngangi í sýningarskrá .
Ein leið sem var fær fyrir konur til að afla tekna var að breyta heimilistækjum í atvinnutæki og hefja atvinnustarfsemi á eigin heimili samhliða heimilisstörfunum .
Á sýningunni er varpað ljósi á hvaða störf þetta voru og búið er að stilla upp áhugaverðum minjum af ýmsum toga þeim tengdum .
Sumar konur seldu fæði og húsnæði , þvoðu þvotta og gerðu við föt .
Aðrar konur vélrituðu ritgerðir og skýrslur , sáu um bókhald og skýrslugerð , prjónuðu sokka og lopapeysur , klipptu hár , túberuðu og greiddu .
Konur bökuðu kökur , framleiddu stríðstertur og brauðtertur og sáu um veislur .
Enn aðrar yfirdekktu hnappa , gerðu við fatnað eða pössuðu börn þeirra kvenna sem urðu eða vildu vinna úti .
Skattkerfið erfitt Þá er ótalið allt það sem þær gerðu fyrir eigin fjölskyldur en þær saumuðu og prjónuðu , sultuðu og bjuggu til saft , ræktuðu kartöflur og sinntu öldruðum og sjúkum , allt kauplaust .
Í sýningunni kemur líka fram að skattkerfið hafi verið giftum konum erfitt .
Þar kemur líka fram að ekki megi gleyma því að konur hafi verið nauðsynlegt varavinnuafl , sérstaklega í fiskverkun og síldarsöltun .
Hlutastörfum í verslun og þjónustu fjölgaði eftir stríð en í hagtölum voru hlutastörf ekki talin með og því var launavinna kvenna áfram vantalin .
Miðstöð heimilisins Konur báru ábyrgð á velferð fjölskyldunnar og húsverkin urðu sífellt vandasamari og tímafrekari þrátt fyrir tilkomu nýrra heimilistækja .
Segir svo í sýningarskránni um eftirstríðsárin : " Húsmóðirin átti einnig að fylgjast með tísku og tíðaranda , heimilið átti að vera huggulegt , börnin hrein og fín og húsmóðirin sjálf gáfuð og glæsileg .
Lærðar greinar og auglýsingar ítrekuðu mikilvægi hreinlætis , bakteríur voru alls staðar .
Móðurhlutverkið var æðsta hlutverk kvenna og langar fjarvistir frá móður þóttu vera skaðlegar þroska og velferð barna .
Konan átti að vera fullkomin móðir og húsmóðir en einnig félagi mannsins og vinur , konan átti að vera " miðstöð heimilisins " .
" Kennsla , saumaskapur og líkkransagerð 1902 Kennsla , ýmsar greinar , fæði í boði .
1911 Stífa og strauja hálslín , fæði og húsnæði í boði fyrir einhleypa .
1913 Hálstau fæst stífað , söngkennsla , tilsögn í að strjúka lín .
1914 Kennsla í píanóspili , hannyrðakennsla .
1916 Saumaskapur , langsjöl og þríhyrnur til sölu , hannyrðakennsla , enskukennsla .
1917 Danskennsla .
1919 Saumaskapur .
1921 Sníðakennsla .
1923 Kransagerð .
1924 Fyrsta flokks stífing á hálstaui , líkkransar úr pálmum , píanókennsla , fæði í boði .
1928 Hannyrðakennsla .
1934 Yfirdekki hnappa .
1944 Píanókennsla og gítarkennsla , silkisokkaviðgerðir .
1946 Sníðakennsla .
1947 Zig , zak , og yfirdekki hnappa .
Kennsla í vélritun .
1949 Gítarkennsla , enskukennsla , sníðakennsla , saumakennsla .
1950 Kennsla í ensku , þýsku , dönsku og frönsku , gítarkennsla , kúnststopp og dúkaviðgerðir .
1958 Kennsla í ensku og dönsku .
1959 Barnafatasaumur , hnappagatagerð .
1961 Kúnststopp og kjólasaumur .
1962 Spái í spil og bolla .
1963 Heimagerðir tertubotnar og smákökur til sölu .
1966 Stífa og strekki dúka .
Super Mario og byssukjálki Það er margt hægt að gera með börnunum í Árbæjarsafni , til dæmis fá sér kakó í Dillonshúsi , skoða hænurnar og prófa kassabíl .
Nauðsynlegur hluti af heimsókn í safnið með börnunum er að kíkja inn í sýninguna Komdu að leika , sem fjallar um leiki og leikföng barna í Reykjavík á 20. öld .
Varpað er ljósi á fjölbreytileika og þróun leikfanga og hvernig leikir endurspegla samfélagið á hverjum tíma .
Núna eru kjálkarnir ekki síður notaðir sem byssa heldur en kýr eða hestur .
En hvað skyldi börnunum þykja mest spennandi ? Svarið er oftar en ekki leikurinn Super Mario Bros .
í Nintendo-tölvunni sem gengur enn og er orðin safngripur .
Búið er að stilla upp nokkrum herbergjum þar sem sýnd eru viðeigandi leikföng frá þeim tíma og er allt í barnastærð .
Meira að segja hurðirnar .
Líka er hægt að fara í búningaleik , setja upp leikrit og vera kaupmaður í Lúllabúð .
