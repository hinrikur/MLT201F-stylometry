Dúó Stemma flytur tónleikritið " Heyrðu villuhrafninn mig " á stofutónleikum Gljúfrasteins á morgun , sunnudag , kl. 16 .
" Dagskráin inniheldur bæði íslenskar þulur og þjóðlög sem koma fram í þessari frumsömdu sögu um þau Fíu frænku og Dúdda og ævintýralega leit þeirra að rödd Dúdda sem hefur verið stolið ! Villuhrafninn , dvergurinn Bokki og fleiri góðir vinir koma einnig við sögu í þessari viðburðaríku dagskrá fyrir alla fjölskylduna , " segir m.a. í tilkynningu .
Dúó Stemma skipa þau Herdís Anna Jónsdóttir víóluleikari og Steef van Oosterhout slagverksleikari .
Miðaverð er 1.500 krónur .
