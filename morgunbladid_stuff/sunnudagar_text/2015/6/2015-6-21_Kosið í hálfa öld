Hálfrar aldar afmælis kosningaréttar kvenna á Íslandi var minnst í Morgunblaðinu 19. júní 1965 .
Var þar meðal annars rætt við Sigríði J. Magnússon , sem um langt árabil var formaður Kvenréttindafélagsins .
Þegar hún var spurð hvort konur hefðu notað sér þessi réttindi svaraði Sigríður : " Ef maður lítur á þátttöku kvenna í opinberum málum , er ekki hægt að segja það , þar sem við eigum nú aðeins eina konu á Alþingi og fáar í bæjar- og sveitarstjórnum .
Hins vegar álít ég að margar lagabætur , sem gerðar hafa verið á þessum árum , séu meira og minna að þakka kosningarétti kvenna .
" Á sömu opnu er einnig rætt " snöggvast " við tvær konur sem voru í fyrsta kvennahópnum sem lauk stúdentsprófi frá Menntaskólanum í Reykjavík sama ár og konur hlutu kosningarétt , 1915 .
Lítill viðbúnaður var vegna áfangans en nýstúdentum var þó boðið í súkkulaði á skrifstofu rektors .
" Þegar pabbi kom að okkur tveimur um kvöldið , sagði hann : – Hvað eruð þið hér einar ? Og svo sótti hann sérry og skálaði við okkur , " sagði annar viðmælandi blaðsins , Þórunn Kvaran , dóttir Hannesar Hafstein .
