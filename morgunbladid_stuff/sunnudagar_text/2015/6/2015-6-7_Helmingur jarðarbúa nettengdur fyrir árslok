Tæplega helmingur jarðarbúa mun nota internetið fyrir árslok 2015 .
Þetta kemur fram í nýrri skýrslu á vegum The International Telecommunication Union , sem er stofnun á vegum Sameinuðu þjóðanna .
Því er spáð að um 3,2 milljarðar manna verði tengdir í lok árs .
Í dag er fjöldi jarðarbúa um 7,2 milljarðar .
Þá kemur jafnframt fram í skýrslunni að farsímaáskriftir á heimsvísu verði um sjö milljarðar í lok árs .
Í Evrópu og Bandaríkjunum nota 78% íbúa farsíma og 69% heimsins hafa aðgang að 3G-neti .
Þó eru aðeins 29% af svæðum sem teljast afskekkt tengd .
Í Afríku nota þó aðeins 17,4% íbúa farsíma .
Talið er að um 80% heimila í hinum þróaða heimi verði nettengd í lok árs og um 34% heimila í þróunarríkjum .
Í skýrslunni er jafnframt horft yfir sviðið og yfirlit veitt yfir þróunina á þessu sviði undanfarin ár .
Árið 2000 voru aðeins um 400 milljón internetnotendur á heimsvísu , eða átta sinnum færri en þeir eru í dag .
" Síðastliðin 15 ár hefur upplýsingatækni þróast á algjörlega fordæmalausan hátt , " segir í skýrslunni .
" Slík tækni mun jafnframt skipta ennþá meira máli þegar fram líða stundir enda mun hún leika lykilhlutverk í því að mögulegt sé að ná sjálfbærnismarkmiðum eftir því sem heimurinn færist nær og nær stafrænu samfélagi .
" 