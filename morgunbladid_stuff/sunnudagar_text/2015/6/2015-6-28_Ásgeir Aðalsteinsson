Ég keypti Landslag er aldrei asnalegt fyrir hálfgerða rælni fyrir nokkrum árum vegna þess að mér fannst titillinn svo fallegur .
Ég las hana í einum rykk og hún varð umsvifalaust uppáhaldsbókin mín .
Hún er ótrúlega fallega skrifuð og uppfull af speki um lífið , veiðar og tilgangsleysi hlutanna .
Þetta er ein af örfáum bókum sem ég hef lesið oftar en einu sinni .
Ég fletti reglulega upp í henni , sérstaklega ef mig vantar innblástur .
Kaflinn um heimsins fallvelti og fífur er í miklu uppáhaldi hjá mér og tel ég víst að heimurinn yrði ögn betri ef að allir myndu taka sig til og lesa hann reglulega .
Það er erfitt velja tilvitnanir úr þessari bók því nánast hver einasta setning er efni í ódauðlega tilvitnun .
Ég læt duga að setja hér tvær tilvitnanir í hinn mikla speking Jónmund sem varð mér nánast eins og andlegur leiðtogi eftir lestur bókarinnar .
" Lífið er ekki ferð , heldur það að vera kjur í nokkur augnablik og sansa að þessi tilvist er samkvæmt öllum útreikningum og allri skynsemi ekki möguleg .
" " Landslag er aldrei asnalegt .
Landslag er bara eins og það er og þannig ættu mennirnir að horfa inn á við .
Menn eru ósáttir og finnst að sumar gnípur eigi ekki að vera til inni í þeim , að sumir hólar eigi að vera stærri .
Þeir horfa vitlaust .
Þeir sjá vitlaust og eru að jafnaði vitlausir .
Allt er bara eins og það er .
" 