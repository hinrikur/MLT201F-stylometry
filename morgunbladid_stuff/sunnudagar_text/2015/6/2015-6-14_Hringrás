Hringrás nefnist sýning sem Gerður Guðmundsdóttir opnar í Listasal Mosfellsbæjar í dag , laugardag , kl. 14-16 .
Þar getur að líta textílverk sem öll vísa í fjölbreytni náttúrunnar .
Verkin eru að mestu unnin úr ull , sem Gerður þæfir í voðir , þrykkir á og saumar út í , auk þess sem hún beitir blandaðri tækni og vinnur úr plasti og næloni .
Gerður lauk prófi í textíldeild Myndlista- og handíðaskóla Íslands 1991 .
Hún hefur unnið sjálfstætt að myndlist upp frá því og sýnt afraksturinn á Íslandi , í Frakklandi , Kóreu , Bandaríkjunum , Tyrklandi , Þýskalandi og Danmörku .
Sýningin stendur til 18. júlí nk. 