Saga Bjöllukórs Tónlistarskóla Reykjanesbæjar er ævintýri líkust .
Hann var stofnaður vegna eftirspurnar frá Sinfóníuhljómsveit Íslands ( SÍ ) sem vildi hafa bjöllukór á árlegum jólatónleikum sveitarinnar í desember 2012 .
Þegar Karen Janine Sturlaugsson , aðstoðarskólastjóri Tónlistarskólans , kennari og stjórnandi , svaraði í símann var hún einfaldlega spurð : " Þú ert bjöllukonan , er það ekki ? " Spurningin var ekkert óvenjuleg því þegar Karen kom fyrst til Íslands 1976 til að setjast á skólabekk í Háskóla Íslands einn vetur var hún með bjöllusett föður síns , Jóns Ásgeirssonar Vestur-Íslendings , í farteskinu .
Jón var lögfræðingur að mennt en mikill tónlistarmaður , að sögn Karenar , lúðrasveitarstjórnandi og trompetleikari og sagðist hún hafa fengið þetta beint í æð frá honum .
Hún átti eftir að stjórna nokkrum bjöllukórum áður en hún stofnaði einn slíkan í Reykjanesbæ fyrir þremur árum og framundan er ævintýraferð .
Í kórnum ríkir mikill spenningur fyrir viðburðinum í Bandaríkjunum og blásið hefur verið til fjáröflunartónleika í Hljómahöll annað kvöld og í Háteigskirkju á þriðjudagskvöld .
Báðir hefjast kl. 20 .
" Það var svolítið fyndið þegar þeir hringdu í mig frá Sinfóníunni sumarið 2012 og spurningin var ekki hvort ég væri með bjöllukór heldur hvort ég væri bjöllukonan ! Ég svaraði bara já og þá var ég spurð hvort það væri hægt að fá mig til að koma með bjöllukór á jólatónleikana í desember .
" Það vafðist ekkert fyrir Karen þó hvorki væru til bjöllur né bjöllukór í Tónlistarskólanum heldur leitaði hún strax til elstu nemenda skólans eftir þátttöku í kórnum .
" Ég vissi ekki nákvæmlega hvað ég var að fara út í en vissi að þau sem myndu skipa kórinn þyrftu að vera tilbúin undir stjórn stjórnanda Sinfóníuhljómsveitar Íslands , þar sem allt er unnið hraðar en hjá okkur .
Þessir nemendur höfðu verið hjá mér í Lúðrasveit Tónlistarskóla Reykjanesbæjar og Léttsveit Tónlistarskóla Reykjanesbæjar og ég vissi að þeir ynnu vel , læsu vel og væru vanir að vinna undir stjórn hljómsveitarstjóra .
Nemendum fannst þetta svo skemmtilegt og spennandi að þeir hafa bara viljað halda áfram , " sagði Karen í samtali við blaðamann .
Fyrir þessa fyrstu tónleika voru bjöllurnar fengnar að láni hjá söfnuði Sjöunda dags aðventista , þar þekkir hún til því hún hefur stjórnað bjöllukór á þeirra vegum .
- Hvernig lög er verið að útsetja fyrir bjöllukóra ? " Bara allskonar , það getur verið hvað sem er ; sálmar , ýmis frumsamin lög og alls kyns þekkt lög .
Á tónleikunum á mánudag verðum við að spila lög eins og Let it Go , Lord of the Rings , Stairway to Heaven og Á Sprengisandi í útsetningu eftir mig .
" Nú stendur fyrir dyrunum þátttaka í bjöllukórahátíð í háskólanum í Massachusetts , æskuslóðum Karenar , þar sem kórinn ætlar að meðtaka ýmsar nýjungar , spila nokkur lög og hlusta á aðra kóra .
Ferðinni lýkur svo með viðkomu í New York þar sem tónskáldið Julian Revie frá Yale-háskóla í Connecticut valdi kórinn úr hópi þátttökukóra á hátíðinni í Massachusetts til að flytja verk sitt " Mass of the Divine Shepherd " í Carnegie Hall 29. júní , ásamt sinfóníuhljómsveit , kór , barnakór og öðrum bjöllukórum .
" Mig langaði að fara með þeim í ferð , svo fljótlega eftir áramót fór ég að leita eftir því hvert væri hægt að fara .
Það eru til samtök í Ameríku sem kalla sig " Handbell Musicians of America " og þau halda reglulega bjöllukóramót , m.a. þetta sem við erum að fara á .
Mér fannst þetta spennandi , við verðum að spila á tónleikum , hlusta á aðra spila , sitja námskeið og læra nýja tækni og ýmsar sýningar verða í gangi meðan á hátíðinni stendur .
Ég held að það verði um 700 manns þarna og það er gott fyrir okkur sem erum komin svona langt í þessu að fara á svona mót .
" Meira áberandi hjá SÍ Fyrstu tónleikar bjöllukórsins með Sinfóníuhljómsveit Íslands gengu svo vel að Karen og nemendurnir voru spurð að því hvort kórinn væri tilbúinn í meira einleikshlutverk , því fyrsta árið hafði kórinn verið einn af nokkrum hópum sem komu fram með Sinfóníuhljómsveit Íslands á þeim tónleikum .
Þá settist Karen niður með skólastjóra Tónlistarskóla Reykjanesbæjar til að skoða möguleikana á því að festa starf bjöllukórsins í skólastarfinu og jafnvel kaupa bjöllusett .
Það var leitað til Hellissands eftir bjöllum þar sem settið þeirra hafði ekki verið notað um hríð .
Að því loknu þurfti í rannsóknarvinnu til að byggja upp starfið .
" Bjöllukórar eru starfræktir út um allan heim og það er nokkuð algengt að þeir spili með sinfóníuhljómsveitum svo það var ýmislegt sem ég fann .
Ég fann m.a. konu í Ameríku sem hefur útsett mikið fyrir sinfóníuhljómsveit og bjöllur og við keyptum útsetningar af henni .
" Klárum í slaginn var kórnum nú gert hærra undir höfði , færður fremst á sviðið með undirleik frá heilli sinfóníuhljómsveit .
Þátttaka í jólatónleikum SÍ hefur verið árleg síðan fyrsta beiðnin barst árið 2012 og kórinn orðið meira og meira áberandi á tónleikunum .
