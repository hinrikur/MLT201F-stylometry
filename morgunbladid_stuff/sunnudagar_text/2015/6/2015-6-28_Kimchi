Fyrir tveggja lítra krukku stór haus af kínakáli búnt af vorlauk tvær gulrætur 1 ½ bolli af radísum einn stór laukur bolli af hvílauksrifjum matskeið af engiferrót rautt epli ½ bolli fiskisósa a.m.k. bolli af chili-dufti ( eftir smekk ) 2 bollar vatn 2 msk hveiti Fyrst þarf að pækla kínakálið .
Hausinn er skorinn í fjóra hluta , frá rót í fernt þannig að blöðin haldist saman .
Helgi Svavar mælir með því að líta á YouTube til hjálpar .
Kálið er bleytt og síðan saltað digurlega á milli blaðanna .
Skilið eftir á borði í stofuhita í um fimm klukkustundir eða þar til hægt er að beygja rótina í U án þess að kálið brotni .
Á meðan kálið er að mýkjast er sósan gerð .
Laukur , hvítlaukur , engifer og epli sett í matvinnsluvél og blandað vel saman .
Út í þetta fer fiskisósan og chili .
Vatnið er hitað og hveitið leyst upp í heitu vatninu .
Sett út í chili-blönduna .
Vorlaukurinn skorinn gróft niður , gulrætur og radísur skornar í strimla .
Kálið skolað vel úr köldu vatni .
Kálið er brotið í sundur og öllu er blandað vel og rækilega saman .
Sett í steríla glerkrukku og þrýst vel ofan á blönduna svo sem minnst loft sé í krukkunni .
Það má byrja að borða þetta strax en þá verður að gæta þess að nota steríl áhöld til að taka upp úr krukkunni .
Ef eitthvað kemst ekki ofan í krukkuna má borða það strax en ferskt kimchi þykir herramannsmatur í Kóreu .
Krukkan er geymd í að minnsta kosti viku við stofuhita en margir mæla með fjórum vikum .
Helgi Svavar mælir með því að smakka þetta jafn óðum því bragðið breytist dag frá degi og setja krukkuna í ísskáp þegar bragðið er orðið að smekk viðkomandi en í ísskápnum hægist verulega á gerjuninni .
