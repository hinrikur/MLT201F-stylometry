Á dögunum tóku systurnar Jenný , Íris Dröfn og Heiðrún Klara Johansen við rekstri K9 Dýradvalar - gæludýrahótelsins í Reykjanesbæ .
Þar er tekið á móti hundum , köttum og öðrum smádýrum til dvalar um skemmri tíma , til dæmis ef eigendur þurfa í frí eða slíkt .
Jenný og Íris Dröfn sinna daglegum störfum á hótelinu en þriðja og yngsta systirin , Heiðrún Klara , sér um markaðsstörf og ráðgjöf varðandi hunda .
Hún rekur hundaskólann Hundaakademíuna í Reykjavík þar sem lögð er áhersla á jákvæða styrkingu gæludýra sem er rauði þráðurinn í allri þjálfun á hótelinu .
Hundar þurfa hvíld og félagsskap " Hundum leiðist fljótt ef þeir fá ekki örvun og nærveru við manneskjur .
Því langar okkur að auka þjónustuna við hundana þannig að þeir fái meiri hreyfingu , andlega örvun og nærveru við starfsmenn , " segir Heiðrún Klara sem er menntaður hundaatferlisfræðingur .
" Hundar þurfa líka að hvílast og því látum við þá taka pásu um miðjan daginn .
Fullorðnir hundar þurfa að sofa 12 til 16 klukkustundir á sólarhring .
Ef ekki verða þeir æstir og stressaðir .
" Á hundahótelinu eru 40 stórar vistarverur , allar með afgirtri verönd .
Hægt er að hafa allt að þrjá hunda frá sama heimili í hverju rými .
Að auki er stórt afgirt útigerði sem hundarnir fá að nýta sér tvisvar á dag .
Þar gefst möguleiki á að hundar leiki sér saman , leyfi eigendur það .
Annars er farið er varlega í að láta hunda hittast .
Áður en til þess kemur er athugað hvort þeir passi saman , til að draga úr hættu á ósætti .
Eigendum er jafnframt velkomið að láta ból hundsins að heiman fylgja svo og nagbein eða leikföng því kunnugleg lykt auðveldar þeim að vera fjarri fólkinu sínu .
Gæludýraeigendur úr sveit Á kattahótelinu eru 20 pláss .
Hvert þeirra er á þremur hæðum og þar er gott rúm fyrir sandkassa , klórustaur , ból , mat og vatn .
Þá er opið fyrir önnur minni dýr , svo sem fugla , kanínur , hamstra , naggrísi og fleiri tegundir , ef þeim fylgja þeirra eigin búr .
Johansen-systurnar eru allar gæludýraeigendur og ólust upp í sveit hvar voru kýr , sauðfé , hestar , hænsni , hundar og kettir .
" Heiðrún Klara hefur kennt okkur tveimur það sem upp á vantar , svo sem merkjamál hunda .
Í þjálfun notum við jákvæða styrkingu þar sem góð hegðun er verðlaunuð .
Ef dýrunum líður illa er þeim veitt sérstök athygli og allt reynt til að gera þeim dvölina sem bærilegasta , " segir Jenný um starfsemi K9 Dýradvalar sem er kynnt á vefsetrinu k9.is .
