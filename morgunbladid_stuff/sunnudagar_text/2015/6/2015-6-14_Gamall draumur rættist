Björgvin Helgason dreymdi um að verða bóndi frá því hann var ungur drengur .
Draumurinn rættist einn daginn og hann er afar þakklátur örlögunum .
" Mig hefur langað að verða bóndi síðan ég man eftir mér , " segir Björgvin við Morgunblaðið .
Hann er 22 ára .
Bræður hans , Eiríkur og Halldór , eru þekktir fyrir stökk á snjóbrettum og Jóhann er kunnur knattspyrnumaður .
Leikur með KA í sumar .
" Það er í sjálfu sér engin sérstök ástæða fyrir því , held ég , að mig langaði að verða bóndi .
Afi og amma voru í þessu lengi og ég held að þau hafi spurt mig einn daginn hvort ég vildi taka við .
Mig minnir það , " segir Björgvin og sest á bak fáki fráum .
Segir þó að hann hafi frá unga aldri verið " sveitamaður " í sér , í fallegustu merkingu orðsins .
" Það væri algjör snilld að koma upp kúabúi hér aftur , en það er hrikalega dýrt .
Það kemur í ljós hvað við gerum , " segir Björgvin .
Hann mun altént ekki reyna fyrir sér á snjóbrettum eins og bræður hans , eða á fótboltavellinum .
" Það er ekki fyrir mig .
Mér finnst betra að vera með dýrunum , ég hef alltaf verið hændur að þeim .
" Björgvin tók við kartöfluræktinni af afa sínum og ömmu í fyrra .
" Síðasta sumar var mjög gott fyrir kartöflurækt ; það kom hellingur upp .
Afi sagði mér að uppskeran hefði aldrei verið svona góð ! " Hann er kartöflubóndi í félagi við Ragnhildi Sigfúsdóttur , afasystur sína , og Stefán Björnsson , eiginmann hennar , á Einarsstöðum .
Þau voru lengi í samstarfi við afa og ömmu Björgvins .
Bóndinn ungi er líka með nokkrar rollur og slatta af hænum sem sjá heimilinu fyrir eggjum .
Það er sem sagt gott og gaman vera bóndi á Einarsstöðum ...
