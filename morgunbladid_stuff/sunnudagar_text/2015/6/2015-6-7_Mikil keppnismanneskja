Fanney Hauksdóttir , sautján ára Reykjavíkurmær , varð á dögunum heimsmeistari í bekkpressu unglinga í annað skipti .
Með því tryggði hún sér heimsmetið í greininni en hún lyfti 145,5 kílóum .
Hún elskar að keppa og finnst dagurinn verða betri eftir góða æfingu .
Hversu oft æfir þú í viku ? " Ég æfi fjórum sinnum í viku .
" Henta kraftlyftingar öllum ? " Það skemmtilega við kraftlyftingar er að allir geta tekið þátt í þeim .
Þetta er fyrst og fremst frábær hreyfing , en svo getur fólk valið hvort það vill keppa eða ekki .
" Hvað er það besta við kraftlyftingar ? " Þetta er frábær hreyfing sem gefur manni kost á að keppa á mótum .
Ég er mikil keppnismanneskja og elska að fara á mót .
Ætli þau standi ekki upp úr .
Svo er félagsskapurinn frábær , það er alltaf gaman að mæta .
" Hver er lykillinn að góðum árangri ? " Mér finnst skipta miklu máli að setja sér raunhæf markmið sem maður getur byrjað að vinna að .
Svo er það samviskusemi og þolinmæði sem hjálpar manni að komast nær markmiðunum .
Það koma alltaf erfið tímabil , en það er mikilvægt að gefast ekki upp og halda áfram þótt á móti blási .
" Hvernig heldurðu þér í formi þegar þú ferð í frí ? " Þegar maður er að keppa í íþróttum er ekki mikið frí í boði .
Það er best að æfa jafnt og þétt til að halda sér í góðu keppnisformi .
" Ertu almennt meðvituð um mataræðið ? " Ég passa vel að borða hollan og fjölbreyttan mat .
Ég er ekki með mataræðið á heilanum en er meðvituð um að góð næring er mikilvæg fyrir árangur í íþróttum .
" Hvaða óhollusta freistar þín ? " Ég er svakaleg ís-kona .
Það er ekkert sem toppar bragðaref í ísbúðinni á Hagamel ! " Hvaða gildi hefur hreyfing fyrir þig ? " Hreyfing lætur mér fyrst og fremst líða mjög vel , dagurinn verður bara svo miklu betri þegar maður er búinn að taka góða æfingu .
" Hver eru algeng mistök hjá fólki við æfingar ? " Ég held að allt of margir fari of hratt af stað og geri æfingarnar ekki alveg rétt .
Það er mikilvægt að fá leiðbeiningar þegar farið er af stað og finna hreyfingu sem manni finnst skemmtileg .
Svo er það bara þolinmæðin , framfarirnar koma ekki á einni nóttu , það þarf að vinna fyrir þeim .
" Hverjar eru fyrirmyndir þínar ? " Ég á flotta og hrausta ömmu , Fanneyju Ófeigsdóttur , sem er frábær fyrirmynd .
" Hver eru helstu íþróttaafrek þín ? " Heimsmet í bekkpressu unglinga 2015 , heimsmeistari unglinga í bekkpressu 2014 og 2015 , stigahæsti unglingur á heimsmeistaramóti í bekkpressu 2014 og 2105 og Íslandsmeistari í bekkpressu 2013 , 2014 og 2015 .
" Hvaða mót eða æfingabúðir eru næst á dagskránni hjá þér ? " Æfingabúðir Ingimundar Björgvinssonar halda áfram næstu vikur , en svo er stefnan tekin á Evrópumót í opnum flokki í bekkpressu sem er haldið í Tékklandi í ágúst .
" 