Húshjálpin á sér stað í upphafi sjöunda áratugarins í suðurríkjunum og segir af hlutskipti svartra kvenna sem önnuðust heimili hvítra kynsystra sinna .
Ung stúlka snýr aftur heim eftir háskólanám og tekur að skrifa sögu þessara kvenna með ófyrirséðum afleiðingum .
Það voru margir sem heilluðust af fyrstu bók Kathryn Stockett þegar hún kom út í Bandaríkjunum árið 2009 , en kannski færri sem vissu að bókinni hafði verið hafnað sextíu sinnum áður en hún fékk úgáfusamning hjá Amy Einhorn Books .
Í dag hleypur sala bókarinnar á mörgum milljónum og hún hefur verið þýdd yfir á mýmörg tungumál .
Bókin kom út í íslenskri þýðingu Ólafar Eldjárn hjá JPV árið 2011 .
