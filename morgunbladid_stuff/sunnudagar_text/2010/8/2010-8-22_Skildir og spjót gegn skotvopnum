Leikstjóri : Cy Enfield .
Aðalleikarar : Stanley Baker , Jack Hawkins , Ulla Jacobsson , James Booth , Michael Caine .
133 mín .
England .
UNDARLEGA lítið hefur farið fyrir bresku stríðsmyndinni Zulu þó hún sé eitt tilkomumesta , epíska stórvirki Englendinga á á 7. áratugnum .
Ekkert var til sparað að vegur hennar yrði sem mestur , en hún segir af sönnum , ljótum kafla í nýlendubrambolti breska heimsveldisins í Suður-Afríku .
Breski herinn varð fyrir mikilli slátrun árið 1879 en í kjölfarið tókst aðeins 139 setuliðsmönnum að standa af sér aðra árás á virki þeirra þó liðsmunurinn væri ótrúlegur .
Zulumenn söfnuðu 4000 stríðsmönnum og útrýming nýlenduhersins virtist augljós .
En frumbyggjarnir höfðu fátt vopna annað en spjót og skildi gegn blýinu , sáu að sér og hættu við gagnárás .
Myndin er einnig merkileg í sögunni sem frumraun eins besta leikara samtímans , Sir Michaels Caine , auk traustra stórmenna eins og Hawkins og Baker , sem leikur verkfræðing sem tekur að sér stjórn virkisvarnanna .
Enfield stjórnar af röggsemi og er höfundur handritsins ( hlaut BAFTA-verðlaunin fyrir handrit Hell Drivers ' 57 ) .
Zulu er hlaðin raunsæislegum töfrum sem hafa lítið dofnað í tímans rás .
