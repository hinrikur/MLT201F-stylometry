Helstu rithöfundar Breta um þessar mundir , menn á borð við Salman Rushdie , Ian McEwan , Martin Amis og Julian Barnes , eru gróflega ofmetnir og verðskulda ekki þær viðurkenningar sem þeir hafa hlotið fyrir skrif sín .
Þetta er skoðun Gabriels Josipovici , fyrrverandi prófessors í samanburðarbókmenntum við Oxford-háskóla .
Í samtali við breska dagblaðið the Guardian í vikunni kallar hann verk þessara höfunda " innantóm " og líkir þeim við grobbna forskólastráka .
Josipovici botnar ekkert í því hvers vegna þessir höfundar hafi unnið jafn mörg verðlaun fyrir skrif sín og raun ber vitni og dregur fjölmiðla til ábyrgðar .
" Á þessu er illa upplýstur almúginn fóðraður af fjölmiðlum – " svona er frábær list " – og fólk lepur það upp .
" Josipovici líkir enskum bókmenntum samtímans við hvíldarland , fátt sé á seyði og núlifandi höfundar séu æpandi eftirbátar brautryðjenda módernismans .
Sem dæmi nefnir hann að Tristram Shandy , skáldaga sem Laurence Sterne skrifaði á átjándu öld , sé nú 250 árum síðar mun framúrstefnulegri en það sem álitið er framúrstefnulegt í dag .
" Höfundur eins og Salman Rushdie tekur öll trixin frá Sterne án þess að átta sig á myrkrinu undir niðri .
Maður hefur á tilfinningunni að hann sé bara að sýna sig í stað þess að bæta nokkru við .
" 