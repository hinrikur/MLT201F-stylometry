Ferlið sem Ísland er statt í gagnvart Evrópusambandinu í kjölfar umsóknarinnar um inngöngu í sambandið var upphaflega hannað árið 1995 og hefur síðan tekið ýmsum breytingum .
Í sem skemmstu máli miðar ferlið að því að undirbúa ríki , sem annaðhvort hafa sótt formlega um inngöngu í sambandið eða lýst áhuga á slíkri inngöngu , undir það að verða hluti þess .
Ferlið var í byrjun mótað með ríki í Austur-Evrópu í huga sem stefnu að inngöngu í Evrópusambandið þar sem stofnanauppbygging og regluverk var yfirleitt mjög ólíkt því sem taldist ásættanlegt í vesturhluta álfunnar .
Af þeim sökum var ákveðið að færa aðlögun nýrra ríkja að sambandinu fram fyrir hina formlegu inngöngu í það .
Norðmenn einungis í viðræður Inngöngu í Evrópusambandið og forvera þess hefur tvisvar verið hafnað í þjóðaratkvæði í Noregi , fyrst árið 1972 og síðan aftur 1994 eða árið áður en ferli sambandsins fyrir ný ríki var breytt .
Fyrir vikið fóru Norðmenn einungis í viðræður um inngöngu í Evrópusambandið en aldrei neina aðlögun að sambandinu í tengslum við þær .
Ferlið sem hannað var eftir höfnun Norðmanna og Ísland er nú statt í miðar að því að ríki gangi í Evrópusambandið miðað við upplýsingar um inngöngu nýrra ríkja á heimasíðu sambandsins .
Þar kemur skýrt fram að markmiðið með ferlinu sé innganga en ekki t.d. að sjá hvað sé í boði svo vitnað sé í umræðuna hér á landi .
Aðlögun samhliða viðræðum Fram kemur á heimasíðu Evrópusambandsins að viðræður við umsóknarríkið séu " hornsteinn " ferlisins og að þær nái til " upptöku , innleiðingar og gildistöku " löggjafar Evrópusambandsins .
Fram kemur að áður en viðræður geti hafist þurfi að bera saman löggjöf sambandsins og löggjöf umsóknarríkisins til þess að varpa ljósi á það hvaða mál þurfi að ræða á grundvelli ákveðinna viðmiða fyrir hvern og einn málaflokk .
Viðræðum um hvern kafla lýkur síðan ekki fyrr en umsóknarríki uppfyllir þau viðmið sem skilgreind hafa verið til þess að það sé hægt , t.a.m. í formi ráðstafana á sviði löggjafar sem og stjórnunar eða réttarfars .
Þá þarf umsóknarríkið að samþykkja " uppkast að sameiginlegri afstöðu Evrópusambandsins " eins og það er orðað .
Lögin ekki umsemjanleg Í bæklingi sem Evrópusambandið hefur gefið út um inngöngu nýrra ríkja kemur m.a. fram að mikilvægt sé að undirstrika að hugtakið viðræður í þessu samhengi geti verið misvísandi .
Viðræðurnar leggi " áherslu á skilyrði og tímasetningu upptöku , innleiðingar og gildistöku laga Evrópusambandsins í umsóknarríkinu – um 90 þúsund blaðsíður af þeim " .
Þá segir að þessi lög séu " ekki umsemjanleg " .
Þá kemur fram á heimasíðu Evrópusambandsins að eftir að innganga hefur verið samþykkt af umsóknarríki , þá t.d. í þjóðaratkvæði , fái það stöðu samþykkts ríkis þar til inngangan tekur formlega gildi .
Þá haldi ferlið áfram með því að " gerðar eru breytingar á þeim sviðum þar sem enn eru annmarkar til staðar og fer framvindan fram undir vökulu auga framkvæmdastjórnarinnar " .
Stuðningur þjóðfélagsins grundvallaratriði Ljóst er af því efni sem finna má á heimasíðu Evrópusambandsins að sambandið leggur mikla áherslu á það að tryggja stuðning almennings við inngöngu nýrra ríkja , bæði í umsóknarríkjunum og þeim ríkjum sem þegar eru innan sambandsins .
Þannig segir t.a.m. í bæklingi Evrópusambandsins um stækkun þess að stjórnvöld í umsóknarríkjum verði að útskýra " með greinilegum og sannfærandi hætti " þær breytingar sem gera þurfi í tengslum við umsókn þeirra sem sumar geti krafist " erfiðra umbreytinga á pólitískri og efnahagslegri uppbyggingu landsins " .
Stuðningur þjóðfélagsins sé " grundvallaratriði í þessu ferli " .
Í minnisblaði sem dreift var á fundi utanríkismálanefndar Alþingis fyrir helgi kom m.a. fram að Evrópusambandið hygðist verja um 106 milljónum króna " til upplýsingamála " .
Á heimasíðu sambandsins segir að stuðningur almennings við stækkun þess hvíli á " betri miðlun kosta " hennar .
Það vekur óhjákvæmilega athygli að ekki sé að sama skapi talað um hugsanlega ókosti .
Tvö meginmarkmið Markmið ferlisins í kjölfar umsóknarinnar um inngöngu í Evrópusambandið eru styrking stjórnsýslunnar til að takast á við " þær breytingar sem innleiðingu löggjafar " sambandsins fylgja og undirbúningur fyrir " þátttöku í sjóðum og samstarfsáætlunum " samkvæmt minnisblaði utanríkismálanefndar Alþingis .
