7:30 Dagurinn byrjar á að vekjarinn í símanum rífur mann á fætur fyrir langan dag .
HB blandaður í brúsa og heilsunæring drukkin .
Svo kíkt á tölvupóst og helstu miðla til að vita hvað hafi komið fyrir á meðan maður svaf værum blundi .
9:50 Er ég mættur á Smárahvammsvöll , æfingasvæði yngri flokka Breiðabliks í Kópavoginum , með mínum mönnum í 5. flokki drengja hjá eina stórveldinu í Kópavogi , BREIÐABLIKI ! Er þar fram til 12:00 með u.þ.b. 60 drengi þar sem 45 eru í fríi þennan dag og aðrir 40 að keppa .
12:00 Mæting í Hljómskálagarðinn þar sem ég og félagi minn , Daði Rafnsson , erum með æfingar fyrir almenning .
Þar bjóðum við upp á kennslu í knattspyrnu eða bara ef það er einhver sem vill koma og spila bolta í hádeginu .
Fótbolti í garðinum á Facebook .
13:00 Bruna heim í einum grænum , hristi mér einn Herba , ét epli og banana með .
Góð næring fyrir næstu átök dagsins 13:20 Þá er komið að Þróttaravellinum fagra í Laugardalnum þar sem eina stórveldið í Reykjavík hefur aðsetur en það mun vera Þróttur .
Þar eru að hefjast leikir í 5. flokki drengja , Þróttur-Breiðablik 2 .
40 drengir mættir úr Kópavoginum að etja kappi við þá röndóttu í fjórum hörkuleikjum .
Flottir drengir í báðum liðum og framtíðin björt .
16:00 Meiri fótbolti hjá mér en nú er það Fjölnisvöllur .
Stelpurnar í A2 í 3. flokki eru að fara að hefja leik gegn stöllum sínum úr Fjölni .
Úr varð svakalegur leikur með fullt af mörkum og skemmtilegum töktum .
Rjómablíða var á vellinum og á þessum tíma dags var kominn roði aftan á hálsinn hjá kallinum .
18:00 Búinn að fara hringinn í kringum Reykjavík og komið að því að fara aftur í Voginn fagra .
Næsti viðkomustaður er Fífuvellir , annar æfingavöllur Breiðabliks .
Nú fer í hönd leikur hjá Blikastelpum í A1 sem fá Valsstelpur í heimsókn .
Enn einn hörkuleikurinn þar á ferð sem býður upp á fullt af góðum töktum .
Á meðan á honum stendur hendir maður í sig næringu fyrir átök kvöldsins sem samanstendur af epli , jógúrtdrykk og Herba-næringarstykki .
20:00 Hringurinn heldur áfram og aftur er haldið á Þróttaravöll í Laugardal , ekki til að þjálfa heldur er leikur hjá mér núna .
Ég verð að fá að leika mér líka .
Hitti þar nokkra félaga sem leika sér í utandeildinni .
20:30 Leikur hefst , fyrsti leikurinn minn í sumar með utandeildarliðinu FC Hjörleifi .
Leikurinn var fjörugur og er skemmst frá því að segja að mínir menn unnu leikinn 4-0 , og þó ég segi sjálfur frá þá kom kallinn þó nokkuð við sögu , engin spjöld , því maður eldist vel og eyðir nú kröftunum sem eru til staðar í að skora mörk .
22:15 Loksins kominn í heim þar sem farið er í góða og langa sturtu .
Hristur einn góður Herbi til að fá góða næringu fyrir svefninn .
Svo er lagst í faðm kærustunnar , hún kysst og knúsuð fyrir það eitt að vera fallegsta og besta konan í öllum heiminum .
23:00 Farinn í rúmið en áður set ég mynd í tækið , það er yfirleitt gott meðal til að sofna .
Annar dagur framundan í þjálfun en ekki þó svona svakalega þéttur eins og í dagurinn í dag var .
Góða nótt .
