Google-leitarfyrirtækið er með á prjónunum að koma öllum bókum heimsins á stafrænt snið og löngu byrjað á því risaverkefni .
Eitt af því sem skera þurfti úr fljótlega var spurningin hvað bók væri eiginlega og síðan hvernig hægt væri að nálgast upplýsingar um alla bókatitla heimsins og á bloggsíðu bókadeildar Google , Google Books , er fjallað um þennan vanda .
Eitt af því sem tæknimenn Google gripu til var alþjóðleg bókanúmer , ISBN , en sá hængur á að þau hafa bara verið lýði síðan á sjöunda áratugnum , en bækur komið út í ríflega þúsund ár ( 6.000 ár ef við teljum papírusrit Egypta sem bækur ) .
Einnig kemur fram á téðri bloggsíðu , booksearch.blogspot.com / , að ISBN-númer eru ekki alltaf notuð á sama hátt og þannig sé alsiða að margar bækur séu með sama númer , jafnvel dæmi um 1.5000 bækur með sama númer og eins hafa númer verið notuð á geisladiska og jafnvel boli ( a.m.k. ríflega þúsund ) .
Google hefur því safnað saman upplýsingum úr ýmsum áttum og þannig náð milljarði skráninga .
Þær eru síðan flokkaðar enn frekar og greindar , tvískráningar síaðar út og eftir standa um 600 milljón bækur .
Enn er síað og flokkað ; leitarforrit greina skráninguna enn frekar til að leita að tvískráningum , flokkaðar út vitleysur eftir því sem unnt er og þá koma upp um 210 milljónir titla , sem er víst breytilegt frá degi til dags .
Burt með allt sem er ekki í bandi , harðspjalda eða kilju og þá standa ríflega 146 milljónir eftir og síðan þegar leiðrétt er með tilliti til stakra binda af sama verki kemur út talan 129.864.880 .
