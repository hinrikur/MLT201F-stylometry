Leiksýningin Nígeríusvindlið verður frumsýnd í Kassanum í Þjóðleikhúsinu laugardaginn 20. ágúst .
Það er leikhópurinn 16 elskendur sem stendur að sýningunni í samstarfi við Þjóðleikhúsið og er verkið fjármagnað með styrk frá Leiklistarráði Íslands .
16 elskendur er sjálfstætt starfandi atvinnuleikhópur skipaður sviðs- , tón- og myndlistarmönnum sem leggja áherslu á frumsköpun og tilraunamennsku .
Leiksýningin fjallar um svindl og svik sem óprúttnir aðilar stunda á veraldarvefnum .
Leikhópurinn segist hafa sett sig í samband við nokkra af þessum svikahröppum í Vestur-Afríku og ætla í sýningunni að varpa ljósi á líf þeirra og aðstæður .
Fjöldi sýninga er takmarkaður en þær standa til 5. september .
