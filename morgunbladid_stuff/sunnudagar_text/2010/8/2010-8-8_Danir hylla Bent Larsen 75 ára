Á Politiken-mótinu í Kaupmannahöfn sem nú stendur yfir hylla Danir sinn fremsta skákmann , Bent Larsen sem varð 75 ára hinn 5. mars sl. Meðal atriða á dagskrá tileinkaðri honum er einvígi sem Peter Heine Nielsen teflir við Peter Svidler .
Þeir tefla nokkrar stuttar skákir sem hefjast með hinni svonefndu Larsen-byrjun , 1. b3 .
Larsen sló í gegn á Ólympíumótinu í Moskvu 1956 en þar náði hann bestum árangri 1. borðs manna og var þegar í stað útnefndur stórmeistari .
Hann var lengi að gera upp við sig hvort hann ætti að leggja skákina fyrir sig en þegar sú ákvörðun var tekin héldu honum engin bönd ; hann varð efstur með öðrum á millisvæðamóti í Amsterdam 1964 og gaf þá skýringu á frammistöðu sinni að fyrir mótið hafi flestir keppendur legið yfir nýjustu bókum Boleslavskís en hann hafi gramsað í skákum gömlu meistaranna og dregið úr pússi sínu ýmsar fornar byrjanir eins og t.d. Vínartafl .
Á þessum árum var Bent einn harðvítugasti mótarefurinn og fyrir það afrek að vinna fimm mót í röð árið 1967 hlaut hann fyrstur manna Skák-Óskarinn .
Í Belgrad árið 1970 tefldi hann á 1. borði fyrir heimsliðið gegn Sovétríkjunum fyrir ofan Bobby Fischer sem eftir mikið japl , jaml og fuður gaf heiðurssætið eftir .
Kom það mjög á óvart .
Þó Larsen tapaði í aðeins 17 leikjum annarri skák sinni gegn þáverandi heimsmeistara Boris Spasskí var hann fljótur að jafna metin og lagði síðan Stein að velli þegar Spasskí tók sér frí í lokaumferðinni .
Sovétmenn unnu þó 20½ : 19½ .
Í júlí 1971 háði Larsen hið fræga einvígi við Fischer í Denver og tapaði 0:6 .
Var aldrei eftir það litli glaði drengurinn , eins og einhver orðaði það .
Hann var aldrei með aðstoðarmann en treysti á mátt sinn og megin og fyrir vikið var hann dálítið brokkgengur í einvígjum á þessum árum .
Vann þó nokkra góða sigra , t.a.m. yfir Portich ' 68 og Tal ' 69 .
Þriðja sigurinn á millisvæðamóti vann hann í Biel 1976 .
Eftir Bent Larsen liggur frábært verk á sviði skákbókmennta .
Í ritinu " 50 valdar skákir " dró hann athygli lesenda að dálæti sínu á framrás kantpeðanna .
Hann var geysilega sterkur í endatöflum og baráttuvilji hans var nánast ódrepandi .
Vissulega tapa ég oft , sagði hann einu sinni , en ekki jafn mörgum hálfum vinningum eins og keppinautarnir , bætti hann við .
Leikbragð eitt í miðtafli má rekja til Larsens og kemur það fram í eftirfarandi skák ( og fyrir fróðleikfúsa – gegn Van Scheltinga ' 64 ) þegar honum tekst að opna línu fyrir drottningu .
Það hefst með leiknum 20. g4 ! og inniheldur m.a. hinn eitursvala varnarleik , 28 .
Ka1 ! Lokin eru snilldarleg .
Larsen vann þetta mót – Friðrik varð í 2. sæti .
Lugano 1970 : Bent Larsen – Lubomir Kavalek Larsens-byrjun 1. b3 c5 2 .
Bb2 Rc6 3. c4 e5 4. g3 d6 5 .
Bg2 Rge7 6. e3 g6 7 .
Re2 Bg7 8 .
Rbc3 O-O 9. d3 Be6 10 .
Rd5 Dd7 11. h5 f5 12 .
Dd2 Hae8 13. h5 b5 14. hxg6 hxg6 15 .
Rec3 bxc4 16. dxc4 e4 17 .
O-O-O Re5 18 .
Rf4 Hd8 19 .
Kb1 Bf7 20. g4 Rxg4 21. f3 exf3 22 .
Bxf3 Re5 23 .
Dh2 Bxc4 24. bxc4 Rxf3 25 .
Dh7 + Kf7 26 .
Rcd5 Hg8 27 .
Rxe7 Hb8 28 .
Ka1 Dxe7 29 .
Dxg6 + Kf8 30 .
Re6 + Dxe6 31 .
Bxg7 + Ke7 32 .
Bf8 + Hgxf8 33 .
Hh7 + – og Kavalek gafst upp .
Eftir 33 .
...
Hf7 kemur 34 .
Hxf7 + Dxf7 35 .
Dxd6 + o.s.frv. Helgi Ólafsson | helol@simnet.is 