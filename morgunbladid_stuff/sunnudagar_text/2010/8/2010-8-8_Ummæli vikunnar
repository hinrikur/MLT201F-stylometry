" Það var sagt um íslenskan forsætisráðherra að blaðrið í honum væri efnahagsvandamál .
Nú hefur utanríkisráðherra tekið við keflinu .
" Hallur Hallsson í aðsendri grein í Morgunblaðinu um framgöngu Össurar Skarphéðinssonar í Brussel .
" Hann er í einu orði sagt : Flottur ! " Leikstjórinn Erlendur Sveinsson um Thor Vilhjálmsson , en hann gerði heimildarmynd um píslargöngu skáldsins til Santiago de Compostela á Spáni og talar Thor átta tungumál í myndinni .
" Þegar maðurinn minn var jarðaður fyrir nokkrum árum , þá sagði presturinn í ræðunni að hann hefði verið afi 180 barna .
Ég fór bara hjá mér .
" Marta Hermannsdóttir dagmóðir , sem hefur passað vel yfir 200 börn .
" Ég verð með trukk í göngunni og við erum að hanna stærsta kjól Íslandsögunnar , hann verður örugglega hátt í sjö metrar á hæð og ég mun klæðast honum .
" Páll Óskar Hjálmtýsson ætti ekki að fara framhjá neinum , að minnsta kosti ekki óséður , í Gay Pride-göngunni á laugardag .
" Eitt sinn var maður sem vildi titla sig brautryðjandi , en við vildum ekki leyfa það .
Svo kom á daginn að hann vann við að ryðja brautir á Keflavíkurflugvelli .
" Guðrún María Guðmundsdóttir , ritstjóri já.is , um titlana sem fólk vill nota í símaskránni .
