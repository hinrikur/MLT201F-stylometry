Í viðtali við BBC Radio 6 fyrr í sumar sagði Ed O ' Brien , gítarleikari Radiohead , frá því að hljómsveitin væri við það að klára upptökur á nýrri breiðskífu og að hugsanlega gæti platan komið út á allra næstu vikum .
Söngvarinn Thom Yorke hefur verið duglegur að stríða aðdáendum sveitarinnar á tónleikum undanfarið og leyft þeim að heyra eitt og eitt lag af plötunni .
Yorke kom óvænt fram á Big Chill-hátíðinni á dögunum þar sem hann spilaði lagið " Give Up The Ghost " af væntanlegri plötu .
Þetta var þó ekki í fyrsta sinn sem Yorke spilar lagið því í mars síðastliðnum lék hann það og tvö til viðbótar á tónleikum í Cambridge .
