Sinfóníudagurinn / Opið hús er fjölskyldudagur en þó ætlaður bæði börnum og fullorðnum .
Í stóra salnum verða tónleikar með Víkingi Heiðari en á sama tíma er tónlistarsmiðja fyrir krakka í öðrum sal .
Þar fá þeir að búa til stutt tónverk undir leiðsögn tónlistarkennara sem þau flytja fyrir áheyrendur í lokin en ekki er nauðsynlegt að kunna á hljóðfæri til að taka þátt .
Þá geta krakkarnir sett nafnið sitt í pott og sá sem dreginn verður út fær að stjórna Sinfóníuhljómsveitinni .
Smiðjan er hluti af fjölbreyttu fræðslustarfi Sinfóníuhljómsveitarinnar sem inniheldur tónleika og ýmsa aðra viðburði .
Að þessu loknu taka Tobbi Túba og trúðurinn Barbara við í stóra salnum og þeir Víkingur Heiðar og Árni Heimir tónlistarstjóri færa sig yfir í anddyrið til að spjalla við gesti um verkið .
Einnig verður kaffi og með því á boðstólum , komandi dagskrá haustsins kynnt og miðasalan verður opin .
