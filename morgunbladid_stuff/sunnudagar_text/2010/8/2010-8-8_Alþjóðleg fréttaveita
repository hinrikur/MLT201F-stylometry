Vikufréttaritið Newsweek kom fyrst út 17. febrúar 1933 og á því rúmlega 77 ára útgáfusögu að baki .
Stofnandi Newsweek var Thomas J.C .
Martyn sem áður ritstýrði erlendum fréttum í tímaritinu Time .
Fyrsta tölublaðið kom út undir nafninu News-Week í 50.000 eintaka upplagi .
Á forsíðu fyrsta tölublaðsins voru sjö ljósmyndir úr fréttum vikunnar .
Hvert eintak kostaði 10 cent og ársáskriftin fjóra dollara .
Útgáfufélag Washington Post keypti Newsweek árið 1961 .
Vikuritið hefur fengið fleiri viðurkenningar frá samtökum bandarískra ritstjóra tímarita en nokkurt annað vikufréttarit .
Ritstjórn Newsweek er í New York en blaðið er með svæðisskrifstofur í sex öðrum borgum Bandaríkjanna og tíu utan Bandaríkjanna .
Þær eru í Bagdad , Peking , Höfðaborg , Jerúsalem , London , Mexíkóborg , Moskvu , Hong Kong , París og Tókýó .
Auk hinnar bandarísku útgáfu Newsweek koma út þrjár mismunandi alþjóðlegar útgáfur af tímaritinu á ensku .
Það eru Atlantshafsútgáfan , Asíuútgáfan og útgáfa fyrir Rómönsku-Ameríku .
Upplag vikuritsins er nú meira en fjórar milljónir eintaka og Newsweek er á boðstólum í meira en 190 þjóðlöndum í hverri viku .
Newsweek kemur einnig út á japönsku , kóresku , spænsku , arabísku , pólsku og rússnesku .
Fréttavefurinn Newsweek.com var opnaður í október 1998 en þá hafði tímaritið verið á netinu í samvinnu við aðra í um fjögur ár .
Jon Meacham , ritstjóri Newsweek , hefur tilkynnt að hann muni láta af starfi fljótlega eftir að eigendaskiptin verða um garð gengin .
