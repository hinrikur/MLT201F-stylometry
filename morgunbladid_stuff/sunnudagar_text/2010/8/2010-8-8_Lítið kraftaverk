Á leið yfir Dynjandisheiði rekst blaðamaður skyndilega á hóp kvikmyndagerðarmanna , sem er við tökur á bíómynd .
Lítill tími gefst til skrafs , þar sem mínúturnar eru dýrmætar á meðan tökur standa yfir .
En þegar þeim lýkur er tímabært að slá á þráðinn til leikstjórans , Hafsteins Gunnars Sigurðssonar .
– Þú kemur af fjöllum ! " Heldur betur , " svarar hann .
– Hverskonar mynd er þetta ? " Þetta er kvikmynd í fullri lengd – lítil , ódýr og óháð kvikmynd .
Ég var búinn að leggja drög að Hvíldardögum eftir bók Braga Ólafssonar , en var orðinn þreyttur á að ekkert gekk að fjármagna myndina út af niðurskurði hjá Kvikmyndamiðstöð Íslands .
Ég skrifaði því handrit í vetur með það í huga að auðvelt og fljótlegt yrði að fjármagna hana , þannig að við gætum ráðist strax í tökur .
Hún nefnist Á annan veg og fjallar um tvo starfsmenn Vegagerðarinnar á níunda áratugnum .
Þeir handmála línur , reka niður stikur , fylla upp í holur og annað slíkt .
Þetta er kómedía með litlu drama og fjallar um samband þessrara tveggja manna .
" – Hverjir leika í myndinni ? " Aðallaleikarar eru Sveinn Ólafur Gunnarsson , Hilmar Guðjónsson og Þorsteinn Bachmann , sem leikur litríkan karakter sem á leið hjá .
" – Myndin er tekin á Vestfjörðum ? " Hún gerist á óræðum stað , en er tekin á Vestfjörðum á heiðunum milli Patreksfjarðar , Tálknafjarðar og Bíldudals , sem heita Miklidalur og Hálfdán , sem er viðeigandi því Háldfan Petersen er leikmyndahönnuður , og svo á Dynjandisheiði , sem er dramatísk og falleg , eins og þú veist .
" – Hvað var að gerast í myndinni þegar ég átti leið hjá ? " Það var byrjunin á smádrama á milli karakteranna , sem ég vil eiginlega ekki segja frá , " svarar Hafsteinn Gunnar leyndardómsfullur .
" Ég vil lítið gefa upp um söguþráðinn annað en að þetta er lágstemmd mynd , andrúmsloftsmynd , og svo er smádrama sem ég ætla að þegja um – en þeir voru þarna við stikuvinnu .
" – Hvenær kemur myndin fyrir sjónir áhorfenda ? " Það verður örugglega fljótlega á næsta ári .
Við byrjum að klippa um miðjan mánuðinn og verðum í eftirvinnu í haust .
Eins og staðan er núna er planið að hún komi fljótlega eftir áramót í kvikmyndahús .
" – Hvernig líður Hvíldardögum ? " Þeim líður vel , " svarar hann og hlær .
" Hún er komin í gegnum allt ferlið hjá Kvikmyndamiðstöðinni og fær jákvæðar undirtekir , en hinsvegar eru ekki til peningar í sjóðnum .
Hún var ekki ein þriggja mynda sem fékk styrk í ár , þannig að vonumst eftir styrk á næsta ári – við erum í einhverri biðröð .
Vonandi tekst það og kannski vegamyndin liðki eitthvað fyrir frekari fjármögnun .
" – Þetta er fyrsta kvikmynd þín í fullri lengd .
En það hefur ekki reynst ókleifur múr ? " Nei , alls ekki .
Reyndar var þetta brjálað plan vegna lítilla peninga .
Við þurftum að gera margt á stuttum tíma , vorum með lágmarkstökulið með okkur , en þetta hafðist og sem betur lék veðrið við okkur .
Við lentum ekki í neinum teljandi vandræðum og máttum heldur ekki við neinum .
Eftir á að hyggja var þetta alveg klikkað , en það var frábært fólk með okkur og við nutum mikillar velvildar á Patreksfirði , þar sem við vorum með okkar bækistöðvar .
Það lögðust allir á eitt og þetta gekk upp .
Það má segja að þetta sé lítið kraftaverk .
Það eru spennandi tímar framundan að fara að klippa og setja myndina saman .
" Lýkur við 40 ára gamla stuttmynd Hafsteinn Gunnar Sigurðsson útskrifaðist úr kvikmyndanámi í Columbia í New York árið 2008 og hefur verið með ýmis verkefni á prjónunum eftir það , auk þess að kenna við Kvikmyndaskóla Íslands .
Skröltormar voru síðasta stuttmynd sem hann gerði , en nú vinnur hann með Sigurði Skúlasyni leikara að heimildarmynd sem ber vinnuheitið Paradox .
" Hún fjallar um svarthvíta 16 mm stuttmynd frá 1967 , sem Sigurður Skúlason lék í , þá nýútskrifaður leikari , " segir Hafsteinn Gunnar .
" Myndin var tekin upp en aldrei kláruð .
Sigurður komst yfir filmurnar og við fengum Daníel Bjarnason til að semja tónlist og Kristján Loðmfjörð til að klippa myndina , en hann er einnig að klippa Á annan veg .
Síðan erum við Sigurður að fylgjast með því ferli og setja það í samhengi við það sem var að gerast á þeim tíma .
Myndin verður klippt í haust og væntanlega frumsýnd á Skjaldborg á næsta ári sem er hátíð sem ég stend að ásamt fleirum .
" 