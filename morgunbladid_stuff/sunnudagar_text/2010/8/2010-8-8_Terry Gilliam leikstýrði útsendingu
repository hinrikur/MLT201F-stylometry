Bein útsending var á Youtube frá tónleikum Arcade Fire í New York á fimmtudaginn var og var það enginn annar en leikstjórinn og Monthy Python-grínarinn Terry Gilliam sem leikstýrði útsendingunni .
Tónleikarnir gengu þó ekki hnökralaust fyrir sig því í uppklappslaginu " Sprawl II ( Mountains Beyond Mountains ) " bilaði trommuheili og Win Butler ákvað að byrja lagið aftur .
Það gekk ekki betur en svo að illa heyrðist í honum og ákvað hann því að syngja í míkrófóninn hjá konunni sinni , Regine Chassagne , og kláraði lagið með því að smella á hana kossi .
