Í Skáldatíma rifjar Halldór Laxness upp viðtökur þær er Sjálfstætt fólk hlaut við útkomu og skrifar meðal annars : " Þeir fáu sérvitríngar sem báru blak af bókinni voru hrakyrtir af áhrifamönnum og úthrópaðir af almenníngi " og að þeir sem helst hafi kunnað að meta bókina hafi verið " bolsar " .
Þegar þessi staðhæfing Halldórs er skoðuð nánar kemur fljótlega í ljós að hann fór ekki með rétt mál því ritdómar voru langflestir lofsamlegir .
Dæmi um það er til að mynda umsögn Árna Óla í Morgunblaðinu 20. nóvember 1934 : " Gamall málsháttur segir : Lofaðu einn svo að þú lastir ekki annan .
Og þess þarf ekki heldur .
En manni verður það á , eftir lestur þessarar bókar , að líta snöggvast yfir hinn fámenna hóp íslenskra skáldsagnahöfunda , aðeins til þess að sjá hve langt er á milli þar sem allir hafa tærnar og þar sem markar fyrir hælum Halldórs .
" Daginn eftir segir Helgi Hjörvar í Alþýðublaðinu : " H.K.L .
kemur inn í bókmenntir okkar með nýjustu stílkunnáttu hinna beztu ritsnillinga nútíðarinnar , og þessa hárfínu kunnáttu vefur hann saman við íslenzkt alþýðumál [ ...
] með innilegri og undursamlegri snilld .
" Sveinn Sigurðsson , ritstjóri Eimreiðarinnar , var líka jákvæður : " ...
í bók þessari eru kaflar ritaðir af svo kristalstærri og hugðnæmri list , að nálega mun einsdæmi í íslenskum bókmenntum .
" Aðrir tóku í sama streng ; í Skírni sagði Stefán Einarsson bókina listaverk og " bolsinn " Kristinn Andrésson skrifaði langan og lofsamlegan ritdóm í Iðunni 1934 og sagði meðal annars : " Á breiðum , grunni rís saga Halldórs , vítt og hátt .
Alt sér hann í ljósi nýrra samhengja , nýrra lögmála .
" Axel Thorsteinssonar sagði í Vísi í janúar 1936 : " Halldór Kiljan Laxness lýsir oft sálum þessa fjötraða lýðs [ ...
] af svo djúpum skilningi , að aðrir hafa ekki náð eins langt , þeir , sem á vora tungu skrifa á síðari tímum .
" Meira að segja Jakob Jóh .
Smári , sem annars var ekki hrifinn af verkum Halldórs , sagði í Skírni 1935 : " Þrátt fyrir alla þessa ágalla , sem hafa einnig aðra hlið og eru að sumu leyti kostir , gnæfir H.K.L .
yfir alla yngri skáldsagnahöfunda íslenzka , gnæfir yfir þá að víðfeðmi skilningsins og samúðarinnar .
" Af ofangreindu má ráða að ekki er alltaf að marka það sem rithöfundar sjá í baksýnisspeglinum .
