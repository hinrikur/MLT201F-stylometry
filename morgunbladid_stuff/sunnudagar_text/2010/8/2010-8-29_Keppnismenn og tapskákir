Miklir keppnismenn eiga það flestir sameiginlegt að þeim leiðist að tapa .
Sumir þola alls ekki að tapa .
Þó eru þeir meðvitaðir um það að næsta tap bíður bak við hornið .
Kasparov orðaði það svo : " Þegar ég tapa þá dey ég svolítið .
" Í skákum hans var oft mikið undir , jafnvel heimsmeistaratitillinn .
Sem betur fer eru þeir margir sem tefla eingöngu fyrir ánægjuna .
Þegar maður fylgist með áhugamönnum , t.d. í KR-klúbbnum vestur í bæ , skín ánægjan úr hverju andliti .
Í góðsemi vega menn þar hver annan .
Fyrir keppnismennina miklu eru stuttar tapskákir verstar .
Og það þykir hrein og klár skömm að tapa á innan við 20 leikjum .
Kasparov tapaði fyrir " Dimmblárri " , tölvu IBM , í aðeins 19 leikjum í lokaskák einvígisins 1997 .
Karpov tapaði 21. skák í einvígisins við Kortsnoj árið 1974 einnig í aðeins 19 leikjum .
Tap hans fyrir Larry Christiansen árið 1993 var þó enn styttra , 12 leikir .
Slík töp koma oft eftir einhvern rugling í byrjun tafls , en stundum geta ástæðurnar verið aðrar .
Í tilviki Kasparovs virtist hann ekki trúa því að " Dimmblá " myndi tefla afbrigði sem gerði ráð fyrir mannsfórn i byrjun tafls .
Stysta tapskák Bobby Fischers var gegn Wolfgang Unzicker í Buenos Aires 1960 , 22 leikir .
Á þeim árum lagði Bobby í vana sinn að handleika taflmennina sem horfnir voru af borðinu .
Alveg óvart tók hann að gæla við peð sem stóð á h7 og sannarlega var inni á taflborðinu .
Reglum samkvæmt varð hann að leika peðinu – alslæmur leikur og hann tapaði án þess að fá rönd við reist .
Árið 1971 barst sú ótrúlega frétt að gamli heimsmeistarinn Tigran Petrosjan hefði unnið Hollendinginn Hans Ree í aðeins átta leikjum .
Stystu tapskák sem um getur – sex leikir – á enginn annar en heimsmeistarinn Anand sem fylgdi gagnrýnislaust uppástungu úr virtu fræðiriti gegn Kólumbíumanninum Zapata í Biel frá árinu 1988 .
Leikir féllu þannig : 1. e4 e5 2 .
Rf3 Rf6 3 .
Rxe5 d6 4 .
Rf3 Rxe4 5 .
Rc3 Bf5 6 .
De2 - og þar sem 6 .
...
De7 er svarað með 7 .
Rd5 ! sem vinnur gafst Anand upp .
Ekki eru þó allar stuttar tapskákir " slys " .
Kannski náði Boris Spasskí hæstum hæðum sem heimsmeistari þegar hann hristi fram úr erminni kynngimagnaðan leik gegn Bent Larsen á 1. borði í keppninni Sovétríkin – Heimurinn í Belgrad 1970 : Sjá stöðumynd 1 .
Larsen – Spasskí 14 .
...
Hh1 ! ! 15 .
Hxh1 g2 16 .
Hf1 Dh4 + 17 .
Kd1 gxf1 ( D ) + - og Larsen gafst upp .
Í hinni árlegu keppni " Æskan " gegn " Reynslunni " sem lauk í Amsterdam þann 20. ágúst með sigri Æskunnar , 26:24 , mátti Van Wely lúta í lægra haldi fyrir " náunganum sem lék drottningunni til h5 í öðrum leik " – Hikaru Nakamura .
Van Wely , sem á það til að vera óttalegur klaufi , fór leið sem hann hafði nokkru áður varað við í skýringum ! En við skákborðið þennan dag gleymdi hann því fræðilega framlagi , að ekki má leika 12 .
...
Rd7 .
Eftir þvingaða atburðarás kom rothöggið í 17. leik – eins og hann hafði sagt fyrir um : Hiaku Nakamura – Van Wely Sikileyjavörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bg5 Rbd7 7. f4 Db6 8 .
Dd2 Dxb2 9 .
Hb1 Da3 10 .
Bxf6 Bxf6 11. e5 dxe5 12. fxe5 Rd7 13 .
Rd5 Dc5 14 .
Rb3 Dc6 15 .
Ra5 Dc5 16 .
Rxb7 Dc6 Sjá stöðumynd 2 .
17 .
Hb6 - og Van Wely gafst upp því 17 .
...
Rxb6 er svarað með 18 Rf6 + ! og 19 .
Dd8 mát .
Helgi Ólafsson helol@simnet.is 