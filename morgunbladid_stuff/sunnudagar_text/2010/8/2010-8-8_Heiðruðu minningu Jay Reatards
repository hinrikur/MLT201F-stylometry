Ef maður hefði slegið nöfnin Arcade Fire og Jay Reatard inn í Google í síðustu viku hefðu niðurstöðurnar ekki verið margar , því tónlist þessara listamanna á lítið sem ekkert sameiginlegt .
En meðlimir Arcade Fire komu tónleikagestum í Mann Center í Fíladelfíu heldur betur á óvart í vikunni , allavega ef marka má myndbönd frá tónleikunum á Youtube , þegar sveitin spilaði ábreiðu af laginu " Oh It ' s Such a Shame , " eftir Memphis-ræfla-rokkarann Reatard heitinn .
Win Butler , leiðtogi og söngvari Arcade Fire , kynnti lagið bara sem lag eftir Jay Reatard áður en talið var í og ein fjölmennasta sveit í bransanum tók sannkallaða stórtónleikaútgáfu af laginu .
