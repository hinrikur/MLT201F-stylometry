Eitt af því sem mér þótti lengi erfitt í sambandi við stafsetningu voru orðin sem höfðu tvenns konar rithátt og ég mátti velja hvorn ég notaði .
Það gerði mig óörugga .
Mér hefur yfirleitt litist best á skýrar reglur án undantekninga ; hreint og beint , klippt og skorið .
Mér fannst líka erfitt að læra reglur um orð sem höfðu mismunandi rithátt eftir því í hvaða samhengi þau eru notuð .
Reynslan er hins vegar góður skóli og nú kann ég meira en þegar ég var óöruggur unglingur .
Margir kunningjar mínir hafa áttað sig á því sem og því að ég sit mikið við tölvu .
Þeir senda mér því gjarnan tölvubréf og spyrja hvort eigi að skrifa svona eða hinsegin .
Orðin sem ég er spurð um eru einmitt oft af þessu tagi svo nú veit ég að ég deili þessari upplifun með mörgum öðrum .
Bréfin sem ég fæ eru iðulega stutt , stundum tvö orð , stundum tvær setningar , t.d. eins og fyrirsögn þessa pistils : Er þetta skrítið eða er þetta skrýtið ? Eftirfarandi orð hafa tvenns konar rithátt vegna þess að uppruni er óljós : ábristir eða ábrystir híbýli eða hýbýli ítarlega eða ýtarlega Kípur eða Kýpur Krísuvík eða Krýsuvík minta eða mynta peisa eða peysa skrímsli eða skrýmsli skrítinn eða skrýtinn skrítla eða skrýtla Nokkur orð hafa tvenns konar orðmyndir .
Í sumum tilfellum breytist stíll textans svolítið eftir því hvor orðmyndin verður fyrir valinu .
alltént eða alltjent orusta eða orrusta ófjeti eða óféti smjör eða smér steig eða sté ypta eða yppta ýgla eða yggla Þessi atriði eru kannski ekki svo mörg að það ætti að vera hægur vandi að læra þau utanbókar .
Listinn yfir samhljóða orð með i og y , í og ý , ei og ey , þ.e. orð með mismunandi merkingu eftir rithætti , er hins vegar langur .
Hann má finna í flestum kennslubókum í stafsetningu og gæti verið gott að rifja hann upp .
Þar er t.d. bent á atriði eins og : skír hreinn , bjartur , heiðskír skýr augljós , greinilegur skíra barn skýra útskýra skírsla hreinsun , skírteini skýrsla greinargerð Að lokum við ég benda á eina einfalda reglu sem getur komið í veg fyrir margar y-villur .
Reglu sem ýmsir kannast líklega við frá barnaskólaárunum .
Regla : Í orðum þar sem hljóðskiptin í – ei – i koma fyrir er ekki skrifað y , ý , ey : bíða – beið – biðum – beðið beiðni , bið , biðja , biðill grípa – greip – gripum – gripið greipar , grip , gripur líta – leit – litum – litið leit , leita , leitni , litur síga – seig – sigum – sigið seigur , sig , siga skína – skein – skinum – skinið skeina , sólskin slíta – sleit – slitum – slitið slit , slitna , slitur 