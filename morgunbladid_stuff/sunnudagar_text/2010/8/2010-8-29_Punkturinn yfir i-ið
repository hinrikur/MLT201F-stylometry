Eftir matinn getur verið gott að bera fram ljúffengan ost eins og tíðkast að gera í Frakklandi og víðar .
Í ostabúðum má fá góðar upplýsingar um þá osta sem til eru og jafnvel smá bita að smakka áður en lokaákvörðun er tekin .
Það er tilvalið að blanda saman erlendum og íslenskum ostum , bæði þeim sem þú hefur smakkað áður og þeim sem þú þekkir ekki jafn vel , og setja saman á fallegan disk með hnetum , þurrkuðum ávöxtum og góðri sultu eða ávaxtamauki .
Slíkur ostadiskur setur alvöru punkt yfir i-ið í góðu matarboði þar sem sælkerar koma saman .
