Flestir tengja Washington-ríki í Bandaríkjunum við Seattle , Kyrrahafsborgina við Puget-flóa , sem hefur verið ein helsta miðstöð sjávarútvegs , flugvélasmíði , rokktónlistar og hugbúnaðarframleiðslu í Bandaríkjunum .
Þeir sem koma til Seattle gætu átt erfitt með að trúa að í þessu sama ríki sé að finna einhver bestu vín Bandaríkjanna og einhvern örasta vöxt vínframleiðslu í heiminum , þrátt fyrir að svæðið sé um það bil á sömu breiddargráðu og bestu víngerðarsvæði Frakklands , í kringum 46 gráður norður .
Loftslagið í borginni tekur mið af nálægðinni við Kyrrahafið , það getur verið napurt á veturna en á sumrin verður allt fagurgrænt á skógi vöxnu svæðinu enda úrkoma mikil .
Þetta breytist allt ef flogið er í austururátt yfir Cascades-fjallgarðinn , framhjá eldfjallinu Mt .
Helena , hæsta fjalli Bandaríkjanna .
Á sléttunni sem tekur við af Cascades-fjöllum er úrkoma jafnsjaldgæf og hún er algeng í Seattle .
Vestan við Cascades er að finna úrkomumestu svæði Bandaríkjanna .
Austur af Cascades er árleg úrkoma hins vegar einungis 15-20 cm á ári og því geta vínræktendur notað áveitukerfi til að stjórna vatnsmagni og fá hina fullkomnu útkomu .
Til samanburðar má geta að úrkoma í Bordeaux í Frakklandi er meira en þrefalt meiri .
Miðstöð vínræktar í Washington er einmitt þarna í suðausturhluta ríkisins , þar sem landamæri Washington , Oregon og Idaho skerast þótt sum stærri fyrirtæki séu einnig með útstöðvar skammt frá Seattle í grennd við markaðinn .
Öll ræktun og næstum því öll víngerð fer fram á þessu svæði .
Nokkur fyrirtæki flytja hins vegar þrúgur til Seattle-svæðisins og eru , af sögulegum ástæðum , með víngerðarhús þar .
Víngerð í Washington má rekja aftur til ársins 1825 og í kringum 1910 mátti finna vínrækt á flestum svæðum í ríkinu .
Það er hins vegar ekki fyrr en á áttunda áratug síðustu aldar að víngerðin tekur kipp og fer að færast í nútímalegt horf .
Árið 1981 voru víngerðarfyrirtæki 19 talsins en eru í dag hátt í sjö hundruð .
Nýtt leyfi til vínframleiðslu er gefið út af yfirvöldum á um tíu daga fresti .
Washington er nú næstmikilvægasta ræktunarsvæði Bandaríkjanna þótt ræktunin sé einungis brot af þeirri kalifornísku .
Þar eru nú ræktuð um 160 þúsund tonn af þrúgum árlega á móti 3,7 milljónum tonna í Kaliforníu .
Vínframleiðsla í Washington er annars vegar í höndum nokkurra mjög stórra fyrirtækja og hins vegar fjölmargra smærri framleiðenda .
Chateau St .
Michelle Wine Estates ber höfuð og herðar yfir önnur fyrirtæki en innan samsteypunnar er meðal annars að finna víngerðarhúsin Chateau St .
Michelle , Columbia Crest og Snoqualmie .
Í þessari þróun má segja að felist einn helsti ímyndarvandi Washington .
Vínin frá St .
Michelle eru það þekkt að fæstir tengja þau beint við Washington og flestir aðrir framleiðendur eru það litlir að framleiðsla þeirra fer ekki víða .
Fæstir þeirra voru líka til fyrir tveimur eða þremur árum og enn er staðan sú að fleiri neytendur tengja Washington frekar við eplarækt en vínrækt .
Þegar spurt er um vín frá Washington eiga því margir erfitt með að nefna nöfn einhverra tiltekinna framleiðenda .
Vínin eru líka oft dýrari en sambærileg vín frá Kaliforníu og Evrópu sem ekki síst má rekja til þess hve litlir framleiðendurnir eru og njóta þar af leiðandi ekki stærðarhagkvæmni .
Það eru því vín eins og St .
Michelle sem draga vagninn og ekki spillti fyrir þegar vín frá því fyrirtæki var valið vín ársins af bandaríska víntímaritinu Wine Spectator .
Washington-vínunum fjölgar stöðugt á slíkum listum og þau eru farin að velgja Kaliforníuvínunum undir uggum .
Líkt og önnur víngerðarhéruð skiptist Washington í fjölda minni svæða .
Einu hinu þekktasta , Walla Walla-dalnum , er best lýst sem tæplega fimmtíu kílómetra langri og þrjátíu kílómetra breiðri dæld , umluktri hæðum er hafa mikil áhrif á loftslagið .
Sum svæði eru stundum borin saman við suðurhluta Rónardalsins hvað aðstæður varðar og Syrah nýtur sín einstaklega vel hér .
Stíll vínanna er töluvert frábrugðinn þeim kaliforníska .
Ávöxturinn er ferskari , svalari og vínin eru sýrumeiri .
Maður gæti með öðrum orðum sagt evrópskari .
Á Red Mountain , minnsta og yngsta víngerðarsvæði Washington , eru hins vegar kjöraðstæður fyrir Cabernet Sauvignon .
Af öðrum helstu svæðum má nefna Yakima og Horse Heaven Hills .
Á síðustu árum hafa Cabernet-vín og þá ekki einungis Cabernet Sauvignon heldur einnig Cabernet Franc verið að sækja í sig veðrið í Washington , að ekki sé nú minnst á Syrah-þrúguna sem dafnar vel á þessum slóðum .
Þróunin er hröð og stöðugt er verið að leita að nýjum svæðum og máta mismunandi þrúgur inn á ólík ræktunarsvæði .
Meirihluti framleiðslunnar í Washington er raunar hvítvín eða um 52 prósent .
Það eru ekki síst Riesling-vínin frá Washington sem vekja athygli .
Næst : La Rioja 