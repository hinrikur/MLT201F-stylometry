Um daginn fór ég og veiddi .
Hef ekki veitt mikið gegnum tíðina .
Sem sagt fiska .
Veitt ýmislegt annað svo sem .
Ég er borgarbarn og hef því ekki þurft að veiða mér til matar .
Við veiddum nú reyndar stundum strákarnir hérna á árum áður .
Í höfninni .
En veiðin var dræm .
Eitt og eitt dekk kannski .
En maður borðar ekki dekk .
Það þykir hinsvegar fínt að vera með smádekk í rauðvíni .
Fór einu sinni á fínan veitingastað þar sem þjónninn mælti með ákveðnu rauðvíni .
Og vínið var með angan af kattarhlandi og dekki .
Fokdýrt auðvitað .
Þannig að maður á ekki að afskrifa dekk .
Mér finnst hinsvegar ekkert svo gaman að drepa fiska .
Sem er vandamál ef maður er að veiða .
Reyndar þarf að stríða fiskinum aðeins áður en hann er veiddur .
Veit ekki alveg hvort er verra .
Að drepa fiskinn eða stríða honum .
Að dingla einhverju snakki fyrir framan fiskinn áður en maður leggur til atlögu .
Fiskurinn er auðvitað alveg grunlaus .
Hann heldur að hann sé bara að fá snakk .
Svo bara fer snakkið inn í augað á honum og síðan ekki söguna meir .
Ekki beint pent .
Pældu bara í því sjálfur , kæri lesandi .
Þú ert kannski staddur á veitingastað og pantar þér tiramisu og allt í einu kemur kokkurinn fram og rotar þig .
Og rauðvínið með dekkinu fer bara út um allt .
Ekki beint pent .
Reyndar hljóta fiskar að vera alveg rosalega heimskir .
Guð blessi þá , en ég meina vá .
Hversu lengi hefur mannskepnan veitt ? Það mætti halda að þeir hefðu lært eitthvað á öllum þessum tíma .
Haldið fundi og svona .
En nei .
Þeir falla alltaf fyrir snakkgildrunni .
Ár eftir ár horfa þeir á vini sína hverfa hvern á eftir öðrum úr sjó , vötnum og ám .
En þeim er bara alveg sama .
Eru bara góðir með sig .
Hugsa bara , iss þetta kemur ekki fyrir mig .
Kannski eru fiskar bara eins og KR-ingar , halda alltaf að þeir eigi möguleika ? Flestum finnst ekkert að því að drepa fiska .
En mörgum finnst alveg agalegt að drepa hvali .
Samt er þetta lið eiginlega allt meira eða minna úr sama vatninu .
Þannig .
Hvort sem það er gott eða slæmt að drepa hvali þá er allavega ekki verið að reyna að ginna hvalina með einhverju snakki áður en að þeir eru drepnir .
Maður veit eiginlega ekki hvernig það snakk ætti að líta út .
Mynd af fiskbúð ? Einu sinni hlekkjaði Benedikt Erlingsson leikari sig við hvalveiðiskip .
Minnir að þetta hafi verið í kringum 1987 .
Hann var þannig að mótmæla hvalveiðum sem hann kallaði siðlausar .
Sem er auðvitað sjónarmið út af fyrir sig .
En mér finnst laxveiðar miklu siðlausari .
Fyrst er laxinn ginntur með einhverju snakki , síðan stingst inn í hann öngull , hugsanlega í gegnum augað og því næst er hann dreginn í land .
Ef hann er ekki dauður þegar honum er landað þá tekur einhver sig til og rotar hann með steini .
Siðlaust ? Uh , já .
Hvalir eru þó allavega bara drepnir með byssu .
Ég legg til að næst þegar Benedikt ætlar að mótmæla , að hann hlekki sig við Veiðibúðina að Laugavegi 178 .
Þá erum við að tala saman .
Reyndar er ég mikill aðdáandi Benedikts Erlingssonar .
Í leikhúsinu altso .
Ég meina hver er það ekki ? Og til að bæta gráu ofan á svart , halda menn upp á það að drepa lax .
Eftir að hafa murkað lífið úr nokkrum fiskum setjast veiðimenn við drekkhlaðið borð í einhverjum kofa uppi í sveit og éta á sig gat .
Borga fyrir það morðfjár auðvitað .
Og skola svo öllu niður með rauðvíni með fullt af dekkjum í .
Pent ? Veit ekki .
