Frá hruni bankanna fyrir tæpum tveimur árum hefur mikið verið fjallað um slæma stöðu íbúa á suðvesturhorni landsins .
Atvinnuleysi er meira en Íslendingar hafa áður upplifað og skuldastaða heimilanna slæm .
Hins vegar hafa íbúar á norðausturhorni landsins ekki upplifað hrunið á sama hátt .
Þar nær hrunið miklu lengra aftur og tengist ekki fjármálakerfinu heldur sjávarútveginum , undirstöðuatvinnugrein Íslendinga .
Lítið sem ekkert atvinnuleysi er á Kópaskeri og Raufarhöfn og fáir eða engir bændur hafa brugðið búi í Öxarfirði og Kelduhverfi .
Hins vegar eru öll aðföng mun dýrari en áður á sama tíma og lítið hærra verð fæst fyrir afurðirnar .
En íbúarnir sem blaðamaður Morgunblaðsins ræddi við bera sig vel og kvarta ekki .
Hópur fólks vinnur nú hörðum höndum við að gera upp Óskarsstöð , fyrrum verstöð Óskars Halldórssonar á Raufarhöfn .
Meðal þeirra sem koma að verkefninu er Snorri Hilmarsson , leikmyndahönnuður .
Hann segir að hópurinn hafi ekki þurft að greiða hátt verð fyrir húsið gegn loforði um að það yrði gert upp .
Í húsinu rak Óskar , sem oft var nefndur Íslandsbersi líkt og Halldór Laxness nefnir hann í Guðsgjafaþulu , síldarsöltun .
Húsið var flutt hingað til lands með skútu frá Noregi árið 1949 .
Snorri veit ekki hvað það mun taka langan tíma að gera húsið upp .
Það fari allt eftir efnum og aðstæðum þeirra sem eiga húsið .
Hefur framtakið vakið verðskuldaða athygli og fagna heimamenn þessu þar sem húsið var farið að láta á sjá .
Ytra byrði þess er ekki í góðu ástandi en innandyra er það mun betur farið .
Ólík upplifun af hruninu Fréttaskýring Guðrún Hálfdánardóttir guna@mbl.is Hópur fólks vinnur nú hörðum höndum við að gera upp Óskarsstöð , fyrrum verstöð Óskars Halldórssonar á Raufarhöfn .
Meðal þeirra sem koma að verkefninu er Snorri Hilmarsson , leikmyndahönnuður .
Hann segir að hópurinn hafi ekki þurft að greiða hátt verð fyrir húsið gegn loforði um að það yrði gert upp .
Í húsinu rak Óskar , sem oft var nefndur Íslandsbersi líkt og Halldór Laxness nefnir hann í Guðsgjafaþulu , síldarsöltun .
Húsið var flutt hingað til lands með skútu frá Noregi árið 1949 .
Snorri veit ekki hvað það mun taka langan tíma að gera húsið upp .
Það fari allt eftir efnum og aðstæðum þeirra sem eiga húsið .
Hefur framtakið vakið verðskuldaða athygli og fagna heimamenn þessu þar sem húsið var farið að láta á sjá .
Ytra byrði þess er ekki í góðu ástandi en innandyra er það mun betur farið .
Frá hruni bankanna fyrir tæpum tveimur árum hefur mikið verið fjallað um slæma stöðu íbúa á suðvesturhorni landsins .
Atvinnuleysi er meira en Íslendingar hafa áður upplifað og skuldastaða heimilanna slæm .
Hins vegar hafa íbúar á norðausturhorni landsins ekki upplifað hrunið á sama hátt .
Þar nær hrunið miklu lengra aftur og tengist ekki fjármálakerfinu heldur sjávarútveginum , undirstöðuatvinnugrein Íslendinga .
Lítið sem ekkert atvinnuleysi er á Kópaskeri og Raufarhöfn og fáir eða engir bændur hafa brugðið búi í Öxarfirði og Kelduhverfi .
Hins vegar eru öll aðföng mun dýrari en áður á sama tíma og lítið hærra verð fæst fyrir afurðirnar .
En íbúarnir sem blaðamaður Morgunblaðsins ræddi við bera sig vel og kvarta ekki .
Flutningur kom ekki til af góðu Kristbjörg Sigurðardóttir rak um árabil verslunina Bakka á Kópaskeri ásamt eiginmanni sínum Óla Birni Einarssyni .
Þau fluttu hins vegar suður síðastliðið haust aðallega vegna óánægju sinnar með þróun skólamála á Kópaskeri en á síðasta ári var samþykkt að alli bekkir grunnskólans yrðu í Lundi í Öxarfirði , í um 30 km fjarlægð frá Kópaskeri .
Skólasvæðið nær allt frá Kelduhverfi út á Melrakkasléttu .
Kristbjörg segir að flutningurinn hafi ekki komið til af góðu en hún hefur alla tíð átt heima fyrir norðan , fyrst á bænum Núpskötlu á Melrakkasléttu , þar sem hún ólst upp , en síðustu tuttugu ár á Kópaskeri .
Óli Björn ólst upp í Öxarfirðinum þar sem fjölskylda hans hefur stundað búskap um langa hríð .
Óviðunandi skerðing á grunnþjónustu Annað hafi hins vegar ekki verið í stöðunni þar sem þau hjón gátu ekki sætt sig við að grunnskóli á Kópaskeri yrði alfarið lagður af .
Flutningur skólans hafi verið óviðunandi skerðing á grunnþjónustu við íbúa svæðisins auk fyrirsjáanlegra afleiðinga þess á ýmsa aðra starfsemi og þjónustu í þorpinu , bæði opinbera og aðra .
Mikil umræða var um ákvörðun sveitarstjórnar Norðurþings að flytja skólastarfið alfarið í Lund og voru menn alls ekki á eitt sáttir vegna þessa .
Íbúar á Kópaskeri voru flestir alfarið á móti flutningnum .
Segir Kristbjörg ákvörðunina hafa verið tekna af fólki sem býr annars staðar í sveitarfélaginu , fólki sem ekki virtist hafa skilning á aðstæðum eða því hvernig þorpssamfélag virkar og sér finnist það að leggja skólann niður virðingarleysi gagnvart því frumkvöðlastarfi sem unnið hafi verið í skólanum á Kópaskeri á árum áður .
" Þetta er að mínu mati ekki aðferðin til að fjölga íbúum sem er þó kjarni málsins .
" Fólki hefur fækkað mjög á svæðinu og segir Kristbjörg að íbúarnir séu að eldast og því ekki líkur á fólksfjölgun á næstu árum nema nýtt fólk flytji þangað .
Var fylgjandi sameiningu en hefur snúist hugur " Ég var fyrir sameiningu Norðurþings eindreginn sameiningarsinni .
Ég taldi m.a. að með henni myndi þjónustan batna og stjórnsýslan verða faglegri sem kom á daginn að varð nú síður en svo .
Þetta olli gífurlegum vonbrigðum ásamt því að upplifa þessa aðför að samfélaginu sínu sem lokun skólans var .
" Kristbjörg sat á þessum tíma í sveitarstjórn Norðurþings fyrir Samfylkinguna og óháða .
Hún segir að þrátt fyrir að sitja í sveitarstjórn og menningar- og fræðslunefnd hafi hún ekki verið upplýst um hvað til stóð fyrr en tillagan var kynnt opinberlega í apríl 2008 .
Ekkert hafi verið hlustað á hvað íbúar á Kópaskeri höfðu um málið að segja .
Ákvörðunin hafi verið tekin þrátt fyrir mótmæli íbúa , sem birtust bæði á fundum , í bréfaskriftum og undirskriftarlistum .
Hún segir að Rannsóknar- og þróunarstofnun Háskólans á Akureyri hafi unnið mjög viðamikla skýrslu um skólasamfélagið við Öxarfjörð á sínum tíma sem kostuð var af sveitarfélaginu en hafði lítið gildi þegar upp var staðið þar sem sveitarstjórn Norðurþings hefði í raun hunsað skýrsluna .
Þrátt fyrir að hafa flutt frá Kópaskeri er Kristbjörg fyrir norðan í sumar en þau Óli Björn eiga þrjár fasteignir á Kópaskeri .
Tvær þeirra leigja þau út , það er húsnæði verslunarinnar á staðnum og íbúðarhúsið sem þau bjuggu í áður en fjölskyldan fluttist á brott .
Í þriðja húsinu , Víðihóli , hafa þau rekið orlofsíbúðir í nokkur ár .
Segir hún að úr því sem komið er sé það ágætis tilbreyting að vera á höfuðborgarsvæðinu á vetrum en fyrir norðan á sumrin .
Strandveiðarnar hafa breytt miklu Synir hennar eru báðir á strandveiðum frá Kópaskeri en nokkuð margir bátar stunda þær veiðar í Norðurþingi .
Segir hún strandveiðarnar hafa breytt miklu í atvinnumálum á stöðum eins og Kópaskeri .
Hún telur að fjölmargir möguleikar séu fyrir hendi í ferðaþjónustu á Melrakkasléttu .
Nýr vegur , Hófaskarðsleið , sem tengir saman byggðirnar við Öxarfjörð og Þistilfjörð , muni breyta miklu sérstaklega fyrir íbúana austan hennar og muni auðvelda samstarf milli svæðanna í ýmsu tilliti en einnig verði þetta falleg leið og áhugaverð fyrir ferðamenn .
Tækifærin séu því til staðar , það þurfi hins vegar fleira fólk og fjármuni til að nýta þau .
Að sögn Kristbjargar hefur Atvinnuþróunarfélag Þingeyinga staðið að ýmsum verkefnum , bæði á eigin vegum og í samstarfi við aðra .
Þar megi nefna GEBRIS-verkefnið sem félagið kom að ásamt þátttakendum frá Finnlandi , Svíþjóð og Noregi .
Meginmarkmið GEBRIS-verkefnisins var að bæta nýsköpunarumhverfið og nýta það betur til þess að mæta þörfum viðskipta- og atvinnulífs á hverju svæði .
Verkefnið byggðist að verulegu leyti á sérstökum viðfangsefnum á hverju svæði .
Viðfangsefni Atvinnuþróunarfélagsins var á sviði ferðaþjónustu , allt frá Jökulsá austur á Bakkafjörð .
Megináhersla AÞ í GEBRIS var þróun og kynning á áhugaverðum " pökkum " í þjónustu og afþreyingu á umræddu svæði .
Að byggja ímynd í kringum norðrið og heimskautsbaug , náttúru og menningu .
Megintilgangurinn var að efla ferðaþjónustu og um leið mannlíf á svæðinu .
Á strandlengju svæðisins , sem er aðeins þrjá km frá heimskautsbaug þar sem hún liggur nyrst , eru fjögur þorp með íbúafjölda frá um 100-400 .
Afsprengi verkefnisins , sem nú er í raun lokið , er félagsskapur sem nefnist Norðurhjari , samtök fyrirtækja og einstaklinga í ferðaþjónustu á svæðinu frá Kelduhverfi austur að Bakkafirði .
Á þessu svæði eru margar náttúruperlur og undanfarin þrjú ár hefur Norðurhjarahópurinn unnið að því að þróa ferðaþjónustuna , auka afþreyingu og bæta aðstöðu fyrir ferðafólk .
Aðspurð hvaða áhrif hún telji að álver á Bakka muni hafa á samfélagið á Kópaskeri telur hún að það myndi litlu breyta .
" Sveitarfélagið Norðurþing verður væntanlega fjárhagslega sterkara en ég tel að önnur áhrif verði lítil í sveitarfélaginu fjær Húsavík .
" Áratuga löng kreppa á landsbyggðinni Kristbjörg segir að kreppan hafi ekki hafist á þessu svæði haustið 2008 líkt og gerðist á suðvesturhorni landsins .
" Hrunið átti sér stað hér fyrir löngu og má rekja það allt aftur til þess tíma er kvótakerfinu var komið á .
Landsbyggðin hefur víða búið við áratuga langa kreppu og bankahrunið breytti engu um fasteignaverð hér hjá okkur .
" Hún segir að á meðan góðærið ríkti fyrir sunnan hafi aðgengi að lánsfé ekki verið það sama á norðausturhorninu aðallega vegna þess hvað fasteignir séu lágt metnar .
" Að vísu fengust bílalán jafnt og annars staðar og margir hafa þurft að súpa seyðið af því .
Þá hefur vantað þolinmótt fjármagn fyrir frumkvöðla á landsbyggðinni til að auðvelda þeim að hrinda hugmyndum sínum í framkvæmd .
" En Kristbjörg segir að íbúar á Norðausturlandi hafi hins vegar ekki komist hjá afleiðingum hrunsins , til að mynda verðhækkunum á öllum aðföngum og eldsneyti sem skipti miklu fyrir fólk sem sækja þurfi þjónustu um langan veg .
" Þetta var ekki heppilegasti tíminn til að fara frá Kópaskeri , í miðju hruni , en við hreinlega gátum ekki sætt okkur við hvernig farið var með þorpið okkar .
Reyndar vorum við heppin , fengum bæði vinnu og íbúð á leigu .
Hvert framhaldið verður á síðan eftir að koma í ljós , " segir Kristbjörg sem hefur skráð sig í fjarnám við Háskólann á Hólum næsta vetur .
Þar ætlar hún að nema ferðamálafræði enda telur hún tækifærin næg á heimaslóðum á þeim vettvangi .
Sameining sveitarfélaga svipað og aðild að ESB Stefán Leifur Rögnvaldsson er fæddur og uppalinn á Leifsstöðum í Öxarfirði en hann er bóndi þar ásamt eiginkonu sinni , Huldu Hörn Karlsdóttur og fjórum börnum .
Stefán hefur starfað með Vinstri grænum og komið að sveitarstjórnarmálum um árabil .
Hann sagði sig hins vegar úr VG eftir að Alþingi samþykkti að hefja viðræður um inngöngu í Evrópusambandið .
Stefán var ósáttur við sameiningu fjögurra sveitarfélaga árið 2006 er sveitarfélagið Norðurþing varð til við sameiningu Húsavíkurbæjar , Kelduneshrepps , Öxarfjarðarhreppsog Raufarhafnarhrepps .
Hann er ekkert sáttari við sameininguna í dag fjórum árum síðar .
" Ég hef alltaf haft ákveðnar efasemdir um sameiningar sveitarfélaga líkt og í Norðurþingi þar sem menn eru nánast neyddir til þess að sameinast allt í krafti hagræðingar .
Fólki er sagt að þetta eigi að auka þjónustu innan sveitarfélagsins en fyrir hverja ? Ekki fyrir þá sem búa lengst frá aðalþéttbýliskjarna sveitarfélagsins , " segir Stefán .
Hann bætir við að ef sameining sé felld þá sé kosið að nýju .
Þegar sameiningin var samþykkt í janúar 2006 var kosningaþátttakan mest í Öxarfjarðarhreppi og Kelduneshreppi en um leið andstaðan mest við sameiningu .
Allir ætluðu að græða á álinu Stefán telur að það sem hafi ýtt undir að sameiningin var samþykkt hafi verið að allir hafi ætlað að græða á álinu .
" Ég held að Norður-Þingeyjarsýsla hafi verið miklu betur stödd sem ein heild heldur en að taka Húsavík með sem var hálfgert á hausnum .
Á þeim tíma þegar sameiningin var samþykkt átti álið að bjarga öllu til að mynda á Kópaskeri og Raufarhöfn .
Ég held að stundum komi upp slíkar væntingar hjá mönnum , að þeir sjái fram á bjartari tíð þrátt fyrir að undirmeðvitundin segi þeim að þetta breytist ekki .
Það skiptir engu hversu mörg sveitarfélög sameinast .
Það sem skiptir máli er hve mikið fé þau hafa til ráðstöfunar .
Það mætti kannski segja að Húsavíkurbær hefði í rauninni yfirtekið okkur því þeirra kennitala var notuð á nýja sveitarfélagið svo og þeirra byggðarmerki , " segir Stefán .
Hann segir að sú breyting sem hann upplifi eftir sameiningu sé að gjöldin hafi hækkað , til að mynda hafi sorphirðugjald margfaldast , og skuldirnar hafi síður en svo minnkað .
Það hins vegar sé rétt að oft sé erfitt að fá fólk til þess að taka þátt í sveitarstjórnarmálum í smærri sveitarfélögum , til að mynda að taka sæti á framboðslistum .
Hann hafi sjálfur tekið þátt í sveitarstjórnarmálum og eftir sameiningu þýðir nefndarseta það að á meðan Húsvíkingurinn getur farið úr sinni vinnu klukkan 16 til að mæta á fund þá þurfi hann að fara að heiman klukkan 15 .
Eftir fundinn þá á hann eftir að keyra klukkutíma heim .
Fyrir íbúa á Raufarhöfn er hægt að tvöfalda þennan tíma sem það tekur að koma sér til og frá fundum .
Þetta ýti ekki undir áhuga fólks á að taka þátt í nefndarstörfum á vegum sveitarfélagsins .
Álverið orðið að einhverri þráhyggju Að sögn Stefáns er álverið á Bakka orðið að ákveðinni þráhyggju sem hefur skaðað aðra uppbyggingu atvinnulífs á svæðinu í mörg ár .
" Menn sitja og bíða eftir því að þetta stórkostlega gerist og ég held að þetta sé hrein og klár þráhyggja hjá þeim sem sjá ekkert annað í framtíðarsýn Norðurþings en álframleiðslu .
" Stefán segir að svo virðist sem það breyti engu að tölur frá Austurlandi sýni slæma skuldastöðu sveitarfélaga þrátt fyrir álversuppbyggingu .
Stór fyrirtæki hafi farið í þrot og Íbúðalánasjóður hafi þurft að leysa til sín fjölbýlishús t.d. á Egilsstöðum þar sem húsbyggjandinn fór í þrot vegna þess að íbúðirnar seldust ekki .
" Þetta er svipað og hjá þeim sem fer upp í bíl án þess að nota bílbelti .
Viðkomandi segir það komi ekkert fyrir sig – bara einhverja aðra .
Hugsunin er sú sama varðandi álver á Bakka .
Nei , við gerum ekki sömu mistök og þeir fyrir austan .
" Eins er algengt viðhorf hjá Húsvíkingum sem Stefán hefur rætt við að þeir eru ekkert sérstaklega hlynntir álveri en það sé bara ekkert annað í stöðunni .
" Þá spyr maður hvers vegna er ekkert annað í stöðunni ? Ég tel að þetta sé alrangt og hef góðar heimildir fyrir því að það hafa komið fyrirspurnir frá fleiri fyrirtækjum um að koma með annars konar iðnað á svæðið .
En með viljayfirlýsingu Norðurþings og Alcoa er búið að koma í veg fyrir möguleika annarra fyrirtækja á að fá aðgang að orkunni .
Stefán er sannfærður um að Alcoa vilji stækka þrátt fyrir að byrjað sé með 250 þúsund tonn .
Það þýði að virkja þurfi jökulárnar á Norðurlandi .
Er skynsamlegt að eyða allri auðnýtanlegri orku næstu fimmtíu árin bara í þetta verkefni ? segir Stefán .
" Ég sé fyrir mér að orkan okkar verði nýtt af mörgum smærri fyrirtækjum , því margt smátt gerir eitt stórt .
Ég sé fyrir mér stórfellda gróðurhúsarækt og heilsutengda ferðaþjónustu þar sem gestum verði eingöngu boðið upp á matvæli sem framleidd eru á svæðinu og svo verði farið með fólkið í skoðunarferðir á rafmagns- eða vetnisbílum .
" Batnar með betri samgöngum Vegakerfið á Melrakkasléttu er Stefáni hugleikið líkt og öðrum viðmælendum Morgunblaðsins á þessu svæði .
Er svo komið að í sumar hefur fólk verið beðið um að aka ekki á bílum út á Melrakkasléttu sem þeim er annt um vegna þess hve vegurinn er lélegur .
Nú síðar í mánuðinum verður hins vegar nýja leiðin um Melrakkasléttu opnuð , svonefnd Hófaskarðsleið .
Stefán segir að nýja leiðin muni bæta samgöngur til muna og að þungaflutningnar muni færast þangað .
Hann telur hins vegar nauðsynlegt að halda gamla veginum við ef einhver áhugi sé á því að ferðamenn skoði sig um úti á Sléttu .
Enda séu næg tækifæri fyrir hendi á þessu landsvæði sé áhugi fyrir hendi til að nýta þau .
En með því að setja upp álver á Bakka sé mögulega verið að hindra uppbyggingu ferðaþjónustu á Melrakkasléttu .
Ekki sé skilningur á því að það sé margt fólk sem vill koma hingað til lands til að sjá ósnortna náttúru .
Ekki nóg að auglýsa ósnortna náttúru Hann segir að ekki sé nóg að auglýsa að náttúran sé ósnortin – hún verði að vera ósnortin .
" Fólk er ekki endilega að sækjast eftir þægindum og skemmtigörðum þegar það kemur hingað .
Til að mynda hef ég rekið mig á það síðan Brunná í Öxarfirði fór í útleigu að veiðimennirnir vilja ganga meðfram ánni og njóta kyrrðarinnar í stað þess að fá akveg meðfram ánni .
Það er ekki áreiti sem fólk vill heldur njóta þess ósnortna og fallega sem landið okkar hefur upp á að bjóða .
" Fjölmargar jarðir á Íslandi voru seldar í góðærinu , bændur brugðu búi og fluttu á mölina .
Aldrei áður hafði fengist annað eins verð fyrir jarðir á landsbyggðinni enda mjög í tísku hjá þeim efnameiri að eiga athvarf í sveitasælunni .
Að sögn Stefáns var þetta hins vegar ekki algengt í Öxarfirði og Kelduhverfi og fáar jarðir voru seldar á þessu svæði .
Flestar þeirra jarða sem skiptu um eigendur voru í eyði þannig að þetta hafði lítil áhrif á búsetu á svæðinu .
Góðærið birtist í hærri yfirdrætti Atvinnuleysi hefur ekki aukist á þessu svæði eftir hrun bankanna haustið 2008 líkt og gerðist á suðvesturhorni landsins .
" Hið svo kallaða góðæri birtist okkur hér í því að í stað þess að eiga auðvelt með að fá 50 þúsund króna yfirdráttarheimild varð auðvelt að fá 500 þúsund króna yfirdráttarheimild .
Aðgengi að lánsfé varð auðveldara en tekjurnar jukust ekki að sama skapi .
" Hann telur að bændur á þessu svæði hafi ekki tekið þátt í því lífsgæðakapphlaupi sem var á góðæristímanum .
Ekki hafi verið mikið fjárfest í nýjum búvélum , sem sé eins gott þar sem lán vegna slíkra vélakaupa hafa farið illa með ýmsa bændur þar sem flest lánanna voru gengistryggð .
Að sögn Stefáns fylgdist fólk á þessu svæði með úr fjarlægð þegar góðærið reið yfir .
En hins vegar hafi hrunið haft áhrif á lífsafkomu þess líkt og annarra landsmanna .
Þar skipti miklu sú mikla verðhækkun sem varð á öllum aðföngum , til að mynda áburði .
Til að mynda kostaði áburður bændur á Leifsstöðum 825 þúsund krónur árið 2007 .
Ári síðar kostaði sama magn af áburði 1.400 þúsund .
Í fyrra hafi fyrirtækið Búvís komið á móts við bændur og flutt inn einn skipsfarm af áburði fyrir bændur á norðausturhorni landsins .
Var Búvís fyrsta fyrirtækið til að birta verð á áburði það árið en stóru innflytjendurnir gáfu síðan út talsvert hærra verð og vonlaust var fyrir bændur að fá þá til þess að hnika því til .
En þegar ljóst að þetta litla fyrirtæki , Búvís , gat fyllt skip af áburði og selt þá fylgdu þeir á eftir og lækkuðu sitt verð .
Stefán segir að áburðurinn sem þau á Leifsstöðum keyptu í fyrra hafi verið ódýrari hvert tonn kominn heim á hlað heldur en tonnið af áburðinum á hafnarbakkanum hjá hinum innflytjendum .
Hann telur að þetta framtak Búvís hafi sparað bændum hundruð milljóna króna á síðasta ári .
Á sama tíma og áburður , olía og önnur aðföng hafi hækkað um tugi prósenta hafi afurðaverð ekki hækkað að sama skapi eða einungis um 8-10% .
Í ár er útlit fyrir að verðið sem bændur fá fyrir sláturfé sitt í haust , muni standa í stað eða jafnvel lækka .
Allt of uppteknir af því að allt sé vonlaust Á Leifsstöðum er stundaður fjárbúskapur og eru um 500 á fóðrum .
Stefán leggur allt sitt sláturfé inn hjá Fjallalambi á Kópaskeri en fyrirtækið er stærsti atvinnurekandinn á staðnum .
Selur Fjallalamb sínar vörur meðal annars til Fjarðarkaupa og var Stefán einn þeirra bænda sem fyrr í sumar tók þátt í vörukynningu og átaki þar sem upprunamerking á kjöti var kynnt .
Þá getur fólki slegið inn ákveðið númer í tölvunni sinni og séð frá hvaða framleiðanda kjötið er .
Stefán segir að menn séu og hafi verið frá hruninu allt of uppteknir af því að allt sé vonlaust .
Fólk gleymi því góða sem það hafi .
Hins vegar líki honum betur sá hugsunarháttur sem fylgdi falli krónunnar að íslensk framleiðsla var ekki lengur litin hornauga líkt og oft áður .
Nú sé hugsað um að nýta betur innlenda framleiðslu í stað þess að líta niður á þá sem starfa við framleiðslu .
" Það var ótrúlegt hvaða viðhorf voru uppi varðandi sauðfjárbændur .
Lausnin var alltaf sú að flytja vöruna bara inn , þetta væri svo dýr framleiðsla hjá okkur .
Viðhorf sem gjörbreyttist þegar ekki var til gjaldeyrir til að flytja inn þessa svokölluðu ódýru vöru .
Menn sáu að það skipti máli að vera með innlenda framleiðslu .
Ekki reiða sig bara á eitthvað innflutt .
" ESB-aðild mjög slæm fyrir bændur Stefán er eindreginn andstæðingur aðildar Íslands að Evrópusambandinu enda telur hann að aðildin myndi koma sér afar illa fyrir íslenskan landbúnað .
Hann segir að miðað við hvað sumar þjóðir hafa þurft að ganga í gegnum eftir aðild þá sé hann hræddur um að staðan yrði erfið fyrir íslenska bændur .
" Ég efast um að Íslendingar muni ganga í ESB .
Ég held að menn séu búnir að sjá í gegnum þessa Evrópusambandsumræðu sem var og er hér á landi .
" Hann segir að það hafi verið með ólíkindum að hlusta á það sem ýmsir stjórnmálamenn sögðu .
Þeir hafi látið eins og umsóknarferlið væri nánast formsatriði .
Ekki tæki nema örfáa mánuði að fá aðild og að vörmu spori væri evran orðin gjaldmiðill Íslendinga .
" Ef maður les sér til um hvaða skilyrði þarf að uppfylla til þess að taka upp evru sér það hver maður sem vill sjá að það er langt í að Ísland uppfylli þau skilyrði .
Ég held að þetta hafi verið notað til að færa mönnum einhverja bjarta sýn í öllu svartnættinu sem blasti við .
Þegar alvaran er ljós sést að ferlið er langt .
Eins er skynsamlegra , ef viljinn er fyrir hendi , að fara inn í ESB þegar góðæri ríkir því annars geti lítil lönd eins og Ísland þurft að sætta sig við afarkosti sem að öðrum kosti yrðu aldrei samþykktir , " segir Stefán .
Stefán líkir aðild að ESB við sameiningu sveitarfélaga .
" Mín sýn er sú að við sameiningu sveitarfélaga er talað um að verða hluti af samfélagi og geta haft áhrif .
En hvaða áhrif hefur fólk á Raufarhöfn á Húsavík þar sem íbúarnir eru margfalt fleiri ? Það er eins með ESB .
Hvaða áhrif höfum við Íslendingar þegar við erum orðnir hluti af heild Evrópusambandsins ? Tæplega 320 þúsund manns á móti öllum þessum milljónum .
Þá geta þeir sem ráða ríkjum breytt öllum reglum eins og þeim sýnist .
Við gerum ósköp lítið í því , " segir Stefán , bóndi á Leifsstöðum í Öxarfirði .
Erfitt að hætta á sjó Einar Sigurðsson , smábátaeigandi á Raufarhöfn , er sjómaður í húð og hár .
Hann hefur hætt á sjónum oftar en einu sinni en alltaf snúið aftur .
Hann hefur haft í nægu að snúast í sumar .
Bæði við strandveiðar og að sigla norður fyrir heimskautsbaug með ferðamenn .
Eiginlega hafi hann allt of mikið að gera en hann siglir með ferðamennina þar sem lítið hefur verið um að vera fyrir ferðamenn á þessum slóðum .
Ekki til þess að hagnast á því .
Á vetrum fer hann á grásleppu og stundar handfæraveiðar en hann á kvóta .
Einar er fæddur og uppalinn á Raufarhöfn og vill hvergi annars staðar búa .
Hann fór til Reykjavíkur í nám nokkrum árum eftir að hann lauk grunnskólanámi en á þeim tíma , um miðjan níunda áratuginn , var útgerð í fullum gangi á Raufarhöfn og auðvelt að vinna sér inn mikla peninga ef viljinn var fyrir hendi .
Einar keypti sér því íbúð í Reykjavík átján ára gamall og bjó þar í nokkur ár .
Fékk trillu fyrir íbúðina Hugurinn leitaði norður á ný og reyndi hann að selja íbúðina en það gekk hægt .
Eftir um ár var honum boðin trilla í staðinn fyrir íbúðina .
Hann lét slag standa enda sannfærður um að honum tækist að selja blessaða trilluna fyrir norðan .
Ekkert varð af sölu og hefur Einar verið í útgerð síðan frá Raufarhöfn .
Árið 2006 ætlaði fjölskyldan að flytja til Reykjavíkur og seldi bæði kvóta og bát .
Einari leist hins vegar illa á hvernig Reykjavík hafði breyst frá því hann bjó þar áður , bæði íbúarnir og allt annað .
Hraðinn var alls ráðandi og allt snerist um peninga .
" Þetta var ekki sama borgin og ég þekkti áður .
Mér líkaði ekki það sem ég sá og við ákváðum því að koma heim aftur til Raufarhafnar .
Ég keypti nýjan bát og kvóta og tapaði talsverðu á þessum viðskiptum mínum .
En það þýðir ekki að hugsa um það .
Ég er að minnsta kosti ánægður með að hafa tekið þessa ákvörðun því ekki langar mig suður í dag .
" Ekki skortur á atvinnu á Raufarhöfn Eiginkona Einars , Þóra Soffía Gylfadóttir , hefur ásamt fleiri konum á Raufarhöfn stofnað kaffihús þar sem áður var Essoskálinn .
Þær reka einnig gallerí á Raufarhöfn þar sem handverk er til sölu .
Einar segir að gróðasjónarmið ráði ekki ferðinni hjá þeim hjónum þegar að hlutum sem þessum kemur .
Heldur hafi þau áhuga á að gera Raufarhöfn að eftirsóknarverðum stað til að búa á og að sækja heim .
Ekki sé skortur á atvinnu á Raufarhöfn en hún sé fremur einsleit enda sé sjávarútvegur nú sem áður aðalatvinnugreinin .
Íbúum á Raufarhöfn hefur ekki fjölgað um árabil en veruleg fækkun varð í byrjun áratugarins í kjölfar þess að vinnsla lagðist af að mestu eftir að Útgerðarfélag Akureyringa eignaðist meirihlutann í Jökli á Raufarhöfn .
Að sögn Einars fluttu á milli 60 og 80 manns frá Raufarhöfn á einu ári .
Í bæjarfélagi þar sem íbúarnir eru um fjögur hundruð talsins er augljóst að slíkt er blóðtaka .
Hann segir að það hafi verið erfitt fyrir þá sem eftir urðu að sjá eftir vinum og ættingjum .
Nú eru íbúar Raufarhafnar á milli 220 og 230 talsins .
Að sögn Einars á hann ekki von á því að íbúum Raufarhafnar eigi eftir að fjölga enda fá atvinnutækifæri til að mynda fyrir langskólagengið fólk .
Hann nefnir dætur sínar sem dæmi sem gjarna vildu flytja heim til Raufarhafnar en enga vinnu sé fyrir þær að fá á heimaslóðum tengda þeirra námi .
Sonur hans er fjórtán ára og aðstoðar föður sinn í sumar við veiðarnar .
Fáir nemendur eru orðnir eftir í grunnskólanum á Raufarhöfn og að sögn Einars er enginn nemandi í tíunda bekk í ár .
Þetta sé þróunin á þessu landsvæði , íbúarnir eldist og lítil nýliðun sé í þorpum og sveitum .
Ánægður með sameiningu Einar var fylgjandi sameiningu Norðurþings á sínum tíma og er enn þeirrar skoðunar að sameiningin hafi verið til góða fyrir Raufarhöfn en segir að fjölmargir íbúar þar séu honum ekki sammála þar um .
Hann segir að það sem hafi eiginlega farið mest í taugarnar á honum á Raufarhöfn séu samgöngumálin sem komi til með að batna gífurlega þegar nýi vegurinn verður opnaður .
" Það er náttúrlega ekki hægt að bjóða íbúum og ferðamönnum upp á veginn eins og hann hefur verið undanfarin ár .
Enginn heilvita maður kemur hingað á nýjum bíl , hvað þá með fellihýsi í eftirdragi .
Með nýja veginum vonast maður til þess að fleiri ferðamenn heimsæki okkur hingað á Raufarhöfn og að vinir og kunningjar sem hafa veigrað sér við að koma út á Sléttu vegna vegakerfisins láti sjá sig hér sem fyrst , " segir Einar .
