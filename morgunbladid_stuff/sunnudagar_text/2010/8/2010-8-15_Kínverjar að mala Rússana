Þegar næsta Ólympíumót verður komið á góðan rekspöl í Khanty Manyisk í Síberíu í september / október og augu skákunnenda um heim allan munu beinast að efstu borðum er ekki ósennilegt að þar sitji sveit frá Kína sem er hið nýja stórveldi skákarinnar .
Ekki eru það alveg ný tíðindi í kvennaflokki þar sem Kína hefur margsinnis unnið gullverðlaun en í karlaflokki , sem nefndur er opni flokkurinn , hefur Kína aldrei borið sigur úr býtum .
Nú kann að verða breyting á , Armenar sem sigruðu 2006 og 2008 hljóta að telja Kínverja sína helstu andstæðinga .
Hverju veldur þessi mikli uppgangur ? Þegar sá sem þetta ritar tók þátt í hraðskákmóti á Grand Rokk , 40 ára afmælismóti Illuga Jökulssonar árið 2000 og langt var liðið á viðureign mína í 8. umferð við 14 ára kínverskan pilt , Bu Xiangzhi , varð mér litið á klukkuna og sá að Bu átti tæpar 4 mínútur eftir gegn u.þ.b. 1½ mínútu .
Ég velti því fyrir mér hver hefði hleypt piltinum inn á þessa hrikalegu knæpu en kom þá auga á fulltrúa frá kínverska sendiráðinu .
Og hvernig var þjálfun hans háttað ? Mér fannst Bu þeyta taflmönnunum út um allt borð eins og hann væri að leika borðtennis .
Nú þurfti að hafa hraðar hendur á og rétt að halda því til haga að á síðustu sekúndunum tókst mér að vinna taflið af hinum unga Bu sem þessa dagana fer fremstur í flokki kínverskra skákmanna sem eru nánast að niðurlægja Rússa í landskeppni þjóðanna sem stendur yfir í borginni Ningbo í Kína .
Eftir fyrri hluta keppninnar þar sem tefldar voru kappskákir var staðan þessi : Kína 27 ( karlar 15½ , konur 11½ ) – Rússland 23 ( karlar 9½ , konur 13½ ) .
Eftir fyrsta keppnisdag at-skáka höfðu Kínverja aukið forskotið um þrjá vinninga .
Stílbrögðin Kínverjanna hafa vitanlega tekið miklum breytingum frá því er þeir tefldu á sínu Ólympíumóti árið 1978 og þjálfun mun markvissari ; Nigel Short sagði mér að þegar hann hélt fyrirlestur í smábæ einum í Kína hefðu mætt þúsund börn til að hlýða á sig .
Þeir hafa bætt sig gríðarlega á öllum sviðum skákarinnar , ekki síst í byrjunum og í endatöflum hafa margir þeirra tileinkað sér afburða tækni .
Það sem hinsvegar jók mjög á vinsældir þeirra er þeir tóku að hasla sér völl á alþjóðavettvangi var mögnuð nálgun í taktískum stöðum : enn má heyra skæran bjölluhljóm þegar yfir menn dembast kínverskar drottningarfórnir eða aðrar leikbrellur .
Í eftirfarandi skák úr landskeppni þjóðanna hikar svartur ekki við að láta skiptamun af hendi og knýr fram sigur með þróttmikilli taflmennsku : Vladimir Potkin – Hao Wang Nimzoindversk vörn 1. d4 Rf6 2. c4 e6 3 .
Rc3 Bb4 4. e3 0-0 5 .
Bd3 d5 6 .
Rf3 c5 7 .
0-0 Rc6 .
8. a3 bxc3 9. bxc3 Dc7 10 .
Bb2 Ra5 11. cxd5 exd5 12 .
Re5 He8 13. a4 ( Sjá stöðumynd ) 13....Hxe5 ! 14. dxe5 Dxe5 15. h3 c4 16 .
Bc2 Bf5 ! Skiptamunsfórnin var ekki síst stöðulegs eðlis .
Biskupinn á b2 er grafinn bak við c3-peðið .
17 .
He1 Bxc2 18 .
Dxc2 Rb3 19 .
Had1 He8 20. f3 Rc5 21 .
Hd4 Rd3 22 .
He2 Hér varð hvítur að reyna 22 .
Hxd3 þó svarta staðan sé betri efir 22... .
cxd3 23 .
Dxd3 .
22... .
Rh5 23. e4 Rhf4 24 .
Hd2 f5 25 .
Ba3 fxe4 26. fxe4 Dg5 27 .
Kh2 Hxe4 28 .
Dd1 De5 29 .
Hxe4 dxe4 30 .
Dg4 h5 – og hvítur gafst upp .
Framhaldið gæti orðið 31 .
Dc8 + Kh7 32. g3 e3 ! og vinnur .
Helgi Ólafsson | helol@simnet.is 