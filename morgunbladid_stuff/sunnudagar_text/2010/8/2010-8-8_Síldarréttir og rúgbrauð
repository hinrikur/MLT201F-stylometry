Það voru ansi magnaðar stundir sem við eyddum í sumar í Neskaupstað og gaman fyrir mig að upplifa fæðingarbæinn minn 40 árum seinna .
Reyndar voru hátíðarhöld í bæði skiptin sem við komum , rokkhátíðin Eistnaflug í fyrra skiptið og fjölskylduhátíðin Neistaflug í seinna skiptið .
Norðfirðingar hafa greinilega gaman af að taka á móti gestum og eru orðnir ansi góðir í því , enda hafa þeir haldið hátíðina Neistaflug um verslunarmannahelgina síðastliðin 18 ár .
Ég upplifði mig svolítið eins og á Fiskidaginn mikla á Dalvík þar sem við erum nú stödd með okkar bás eins og undanfarin ár .
Þar hafa heimamenn gríðarlega gaman af hátíðarhöldum sjálfir og eru líkt og Norðfirðingar tilbúnir að leggja ýmislegt á sig til að hátíðarhöldin verði glæsileg , dagskrárliðir eins og hverfagrillhátíðin á föstudeginum og lokahátíðin á sunnudeginum voru algjörlega til fyrirmyndar , þar sem heimafólk skemmti sér konunglega undir öruggri leiðsögn og stjórn Gunna og Felix sem hafa stýrt hátíðarhöldunum síðastliðinn áratug eða meira .
Það var einnig gaman hvað heimamenn voru duglegir að mæta á fjölskylduhlaðborðið sem við stóðum fyrir á Hótel Eddu Neskaupstað en þar var að sjálfsögðu áberandi sjávarfang .
Fiskur , síld og villibráð kemur fyrst í hugann þegar maður veltir fyrir sér hráefni af svæðinu .
Ég er ansi hugfanginn af síldinni , ekki bara vegna voldugrar verksmiðju Síldarverksmiðjunnar , heldur líka vegna róta minna .
En foreldrar mínir fluttu ung og barnlaus austur úr vesturbæ Reykjavíkur til að vinna í síld og þar fæddumst við eldri systir mín .
Það var ótrúlega skemmtileg upplifun fyrir mig að horfa á pínulitla bláa húsið fyrir neðan barnaskólann sem stendur nánast úti á götu og útskýra fyrir undrandi 14 ára gömlum syni mínum að þarna hafi ég alist upp fyrstu ár lífs míns .
Þess vegna finnst mér við hæfi að gefa uppskriftir að síldarréttum sem við Íslendingar mættum vera duglegri að bjóða upp á .
Ég læt einnig fylgja skemmtilega rúgbrauðsuppskrift sem er ómissandi með síldarréttum .
FALLBACK : ...
Síldar- og kartöflusalat Forréttur fyrir 4 manns 4 flök kryddsíld 10-12 nýuppteknar kartöflur 1 rauðlaukur 1 rauð paprika ½ búnt steinselja 1 box íslenskir kirsuberjatómatar Salt og pipar 2 msk .
ólífuolía Aðferð Skerið kartöflurnar , paprikuna og síldina í grófa bita , saxið lauk og steinselju smátt .
Blandið öllu saman í stórri skál , skerið tómatana í tvennt og blandið saman við ásamt olíunni , smakkið til með salti og pipar .
Geymið í kæli í 2 klukkustundir .
Berið fram sem forrétt með fersku salati og nýbökuðu brauði .
Heitreykt síld með eggjum og kartöflum Forréttur fyrir 4 manns 4 flök heitreykt síld 4 stórar nýjar kartöflur 4 egg 1 stk. rauðlaukur 4 stk. radísur Dill Sjóðið kartöflurnar og skerið í sneiðar , harðsjóðið eggin og skerið í tvennt .
Berið síldina fram með volgum kartöflum og eggjum , skreytið með þunnt skornum radísum , rauðlauk og dillkvistum .
Rúgbrauð 5 bollar rúgmjöl 3 bollar heilhveiti 1½ l súrmjólk 4-5 tsk .
natrón 2-3 tsk .
salt 500 g síróp Aðferð Öllu blandað vel saman .
Hrærið .
Deigið er sett í fernur og bakað við 90-100°C í 8-10 tíma .
Þetta deig passar í fjórar 1 lítra fernur ( ath. : setjið bara deig í hálfa fernu ) .
