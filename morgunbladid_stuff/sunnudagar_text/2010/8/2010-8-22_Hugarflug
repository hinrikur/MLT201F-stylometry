Ræktaðu hugann , maður minn , mundu hvað hann gefur .
Hann er sú taug við alheiminn sem enginn annar hefur .
Hjómið eitt er hluturinn sem hugans framrás tefur .
Hann geymir dýpstu þínar þrár , þúsund bjartar lindir .
Þar fæðast mannsins mörgu tár , mannlegustu syndir .
Og ef þú lifir efri ár þér ylja hugans myndir .
Oft sýnist vera þúsundþætt þraut í hugarskrínum - líf þitt getur ljósi glætt leit í kjarna þínum .
Hverri mótstöðu fá mætt menn með huga sínum .
Halldór Armand Ásgeirsson 