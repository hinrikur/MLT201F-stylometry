Ég sá auglýsingu frá þeim í Möðrudal um að þau byðu ferðir á Herðubreið .
Þangað hafði ég aldrei komið og langaði til að fara svo við fórum þangað nokkur í hóp árið 2007 .
Næsta ár var síðan 100 ára uppgönguafmæli á Herðubreið svo við fórum aftur og þar á eftir var sama afmæli á Skarphéðinstindi þannig að þetta leiddi svona eitt af öðru , " segir Sævar um aðdraganda ferðarinnar .
Sævar byrjaði að ganga á fjöll árið 2002 en í sumar gekk hann með syni sínum , Arnari Þór , sem einnig gekk á Skarphéðinstind , á Þverártindsegg í Vatnajökli og á Hrútfjallstinda en hann segir þessar göngur álíka og að ganga á Hvannadalshnjúk .
Aðallega er gengið upp á hann á vorin og til þess að vera kominn í gott form segir Sævar menn þurfa að byrja um áramót að æfa sig .
" Við Reykvíkingar höfum nú góða aðstöðu því hér er Esjan við bæjarfótinn og að fara nokkrar ferðir á Esjuna er mjög góð æfing fyrir þessa göngu .
Ég held að Haraldur Árnason hafi sagt að sá sem komist upp á topp Esjunni á klukkutíma sé í góðu lagi fyrir Hvannadalshnjúk svo það er ágæt viðmiðun , " segir Sævar Sigurgeirsson sem gekk á Skarphéðinstind í sumar í hópi göngugarpa en meðal þeirra voru Hafdís , systir Sævars , og eiginmaður hennar Sigmundur Stefánsson .
Ákveðinn sigur Gengið var í línu eftir að komið var á jökulinn sem Sævar segir nauðsynlegt , sérstaklega eftir jafn snjólítinn vetur þegar sprunguhættan er mun meiri en gengur og gerist .
Sigmundur hefur einnig stundað göngur undanfarin ár ásamt eiginkonu sinni og voru þau með í hópnum sem gekk á Herðubreið árið 2008 .
" Skemmtilegast við þetta finnst mér vera útsýnið og kyrrðin auk þess hvað þetta er heilsusamlegt og nokkur áskorun líka .
Það er ákveðinn sigur og skemmtilegt að standa á þessum tindi og sjá þetta feikna útsýni þaðan , " segir Sigmundur og tekur Sævar undir orð hans .
Sautján tíma ganga Þeir félagar undra sig báðir á því hversu fáir Íslendingar hafi gengið á tindinn og segjast nær eingöngu hafa heyrt af ferðum erlendra ferðamanna á Skarphéðinstind .
Á þeim tíma sem Skarphéðinstindur var fyrst klifinn af Max Trautz árið 1910 höfðu þýskir vísindamenn mikinn áhuga á norðurslóðum og meðal þeirra vísindamanna sem hingað komu var Walther von Knebel sem fórst í Öskjuvatni við rannsóknir .
Ísland var ónumið land fyrir Evrópubúa og algjörlega nýtt könnunarsvæði fyrir þessa menn .
Skarphéðinstindur er 1.937 metrar en það munu hafa verið breskir vísindamenn sem fóru yfir Vatnajökul árið 1932 sem gáfu tindinum nafnið Skarphéðinstindur í höfuðið á Skarphéðni Gíslasyni frá Vagnsstöðum í Suðursveit sem annaðist hestana fyrir leiðangurinn .
Alls voru átta manns í hópnum og tók ferðin 17 tíma frá því að lagt var af stað úr Sigurðarskála í Kverkfjöllum eldsnemma morguns og komið þangað aftur klukkan 22:30 og sest að snæðingi .
Sigurðarskáli er í um 750 m hæð og þegar gps-tækið var skoðað um kvöldið kom í ljós að gönguhækkunin frá bílastæði og upp á tind var 1.833 metrar sem þýðir að heildarhækkunin í göngunni var að minnsta kosti 2.400 metrar .
