Á Safnasafninu í Eyjafirði eru varðveitt um 4.000 alþýðulistaverk og á annað hundrað nútímalistaverk .
Á hverju sumri setja eigendurnir , Níels Hafstein og Magnhildur Sigurðardóttir , upp forvitnilegar sýningar í björtum salarkynnunum .
" Þetta er fyrst og fremst hugsjón , barátta fyrir þetta fólk , " segir Níels .
Við erum alltaf að bæta einhverjum hlutum við , " segir Níels Hafstein , sem rekur Safnasafnið við Svalbarðseyri í Eyjafirði ásamt konu sinni , Magnhildi Sigurðardóttur .
Við erum að skoða útskorna tálgaða fugla sem safninu áskotnuðust daginn áður , þeir eru á annan tuginn og samið var við útskurðarmeistarann , fullorðinn mann á Selfossi , að búa til fleiri í hópinn , jafnvel alla þá íslenska fugla sem upp á vantar .
Þau Níels og Magnhildur bæta stöðugt einhverju við safneignina sem þegar telur um 4.000 alþýðulistaverk og á annað hundrað nútímalistaverk .
" Við komumst ekki mikið frá til að leita að verkum en við fáum upplýsingar víða að , " segir Níels .
" Þannig birtust fyrir nokkrum dögum rennismiðir að skoða safnið og sögðust þau verða að koma með Úlfar Sveinbjörnsson hingað .
Hann varð náttúrlega glaður þegar við föluðumst eftir fuglum hjá honum .
" Alþýðulistamenn hafa iðulega orðið hissa þegar þau Níels og Magnhildur falast eftir verkum þeirra , en þau hafa um árabil safnað alþýðulist af ástríðu .
Gestir Safnasafnsins verða ekki síður bit þegar þeir skoða safnið sem stendur myndarlega í hvítum byggingum við þjóðveg eitt ofan við Svalbarðseyri , en þar kemur sitthvað á óvart í hverri heimsókn ; áhugaverð verk eftir alþýðulistamenn , vandaðar sérsýningar samtímalistamanna og samspilið þarna á milli , og sífelld endurnýjun í gangi .
Tálguverk , öskupokar og einstakt vistkerfi Þau Magnhildur og Níels stofnuðu Safnasafnið fyrir fimmtán árum en þrettán ár eru síðan þau festu kaup á fyrsta hluta bygginganna sem hýsa safnið í dag ; þau skiptu þá á íbúð sinni í Reykjavík og Þinghúsinu .
Síðan var hús Kaupfélags Svalbarðseyrar , reist árið 1900 , sett niður við hliðina og reist falleg bygging sem Ragnheiður Ragnarsdóttir arkitekt teiknaði .
Síðan voru þessi þrjú hús tengd saman með glerálmum .
Á efstu hæð Kaupfélagsbyggingarinnar er 67 fermetra lista- og fræðimannsíbúð sem er leigð út yfir veturinn , í viku í senn , en ferðafólki nótt og nótt á sumrin .
Nú líður að lokum þessa sýningartímabils ; tíminn sem opið er hefur verið styttur en tekið verður á móti hópum eitthvað inn í haustið .
" Við erum með opið í fjóra mánuði .
Undir lok ágúst fara börnin í skóla og fjölskyldufólk er ekki lengur á ferðinni .
Síðan kemur veturinn með látum 20. september , " segir Níels .
Fyrir utan safnið taka styttur eftir Ragnar Bjarnason á móti gestum en inni er meðal annars sýning þar sem haldið er upp á 80 ára afmæli Sólheima í Grímsnesi , tálguverk eftir Hálfdán Ármann Björnsson frá Hlégarði í Aðaldal , öskupokar úr dánarbúi Halldórs Hansens barnalæknis , og í einum sal er nýstárleg safnkynning þar sem blandað er saman framsækinni nútímalist , alþýðulist , vöruhönnun , handverki , leikföngum , minjagripum , kertum , kandís , fræjum og hári , svo eitthvað sé nefnt af sýningum á gripum í eigu safnsins .
Þá eru í safninu samsýning á listaverkum eftir Önnu Hallin og Olgu Bergmann , sem fundu ummerki um óþekkta siðmenningu og einstakt vistkerfi í garði safnsins og tengja þann fund verkum á sýningu sinni , sýningin Listveisla 1 , fjölfeldi í 50 eintökum með verkum eftir 23 listakonur , auk sérsýninga á verkum eftir Rúrí og Þór Vigfússon .
Viðhorf barnanna snarbreyttist " Verkin í safneigninni eru flest gerð eftir 1970 , " segir Níels þegar hann er spurður að því hvort þau hafi einnig safnað gamalli alþýðulist .
" Þegar við byrjuðum voru eiginlega engir safnarar á þessu sviði og menn höfðu ákveðnar skoðanir á því hvað væri alþýðulist – það voru einkum málverk og teikningar .
Þannig var til að mynda litið á styttur Ragnars Bjarnasonar sem eru hér úti sem drasl .
" Níels er ekki reiðubúinn að útskýra í stuttu máli hvað felst í orðinu alþýðulist , eða hver munurinn er á ómenntuðum listamanni og menntuðum ; hann vísar á forvitnilega skilgreiningu sína á myndlist , Hringferill myndlistar , sem skoða má á vef safnsins , safnasafnid.is .
" Þessi mörk eru oft óljós , " segir hann um sköpun alþýðulistamannsins og hins menntaða samtímalistamanns .
" Þegar fólk hefur gengið gegnum strangan skóla er eins og það kasti náminu oft aftur fyrir sig og fari að gera eitthvað frá hjartanu .
Þá er eins og það komi til baka ; standi sig jafnvel að því að teikna eins og barn , " segir hann og brosir .
– Er þetta spurning um einlægni eða einhvers konar tærleika í nálgun við verkið ? " Hjá sumum .
En aðrir geta verið óttalegir perrar ! " Hann hlær .
" Ekki síst þegar verkin eru sköpuð í fangelsum , en kannski iðrast menn og snúa frá villu síns vegar .
" Níels segir að margir þeirra sem skapi forvitnilega alþýðulist líti jafnvel niður á verk sín .
En tónninn breytist þegar farið er að tala um þau á faglegan máta og hrósa þeim , því að með þessum neikvæða tóni er eins og fólk sé að fiska eftir stuðningi .
Hann segir að það sé erfitt að fá fullorðið fólk sem fer að skapa myndlist upp úr þurru til að útskýra hvers vegna það fáist við þetta .
" Aðgerðarleysi , segja þau stundum ; iðja til að fylla upp í tómarúmið .
En ég held að þetta sé brýn þörf .
Fyrst þegar við hittum fólkið er oft eins og það skammist sín fyrir það sem það er að gera .
Það hefur ekki fengið rétta viðurkenningu eða hvatningu .
Stundum hefur maður upplifað eða heyrt að sá sem er í sköpunarverkinu á heimilinu sé lægstur í virðingarstiganum ; sé kannski ekki nothæfur í annað en dútl .
En þetta er gert af ástríðu og ættingjarnir verða hissa þegar við förum að sýna listamanninum og verkum hans áhuga og tölum um þau með allt öðru orðalagi en hefur tíðkast .
Þegar við svo förum að ræða um liti og form verður fólkið lens .
Það er eins og verið sé að bæla niður það sem er frábrugðið norminu .
Undrunin verður enn meiri þegar við kaupum verk og setjum þau á sýningu .
Ég man eftir nokkrum dæmum um það þegar ættingjar vildu " vernda " alþýðulistamanninn fyrir " vonda manninum sem ásældist verkin " – sem var auðvitað ég .
" Níels segir mér eina af þessum sögum , um káta áttræða konu í Reykjavík sem hélt sýningu á verkum í Gerðubergi og Níels heillaðist af .
Honum var sagt að konan væri á spítala en hann skrifaði henni bréf þar sem hann lýsti yfir áhuga á verkunum og sendi heim til hennar .
Nokkrum dögum síðar hringdi eiginmaður konunnar í Níels , hún var þá á heilsuhælinu í Hveragerði og hann hafði opnað bréfið þegar það barst .
" Maðurinn sagði að börnin þeirra teldu að ég væri að gera grín að móður þeirra .
Þau ákváðu að halda fund til að ákveða hvernig ætti að bregðast við því .
En síðan kom í ljós að konan var sjálf spennt fyrir samstarfinu við okkur .
Það endaði með því að við Magnhildur fórum suður , ræddum við þau hjónin og keyptum mörg verk .
Konan sýndi síðan hér og þá keyptum við alla sýninguna .
Það eru því til einhver ósköp af verkum hennar hér , mjög fínar myndir .
Viðhorf barnanna snarbreyttist við þetta .
" Gaman að koma fólki á óvart Í Safnasafninu er unnið merkilegt brautryðjandastarf fyrir íslenska alþýðulist : " Þetta er fyrst og fremst hugsjón , barátta fyrir þetta fólk .
Síðan ánægjan af að sjá það blómstra og koma saman á einum stað , " segir Níels .
" Það er vissulega margt stórkostlegt í gangi .
Við sýnum eitthvað nýtt á hverju ári , það er gaman að koma fólki á óvart með nýjum verkum , mörgum sýningum .
" Safnið stendur við hringveginn en það sætir furðu þegar Níels segir að ferðaþjónustan sinni því ekkert , til að mynda komi engar rútur með farþega frá skemmtiferðaskipum sem leggja að bryggju á Akureyri .
Jafnvel þótt því hafi verið lofað .
" Kannski er betra að fá ekki alla þessa farþega , það dimmdi í húsunum og fólk færi jafnvel að reka sig utan í verkin ef þessi straumur beindist hingað inn .
En sama flotta fólkið kemur hingað aftur og aftur , og tekur oft með sér gesti .
Það er ánægjulegt og sjálfsagt miklu betra en hitt , " segir Níels .
