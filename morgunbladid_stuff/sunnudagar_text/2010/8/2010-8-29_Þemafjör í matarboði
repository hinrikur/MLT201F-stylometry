Það getur verið skemmtilegt að halda matarboð með ákveðnu þema og hafa þá mat og skreytingar í stíl .
Fyrir þá sem vilja taka þemað alla leið má líka klæða sig í stíl .
Það er t.d. auðvelt að halda ítalskt eða franskt matarboð þar sem hægt er að velja úr fjölbreyttum réttum á matseðilinn og ákveða sjálfur hversu flókna eða einfalda rétti maður reiðir fram .
Síðan er bara að skreyta í réttum litum og mæta í boðið með baguette eða tómata undir hendinni .
Fyrir þá sem vilja vera enn hugmyndaríkari er líka hægt að halda matarboð þar sem uppáhaldsréttir fræga fólksins eru matreiddir og gestir mæta sem frægar persónur að eigin vali .
Fyrir þá sem hafa gaman af leikjum og þrautum má líka tvinna slíka afþreyingu inn í matarboðið og tengja við þemað .
Margt er hægt að gera og í raun eru engar hugmyndir óframkvæmanlegar svo lengi sem þær eru vel skipulagðar og planaðar fram í tímann .
