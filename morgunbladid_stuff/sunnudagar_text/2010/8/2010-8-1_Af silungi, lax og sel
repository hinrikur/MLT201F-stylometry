Það var ótrúlega skemmtilegt að hafa tækifæri til að stoppa í Húnavatnssýslunum í sumar þegar við hjónin heimsóttum Hótel Eddu á Laugarbakka .
Það verður nú að viðurkennast að yfirleitt hefur maður keyrt í gegn án þess að stoppa , með örfáum undantekningum þó þegar maður hefur stoppað stutt á Blönduósi eða í Staðarskála , sem hefur að mínu mati misst sjarmann , og minnir á endurgerð á gamalli bíómynd sem heppnast ekki vel .
Hvað kemur í hugann þegar maður veltir fyrir sér mat á svæðinu ? Margir hugsa eflaust um vegasjoppurnar sem eru í boði , en mér dettur í hug , silungur , lax og selur .
Selasetrið á Hvammstanga er skylduheimsókn eins og Verslunarminjasafnið í Galleríi Bardúsu .
Potturinn og pannan á Blönduósi er skemmtilegur fjölskylduveitingastaður þar sem hægt er að fá selasteik með piparsósu .
Kaffihúsið Við árbakkann , er vel þekkt hjá þeim sem gefa sér tíma , stoppa og njóta á ferðalögum .
Á Laugarbakka er fallegur sveitamarkaður þar sem boðið er upp á fornt handverk og ýmislegt sem minnir á víkinga og matvæli af svæðinu .
Þarna eru mörg vötn þar sem veiddur er silungur og svæðið er þekkt fyrir laxveiði .
Hvítserkur er ótrúlega tilkomumikill þegar að honum er komið , og er upplifunin ennþá magnaðri ef manni tekst að sjá sel .
Kollugljúfur og Vatnsnes eru algengir staðir til að skoða og náttúrlega Borgarvirki en þar hélt Regína Ósk ótrúlega skemmtilega tónleika á Unglistahátíðinni Eldur í Húnaþingi á föstudaginn fyrir viku , sem við hjónin erum ennþá sársvekkt yfir að hafa misst af .
Fjöruhlaðborðið á Vatnsnesi þar sem heimafólk leggur metnað sinn í að framreiða þjóðlegar veitingar á vestanverðu Vatnsnesi .
Hátíðin var fyrst haldin 1994 og hefur vakið vinsældir og athygli síðan er annar viðburður sem við hjónin höfum ekki enn upplifað en eigum vonandi eftir að gera það .
Byggðasafnið á Reykjum er eitt af skemmtilegustu byggðasöfnum landsins , ég set það algjörlega með söfnum eins og Byggðasafninu í Laugum í Sælingsdal og Byggðasafninu á Skógum og hvet ég allar fjölskyldur til að heimsækja þessi söfn .
Kvöldverðurinn okkar sl. laugardag á hótelinu á Laugarbakka hafði sérstaka merkingu fyrir mig þar sem hann bar upp á fertugsafmælið mitt og vil ég þakka öllu heimafólki og starfsfólki fyrir að gera kvöldstundina ógleymanlega .
Að ógleymdum vinum sem lögðu lykkju á leið sína til þess að heilsa upp á okkur .
Mér finnst við hæfi að gefa hér nokkrar hugmyndir um hvað hægt er að gera við silung .
Uppskriftir helgarinnar Hrár íslenskur silungur ( sushí ) 400 g shirakikugrjón soðin eftir leiðbeiningum á umbúðum Sushiedik , salt og sykur til að bragðbæta grjónin Tvö falleg silungsflök , bein og roðlaus Vasabi ( japanskt piparrótarmauk ) Sushi-engifer ( sæt súrsuð galingalrót ) Japönsk soyasósa til að bera fram með Silungsrúlla með papriku og hundasúrum 4-5 msk .
soðin grjónræma af silungi 10 hundasúrur 1 paprika ( grilluð afhýdd og kjarnahreinsuð , skorin í lengjur ) Sterk sriracha-chilisósa 1 noriblað Setjið þarablaðið á þar til gerða bambusmottu til að búa til rúllu ( maki-rúllu ) setjið grjónin ofan á og þrýstið þeim ákveðið ofan á svo þau tolli við þarablaðið .
Passið að grjónin séu jöfn .
Raðið paprikunni á grjónin og hundasúrunum þar á ofan .
Efst setjum við svo silungsræmuna .
Áður en þaranum er rúllað upp skulum við sprauta yfir mjórri ræmu af chilisósu .
Látum svo rúlluna standa svolítið áður en við berum hana fram .
Silungsrúlla með gulrótum , snjóbaunum og sesam 4-6 msk .
soðin grjónræma af silungi Sushi-sinnep 4 snjóbaunir , snyrtar og soðnar í 3 mínútur 1 gulrót , skorin í ræmur msk .
sesamfræ , svört og ljós 1 noriblað ( þarablað ) Þrýstið grjónunum vel ofan á þarann svo þau tolli örugglega .
Gætið þess að dreifa grjónunum jafnt yfir .
Setjið plastfilmu yfir , snúið rúllunni við .
Leggið svo silunginn á miðjan þarann , ásamt baunum og gulrótum .
Grípið sushi-sinnep og sprautið mjórri rönd eftir endilöngum fiskinum .
Rúllið svo þétt saman og veltið upp úr sesamfræjum .
Munið að láta silungsrúlluna standa ögn áður en hún er borin á borð .
Silungstartar í þara 3 msk .
soðin grjón 50 g silungur ½ skalottlaukur 1 msk .
kóríander Svartur pipar Salt 1 noriblað 4 blaðlauksræmur ( soðnar og snöggkældar ) Saxið í eitt lauk , koríander og bleikju .
Blandið grjónum saman við og smakkið til með salti og svörtum pipar .
Setjið þarablaðið á þar til gerða bambusmottu til að búa til rúllu .
Setjið maukið á mitt blaðið og rúllið þaranum þétt utan um .
Skerið í 4-6 parta og bindið upp með blaðlauksræmunum .
Hrísgrjónakoddi með silungi og noriblaði 4 msk .
soðin grjón 4 silungssneiðar , örþunnar Sterk sriracha-chilisósa 1 noriblað skorið í ræmur Mótið grjónin með skeið eða í höndunum þannig að úr verði fjórir jafnir bitar .
Setjið örlitla doppu af chilisósu á koddann og silungssneiðina ofan á , rúllið bitanum inn í noriræmuna .
Hrísgrjónakoddi með silungi og papriku 4 msk .
soðin grjón 4 silungssneiðaræ , skornar örþunnt 4 paprikuræmur Örlítið af vasabimauki 4 blaðlauksræmur , forsoðnar og snöggkældar Mótið grjónin með skeið eða í höndunum þannig að úr verði fjórir jafnir bitar .
Látið örlitla doppu af vasabimauki falla á koddann áður en silungssneiðin er sett ofan á .
Bindið bitann upp með blaðlauknum .
Sítrusmarineraður silungur með salvíu 4 fallegir ferkantaðir silungsbitar með roði 1 sítróna , safi og börkur 1 msk .
sushi-edik Salt 4 blöð fersk salvía Svartur pipar Rifið börkinn af sítrónunni og setjið í skál .
Kreistið safann yfir , blandið edikinu og saxaðri salvíu saman við og smakkið til með salt og pipar .
Látið silungsbitana liggja í 20 mín .
í blöndunni áður en þeir eru bornir fram .
