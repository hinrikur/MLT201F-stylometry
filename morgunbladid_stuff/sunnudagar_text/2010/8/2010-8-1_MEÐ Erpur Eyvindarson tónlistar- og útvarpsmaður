Þegar menn eiga fullt af pening og vantar afsökun til að losna að heiman eða úr vinnunni eru þeir búnir að búa til svona dundsport eins og golf , helst til að geta verið fullir í nágrenni við laxá .
Maður hittir gjarnan þessa hala sem eru búnir að vera í golfi í bænum .
Ég hitti um daginn félaga mína sem hafa verið í þessu og þeir klæddir eins og Tinni og var ekki einu sinni hleypt inn á Café Amsterdam og þá er nú fokið í flest skjól .
Það var fólk að rúlla inn fram fyrir þá í krumpugalla með pípuhatt nánast .
Það er ekkert vanalegt að vera með sokka upp á hné í Burberry-buxum .
Þetta er svona gamalt breskt íhald .
Af hverju fara menn ekki bara í krikketbúning ? Margaret Thatcher væri sú eina sem myndi tötsa einhvern hala sem væri rúllandi í bænum klæddur í golfbúning .
Svo er golfbúningurinn niðurlægjandi fyrir kylfingana ; að þurfa að ramba um í þessum galla .
Þeir eru að reyna að halda einbeitingunni og svo eru þeir klæddir eins og trúðar þannig að fólk hugsar að þeir séu eins og hálfvitar .
Það er alveg búið að reyna þetta .
Golf er hundgömul íþrótt .
Það er búið að reyna að gera golfbúninginn töff í hundruð ára og það er bara ekki að gerast .
Fólk getur rokkað körfuboltatreyjur , hafnaboltatreyjur og fótboltatreyjur sem þykja mjög töff og eru vel séðar .
En ef þú kemur eins og Tinni með kaskeiti og dúsk í Burberry-buxum með sokkabönd við þá er bara keyrt með þig inn á einhverja stofnun .
Þetta er eins og með dvergakast .
Það er mjög niðurlægjandi fyrir dverginn og þetta er alveg eins .
Golf er orðið mjög niðurlægjandi fyrir golfarann því hann þarf að vera klæddur eins og fáviti .
Hann gæti alveg eins verið dvergur í dvergakasti , hann er að koma alveg eins illa út úr því ! 