Hljómsveitin My Morning Jacket er byrjuð að vinna að upptökum á sinni sjöttu breiðskífu í gamalli kirkju í heimabæ sveitarinnar , Louisville í Kentucky , og segir söngvarinn Jim James að eftir aðeins tvær vikur séu fimm lög tilbúin .
James sagði í nýlegu viðtali við Rolling Stone að sveitin ætti eftir að taka upp í fjórar vikur til viðbótar og að platan væri væntanleg um mitt næsta ár .
Sveitin hefur fengið til liðs við sig upptökustjórann Tucker Martine en hann sá t.d. um upptökur á plötunum The Crane Wife og Hazards of Love frá hljómsveitinni The Decemberists .
