Fátt dugir betur til að selja bækur en bókaverðlaun og hefur sannast á Booker-verðlaununum bresku , enda tekur sala á þeim bókum sem tilnefndar eru alltaf kipp .
Af þeim bókum sem eru á tilnefningalista verðlaunanna þetta árið hefur bókin The Slap , eða Kinnhesturinn , eftir Christos Tsiolkas , selst langbest .
Af bókinni seldust ríflega tvisvar sinnum fleiri eintök en af næstu bók á sölulistanum , Room eftir Emma Donoghue .
Þess má geta að The Slap var metsölubók í Ástralíu , heimalandi höfundar , þegar hún kom út 2008 og fékk samveldisverðlaunin sem bók ársins 2009 .
Þrettán bækur eru á tilnefningalistanum og verða skornar niður 7. september næstkomandi , en þá verður birtur svonefndur " stuttlisti " .
