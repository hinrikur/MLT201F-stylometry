A Journey , ævisaga Tony Blair , fyrrverandi forsætisráðherra Bretlands , verður gefin út í næsta mánuði og liður í kynningu á útgáfunni er að Blair hugðist árita bækur í bókaverslun Waterstone ' s. Ekki er ljóst hvort af þeirri áritun verður því fjölmargir hafa lagt hart að bókaverslanakeðjunni að hætta við , þar á meðal nokkrir þekktustu rithöfundar Breta sem birtu bréf í dagblaðinu The Guardian í vikulokin .
Meðal þeirra sem undirrita bréfið eru Iain Banks , Al Kennedy og John Pilger , en í því segir meðal annars að breskum almenningi sé ljóst að Blair hafi beitt lygum og blekkingum til að véla Breta til þátttöku í innrás Bandaríkjanna í Írak .
Ekki er bara að mörgum sé í nöp við að Blair áriti bókina , heldur hafa margir tekið því illa er Blair lýsti því að allur ágóði af sölu bókarinnar rynni til að aðstoða særða hermenn .
Þess má geta að fjórðungur Breta vill ákæra Blair fyrir stríðsglæpi .
