Hennar hátign Beatrice prinsessa af Jórvík fagnar 22 ára afmæli sínu í dag .
Ekki er vitað hvernig hún heldur uppá það , en viðhöfnin verður áreiðanlega ekki eins mikil og þegar hún fæddist þegar skotið var 41 skoti við Hyde Park og Tower Green .
Hún kom í heiminn í Portland-sjúkrahúsinu í London , rúmlega tólf merkur , eða um þrjú kíló .
Hún var fyrsta barn Andrews Bretaprins , hertogans af Jórvík , og Söru , hertogaynju af Jórvík , áður Ferguson , fædd þeim eftir tveggja ára hjónaband .
Hún er fimmta barnabarn Elísabetar Bretadrottningar og Filippusar prins .
Hún var ekki nefnd fyrr en nokkrum dögum eftir fæðinguna og eins og Breta er von og vísa var veðjað um nafnið .
Líkurnar á því að hún hlyti nafnið Victoria eða Annabel voru 3-1 , 4-1 á Elizabeth og 8-1 var sett á Georgina eða Georgiana .
Hún var síðan nefnd þremur nöfnum Beatrice Elizabeth Mary .
Hún var skírð í konunglegu kapellunni við St .
James ' s-höll 20. desember á fæðingarári sínu .
Guðforeldrar hennar eru fjölmargir og á meðal þeirra eru lafðir og barónar .
Nafnið Beatrice er komið frá yngstu dóttur Viktoríu drottningar .
Beatrice á eina systur , Eugenie , sem fæddist þegar hún var rúmlega eins og hálfs árs .
Foreldrar þeirra skildu árið 1996 eftir nokkurra ára aðskilnað .
Þrátt fyrir að stúlkurnar hafi fæðst með silfurskeið í munni fylgir einn galli á því að vera fæddur í bresku konungsfjölskylduna ; fjölmiðlarnir .
Þeir fylgjast með hverju fótmáli prinsessanna en bresk slúðurblöð svífast einskis .
Beatrice tók að vonum nærri sér þegar birtar voru myndir af henni í bikiníi og gefið í skyn að hún væri of þung .
Móðir hennar hefur sjálf átt í opinberri baráttu við aukakílóin sem blöðin flögguðu í kringum skilnaðinn .
Núna er hún talsmaður Weight Watchers í Bandaríkjunum og þekkir því af eigin raun það sem dóttir hennar gekk í gegnum .
Beatrice er mörgum kílóum léttari í dag , heilsuhraust og varð fyrsti meðlimur konungsfjölskyldunnar til að ljúka London-maraþoninu í apríl síðastliðnum .
Hún hefur einbeitt sér að sjálfboðaliðastörfum fyrir hjálpar- og félagasamtök síðustu ár en stundar líka nám í sögu við Goldsmiths-háskólann í London .
Hertogaynjan var svo ánægð með árangur dóttur sinnar í maraþoninu að hún ætlar sjálf að taka þeirri áskorun að vera með að ári liðnu .
ingarun@mbl.is 