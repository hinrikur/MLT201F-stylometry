Þess hefur verið getið í þessum pistlum að skákjöfrar Íslendinga og Dana , þeir Friðrik Ólafsson og Bent Larsen , urðu 75 ára fyrr á þessu ári .
Friðrik er fæddur 26. janúar og Larsen 5. mars .
Leiðir þeirra lágu fyrst saman á HM ungmenna í Birmingham 1951 og þeir háðu margan snarpan bardaga fram að síðustu kappskákinni á 60 ára afmælismóti Friðriks í Þjóðmenningarhúsinu haustið 1995 .
Valt er að treysta gagnagrunnum fyrir tölfræði þessa tímabils ; áreiðanlegur listi sem greinarhöfundi barst á dögunum greinir frá 35 kappskákum , hvor vann 15 skákir en jafnteflin voru aðeins fimm talsins og niðurstaða nálega hálfrar aldar baráttu er því 17 ½ : 17 ½ .
Einhver eftirminnilegasti sigur Friðriks yfir Larsen var á Reykjavíkurmótinu 1978 í skák sem birt var hér á dögunum .
Einstætt er það tímabil frá 1956-1966 þegar 14 skákir sem þeir tefldu unnust allar á svart , 9:5 fyrir Friðrik þar .
Upp úr 1967 hófst Larsen handa við að saxa á hið mikla forskot sem Friðrik hafði náð og náði að jafna árið 1995 eins og áður sagði .
Í þessari merku sögu viðureigna hljóta menn alltaf að staðnæmast við einvígi þeirra um Norðurlandameistaratitilinn sem fram fór í Sjómannaskólanum í ársbyrjun 1956 .
Þetta var stærsti skákviðburður sem fram hafði farið á Íslandi .
Húsfyllir á allar skákir einvígsins og komust færri að en vildu .
Friðrik lét þess síðar getið , að þjóðerni andstæðingsins hefði kallað fram heitar tilfinningar hjá landanum ; nú væri komið að skuldaskilum vildu sumir meina .
Og kannski var " óvinurinn " Bent Larsen ekki svo slæmur fulltrúi gamla nýlenduveldisins , a.m.k. virkaði hann dálítið yfirlætislegur á suma þegar hann las dönsku blöðin á milli leikja .
Friðrik svaraði fyrir sig með því að hefja blaðalestur sjálfur – en allt kom fyrir ekki .
Larsen náði öruggri forystu 3 ½ : 1 ½ : " Hann kann allt , " heyrði einhver Friðrik segja .
Og svo " flúði " Friðrik hina aðgangshörðu stuðningsmenn sína alla leið upp í Skíðaskála .
Þegar hann kom í bæinn aftur vann hann tvær skákir og jafnaði metin , 3 ½ : 3 ½ .
Hafði hvítt í lokaskákinni – mikil spenna .
" Fyrst það átti fyrir fylgismönnum Friðriks að liggja að sjá hetjuna sína tapa úrslitaskákinni , " skrifaði Larsen , " þá var kannski bót í máli að skákin var af minni hálfu glæsilega tefld .
" Reykjavík 1956 ; 8. einvígisskák : Friðrik Ólafsson – Bent Larsen Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bg5 e6 7 .
Df3 Be7 .
O-O-O Dc7 9 .
Hg1 Rc6 10. g4 Re5 11 .
De2 b5 12. f4 b4 ! Kraftmikill leikur , 13. fxe5 er svarað með 13 .
...
dxe5 og vinnur manninn til baka .
13 .
Rb1 Red7 14 .
Bh4 Bb7 15 .
Bg2 Rc5 16 .
Rd2 Hc8 17 .
Kb1 Ra4 18 .
R2b3 h6 19 .
Be1 Rc5 20 .
Rd2 Rfd7 21. h4 g6 22. g5 ? Gagnatlaga hvíts á kóngsvængnum snýst gegn honum .
Betra var 22. f5 og staðan má heita í jafnvægi .
22 .
...
e5 23. fxe5 dxe5 24 .
Rf3 Re6 ! Herjar á veika blettinn í stöðu hvíts , f4-reitinn .
25 .
Hc1 Rf4 26 .
Df1 Bc6 ! 27. c4 bxc3 28 .
Hxc3 Bb5 ! Þetta hafði Friðrik sést yfir .
Hörfi drottningin í 30. leik kemur 30 .
...
Bd3 + og mátar .
29 .
Hxc7 Hxc7 30 .
Bg3 Bxf1 31 .
Bxf1 hxg5 32. hxg5 Bc5 33 .
Rxe5 Bxg1 34 .
Bxf4 Bh2 ! 35 .
Bxh2 Hxh2 36 .
Ref3 Hh1 37. a3 Rc5 38 .
Ka2 Hxf1 39 .
Rxf1 Rxe4 40 .
Re3 Hc5 - og hvítur gafst upp .
Helgi Ólafsson helol@simnet.is 