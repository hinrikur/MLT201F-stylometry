Fréttamaðurinn Steve Kroft fæddist á þessum degi fyrir 65 árum í Kokomo í Indíana-ríki .
Hann er þekktastur fyrir að vera hluti af fréttamannateymi bandaríska sjónvarpsþáttarins 60 minutes en hann var ráðinn til CBS-sjónvarpsstöðvarinnar í maí árið 1989 .
Kroft er margverðlaunaður fyrir fréttamennsku sína en í ár hreppti hann tvenn Peabody-verðlaun .
Önnur voru fyrir fréttaskýringu um tölvuþrjóta og hin fyrir að varpa ljósi á hversu miklu fé er eytt í að lengja líf dauðvona Bandaríkjamanna .
Hann hefur hreppt svo mörg verðlaun á ferlinum að of langt mál er að telja þau upp hér .
Mörg af viðtölum Krofts hafa vakið mikla athygli .
Árið 2008 tók hann það sem var tvímælalaust stærsta sjónvarpsviðtal ársins , fyrsta viðtalið við Barack og Michelle Obama að forsetakosningunum loknum .
Því var sjónvarpað í 60 minutes hinn 16. nóvember og hvorki meira né minna en 25,1 milljón manns fylgdist með .
Hann tók einkaviðtal við Bill Clinton , sem þá var ríkisstjóri , og Hillary eiginkonu hans árið 1992 .
Tilvísanir í viðtalið höfnuðu á forsíðu nærri hvers einasta dagblaðs í Bandaríkjunum og það hafði mikil áhrif á kosningabaráttu Clintons .
Á vefsíðu CBS kemur fram að tvær af mikilvægustu fréttaskýringum Krofts hafi fjallað um Tsjernobyl .
Hann var fyrsti bandaríski fréttamaðurinn sem heimsótti kjarnorkuverið en það var árið 1990 .
Fyrir þessa frétt fékk hann Emmy-verðlaun .
Hann sneri síðan aftur fjórum árum síðar til að gera nýja fréttaskýringu .
Af öðrum minnisstæðum fréttum og viðtölum Krofts má nefna eina sjónvarpsviðtal Woodys Allens á meðan á hatrammri forsjárdeilu hans og Miu Farrow stóð og fréttaskýringu um að kviðdómurinn í O.J .
Simpson-réttarhöldunum hefði látið undan þrýstingi .
Kroft er kvæntur blaðakonunni Jennet Conant .
Þau eru búsett í New York ásamt einum syni , John Conant Kroft .
ingarun@mbl.is 