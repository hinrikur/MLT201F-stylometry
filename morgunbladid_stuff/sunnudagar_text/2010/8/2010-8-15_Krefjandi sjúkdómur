Dánartíðni af völdum hjarta- og æðasjúkdóma hefur farið lækkandi bæði í Evrópu og Bandaríkjunum , að sögn Axels F. Sigurðssonar , sérfræðings í hjartalækningum .
" Rannsóknir Hjartaverndar hafa sýnt sömu þróun hér á landi , " segir hann .
" Spurningin er hinsvegar hverju beri að þakka þennan árangur .
Stafar hann af framförum í meðferð hjartasjúkdóma eða breyttu lífsmynstri ? Rannsóknir benda til þess að það sé hvort tveggja .
" Axel segir flest benda til að lífshættir séu heilbrigðari en áður , dregið hafi úr reykingum og blóðfita sé almennt lægri .
" Jafnframt hefur lyfjameðferð og annarri meðferð við hjarta-og æðasjúkdómum fleygt fram.Þetta hefur leitt til þess að dánartíðni af völdum hjarta-og æðasjúkdóma hefur lækkað í flestum aldursflokkum , sem jafnframt hefur í för með sér að fólk lifir lengur en áður með sinn hjartasjúkdóm .
Þetta kann að vera dýrara fyrir samfélagið , því ef fólk lifir áfram með sinn sjúkdóm , þá þarf það heilbrigðisþjónustu .
Tíðni hjartabilunar hefur til að mynda aukist en hjartabilun er ástand sem skapast vegna undirliggjandi hjartasjúkdóms .
Í mörgum tilvikum er hjartavöðvinn þá orðinn mjög skaddaður og lífsgæði mjög skert .
" Gott miðað við nágrannalönd Axel segir að þjónusta við hjarta- og æðasjúklinga sé góð hér á landi .
" Bráðaþjónustan hefur verið í góðu horfi og meðferð við bráðri kransæðastíflu hefur t.d. verið mjög árangursrík hér , fólk fær viðeigandi meðferð fljótt og það skiptir sköpum .
Þá er aðgengi að sérfræðingum hér á landi frekar gott og biðtími stuttur , til dæmis ef miðað er við hin Norðurlöndin .
Því tel ég stöðuna nokkuð góða miðað við okkar nágrannalönd .
" Axel telur þó að niðurskurður og hagræðing á undanförnum árum hafi haft áhrif á þjónustuna , t.d. hafi sameining bráðamóttöku LSH breytt talsvert þjónustumynstri við hjartasjúklinga um helgar .
Sparnaður og hagræðing sé þó ekki einsdæmi fyrir Ísland ..
" Það er víða annars staðar verið að reyna að reka þjónustuna með eins litlum tilkostnaði og hægt er , t.d á Norðurlöndunum .
Það er ekki nema eðlilegt að reynt sé að hagræða og draga úr kostnaði .
Þó þarf að gæta þess að slíkar ráðstafanir séu vel ígrundaðar og ekki tilviljanakenndar .
Horfa þarf á afleiðingarnar bæði til skemmri og lengri tíma .
" Rannsóknir hafa sýnt að útbreiðsla hjartabilunar í Bandaríkjunum og N-Evrópu kann að vera á bilinu 2-4% og er þá átt við öll forms sjúkdómsins .
" Við höfum ekki íslenskar tölur , en ef við yfirfærum þetta á Ísland , þá má gera ráð fyrir að um 8-12 þúsund Íslendingar séu með einkenni hjartabilunar , " segir Axel .
Í flestum tilvikum eru einkenni þó lítil .
Flestir þessir sjúklingar eru aldraðir einstaklingar .
Langflestir einstaklingar með hjartabilun eru komnir yfir 65 ára aldur .
Sjúklingar sem fara í hjartaígræðlu skera sig því úr að þessu leyti þar sem þeir eru yngri .
" Langvinn hjartabilun er stórt heilbrigðisvandamál því þessir einstaklingar þurfa mikla heilbrigisþjónustu , " segir Axel .
" Þeir þurfa oft að leggjast inn á sjúkrahús og eru yfirleitt á fjölþættri og flókinni lyfjameðferð .
Þetta kallar á nákvæmt eftirlit .
Þannig gerir hjartabilun miklar kröfur til heilbrigðisþjónustunnar .
Því má segja að hjartabilun sé krefjandi sjúkdómur , fyrir sjúklinginn , aðstandendur hans og þá aðila sem veita heilbrigðisþjónustuna .
" Færri innlagnir Mikill kostnaður felst í endurteknum í innlögnum á sjúkrahús , og þess vegna var eitt af meginmarkmiðum með stofnun Göngudeildar hjartabilunar á Landspítala að draga úr innlögnum á spítalann .
" Hjartabilunargöngudeildum er yfirleitt stýrt af hjúkrunarfræðingum með stuðningi lækna , " segir Axel .
" Rannsóknir hafa sýnt að slík göngudeildarstarfsemi dregur úr sjúkrahúsinnlögnum , sem er mikilvægt frá heilsuhagfræðilegu sjónarhorni .
Þá bætir það einnig lífsgæði fólks umtalsvert að þurfa ekki að leggjast inn , heldur geta sótt þjónustu og stuðning á stað þar sem þekking og reynsla er til staðar og aðgangur greiður .
" Anna G. Gunnarsdóttir hjúkrunarfræðingur hefur haldið utan um göngudeildarstarfsemina frá upphafi .
" Það þurfti að berjast talsvert fyrir því að fá að hefja þessa starfsemi og sannfæra stjórnendur um gagnsemi hennar , " segir Axel .
" Allt bendir til þess að árangurinn sé góður og í dag er þessi starfsemi mikilvægur hlekkur í þjónustu við hjartasjúklinga .
" 