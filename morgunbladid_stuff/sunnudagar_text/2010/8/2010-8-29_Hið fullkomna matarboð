Það að halda matarboð á ekki að þýða margar svefnlausar nætur í röð fyrir gestgjafann .
Né heldur það að gestgjafinn standi sveittur yfir pottunum og nái ekki að fara í bað og gera sig til áður en gestirnir koma .
En til að ná þessu fram skiptir undirbúningur og skipulag mestu máli .
Nokkrar þumalputtareglur Í fyrsta lagi ber að hafa í huga að hafa matarboðið eins óformlegt og látlaust og hægt er .
Að sjálfsögðu kallar tilefnið stundum á að öllu sé til tjaldað en þegar vinum og ættingjum er boðið í mat búast þeir fæstir við að mæta á fimm stjörnu veitingastað .
Til að draga úr stressi er líka ráðlegt að bjóða ekki of mörgum og fjórir til sex gestir eru yfirleitt hæfilegur fjöldi .
Matarboð er ekki vinsældakeppni til að sanna hversu marga vini þú átt heldur tækifæri til að hittast í hæfilega stórum hóp þar sem allir geta fengið að tala og njóta sín .
Undirbúningur skiptir líka miklu máli , eins og að skera niður allt sem þarf í súpuna , réttinn , salatið kvöldinu áður ef mögulegt .
Þannig er fátt annað að gera á deginum sjálfum en að setja allt hráefnið saman og láta það malla og þá getur þú eytt meiri tíma í að ryksuga stofugólfið og þurrka af borðinu .
Eða bara legið uppi í sófa með tærnar upp í loft og valið góða tónlist fyrir kvöldið .
Svo er að muna lykilatriðið að einfaldleikinn er fyrir mestu ! 