Ég veit ekki alveg hvað knýr mig til að rita þetta bréf .
Hugsanlega er tilgangurinn að gefa einhverja óljósa skýringu á verknaðinum sem ég hef rétt framið .
Ég skil sjálfan mig í raun ekki lengur .
Ég á að vera í meðallagi skynsamur og vel gefinn ungur maður .
Samt sem áður hef ég að undanförnu ( átta mig ekki á því hvenær það byrjaði ) verið fórnarlamb margra óvenjulegra og órökréttra hugsana .
" Ljóst má vera að hér heldur ekki heilbrigður maður á penna .
Hinn 25 ára gamli hermaður og háskólanemi Charles Whitman hafði raunar ekkert gert af sér þegar hann ritaði bréfið en í því gengst hann við morðunum á eiginkonu sinni og móður – sem hann framdi um nóttina .
Ekki nóg með það , þaðan lá leið Whitmans í húsakynni Texasháskóla í Austin , þar sem hann gekk af göflunum , banaði fjórtán manns og særði 32 á þessum degi fyrir 44 árum .
Whitman minntist raunar ekki einu orði á fjöldavígin í téðu bréfi en þrátt fyrir að efast sjálfur um ástæðuna taldi hann sig vera að leysa móður sína og eiginkonu undan þjáningum heimsins .
Laust eftir miðnætti myrti Whitman móður sína , Margaret , með því að stinga hana í hjartað .
Á handskrifuðum miða við hlið líksins stóð : " Til þeirra sem málið varðar : Ég var að myrða móður mína .
Ég er í miklu uppnámi af þessum sökum , ef himnaríki er til þá er hún þegar komin þangað ...
Ég iðrast gjörða minna ...
Enginn þarf að velkjast í vafa um að ég unni þessari konu af öllu mínu hjarta .
" Að því búnu sneri Whitman aftur heim og stakk eiginkonu sína , Kathy , í þrígang í hjartað meðan hún svaf .
Annað handskrifað bréf fannst þar : " Ég ímynda mér að fólki þyki ég hafa drepið manneskjurnar tvær sem stóðu mér næst með hrottafengnum hætti .
Ég var aðeins að reyna ganga hratt og rækilega til verks .
Vinsamlega borgið skuldir mínar ef tryggingin mín er í gildi ...
Gefið einhverri geðheilbrigðisstofnun afganginn .
Kannski rannsóknir geti komið í veg fyrir frekari harmleiki af þessu tagi .
" Undir hádegi lagði Whitman leið sína í Texasháskóla , þar sem hann stundaði nám í arkitektúr .
Hann var drekkhlaðinn vopnum , meðal annars með afsagaða haglabyssu og fjölda annarra skotvopna .
Þegar öryggisvörður stöðvaði Whitman við komuna ýtti hann vopnunum á undan sér í vagni .
Hann kvaðst vera að aðstoða við rannsóknir í skólanum og dró í rólegheitunum upp passa sem veitti honum aðgang að húsakynnunum .
Öryggisvörðurinn tók það gott og gilt .
Leið Whitmans lá upp í turn skólans , fyrsta fórnarlambið var móttökudama á 27. hæð .
Hann sló hana niður með byssuskeftinu , þau sár drógu hana síðar til dauða .
Því næst kom Whitman upp vegartálma í stigaganginum .
Fyrsta fórnarlambið sem hann skaut til bana var í sakleysi sínu að gægjast framhjá tálmanum .
Alls týndu þrír lífi á 27. hæðinni .
Whitman hélt för sinni áfram upp á útsýnispall á 29. hæð byggingarinnar .
Þar hóf hann skothríðina fyrir alvöru , skaut á nánasta umhverfi skólans .
Lögreglu var strax gert viðvart en illa gekk að komast að árásarmanninum .
Skytta var send á loft með flugvél en ókyrrð kom í veg fyrir að hún kæmi höggi á Whitman .
Það var ekki fyrr en tveir lögreglumenn , Houston McCoy og Ramiro Martinez , brutu sér leið upp á útsýnispallinn að Whitman var stöðvaður .
McCoy komst í tæri við hann og skaut hann til bana .
Lík Whitmans var krufið , eins og hann hafði óskað eftir í sjálfsvígsbréfi sínu , og þá fannst æxli við heila sem læknar gátu ekki útilokað að hefði haft áhrif á atburðarásina .
Alltént hafði Whitman lengi þjáðst af miklum höfuðverkjum og gengið milli lækna án þess að fá bót meina sinna .
Hann var grafinn við hlið móður sinnar .
orri@mbl.is 