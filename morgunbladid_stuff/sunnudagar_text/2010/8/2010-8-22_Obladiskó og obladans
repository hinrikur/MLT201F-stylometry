Það var sungið með hangandi hendi í kirkjunni á Sólheimum um liðna helgi .
Smekkfullt var í kirkjunni , staðið í tröppunum upp á svalir , meðfram veggjum og manngrúinn teygði sig jafnvel út í anddyrið .
Raggi Bjarna hélt um hljóðnemann og sagði brandara á kostnað Þorgeirs Ástvaldssonar , sem sat hljóðnemalaus við píanóið .
" Æ , ekki þessa sögu , " kallaði Þorgeir og grúfði höfuðið í nótnaborðinu .
Annars voru þeir samtaka í flutningnum .
Og gestir dilluðu sér við slagarana frá fyrstu mínútu .
" Svífur yfir Esjunni ...
" Það vakti nokkra undrun þegar Ragnar sagði að næsta lag yrði " diskó " .
Svo hóf hann upp raust sína og söng " Obla-dí , obla-da " með Bítlunum .
Það var því nokkurskonar obladiskó og einn kirkjugesta fitjaði raunar upp á obladansi .
Þá var sungið með svo undir tók salnum og nærsveitum .
" Ekkert er fegurra en vorkvöld í Reykjavík ...
" Ef til vill var það í tilefni af þessu lagi , að Ragnar kallaði Vilhjálm Þ. Vilhjálmsson fyrrverandi borgarstjóra upp að altarinu .
Á leið þangað heilsaði Vilhjálmur hinum borgarstjóranum , Jóni Gnarr , með handabandi .
Þannig er prótókoll borgarstjóra .
Svo sungu Vilhjálmur og Ragnar lagið Dagnýju á sviðinu , lag sem enginn fær nóg af .
Eftir söngstundina tvístraðist hópurinn í allar áttir um svæði Sólheima , sem er einstakt á Íslandi og þó víðar væri leitað .
Þar voru listsýningar , selt lífrænt grænmeti , Beggi og Pacas reiddu fram gómsæta rétti á Grænu könnunni og svo talaði Reynir Pétur við gesti og gangandi ; maður sem er alltaf jafnjákvæður og fjörlegur í fasi .
pebl@mbl.is 