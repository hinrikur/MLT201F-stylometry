Yfirleitt er tjaldferðalag fremur ódýr ferðamáti en sums staðar úti í hinum stóra heimi má finna tjaldstæði sem sprengja alla venjulega verðskala .
Útsýnispallur uppi í tré Ef þig hefur alltaf langað að upplifa rómantískan ferðamáta landkönnuða á 18. öld þarftu ekki að fara lengra en á Four Seasons Tented Camp Golden Triangle í Taílandi .
Hér er samt ekki um að ræða neina venjulega útilegu því gist er í litlum húsum sem útfærð eru eins og tjöld landkönnuðanna .
Aðalaðdráttarafl svæðisins er fílarnir sem þar búa og lifa í mikilli nálægð við gesti sem geta fengið að skella sér á fílsbak eða bara legið í nuddi og leti .
Dvölin er ekki alveg ókeypis en þriggja nátta pakki kostar rétt um 165.000 krónur .
Fínt samt fyrir þá sem vilja njóta framandi náttúru í fullum lúxus .
Svipaða lífsreynslu má upplifa á fleiri stöðum , t.d. á Kostaríku en fljúga verður á tjaldstæðið sem er í Corcovado-þjóðgarðinum .
Þar líkt og í Taílandi hafa verið byggð lítil gestahús sem helst minna á tjöld og standa þau á kletti með stórfenglegt útsýni yfir sjóinn .
Svæðið er vinsælt meðal mennskra fjallageita enda nálægt góðum gönguleiðum sem liggja um þjóðgarðinn .
Þarna er líka að finna útsýnispall lengst uppi í tré og með fyrirvara getur fólk líka fengið að tjalda þar .
