Það kemur kannski ekki á óvart að bandaríski rithöfundurinn James Patterson er tekjuhæsti höfundur heims nú um stundir , enda vinsældir hans slíkar að 17. hver bók sem seld er vestanhafs er eftir hann , ýmist einan eða í samvinnu við aðra .
Næst honum á tekjulistanum er annar bandarískur höfundur , Stephenie Meyer , en er þó ekki nema hálfdrættingur á við Patterson .
Alls hefur Patterson þénað um hálfan níunda milljarð króna það sem af er þessu ári en útgefandi hans hagnaðist um rúma sextíu milljarða króna á tveimur árum á því að gefa út bækur eftir James Patterson .
Hinar miklu tekjur Pattersons ráðast að nokkru leyti af afköstum hans , hann situr við frá klukkan hálfsex að morgni og fram eftir degi sjö daga vikunnar og gefur út átta bækur á ári .
Annað sem eykur sölu á bókum hans er hversu fjölbreyttar bækur hans eru , allt frá barna- og ævintýrabókum í blóðugar sakamálasögur .
Næst á eftir þeim Patterson og Meyer á tekjulistanum eru Stephen King , Danielle Steel , Ken Follett , Dean Koontz , Janet Evanovich , John Grisham , Nicholas Sparks og J.K .
Rowling 