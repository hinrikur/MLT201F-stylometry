Það er auðvelt að gera það sem ofbeldismaður biður um og það er að allir þegi .
Það er erfiðara að tala , koma út og rjúfa þögnina og þess vegna er svo mikilvægt að fá áheyrn en ekki frávísun eða höfnun , " segir Sigfinnur Þorleifsson , sjúkrahúsprestur og lektor í sálgæslu við Háskóla Íslands .
Kynferðisbrotamál eru bæði erfið og óþægileg að takast á við og meðal annars þess vegna hafa þolendur þeirra svo oft orðið þögninni og skömminni að bráð .
Þar er kirkjan ekki undanskilin , en þjóðkirkjan hefur mikið verið gagnrýnd fyrir hvernig tekið hefur verið á kynferðisbrotamálum innan hennar .
Miklar breytingar hafa þó orðið á síðustu árum í meðferð og viðhorfum til kynferðisbrota , í samfélaginu öllu sem og í kirkjunni þar sem unnið er að því að brjóta niður þagnarmúra og skapa vettvang þar sem þolendur geta látið rödd sína heyrast .
Þegar nokkrar konur stigu fram fyrir um 15 árum og sögðu frá kynferðisáreitni af hálfu Ólafs Skúlasonar , þáverandi biskups , var ekkert til innan kirkjunnar , hvorki verklagsreglur né siðareglur , sem sögðu til um hvernig kirkjan ætti að bregðast við slíkum málum .
Síðan hafa mikilvæg skref verið tekin til að koma í veg fyrir að það sama gerist aftur , meðal annars að áeggjan Guðrúnar Ebbu , dóttur Ólafs Skúlasonar , sem greindi í vikunni kirkjuráði frá því kynferðislega ofbeldi sem hún varð sjálf fyrir af hálfu föður síns sem barn og unglingur .
Hún ítrekaði jafnframt nauðsyn þess að kirkjan tæki þátt í baráttunni gegn kynferðisofbeldi , mál sem hún tók fyrst upp við Karl Sigurbjörnsson biskup í fyrra og vinnur sjálf ötullega að með samtökunum Blátt áfram .
Blaðamaður ræddi við presta um þau skref sem tekin hafa verið í kynferðisbrotamálum innan kirkjunnar og þá gagnrýni sem kirkjan hefur fengið á sig , sem snýst ekki síst um þöggun og umdeilda þagnarskyldu .
Heyra má á prestum að þeir fagna umræðunni og telja af hinu góða að þessi mál komist upp á yfirborðið .
Úlfurinn sækir í örugga þjóðfélagsstöðu " Ég held að almennt í samfélaginu haldi menn oft að friðurinn skipti öllu máli , en stundum þarf líka að gera upp hluti og gera erfiðar sögur opinberar svo hægt sé að loka málum , " segir Sigríður Guðmarsdóttir , sóknarprestur í Grafarholti .
Í predikun sinni síðastliðinn sunnudag nefndi Sigríður að oft hefðu þau sem segðu sannleikann um líf sitt verið úthrópuð fyrir vesen og lygar eða geðbilun , sögum þeirra ekki trúað eða þær þaggaðar niður .
Hún vakti jafnframt athygli á því að " úlfurinn sem hremmir lömbin " hefði hvergi frjálsari hendur en " þar sem hann nýtur trausts , virðingar og öruggrar þjóðfélagsstöðu " .
Því miður er það staðreynd að níðingar sækja gjarnan í störf þar sem þeir komast auðveldlega í nánd við fórnarlömb sín .
Því er mikilvægt að stofnanir eins og kirkjan horfist í augu við þann vanda og séu óhræddar við að takast á við hann fyrir opnum tjöldum .
Svo virðist sem sýn presta á sálgæsluhlutverkið , þagnarskylduna og hversu langt geta prestsins nær til að hjálpa fólki innan kirkjunnar sé nokkuð ólík .
Héldu sumir þeirra sem rætt var við því fram að merkja mætti kynslóðabil í stéttinni og nálgunin í sálgæslunni væri orðin allt önnur en hún var .
Margir prestar hefðu náð sér í aukna menntun utan guðfræðinnar og notfærðu sér aðrar greinar sem varpa ljósi á manneskjuna til að skilja hana betur í starfinu .
Þá hefði kirkjan líka opnað sig meira að því leyti að hún gerði sér grein fyrir mikilvægi samstarfs við annað fagfólk í félagslega kerfinu .
Hugmyndin um prestinn sem einan hefði breyst þannig að nú væri litið á prestinn sem einn margra fagstétta sem ynnu saman .
Sálgæsluhlutverkið og skriftirnar væru því í örri þróun .
Sigfinnur Þorleifsson segir það til marks um góða fagmennsku að koma málum áfram til þeirra sem hafi meira möguleika á að vinna að lausn .
Það sé þó ekki sama hvernig það er gert , því líka sé hægt að vísa fólki frá og það sé nokkuð sem ekki megi gerast .
" Á öllum tímum hafa verið menn sem nálgast manneskjuna af varfærni og svo eru aðrir sem taka sér frekar varnarstöðu með guði en mönnum , " segir Sigfinnur .
" Við erum í þjónustu við fólk og allt sem skaðar manneskjuna gengur þvert á það sem við boðum , þannig að með því að standa með manneskjunni tel ég að maður sé um leið að vinna að guðs góða vilja .
" Tvíeggja fyrirgefning " Það liggur mikil vinna á bak við fyrirgefningu og jafnvel kraftaverk .
Ég hygg að einmitt í kynferðisbrotamálum hafi fyrirgefingunni oft verið beitt óþarflega snemma og mikið .
Ef það er alltaf sá sem brotið er á sem á að fyrirgefa en hinn á ekkert að breyta sér þá breytist aldrei neitt .
Þá verður fyrirgefningin á kostnað réttlætisins .
" Sr. Sigríður Guðmarsdóttir Kirkjan markar sér stefnu gegn kynferðisofbeldi Meðal þeirra skrefa sem tekin hafa verið er stofnun fagráðs um meðferð kynferðisbrota innan þjóðkirkjunnar , en þangað geta þolendur kynferðisbrota leitað eftir áheyrn og stuðningi til að koma máli sínu í farveg , s.s. til dómstóla .
Annað mikilvægt skref var tekið þegar samdar voru og samþykktar á kirkjuþingi 2009 siðareglur sem taka til alls starfsfólks kirkjunnar .
Þar er meðal annars kveðið á um að yfirmenn í kirkjunni eigi rétt til upplýsinga úr sakaskrá þeirra sem sækja um störf innan kirkjunnar um hvort viðkomandi hafi fengið á sig dóm vegna kynferðisbrota .
Í samræmi við það verður nú gert átak þar sem allir núverandi starfsmenn þjóðkirkjunnar verða beðnir að heimila aðgang að sakaskrá sinni til skimunar .
Með siðareglunum 2009 var líka endanlega tekinn af allur vafi um það að þagnarskylda presta , sem er þeim afar mikilvæg í starfinu , verður að víkja fyrir tilkynningaskyldunni þegar kemur að málum sem varða barnaverndarlög .
Í 17. grein barnaverndarlaga er fjallað um tilkynningaskyldu þeirra sem hafa afskipti af börnum og meðal annars tekið fram að þeim sem hafa með höndum félagslega þjónustu eða ráðgjöf , þ.ám .
prestum , sé sérstaklega skylt að gera barnavernd viðvart vakni grunur um ofbeldi eða óviðunandi uppeldisskilyrði .
Þá er að sögn biskups væntanleg yfirlýsing frá kirkjum og söfnuðum í landinu sem ber heitið " Kristnar kirkjur á Íslandi taka afstöðu gegn misnotkun og ofbeldi í hvaða mynd sem er " .
