" Hún telur upp einhverja staði sem við höfum aldrei komið nálægt .
" Ásgeir Margeirsson um yfirlýsingu Bjarkar Guðmundsdóttur í Sunnudagsmogganum .
Hann segir Magma aðeins hafa talað við tvo aðila af þeim sem hún nefndi , Hrunamannahrepp og Reykjahlíðarbændur .
" Húmor er eins og nasismi ...
Engin miskunn fyrirfinnst .
" Stefnuyfirlýsing Punktsins á Fésbókinni , en það eru sketsaþættir á Youtube frá fyrrverandi nemum við MK .
" Síðustu skoðanakannanir hafa sýnt gríðarlega andstöðu við inngöngu í Evrópusambandið og í síðustu könnuninni mældist í fyrsta sinn yfir helmingur kjósenda Hægriflokksins á móti inngöngu .
Það hefur aldrei gerst áður .
" Norski þingmaðurinn Per Olaf Lundteigen segir að líkurnar á því að Norðmenn gangi í ESB hafi aðeins minnkað með árunum .
" Þetta er það erfiðasta líkamlega sem ég hef gert .
" Gísli Örn Garðarsson um uppfærslu Vesturports á Hamskiptunum , sem tekin verður aftur til sýninga í Þjóðleikhúsinu í lok ágúst .
" Fréttir af andláti Spaugstofunnar eru stórlega ýktar .
" Pálmi Gestsson eftir að tilkynnt var að Spaugstofan sneri ekki aftur á skjáinn .
Þeir félagar hyggjast halda áfram samstarfinu .
" Ég fékk álitið frá Seðlabankanum og ég áframsendi það á þáverandi ráðuneytisstjóra efnahags- og viðskiptaráðuneytis samdægurs .
" Sigríður Rafnar Pétursdóttir , lögfræðingur í efnahags- og viðskiptaráðuneytinu , kveðst hafa upplýst yfirmenn sína um lögfræðiálit Seðlabanka Íslands , sem sneri að ólögmæti erlendrar gengistryggingar lána sem veitt eru í íslenskri mynt .
" Þetta var Guðs mildi .
" Grænlenski veiðimaðurinn Hjelmer Hammeken , sem bjargaði ásamt tveim félögum sínum sex þýskum kajakræðurum á mánudag .
