Ronnie gamli Wood hefur greinilega komist í smá tónlistarsýsl meðfram skilnaðar- og bjórsullsbulli því von er á nýrri sólóplötu frá kappanum .
Platan kallast , líklega ekki af tilviljun , I Feel Like Playing og mun skarta sannkölluðu stjörnustóði , en Slash , Flea og Eddie Vedder eru á meðal þeirra sem aðstoða kappann .
Aðrir mætir gestir eru t.d. Kris Kristofferson , Billy Gibbons , Bobby Womack og Ian McLagan .
Hægt er að nálgast lagið " Thing About You " á opinberri vefsíðu Ronnies .
