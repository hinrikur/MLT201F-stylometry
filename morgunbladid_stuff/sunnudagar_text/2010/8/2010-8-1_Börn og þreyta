Börn geta verið alveg afskaplega skemmtileg .
Það getur gefið lífinu mikið gildi að eignast og umgangast börn .
En þau geta líka verið þreytandi .
Og foreldrar geta orðið þreyttir .
Mjög þreyttir .
Eftir nokkurra ára barnauppeldi eru margir foreldrar orðnir svo þreyttir að þreytan er bara orðin svona jöfn .
Hún litar allt .
Maður er " Jafnt-alltaf-þreyttur " .
Löngunin eftir góðum og löngum svefni er orðin að þráhyggju .
Það er nefnilega á " Jafnt-alltaf-þreyttur " -tímabilinu sem fólk sem á börn byrjar á mjög svo skemmtilegum leik .
Og þessi leikur gerist í hjónarúminu .
Mér finnst leiðinlegt að segja frá því , en þessi leikur hefur ekkert með kynlíf að gera .
Í rauninni gengur hann út bara út á eitt .
Sofa .
Og aðalatriðið í þessum leik er að láta líta út fyrir að þú sért ekki að leika hann .
Sem er mjög mikilvægt .
Og þessi leikur heitir " Andskotinn hafi það , sérðu ekki að ég er sofandi ? ! " Fyrir nýbakaða foreldra sem hafa aldrei leikið þennan leik má ég til með að kenna ykkur reglurnar í leiknum .
Þær eru mjög mikilvægar .
Par sefur .
Bæði dauð af þreytu .
Barnið vaknar .
Byrjar aðeins að væla .
Hvað gerir þú , foreldrið ? Regla númer eitt : Ekkert .
Vegna þess að núna ert þú að " þykjast " vera sofandi .
Og fyrir þá sem eru ekki að fatta leikinn , þá snýst hann um að komast undan því að sinna barninu .
Ó , já .
Gott og vel .
Barnið þarf aðstoð .
En núna þarft þú að koma hinu foreldrinu til þess að sinna barninu og þá komum við að reglu tvö : Pota olboganum " óvart " í makann .
En passaðu þig , gerðu þetta kæruleysislega .
Vegna þess að þú ert auðvitað " steinsofandi " .
Ef þetta virkar ekki , er regla þrjú hinsvegar mjög góð .
Regla þrjú snýst um að : Rúlla sér .
Að makanum .
Best er auðvitað að láta sig bara gossa .
Fast .
Og hrjóta og mumla svona nokkrum sinnum á leiðinni .
Sá sem dettur út úr rúminu fyrst tapar og þarf að sinna barninu .
Þúsundir foreldra um allt land hafa leikið " Andskotinn hafi það , sérðu ekki að ég er sofandi " til margra ára .
Þetta er einn alvinsælasti leikur foreldra íslensku þjóðarinnar .
En auðvitað sprettur maður upp ef króginn grætur .
Yfirleitt er auðvitað ekkert að .
Maður stendur bara þarna hálfsofandi fyrir framan rúmið eða vögguna .
Barnið allt í einu þagnað og starir bara á mann .
Bara svona eins og að þetta hafi verið brunaæfing .
Klukkan hálffjögur .
Og krakkinn frekar svona fúll yfir hvað þetta tók ofboðslega langan tíma .
Kannski vakna börn bara á nóttunni vegna þess að þau eru ekki viss um að þau séu að gera allt rétt .
" Ég er að sofa alveg rétt , er það ekki ? " " Þetta er bara alveg frábært hjá þér .
" " Maður sem sagt liggur bara með lokuð augun , er það ekki ? Það er ekkert annað sem maður þarf að gera ? " " Nei .
En maður þarf að liggja mjög lengi .
Og þeir sem eru bestir í þessu hreyfa sig ekki né gefa frá sér hljóð í upp undir tíu tíma straight .
" Það er kannski vegna þessara tíðu andvökunátta sem hvert foreldri verður einstaklega hamingjusamt þegar barnið ákveður loks að lúra .
Og Lúrinn verður vinur þinn .
En Lúrinn getur líka snúist upp í andhverfu sína .
Lúrinn getur orðið versti óvinur þinn .
Sérstaklega vegna þess að börn geta tekið upp á því að leggja sig nánast hvenær sem er .
Ég meina , það er ekkert verið að vara mann við .
Sem þýðir oftast að þau sofna seinna en þau eiga að gera .
En þeim er alveg sama .
Þeim er alveg sama þó að við þurfum að lesa allar Tuma-bækurnar og leika heila þáttaröð af Prúðuleikurum áður en þau sofna um kvöldið .
Það er ekki þeirra mál .
Annars geta börn eins og ég sagði verið bara mjög skemmtileg .
