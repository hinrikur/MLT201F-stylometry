Málfrelsi manna er einn dýrmætasti réttur þeirra .
Þó hafa því löngum verið takmörk sett .
Í einræðisríkjum harðstjóranna eða kennisetninganna er málfrelsi yfirvaldanna eitt og almennings annað .
Einræðisherrar , hverrar gerðar sem þeir eru , átta sig fljótt á að þeir fá ekki til lengdar þrifist í sínum illa fengnu valdastólum nema miklar hömlur séu settar á málfrelsi .
Sú staðreynd er um leið öflug röksemd fyrir málfrelsinu , þótt jafnvel ætti að vera óþarft að rökstyðja það .
Góðar og vondar hömlur En alla tíð hafa málfrelsinu verið settar margvíslegar skorður , einnig þar sem góður skilningur hefur verið á gildi þess .
Flestir menn setja eigin málfrelsi skorður .
Það er stundum kölluð sjálfsritskoðun og er alls ekki alvond .
Óskráðar kurteisisreglur eru virtar .
Reglan um að oft megi satt kyrrt liggja er gjarnan virt .
Tillitssemi við náungann setur því skorður sem sagt er .
Og þannig mætti lengi telja .
Slíkar óskráðar reglur gera málfrelsinu ekki ógagn en slípa það og styrkja .
Þess utan eru svo til skráðar reglur og oft er dómstólum ætlað veigamikið hlutverk við að sjá til þess að slíkum reglum sé fylgt og slá föstu hvar mörk liggja .
Þessar reglur eru eins konar framhald hinna óskráðu reglna .
Þær eiga þannig að tryggja að menn noti ekki málfrelsi sitt til að meiða aðra , þannig að úr hófi gangi , jafnvel með ósæmilegum , villandi eða ósönnum ummælum .
Þrátt fyrir að slíkar reglur séu eðlilegar og um þær sé góð sátt eru þær margbrotnar á degi hverjum .
Hið tiltölulega nýja fyrirbæri , blogg og netumræða , hýsir nú ömurlegustu og sóðalegustu dæmin um þetta .
Stundum virðast skinhelgir umræðustjórar horfa á slíkt með velþóknun á vefjum sínum , á meðan þeir fjarlægja þegar í stað allt sem þeir telja meiðandi fyrir þá sjálfa .
Menn hafa ekki enn fundið brúklegar aðferðir til að bregðast við þessari gerð lágkúru , enda virðist dómstólaleiðin illfær .
Nýjar takmarkanir Önnur hlið á takmörkun málfrelsis er einnig tiltölulega ný .
Hún lýsir sér þannig að góðviljaðir reglusmiðir ( ekki síst að eigin mati ) hafa dregið upp ákveðin bannsvæði og skapað dómstólum og stundum framkvæmdavaldshöfum skyldu til að sjá um að þessi nýju landamæri séu virt .
Hér er ekki verið að tala um séríslenskt fyrirbæri heldur alþjóðlegt .
Í kringum þetta nýja fyrirbæri hefur byggst upp margvíslegur pólitískur rétttrúnaður og margvísleg laga- og reglu-fyrirbæri , svo sem lagareglur um hatursglæpi og ná þær yfir fleira en málfrelsið eitt .
Hafa þær þegar leitt til öfgafullrar niðurstöðu í margvíslegum dæmum .
Upphafið að þessari þróun er gjarnan góðvildin sjálf og er ástæðulaust að draga dár að því .
Gjarnan er farið hægt af stað og byrjað smátt .
Menn hafa þannig að dæmi sé tekið í gegnum tíðina notað sérstök orð um þá sem skera sig úr eða standa höllum fæti , og eru tilvikin mörg .
Málvenjan þróast síðan þannig að orð sem notuð eru til að lýsa háttum , hegðan eða andlegu eða líkamlegu ástandi verða smám saman almenn og þykja iðulega meiðandi , þótt þau hafi ekki verið það í öndverðu .
Slík orð verða þá bannorð en önnur viðurkennd í staðinn .
Þróunin leikur síðan iðulega hin nýju orð eins og þau gömlu og nýju orðin fara þá á bannlistann og ný eru löggilt .
Nú er útvarpið að endurflytja leikrit Agöthu Christie sem hún kallaði Tíu litla negrastráka og hefur það gengið friðsamlega fyrir sig .
Það er athyglisvert í ljósi þess upphlaups sem endurútgáfa bókar um sama efni olli fyrir fáeinum árum .
Þetta umburðarlyndi er athyglisvert , vegna þess að þróunin hefur verið til aukinna öfga í því sem kallað hefur verið rétttrúnaður , bæði almennur og stjórnmálalegur .
Dæmi um vandræðalegar bannreglur Íslendingum er þó enn leyfilegt að tala um blökkumenn og hvíta menn .
Enda má fullyrða að ekki fylgja sjálfkrafa neinir sleggjudómar þeim orðum .
Gömul og góð orð eins og negri , svertingi eða blámaður svo nokkur séu nefnd eru á hinn bóginn varasamari .
Á því má hafa nokkurn skilning þar sem notkun þessara orða var mest á meðan landlægir ( heimslægir ) fordómar ríktu í garð litaðs fólks .
Slíkir fordómar eru sem betur fer á undanhaldi , þótt enn sé nokkuð í land .
Tveir af fyrstu og fremstu forsetum Bandaríkjanna , George Washington og Thomas Jefferson , voru sjálfir þrælahaldarar .
John Adams , sem gegndi forsetaembættinu á milli þessara tveggja , var það ekki .
Í athyglisverðum sjónvarpsþáttum , sem Tom Hanks framleiddi um ævi Johns Adams , sem fyrstur forseta bjó í Hvíta húsinu , að vísu hálfköruðu , er sýnt þegar forsetinn og hans merka eiginkona Abigail eru að koma þangað í fyrsta sinn .
Þá segir fyrsta húsmóðir þess fræga húss eins og við sjálfa sig ( efnislega ) : Hvaða mynd gefur það af þessu nýja ríki að það láti hálfsoltna þræla byggja embættisbústað yfir forseta þess ? – Menn mega hafa hvaða skoðun sem þeir vilja á stefnu og gjörðum Obama Bandaríkjaforseta , en meðal annars í ljósi orða fyrstu forsetafrúar Hvíta hússins , en þó ekki síst sögu Bandaríkjanna , þá var það mikil sigur fyrir Bandaríkin að þau höfðu þrek til að kjósa blökkumann til embættis sem er í slíkum hávegum haft þar í landi og heiminum öllum .
Margir telja Thomas Jefferson gáfaðasta og víðsýnasta forseta Bandaríkjanna , enda aðalhöfundur stjórnarskrár þeirra .
Fræg eru orð Kennedys forseta er hann bauð fjölda bandarískra nóbelsverðlaunahafa til borðhalds í Hvíta húsinu .
Þá sagði hann að aldrei fyrr hefðu aðrar eins gáfur verið komnar saman við borð í Hvíta húsinu , nema ef vera skyldi þegar Jefferson mataðist þar einn .
En víst er að mikilmennið var ekki gallalaust í skilningi nútímamanna .
Hann hélt fjölda þræla og átti börn með ambátt sinni .
Og hann þoldi illa gáfaðar og menntaðar konur .
Þar gerði hann þó eina undantekningu .
Hann var aðdáandi Abigail Adams , sem áður var nefnd , sem var sjálfmenntuð og þótti stórgáfuð .
En þrátt fyrir merka áfanga í jafnréttisbaráttu kynstofna í Bandaríkjunum eru þeir enn að vandræðast með þann þátt málfarslega .
Þeir fara flóknar leiðir til að forðast að nota orð sem vísa til litar , þegar þó er verið að tala um litarhaft fólks .
Bandaríkjamönnum er þannig í raun bannað að tala um hvítt fólk , vegna þess að með þeirri orðanotkun er verið að gefa til kynna að annað fólk sé öðruvísi á litinn .
Háttsettur embættismaður Hvíta hússins var í borðhaldi í Ráðherrabústaðnum fyrir fáeinum árum .
Hann undraðist hvað hann hefði séð marga " afríska Ameríkumenn " á götum höfuðborgar þessa kalda lands .
Honum var bent á að þeir blökkumenn sem hann sæi hefðu vísast fæstir nokkru sinni komið til Ameríku .
En embættismaðurinn hélt sínu striki og var áfram jafn hissa á hvað hér væru þó margir " afrískir Ameríkumenn .
" Hann ætlaði ekki að fara að láta taka sig á að nota hin hættulegu bannorð , þótt hann væri utan sinna landsteina .
Nýlegt rétttrúnaðardæmi Á Íslandi var eitt dæmi um rétttrúnað sem genginn er í öfgar í umræðunni á dögunum .
Reyndur lögreglumaður , sem getið hefur sér afbragðs orð , leyfði sér að vara fólk við að koma sér í aðstæður þar sem því væri aukin hætta búin á að sæta misgjörðum en ella .
Það hljómar eins og sjálfsögð áminning frá vönduðum og varfærnum löggæslumanni .
En af því að aðvörunin snerti málasvið sem hafa iðna og áhugasama gæslumenn , og stundum hávaðasama með afbragðs aðgengi að fjölmiðlum og með " ríkari réttlætiskennd " en aðrir , eins og það er gjarnan orðað , var lögreglumanninum ýtt til hliðar í starfi .
Brynjar Níelsson , formaður Lögmannafélagsins , hefur í grein vakið athygli á því í hvers konar ógöngur þjóðfélag er að þróast sem er orðið undirokað af slíkum rétttrúnaði .
Formaður Lögmannafélagsins hefur áður sýnt að hann er óhræddur við að taka á sig skens og skot frá rétttrúnaðarfólki í þágu heilbrigðrar skynsemi og virks málfrelsis .
Gott hjá honum .
