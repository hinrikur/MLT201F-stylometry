Síðastliðna páska kom út í Bretlandi bók um Jesú og Krist , tvíbura sem María , heitkona Jósefs úr Galíleu , átti með ókunnum manni í Betlehem .
Bókin , The Good Man Jesus and the Scoundrel Christ , vakti mikla athygli , enda höfundurinn einn vinsælasti skáldsagnahöfundur Breta , Philip Pullman .
Verkið fékk almennt fína dóma en ekki eru allir sáttir og í nýrri bók velur þekktur kennimaður Pullman hin verstu orð .
Höfundur hennar , séra Gerald O ' Collins , sem skrifað hefur tugi bóka um trúarleg málefni , segir Pullman mistúlka guðspjöllin og snúa upp á andskotann .
Verst þykir O ' Collins að Pullman skuli tína til náttúrlegar skýringar á kraftaverkum þeim sem tíunduð eru í biblíunni og steininn taki úr þegar því sé haldið fram að Jesú hafi talið kirkjuna óþarfastofnun .
Sú staðhæfing Pullmans að Jesú sé ekki guðleg vera fái síðan þann vonda til að núa saman höndum af illkvittnisgleði .
