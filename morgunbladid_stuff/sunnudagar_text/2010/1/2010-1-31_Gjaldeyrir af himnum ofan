Miklir fjármunir streyma inn í landið vegna alþjóðaflugþjónustunnar sem Flugstoðir veita fyrir Íslands hönd ásamt dótturfélagi sínu Flugfjarskiptum og Veðurstofu Íslands .
Íslendingar hafa í meira en sextíu ár annast alhliða flugumferðarþjónustu yfir víðfeðmu svæði á Norður-Atlantshafi sem veitt er samkvæmt alþjóðlegum samningi í umsjón Alþjóðaflugmálastofnunarinnar .
Tekjur vegna flugumferðar á íslenska flugstjórnarsvæðinu , voru rúmir 3 milljarðar króna árið 2009 , en þjónustan nær til flugumferðarstjórnar , flugfjarskipta , flugleiðsögu , kögunar og veðurþjónustu .
Tekjur vegna alþjóðaflugsins voru um 65% af heildarveltu Flugstoða og dótturfélagsins Flugfjarskipta á síðasta ári .
" Þessar tekjur eru gjaldeyrir sem segja má að komi af himnum ofan , " segir Þorgeir Pálsson , forstjóri Flugstoða .
Miklar sveifur í flugumferð Icelandair var á síðasta ári stærsti viðskiptavinur Flugstoða hvað varðar fjölda flugvéla .
Vélar Lufthansa fljúga mestu samanlögðu vegalengdina innan svæðisins og greiða því hæstu notendagjöld .
Næst þar á eftir koma British Airways , Icelandair og Air Canada " Athyglisvert er að flugfélög á Persaflóasvæðinu eru farin að fljúga reglulega í gegnum svæðið okkar .
Um er að ræða flugvélar frá Arabísku furstadæmunum sem eru á leið til eða frá Bandaríkjunum og fara yfir Norður-Evrópu og þá um flugstjórnarsvæðið , sem stjórnað er frá Íslandi .
Þessar vélar fljúga þvert yfir svæðið og geta því verið allt að þrjár klukkustundir inni í því .
Þetta eru því eftirsóknarverðir viðskiptavinir , sem skila góðum tekjum , " segir Þorgeir .
Á árinu 2009 fóru 101.504 flugvélar um svæðið og er það í þriðja sinn sem fjöldi flugvéla fer yfir 100 þúsunda markið .
Árið áður var umferðin um 8% meiri og er það mesta umferð í sögunni .
" Samdráttinn má rekja beint til efnahagsástandsins í heiminum .
Þó verður að hafa í huga að 2008 var metár og ekki hægt að gera ráð fyrir aukningu á hverju ári .
Frá fyrstu tíð hafa verið miklar sveiflur í flugumferð , " segir Þorgeir .
Þróa ný kerfi Á vegum Flugstoða er að hefjast vinna við þróun nýrra kerfa , sem munu nýtast við stjórn flugumferðar yfir Norður-Atlantshafið í framtíðinni .
Mörg járn eru í eldinum því hér er um að ræða stór þróunarverkefni vegna núverandi kerfa flugstjórnarmiðstöðvarinnar í Reykjavík auk sjálfvirks tilkynningarkerfis fyrir flugvélar , svonefnds ADS-B kerfis .
Það mun leysa hefðbundnar ratsjár af hólmi .
Gert er ráð fyrir að taka kerfið í notkun á næsta ári á svæði sem nær frá Skotlandi yfir Ísland og áfram vestur yfir Grænland .
Flugstoðir annast uppsetningu og rekstur stöðvanna á Íslandi og samþættingu kerfisins , þar með talið þróun hugbúnaðarkerfis flugstjórnarmiðstöðvarinnar .
Það er TERN Systems , sem er í eigu Flugstoða og Háskóla Íslands sem annast hugbúnaðarþróunina í samvinnu við starfsmenn Flugstoða .
Verkefni fyrir milljarða Þorgeir segir að mikil reynsla og þekking á þróun og rekstri flugstjórnarkerfa hafi orðið til á þeim þremur áratugum sem liðnir eru frá því að þróun skeytadreifikerfisins hófst árið 1979 .
Flugstoðasamsteypan sé vegna þessa , meðal annars eftirsóttur í rannsóknar- og þróunarverkefnum á vegum Evrópusambandsins .
Þannig eru Flugstoðir þátttakandi í svonefndri SESAR-áætlun , sem er rannsóknar- og þróunaráætlun ESB .
Markmið hennar er að þróa nýja kynslóð flugstjórnarkerfa fyrir Evrópu sem ætlað er að samhæfa flugumferðarstjórn í álfunni , auka afkastagetu og tryggja flugöryggi .
Umfang þróunarvinnunnar hefur stóraukist á undanförnum misserum og er gert ráð fyrir að tveimur milljörðum króna verði varið til þessara verkefna á þessu og næsta ári .
Til viðbótar koma svo þróunarverkefni SESAR-áætlunarinnar sem standa munu fram til loka ársins 2016 Þekking " Við höfum lagt ríka áherslu á að vinna að uppbyggingu innanlands og nýta þekkingu okkar starfsmanna sem hefur leitt af sér ný störf , " segir Þorgeir Pálsson .
Nú vinna Flugstoðir að rannsóknarverkefni sem Evrópusambandið og bandarísk stjórnvöld settu á laggirnar til að leita allra leiða til að draga úr útblæstri í flugi milli Norður-Ameríku og Evrópu .
Þróa ný flugstjórnarkerfi og draga úr útblæstri " Þarfir okkar vegna flugumferðarstjórnar á úthafinu eru frábrugðnar því sem gerist á meginlöndunum .
Þetta réð því að Flugmálastjórn hóf þróun á eigin kerfum fyrir rúmum þrjátíu árum , " segir Þorgeir Pálsson .
Þessi starfsemi hefur vaxið stöðugt .
Alls 25 manns vinna að kerfisþróunarverkefnum hjá TERN Systems auk þess sem hópur tæknimanna og flugumferðarstjóra hjá Flugstoðum tekur þátt í þeim .
" Hér hefur skipt meginmáli að tengja saman notendurna , það er flugumferðarstjóra og fluggagnafræðinga við tæknimennina , sem framleiða kerfin .
Nú erum við að fara inn í tímabil , þar sem takast á á við rannsóknarverkefni auk þeirra þróunarverkefna , sem við höfum sinnt undanfarna þrjá áratugi .
Þetta gefur Háskóla Íslands og Háskólanum í Reykjavík tækifæri til að hefja rannsóknir enda mun SESAR-áætlunin bjóða sérstaka styrki í þessu skyni .
Flugstoðir eru nú þegar að vinna að rannsóknarverkefni ásamt Icelandair er lýtur að því að draga úr útblæstri flugvéla .
Um er að ræða áætlun sem EBS og bandarísk stjórnvöld settu á laggirnar til að leita allra leiða til að draga úr útblæstri í flugi milli meginlanda , " segir Þorgeir Pálsson .
