Allar götur síðan rithöfundurinn Vladimir Nabokov lést árið 1977 , hefur verið rætt um það hvað ætti að gera við þau drög að skáldsögu sem vitað var að hann skildi eftir sig .
Nabokov fór fram á það við eiginkonuna að hún myndi brenna skrifin , en hún geymdi þau og eftir hennar dag varðveitti sonur þeirra þetta umtalaða handrit , The Original of Laura , í bankahólfi .
Að lokum var ákveðið fyrir nokkrum mánuðum að gefa sögudrögin út , af hinu virta forlagi Penguin Classics , og það var gert með myndarbrag , bæði í hinum enskumælandi heimi og í Rússlandi , en þaðan fluttist Nabokov ungur maður til Bandaríkjanna .
Margir biðu spenntir eftir að gjá gripinn en umsagnir gagnrýnenda eru flestar á einn veg .
Sem saga er The Original of Laura sögð hvorki fugl né fiskur .
Verkið er í raun aðeins 138 minnisspjöld , þar sem Nabokov leggur línur að sögu .
Þessi spjöld hafa verið skönnuð inn og eru gefin út í heild sinni .
" Það er ekkert í þessu , " segir gagnrýnandi The Independent .
Hann bætir við að útgáfan gangi ekki bara þvert gegn vilja höfundarins , heldur einnig gegn fagurfræðilegum kröfum hans og lífi hans sem listamaður .
