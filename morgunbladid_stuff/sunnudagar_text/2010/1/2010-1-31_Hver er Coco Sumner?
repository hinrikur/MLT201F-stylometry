Í Bretlandi tala menn nú mikið um stúlkuna Coco Sumner , sem heitir reyndar fullu nafni Eliot Pauline Sumner .
Eins og eftirnafnið gefur til kynna er hún dóttir tónlistarmannsins Stings , en móðir hennar er Trudie Styler .
Það þótti fréttnæmt þegar Coco gerði útgáfusamning við Island-gáfuna í hittifyrra , enda hafði lítið heyrst til hennar á tónlistarsviðinu .
Stúlkan hefur víst setið sveitt við að semja lög og hljóðrita í Svíþjóð og nú loks er fyrsta smáskífan , Caesar , væntanleg .
Sú kemur út á morgun og þá kemur í ljós hvað Island-menn voru að kaupa .
