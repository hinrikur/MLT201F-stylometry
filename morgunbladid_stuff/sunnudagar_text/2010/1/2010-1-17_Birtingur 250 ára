Í fyrra voru 250 ár síðan Birtingur , hin fræga bók Voltaires , kom út og sló í gegn meðal evrópskra lesenda á tímum upplýsingarinnar .
Nefndist þessi grallaraskáldsaga Candide ou l ' optimisme þegar hún kom fyrst út , í Genf , en Birtíngur eða bjartsýnin í rómaðri þýðingu Halldórs Laxness sem kom fyrst út hér árið 1945 .
Víða um heim hefur útgáfunnar verið minnst á þessum tímamótum , en hvað veglegust er sýning bókasafnsins í New York-borg .
Bæði er um að ræða viðamikla sýningu á netinu , sem forvitnilegt er að vafra um , og nefnist On the Road with Candide , og sýningu á bókum og ýmsum upplýsingum sem tengjast bókinni og Voltaire .
Á netsýningunni ( http://candide.nypl.org / ) er mikið gert með fjölda mynda sem hinn kunni myndskreytir Rockwell Kent gerði fyrir útgáfu Random House frá árið 1928 .
Þá er lesendum einnig boðið að bæta athugasemdum og frásögnum við texta Voltaires .
