Einn þeirra drykkja , sem veita ljúfan yl í líkama og sál , er Chai latte .
Um er að ræða kryddað mjólkurte , indverskt að uppruna , öðru nafni Masala chai .
Drykkurinn er bruggaður úr blöndu af tei og indversku kryddi og út í hann hellt heitri og jafnvel freyddri nýmjólk .
Chai latte nýtur mikilla vinsælda á Vesturlöndum , þar sem víða má kaupa tilbúnar teblöndur sem sérstaklega eru ætlaðar í drykkinn .
Uppskriftin hér er fengin hjá Te og kaffi þar sem kaupa má teblönduna og sírópið sem gefið er upp .
Aðrir láta venjulegan hvítan eða brúnan sykur nægja í staðinn fyrir sírópið .
Chai latte 2 tsk Spicy Chai latte 1 tsk negulnaglar ½ kanilstöng 2 tsk Routin Chai-síróp 9 cl heitt vatn 14 cl nýmjólk Teið er lagað ( látið trekkja í 2-3 mín ) , negul , kanil og sírópi blandað út í og látið standa í 3-5 mín .
Þá er kryddið sigtað frá teinu og hellt í glas .
Nýmjólkin er hituð og hellt yfir .
