Baldvin stefnir að því að frumsýna kvikmyndina næsta sumar .
Hann skrifar handritið ásamt Ingibjörgu Reynisdóttur , en það er einmitt byggt á tveimur unglingabókum eftir hana ; Strákunum með strípurnar og Rokki , rótleysi og rómantík .
Aðalleikarar myndarinnar eru flestir unglingar en myndina skilgreinir leikstjórinn þó alls ekki sérstaklega fyrir þann aldurshóp heldur segir hana fullorðinsmynd með unglingum .
" Atli Fjalar Óskarsson er aðalleikarinn , þekktastur fyrir aðalhlutverkið í Smáfuglum eftir Rúnar Rúnarsson .
Ótrúlegur leikari og þessir krakkar hafa allir verið frábærir .
Þetta er tilfinningaþrungin mynd sem fjallar um viðkvæm mál og oft var erfitt fyrir þau að leika í henni .
En þau stóð sig öll ótrúlega vel ; ferðalagið með krökkunum hefur verið mjög skemmtilegt , " segir Baldvin Z. í samtali við Morgunblaðið .
Ellefu unglingar eru í stórum hlutverkum en með stærstu fullorðinshlutverkin fara Gísli Örn Garðarsson , Þorsteinn Bachmann , Ingibjörg Reynisdóttir höfundur bókanna og leikkona , Katla Margrét Þorgeirsdóttir og Bergur Ingólfsson .
" Myndin fjallar um árin þar sem unglingar eru að þroskast upp í það að verða fullorðnar manneskjur ; lífið er þannig að hver dagur skiptir máli .
Hver ákvörðun er ákvörðunin í lífinu .
Þetta geta verið erfiðir og tilfinningaþrungnir tímar en mér finnst gaman að rifja þá upp , " segir leikstjórinn .
" Við byrjuðum á verkefninu í september í fyrra og lukum tökum fyrir nokkrum vikum í Bretlandi .
Nú erum við komin í eftirvinnsluna , " segir Baldvin .
Hann hóf að fikta við kvikmyndagerð ungur drengur á Akureyri .
" Ég fékk áhuga á þessu þegar ég var tíu ára og við félagarnir byrjuðum að sýna myndir 18 eða 19 ára .
" Hann hefur gaman af viðbrögðum gamalla skólafélaga á endurfundum .
" Þeir trúa því ekki að ég sé enn að ! En þetta er ótrúlega skemmtileg vinna og það er hægt að lifa af henni með því að vera í öðrum verkefnum líka , " segir Baldvin sem fæst líka við auglýsingagerð og þess háttar .
Hann nam í Danmörku í þrjú ár en flutti heim fyrir tveimur árum og fór að vinna með Kvikmyndafélagi Íslands .
Félagið framleiddi fyrir hann stuttmyndina Hótel jörð og er með Óróa á sínum snærum .
Fyrsta myndin í fullri lengd er stór áfangi .
Skyldi Baldvin telja sig orðinn " alvöru " leikstjóra ? " Mér líkaði aldrei að vera ávarpaður herra leikstjóri á sínum tíma .
Ég kallaði mig gjarnan Balla leikpabba þegar ég var að taka myndir í gamla daga – og finnst það miklu betri titill .
" skapti@mbl.is 