Laugardagur 9. janúar Rósariddarinn , ein þekktasta ópera Richards Strauss , verður sýnd í beinni útsendingu frá Metropolitan-óperunni í SAMbíóunum Kringlunni í dag , laugardag , kl. 18 .
Í verkinu segir frá skoplegu leynimakki , ástum og misskilningi við hirðina í Vínarborg .
Bassasöngvarinn Kristinn Sigmundsson fer með hlutverk Barons Ochs en hann hefur hlotið mjög lofsamlega dóma í fjölmiðlum víða um heim fyrir hlutverk sitt .
Sunnudagur 10. janúar Steinunn Sigurðardóttir heldur fyrirlestur á Kjarvalsstöðum kl. 15 þar sem hún fjallar um feril sinn og hönnunarferlið og varpar ljósi á mikilvægi umhverfis okkar í sköpunarferlinu .
Föstudagur 15. janúar Frönsk kvikmyndahátíð hefst í Háskólabíói og stendur til 28. janúar .
Sýndar verða tíu kvikmyndir , þar af ein frá Alsír , ein frá Túnis , tvær frá Kanada og sex frá Frakklandi .
Er þetta í tíunda skiptið sem hátíðin er haldin og af því tilefni verða valdar myndir sýndar á Akureyri í febrúar .
