Og þegar minnst er á Strokes : Þær eru ekki margar plöturnar frá liðnum áratug ( ef hann er yfir höfuð liðinn ) sem hægt er að tosa inn í pistil um bona fide poppklassík en þessi áhrifamikla plata er það svo sannarlega .
Platan er Nevermind ákveðinnar kynslóðar ; plata sem breytti viðhorfum til rokktónlistar og sendi tugþúsundir ungmenna um allan heim út í skúr þar sem myndast var við að læra einföld grip sem framreidd skyldu á hráan og vísvitandi kærulausan hátt .
Og tískan maður – hár niður í augu , rifnar gallabuxur og Converse-skór .
Það var eins og árið 1977 væri komið aftur .
Tímamótaplötur eiga það gjarnan sammmerkt að rífa fólk upp á rassgatinu og kollvarpa öllum viðmiðum og gildum á einni nóttu .
Slík var raunin með Sgt .
Pepper og þegar pönkið brast á , með sveitum beggja vegna Atlantsála ; Sex Pistols , Ramones o.fl. var alls ekki málið lengur að vera vandaður , langdreginn og íbygginn .
Nei , nú átti þetta að vera einfalt , stutt , hátt og vitlaust .
Ekkert helv .
kjaftæði .
Sama má segja um Nevermind .
Þess vegna er athyglisvert að skoða hvað það var sem í gangi var um það leyti sem Is This It kom út .
Því að það var ekkert ósvipað því sem í gangi var þegar pönkið brast á .
Hið svokallaða síðrokk var þá í hæstum hæðum og hafði verið í ca þrjú ár .
Godspeed you black emperor ! Tortoise og já , Sigur Rós .
Tónlistin alvarleg , þenkjandi og alveg afskaplega listræn , svo maður einfaldi þetta nú .
Britpoppið var svo gott sem dáið , útvatnað og leiðinlegt .
Radiohead riðu og röftum með sitt nútíma proggrokk .
Tilkoma Strokes var því í raun óhjákvæmileg .
Og ekkert er nýtt undir sólinni , líkt og pönksveitirnar sem sóttu í frumkraft Presley og félaga leituðu Strokes á náðir berstrípaðs og skemmtilegs rokks ...
og ekkert helvítis kjaftæði ! Og ekki spillti hvað þessir snoppufríðu ungu menn voru hrikalega töff .
Strokes voru þarna í hlutverki bjargvætta , réttir menn á réttum tíma .
Hverjir eru næstir ? arnart@mbl.is 