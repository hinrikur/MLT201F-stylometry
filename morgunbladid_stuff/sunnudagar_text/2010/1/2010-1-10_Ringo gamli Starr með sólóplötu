Bítillinn taktfasti ( eða ekki svo takfasti ef tónvissir eru spurðir ) Ringo Starr er klár með nýja sólóplötu sem kallast hinu kersknislega heiti Y Not .
Kemur hún út nú eftir helgi .
Starr hefur reglubundið gefið út sólóplötur á löngum ferli þrátt fyrir að halda vart lagi og eru þær orðnar samtals fimmtán , takk fyrir .
Gamli vígabróðir hans , Paul McCartney , slær á bassagítarinn í einu laganna og syngur með honum í öðru , ballöðunni " Walk With You " sem verður fyrsta smáskífa plötunnar .
Hin engilfagra Joss Stone syngur þá með Starr í lokalagi plötunnar , " Who ' s Your Daddy " .
Aðrir gestir eru Joe Walsh , Van Dyke Parks , Ben Harper og Richard Marx .
Starr stýrir upptökum sjálfur á plötunni , eitthvað sem hann þakkar " auknu sjálfstrausti í ellinni .
" 