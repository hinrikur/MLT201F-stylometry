Þrír kassar af ljósritum af skjölum , sem Kjartan Ólafsson sótti til Berlínar , liggja nú á Þjóðskjalasafninu og eru almenningi aðgengilegir .
Í skjölunum kemur ekki fram nýr sannleikur en þau gefa innsýn í samskipti íslenskra vinstrimanna við ráðamenn í Austur-Þýskalandi á liðinni öld .
Karl Blöndal kbl@mbl.is Bestu hamingjuóskir í tilefni af 40 ára afmæli lýðveldisins , " hljómaði hamingjuóskaskeyti , sem barst austurþýska sendiráðinu í Reykjavík 6. október 1989 .
" Áfram til sigurs undir hinum rauða fána verkalýðsins .
Í nafni kommúnistaflokksins " 5. maí " .
" Undir skeytinu voru þrjár undirskriftir , sem hringdu engum bjöllum í sendiráðinu .
Einn ...
fann ég í símaskránni Skeytið var greinilega tilefni heilabrota .
Í útjaðri Evrópu situr Klaus Bredow , austurþýskur sendifulltrúi í Reykjavík , og skrifar minnisblað í tilefni af því : " Slíkur flokkur hefur aldrei komið opinberlega fram á Íslandi .
Hér gæti þó verið um að ræða hóp af herstöðvarandstæðingum vegna þess að símskeytið var sent í Keflavík .
Einn af þeim , sem skrifuðu undir , fann ég í símaskránni í litlum nágrannabæ Keflavíkur .
" Bredow tekur skeytið alvarlega , en tímasetningin gefur þó tilefni til annars .
Á þessum tíma er ekki beinlínis hægt að segja að nýjar kommúnistahreyfingar hafi sprottið upp eins og gorkúlur .
Austurblokkin er að liðast í sundur .
Sama dag og skeytið berst fara fram hátíðarhöld í Austur-Berlín .
" Lífið refsar þeim sem kemur of seint , " sagði Míkhaíl Gorbatsjov Sovétleiðtogi , sem var meðal gesta , við Erich Honecker , leiðtoga Austur-Þýskalands .
Mánuði síðar féll Berlínarmúrinn .
Heillaóskaskeytið frá 6. október er meðal þeirra skjala sem Kjartan Ólafsson , fyrrverandi ritstjóri Þjóðviljans og þingmaður Alþýðubandalagsins , sótti í skjalasöfn í Þýskalandi og afhenti Þjóðskjalasafni Íslands .
Aðgangur var veittur að þeim um áramót en til þess að fá að skoða þau þarf að undirrita trúnaðaryfirlýsingu í samræmi við ákvæði þýskra persónuverndarlaga um að virða friðhelgi einstaklinga sem kunna að koma þar fyrir .
Í þessum skjölum kemur fátt nýtt fram , engar rjúkandi byssur á víð og dreif .
Þau samskipti , sem þar koma fram , hafa verið rakin í skrifum sagnfræðinga á borð við Val Ingimundarson .
Skjölin eru hins vegar forvitnileg lesning .
Þar má finna glefsur úr fortíðinni , lýsingu á samskiptum af ólíkum toga .
Sú áhersla , sem Austur-Þjóðverjar lögðu á að mynda tengsl og efla við vestræn ríki , kemur greinilega fram .
Innræting á Eystrasaltsvikum Drjúgur hluti skjalanna snýst um hinar svokölluðu Eystrasaltsvikur , sem haldnar voru árlega á sjötta og sjöunda áratug 20. aldar .
Tilgangur þeirra var að treysta hugmyndafræðilega undirstöðu – svo notað sé orðfæri skjalanna – gesta frá ríkjum , sem liggja að Eystrasaltinu auk Íslands og Noregs .
Í skjölunum er langur listi yfir þau atriði sem hamra þarf á við gestina .
Í grundvallaratriðum breytist hann lítið í áranna rás .
Fjöldi Íslendinga úr ýmsum flokkum sótti þessar vikur .
Iðulega er greint frá umræðum eða undirtektum sem ræður fengu .
Í þeim lýsingum er þáttur Íslendinganna rýr .
Enda kemur fram í skjölunum að á Íslandi vanti menn hugmyndafræðilegan grunn .
Úr þessu vilja íslenskir forustumenn sósíalista bæta með útgáfu á úrvali úr verkum Marx og Engels á íslensku og fara fram mikil bréfaskipti þar sem Íslendingarnir sækjast eftir styrkjum til útgáfunnar .
Víða kemur fram hvað baráttan hefur verið mikið basl .
935 dollara skuld Máls og menningar tekur ótrúlega orku austurþýskra skriffinna .
Engin leið er að fá skuldina greidda .
Á æðstu stöðum í austurþýska stjórnkerfinu er rætt um það hvernig koma megi í veg fyrir að austurþýska fyrirtækið , sem forlagið skuldar peningana , leiti til dómstóla .
Á endanum er ákveðið að gefa hana eftir .
Ósk Einars Olgeirssonar , formanns Sameiningarflokks alþýðu – Sósíalistaflokksins frá 1939 þar til hann var lagður niður 1968 , um að fá tíu til tólf þúsund dollara styrk til að tryggja rekstur bókaforlagsins fær hins vegar engar undirtektir .
Peningarnir eiga að teljast leiga fyrir eina hæð í húsi Máls og menningar , sem kallað var rúblan , til níu ára austurþýska verslunarráðinu til handa og óskar Einar eftir því að borgað verði fyrirfram .
Á ómerktu blaði frá því í janúar 1965 koma fram efasemdir .
Upphæðin sé gríðarleg , en " þjóðhagslega gildið virðist mér fremur lítið , eða öllu heldur mjög lítið " .
Í maí kemur fram að þessari ósk hafi verið hafnað .
Í skjölunum er mörgum samtölum við íslenska vinstrimenn lýst .
Þessi samtöl eru notuð til að leggja mat á vinstriflokkana .
Flest eru samtölin við Einar Olgeirsson og iðulega á hann frumkvæði að þeim .
Samskipti Einars við austurþýsk stjórnvöld voru mikil , bæði ferðalög og bréfaskriftir , og tilefnin margvísleg , allt frá óskum um að koma íslenskum námsmönnum að í austurþýskum háskólum til heimsvaldastefnu vesturveldanna .
Einnig eru þarna rakin samtöl við Kjartan Ólafsson , Lúðvík Jósepsson , sem var formaður Alþýðubandalagsins frá 1977 til 1980 , Ólaf Ragnar Grímsson , forseta og formann Alþýðubandalagsins 1987 til 1995 , og Ragnar Arnalds , sem var formaður Alþýðubandalagsins 1968 til 1977 , svo einhverjir séu nefndir .
Sem dæmi má nefna langt samtal við Einar um stjórnmálaástandið á Íslandi frá því í júlí 1971 .
Einar fjallar um það hvers vegna Sameiningarflokkur alþýðu – Sósíalistaflokkurinn hafi verið lagður niður 1969 og segir að ella hefði Alþýðubandalagið sundrast og það hefði verið vatn á myllu Hannibals Valdimarssonar , sem þá var formaður Samtaka frjálslyndra og vinstrimanna og forseti Alþýðusambands Íslands .
Einar nefnir að frá desember 1969 til sveitarstjórnarkosninganna 1970 hafi rússneska sendiráðið í Reykjavík hætt við sig samskiptum og veðjað á Sósíalistafélag Reykjavíkur í þeirri von að það myndi þróast í stéttarmeðvitaðan , marxískan flokk .
Úrslit kosninganna hafi leitt í ljós að Sovétmenn hafi veðjað á rangan hest og nú sé samband komið á að nýju á milli Einars og sendiráðsins .
...
þá breytist Ísland í nýlendu Hann lýsir einnig heimsókn tveggja " sovéskra félaga " , sem hafi metið það svo að rétt hafi verið að leysa Sósíalistaflokkinn upp .
Um stöðuna á Íslandi segir Einar að fyrir fimm árum hafi ekkert erlent fjármagn verið á Íslandi .
Með tilkomu svissneskrar álverksmiðju eigi nú erlend fyrirtæki rúmlega helming alls fjármagns á Íslandi .
" Haldi þessi þróun áfram breytist Ísland á nokkrum árum í nýlendu , " er haft eftir Einari .
Síðan segir : " Eftir ummælum E. Olgeirssonar að dæma gerir Alþýðubandalagið um þessar mundir lítið til að uppfræða félaga sína pólitískt-hugmyndafræðilega .
" Þýðingin á úrvali úr verkum Marx og Engels skipti því miklu .
Út frá þessu er mat lagt á forustumenn Alþýðubandalagsins .
Formaður flokksins sé Ragnar Arnalds ( 34 ára ) .
Hann leggi sig fram í baráttunni gegn heimsvaldaöflunum , en sé þó enginn marxisti og hafi ekki fengið pólitískt-hugmyndafræðilegt uppeldi .
Lúðvík Jóspesson ( 60 ára ) sé sjávarútvegsráðherra og fari með viðskipti við útlönd og sé leiðtogi flokksins í raun .
Hann hafi einnig fyrst og fremst praktíska reynslu í flokksstarfinu .
Magnús Kjartansson ( 50 ára ) sé hugmyndafræðilegur leiðtogi flokksins og hafi mikla fræðilega þekkingu á marxisma , en sé eftir sem áður afgerandi andsnúinn " aðgerðum sósíalistaríkjanna 21. ágúst 1968 " eða þegar Sovétmenn og bandamenn þeirra í Varsjárbandalaginu ( nema Rúmenar ) réðust inn í Tékkóslóvakíu til að kveða niður " vorið í Prag " .
Í viðskiptum vilji hann þó nánari tengsl við Sovétríkin og önnur sósíalistaríki .
" Í þessu samhengi var rætt um afstöðu E. Olgeirssonar til 21. ágústs 1968 .
Fram kom að enn í dag hefur hann fjandsamlega afstöðu í þessu máli .
21. ágúst 1968 hafi verið stór mistök hjá Sovétríkjunum .
" Í niðurstöðukafla skjalsins segir að ekki sé við því að búast að Alþýðubandalagið verði hluti af baráttubandalagi heimshreyfingar kommúnista , en flokkurinn sé þó lykilafl á Íslandi í baráttu íslenskrar verkamannastéttar gegn íslenskri og alþjóðlegri einokun .
Innrás veldur kaflaskiptum Hér fyrir ofan kemur í þrígang fyrir dagsetningin 21. ágúst 1968 og hún er mun oftar nefnd í skjölunum .
Þennan dag urðu tímamót í samskiptum og afstöðu íslenskra sósíalista til Ráðstjórnarríkjanna .
Þeir hætta að vera jafn leiðitamir og Alþýðubandalagið útilokar bein tengsl við kommúnistaflokka í þeim löndum , sem stóðu að innrásinni .
Ekki eru þó allir jafn sammála um að ganga eigi svo langt , þótt þeim hafi verið misboðið vegna innrásar Sovétmanna .
Austurþýskir embættismenn reyna stöðugt að ýta á aukin samskipti .
Þeir láta líka fara í taugarnar á sér breyttan tón í umræðunni .
Austurþýska sendiráðið í Reykjavík sendir til Berlínar bréf 1978 um það hvernig þess hefði verið minnst að tíu ár voru liðin frá " 21. ágúst 1968 " .
Þar segir að íslenskir fjölmiðlar hafi sagt að um 400 manns hafi verið á mótmælafundi , en austurþýski erindrekinn segir innan sviga að þeir geti ekki hafa verið fleiri en 250 .
Einnig er greint frá umfjöllun fjölmiðla .
Tíu síður hafi verið í Þjóðviljanum þar sem Svavar Gestsson hafi skrifað aðalgreinina , " sem að mestu var sett saman úr neikvæðum umsögnum án þess að persónulegt mat kæmi fram " .
Hugmyndafræðileg kjölfesta Ragnars Arnalds kemur nokkrum sinnum til tals .
Í samtali Einars Olgeirssonar við þýskan erindreka árið 1971 er vikið að áhyggjum út af því hvað íslenskir vinstrimenn séu illa að sér um marxisma .
Ragnar vildi ekki bein samskipti við austurþýska kommúnistaflokkinn , SED , vegna þátttöku Austur-Þjóðverja í innrásinni í Tékkóslóvakíu .
1975 sendir Ragnar þó afhjúpandi bréf á dönsku og kveðst hlakka til heimsóknar til Austur-Þýskalands , en boðið megi ekki koma frá flokknum vegna afstöðu Alþýðubandalagsins til tengsla við hann , það verði að koma frá samtökum eða akademískri stofnun .
Reynt að hafa áhrif á Lúðvík 1978 var kosningaár .
Haustið áður , 1977 , fer Lúðvík Jósepsson , þá orðinn formaður Alþýðubandalagsins , á fund austurþýsks erindreka í Reykjavík .
Erindrekanum líst ekki á það að Alþýðubandalagið skuli reiðubúið til samstarfs við Sjálfstæðisflokk og reynir að rétta kúrsinn .
Í raun virðist vaka fyrir honum að koma í veg fyrir slíkt samstarf .
" Ég fann þá að þessu og sagði að það væri nánast óhugsandi að slíkt skref myndi mæta fögnuði verkamanna og hvort þá væri ekki ástæða til að óttast klofning í Alþýðubandalaginu , " skrifar erindrekinn og bætir síðan við innan sviga : " Útlistanir J. báru þrátt fyrir bjartsýni í lokaorðum vitni ákveðnu ráðleysi og að málefnið stjórnarsamstarf við Sjálfstæðisflokkinn þarf að ræða af alvöru .
" Kosningarnar fóru fram í lok júní og skömmu síðar , mitt í stjórnarmyndunarviðræðum , er Lúðvík kominn aftur á fund sama erindreka , sem nú reynir að hafa áhrif á formanninn og kröfur hans í stjórnarmyndunarviðræðunum vegna varnarliðsins .
Erindrekinn leggur til að Alþýðubandalagið bjóðist til þess að láta af kröfunni um að ganga úr Atlantshafsbandalaginu gegn því að sjálfstæðismenn geri veru hersins ekki að skilyrði .
Hann skrifar að Lúðvík hafi ekki gefið ákveðið svar við þessu , en vísað til þess að sjálfstæðismönnum yrði ekki haggað í málinu .
Erindrekinn gerir frekari athugasemdir og spyr hvort ekki megi " reikna með undir þessum kringumstæðum að erfitt verði að koma uppsögn á stöðinni fram eftir fjögur ár og hvort það hafi þá tilgang yfirhöfuð að fara í stjórnarsamstarf " .
Lúðvík svarar því til að ógerningur sé að segja til um það , en forusta flokksins átti sig á vandamálinu .
Erindrekinn dregur einnig fram hverja sér lítist best á af ráðherraefnum Alþýðubandalagsins , Ragnar Arnalds verði ráðherra , en síðan standi valið milli Kjartans Ólafssonar , Ólafs Ragnars Grímssonar , Svavars Gestssonar og Hjörleifs Guttormssonar .
Telur hann Ólaf Ragnar og Hjörleif bestu kostina .
Síðan er talað um að þrátt fyrir áróður í kosningabaráttunni gegn varnarliðinu sýni það að flokkurinn vilji fara í stjórn með Sjálfstæðisflokki að hann sé tilbúinn til að gefa eftir , að minnsta kosti að hluta , kröfur sínar til að komast í ríkisstjórn og vanþóknunin drýpur af textanum .
Svo fór að Alþýðubandalagið myndaði stjórn með Alþýðuflokki og Framsóknarflokki undir forsæti Ólafs Jóhannessonar .
Framsóknarflokkurinn hafði reyndar goldið afhroð í kosningunum líkt og Sjálfstæðisflokkurinn , en Benedikt Gröndal gatt ekki fallist á að Lúðvík yrði forsætisráðherra og fyrir vikið gat Lúðvík ekki sætt sig við að Benedikt fengi stólinn .
Hjörleifur , Svavar og Ragnar fengu ráðherraembætti í stjórninni .
Hér hafa verið tínd til sýnishorn af því sem er að finna í þremur kössum fullum af skjölum .
Skjölin gefa innsýn í horfinn heim en það verður að hafa í huga að innihald eins bréfs eða frásögn austurþýsks embættismanns , sem jafnvel hefur takmarkaðan skilning á umfjöllunarefninu , segir söguna aðeins að hluta til .
Þegar farið er í gegnum skjölin verður sú saga stundum brosleg þótt stjórnarfarið í Austur-Þýskalandi hafi fá tilefni gefið til að brosa .
Happdrætti Þjóðviljans Í einu skjalinu kemur fram að tekjur af áskriftum og lausasölu dugi ekki fyrir kostnaði við útgáfu Þjóðviljans og þess vegna hafi verið gripið til þess að halda happdrætti .
Í verðlaun var ferð til Eystrasaltsins í boði Austur-Þjóðverja .
Meðal skjalanna eru ekki gögn um upphaf málsins , en 1975 eru Austur-Þjóðverjar látnir vita að árið áður hafi vinningurinn komið á óseldan miða og því ekki gengið út .
Því hafi verið brugðið á það ráð að bjóða ferðina aftur og vonandi komi það ekki að sök .
Nú gengur vinningurinn út , en vinningshafinn ákveður að gefa hann Þjóðviljanum .
Í kjölfarið kemur fyrirspurn frá Svavari Gestssyni , sem þá var ritstjóri blaðsins , um það hvort einn af dyggustu starfsmönnum blaðsins og kona hans megi ekki nýta sér vinninginn .
