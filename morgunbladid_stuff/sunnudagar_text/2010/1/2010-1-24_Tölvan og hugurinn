Garry Kasparov háði á níunda og tíunda áratug liðinnar aldar æsileg skákeinvígi við tölvur .
Þessum viðureignum var stillt upp með hádramatískum hætti og spurt hvort væri máttugra , mannsheilinn eða tölvan .
" Lokaorrusta heilans , " sagði í fyrirsögn í tímaritinu Newsweek .
Garry Kasparov gerir þenna tíma upp í skemmtilegri grein , sem birtist í nýjasta tölublaði tímaritsins New York Review of Books .
Greinin er í formi gagnrýni á bókina Chess Metaphors : Artificial Intelligence and the Human Mind .
Árið 1985 tefldi Kasparov fjöltefli við 32 mismunandi skáktölvur .
" Það sýnir stöðu tölvuskákarinnar á þessum tíma að það vakti litla furðu að ég skyldi sigra í öllum skákunum og vinna 32-0 , þótt ég hafi átt eitt óþægilegt augnablik , " skrifar Kasparov .
" Á einum tímapunkti áttaði ég mig á að ég var að lenda í vandræðum á móti einni af " Kasparov " -tölvunum .
Ef þessi tölva næði að sigra eða jafnvel gera jafntefli yrði fólk fljótt að segja að ég hefði tapað viljandi til að auglýsa fyrirtækið .
Loks fann ég leið til að plata vélina með fórn , sem hún hefði átt að hafna .
Frá mannlegum sjónarhóli , eða minnsta kosti mínum , voru þetta hinir gömlu góðu dagar í taflinu milli manns og vélar .
" Ellefu árum síðar atti Kasparov kappi við ofurtölvuna Djúpbláa og sigraði naumlega .
IBM gaf nú í og 1997 var efnt til nýrrar viðureignar .
Nú hafði reiknigeta Djúpblárrar verið tvöfölduð og að þessu sinni tapaði Kasparov .
" Úrslitin vöktu furðu og sorg þeirra , sem töldu að þau væru tákn um undirgefni mannsins gagnvart hinni almáttugu tölvu , " skrifar Kasparov .
Annar hópur lét sér standa fullkomlega á sama , en síðan kom sá þriðji , sem sá aðeins meiri blæbrigði í þessari þróun .
Stórmeistarar veltu fyrir sér möguleikunum , sem í því voru fólgnir að til væru vélar , sem gætu , að minnsta kosti ef ákveðnar stöður kæmu upp , spilað af næstum guðlegri fullkomnum .
Sigraði með því að bryðja tölur " Gervigreindarliðið var líka ánægt með niðurstöðuna og athyglina , en sú staðreynd dró úr þeim að Djúpblá var tæplega það sem forverar þeirra höfðu í huga nokkrum áratugum fyrr þegar þá dreymdi um að búa til vél , sem gæti sigrað heimsmeistarann í skák , " skrifar Kasparov .
" Í stað tölvu , sem hugsaði og tefldi eins og maður , með mannlegum sköpunarkrafti og innsæi , sköpuðu þeir tölvu , sem tefldi eins og vél , mat kerfisbundið 200 milljónir mögulegra leikja á skákborðinu á sekúndu og sigraði með óbeislaðri getu til að bryðja tölur .
" Menn gerðu sér grein fyrir því að ósigur Kasparovs væri mikill sigur fyrir forritarana , en hann þýddi ekki að í vændum væru tölvur , sem gætu keppt við mannlega greind og hjálpað manninum að lifa lífi sínu .
" Vitaskuld var þetta mikið afrek , " skrifar Kasparov , " og þetta var afrek mannshugans sem lið IBM hafði unnið , en Djúpblá var aðeins greind með sama hætti og hægt er að segja að forritanleg vekjaraklukka búi yfir greind .
Ekki þar fyrir að mér hafi liði betur við að tapa fyrir tíu milljóna dollara vekjaraklukku .
" Kasparov fékk ekki annað tækifæri til að tefla við Djúpbláa og þótti það miður .
IBM hafði fengið sitt og verkefninu var hætt .
Önnur skáktölvuverkefni misstu einnig styrktaraðila .
" Þótt mér hafi litist vel á möguleika mína í nýrri viðureign árið 1998 með betri undirbúningi var ljóst að yfirburðir tölvunnar yfir manninum í skák höfðu alltaf verið tímaspursmál , " skrifar hann .
" Í dag er hægt að kaupa fyrir 50 dollara tölvuforrit til heimanotkunar sem myndi mala flesta stórmeistara .
" Kasparov er ekki þeirrar hyggju að skákforritin hafi skaðað skákina , þvert á móti .
" Enginn skildi hvað það þýddi að vera með ofurstórmeistara í fartölvunni , sérstaklega fyrir atvinnuskákina .
" Afleiðingarnar hafi verið bæði jákvæðar og neikvæðar .
" Með tilkomu ofurkraftmikils hugbúnaðar gat ungmenni átt við hágæðaandstæðing heima hjá sér í stað þess að þurfa atvinnuþjálfara frá unga aldri , " skrifar hann .
" Nú geta lönd , sem hafa litla sem enga skákhefð og fáa þjálfara , getið af sér undrabörn .
Þetta árið er ég að þjálfa eitt þeirra , hinn nítján ára gamla Magnus Carlsen frá Noregi , þar sem tiltölulega lítið er teflt .
" Bara þann besta " Bara einn , þann besta , " svaraði José Raúl Capablanca heimsmeistari frá Kúbu þegar hann var spurður hvað hann hugsaði marga leiki fram í tímann .
Við hvern leik fer tölva í gegnum milljónir leikja .
Fjöldi mögulegra , löglegra staða á skákborði er 10 4 0 og fjöldi mögulegra leikja er 10 1 2 0 .
Sá sem hugsar átta leiki fram í tímann er kominn í stjarnfræðilega útreikninga .
Útungunarvél undrabarnanna Kasparov segir að áður hafi það tekið mörg ár að átta sig á mynstrum og byrjunum í skákinni , en nú sé hægt að skoða milljónir skáka á augabragði .
" Á fortölvulegum tímum voru stórmeistarar á táningsaldri örfáir og fyrir þeim lá nánast undantekningarlaust að tefla um heimsmeistaratitil .
Met Bobbys Fischers frá 1958 að ná í stórmeistaratitil 15 ára var ekki slegið fyrr en 1991 .
Síðan hefur það verið slegið tuttugu sinnum og núverandi methafi , Sergey Karjakin frá Úrkaínu , náði þessum æðsta titli nánast fáránlega ungur , aðeins tólf ára , árið 2002 .
Nú er Karjakin tvítugur og einn hinna bestu í heiminum , en líkt og flest nútíma undrabörnin er hann enginn Fischer , sem bar höfuð og herðar yfir samtímamenn sína og á endanum yfir allan skákheiminn .
" Þótt tölvurnar geti hjálpað skákmönnum að ná árangri er Kasparov þeirrar hyggju að skáktölvuforritarar séu komnir í öngstræti .
Engin þróun eigi sér stað , einu nýjungarnar séu fólgnar í aukinni reiknigetu .
" Menn hafa snúið baki við draumnum um að skapa gervigreind , sem myndi glíma við hinn forna leik , sem er táknrænn fyrir mannlega hugsun .
Þess í stað koma árlega fram ný tölvuforrit og nýjar útgáfur af gömlum , sem öll eru byggð á sömu grundvallar forritunarhugmyndunum frá sjöunda og áttunda áratug 20. aldar um að finna leik með því að fara í gegnum milljónir möguleika .
...
Hvers vegna að sóa tíma í tilraunir með nýjar og skapandi hugmyndir fyrst við vitum nú þegar hvað virkar ? Þessi hugsun ætti að vekja hroll með hverjum þeim , sem verðskuldar að kallast vísindamaður , en virðist sárgrætilega vera venjan .
Okkar bestu heilar fóru í fjármálaverkfræði í staðinn fyrir raunverulega verkfræði og afleiðingarnar voru skelfilegar á báðum sviðum .
" 