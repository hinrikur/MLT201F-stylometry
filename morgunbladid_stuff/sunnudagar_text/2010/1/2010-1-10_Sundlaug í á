Í ánni Spree í Berlín liggur gamall prammi sem breytt hefur verið í sundlaug og kalla Þjóðverjarnir hann baðskip ( Badeschiff á þýsku ) .
Baðskipið liggur við austurhöfnina í ánni og þar geta Berlínarbúar og aðrir synt og buslað í öruggu og hreinu umhverfi en ekki þykir öruggt að synda í Spree vegna mikillar mengunar .
Baðskipið var tekið í notkun fyrir fimm árum en borgarlistafélagið í Berlín stóð fyrir gjörningnum .
Það var búið til úr pramma og gömlum skipsskrokki sem mælist 8 sinnum 32 metrar .
Það er lokað yfir háveturinn en annars opið daglega frá átta að morgni og til miðnættis .
Reglulega mæta plötusnúðar og spila tónlist við innganginn að skipinu en þar er einnig að finna bar svo ljóst er að mikið líf og fjör getur verið að finna í skipinu á góðum dögum .
