Vikan var viðburðarík úti í hinum stóra heimi .
Sem endranær .
Nicolas Sarkozy , Frakklandsforseti , og Hillary Clinton , utanríkisráðherra Bandaríkjanna , minntu einna helst á ástfangna unglinga þegar fundum þeirra bar saman í París .
Eins og aumingja Hillary sé ekki búin að fá nóg af kvensömum körlum um dagana .
Það var annarskonar ást sem birtist gestum í dýragarðinum í Singapúr – móðurást .
Ekki fylgdi sögunni hvort apynjan var að horfa á útsendingu frá Opna ástralska meistaramótinu í tennis , þar sem Serena Williams var enn og aftur í essinu sínu .
Leikkonan Anne Hathaway var líka hress þegar hún var valin kona ársins hjá Hasty Pudding Theatricals-samtökunum í Harvard-skóla og hlaut að launum koss frá tveimur dragdrottningum .
Ekkert var kínverska hernaðarlistamanninum þó fjær en drag þegar hann spreytti sig í nýstárlegri íþrótt – kýrglímu .
orri@mbl.is 