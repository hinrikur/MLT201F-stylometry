Aurora íssafnið í Alaska í Bandaríkjunum er starfrækt allt árið um kring og er búið til úr yfir 1.000 tonnum af ís .
Það var opnað fyrir fimm árum og með sérstökum búnaði er 7 stiga frosti alltaf viðhaldið innandyra .
Á safninu má sjá fjölda stórbrotinna ísstyttna sem margfaldur heimsmeistari í ísskurði , ásamt samstarfsmönnum , bjó til .
Hópurinn hefur einnig skorið hringstiga úr ís , snjóhús og útikamar .
Lítið hótel er inn af safninu og skar hópurinn út íshúsgögn í hótelherbergin .
Næturgestir fá svefnpoka fóðraða með hreindýrafeldi til að halda á sér hita .
Þegar gestir koma inn í safnið heillast þeir flestir af stórum ísljósakrónum sem vegna ljósbrotsins í ísnum minna á norðurljósin .
Eftir að hafa skoðað ísstytturnar á safninu geta þeir slakað á við ísbarinn og fengið sér drykk í martíníglasi , sem að sjálfsögðu er búið til úr ís .
Óþarfi er að taka fram að gestir þurfa að klæða sig vel en safnið leigir þeim sem eru vanbúnir dúnúlpur , fóðraðar buxur og fóðruð stígvél .
