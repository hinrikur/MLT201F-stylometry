Ég er nú ekki vön að gera mikil plön en margar helgar eru föstu punktarnir ; myndlistaropnanir sem önnur dagskrá prjónast í kringum .
Helgin núna byrjar á fimmtudagskvöld , þá ætla ég í Hafnarhúsið á bíó sem Kínó Klúbburinn stendur fyrir á 16 mm kvikmyndum , sem er alltaf stemming , og eftir það kíkja á listamannabarinn Bakkus .
Á föstudag eftir vinnu er stefnan tekin á Listasafn Íslands á opnun Carnegie-sýningarinnar og þar á eftir opnun í Crymo galleríi .
Laugardag hafði ég hugsað mér að fara austur fyrir fjall , til að fjarlægja drifskaftið undan bílnum , hann þarf að vera í toppstandi til að komast til Flateyrar á næstunni .
Kannski ég taki nýja stjörnukíkinn sem ég fékk í jólagjöf með og athugi hvort ég nái að sjá Satúrnus á leiðinni heim yfir heiðina .
Á sunnudögum finnst mér gott að byrja daginn á því að fara sund og synda nokkrar ferðir .
Svo er ætlunin að kíkja á fyrirlestur Steinunnar Sigurðardóttur um feril sinn á Kjarvalsstöðum .
Góður endir á helginni væri svo að fara og sjá Bjarnfreðarson sem ekki gafst tími til að sjá yfir jólin .
