Sunnudagur 31.1. Stöð 2 BÍÓ kl. 20.00 Don Johnston , ( Bill Murray ) er miðaldra , ólæknandi kvennabósi .
Daginn sem kærastan segir honum upp fær hann nafnlaust bréf frá gamalli vinkonu , sem tjáir honum að hann eigi 19 ára gamlan son .
Hann heldur út á þjóðveginn til að heimsækja gömlu kærusturnar til að komast að því hver þeirra sé bréfritarinn / móðirin .
Ferðalagið og heimsóknirnar fær Don til að velta því í fyrsta sinn fyrir sér í fúlustu alvöru hvort hann sé aðeins forríkur , eigingjarn kvennabósi ; hismi .
Ferðalagið á milli gamalla hjásvæfna , sem eru túlkaðar af afbragðsleikurum þar sem Sharon Stome stelur senunni ( ! ) er enginn dans á rósum en Jarmusch vinnur vel úr efniviðnum .
Gamansöm en full af eftirsjá og einmanaleik og besta mynd leikstjórans seinni árin .
Leikstjóri : Jim Jarmusch .
Aðalleikarar : Bill Murray ; Julie Delpy ; Heather Simms .
* * * * - 