Gunnar Helgi Kristinsson , prófessor í stjórnmálafræði við Háskóla Íslands , birtist landsmönnum oft í fjölmiðlum sem álitsgjafi um pólitísk mál .
Flestir kannast við að hafa lesið viðtal við hann í blöðunum eða séð hann í sjónvarpinu þar sem hann ræðir um allt frá persónukjöri til ákvörðunar Ólafs Ragnars Grímssonar um að synja Icesave-lögunum staðfestingar .
Það sem færri vita er að Gunnar Helgi spilar á harmónikku með hljómsveitinni Spöðum og hefur gert undanfarin 27 ár .
Spila það sem þeim dettur í hug " Upphaflega spilaði ég á melódikku því ég átti ekki harmónikku .
Melódikkan er hinsvegar ákaflega takmarkað hljóðfæri svo það var gott að skipta yfir í harmónikkuna , " segir Gunnar Helgi .
Áhuginn kviknaði á menntaskólaárunum .
" Við strákarnir vorum þá stundum að spila í einhverjum hljómsveitum .
Ég spilaði á píanó en svo voru ekki píanó alls staðar svo það var þægilegt að geta haft harmónikkuna , sem er auðflytjanleg .
Við fengum lánaða harmónikku og svo fékk ég lánað til að kaupa harmónikku , sem bjargaði málinu fyrir mig á þessum tíma , en maður var í námi og hafði ekki mikla peninga .
" Tónlistin sem Spaðar spila er afar fjölbreytt .
" Það er varla hægt að segja að það sé heil brú í tónlistarvali Spaða .
Við spilum bara það sem okkur dettur í hug að spila þá stundina .
Það getur verið allt frá blús yfir í klezmer-tónlist , kántrí , franska eða írska tónlist , og svo bara heimasmíðað efni sem er sífellt fyrirferðarmeira .
" Spaðar æfa einu sinni í viku .
" Þetta er eins og vel stabilíseraður saumaklúbbur , " segir Gunnar Helgi .
Félagslegt fyrirbæri Spaðar koma sjaldan fram og hafa reynt að halda eitt stórt ball á hverju ári .
" Það hefur verið vel lukkað en við viljum ekki ofnýta þessi mið. Ég veit ekki hvort fólk endist að mæta á mörg böll með okkur .
" Aðspurður segir Gunnar Helgi nauðsynlegt að eiga sér áhugamál sem er ólíkt vinnunni .
" Það er mjög félagslegt að vera í hljómsveit .
Einnig er gaman að gera eitthvað annað en það sem maður er alltaf að gera í félagslífinu , brjóta upp tilveruna .
Ánægjan er mjög tengd því , tónlistin er auðvitað partur af þessu en ekki endilega aðalatriðið .
" ylfa@mbl.is 