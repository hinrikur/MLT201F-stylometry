Afmælismót Taflfélags Reykjavíkur , sem haldið var í höfuðstöðvum CCP við Grandagarð , heppnaðist einkar vel enda voru aðstæður fyrir keppendur og áhorfendur með besta móti .
Aðalstyrktaraðili mótsins var MP banki og getur CCP vel við unað en af hálfu TR var Óttar Felix Hauksson , fyrrverandi formaður , aðalskipuleggjandi og fórst það vel úr hendi .
Allar skákir mótsins voru sýndar á stóru tjaldi auk þess að vera aðgengilegar í beinni útsendingu á netinu .
Ef marka má spákönnun sem gerð fyrir mótið virtist það koma á óvart að Jón L. Árnason skyldi verða efstur .
En Jón hefur áður sýnt að hann getur verið alveg ljóngrimmur á 10-15 mínútna tempóinu og lagði auk þess að velli þá tvo sem næstir komu .
Lokaniðurstaðan varð þessi : 1 .
Jón L. Árnason 5 v .
( af 7 ) .
2.-3 .
Helgi Ólafsson og Jóhann Hjartarson 4½ v .
4.-7 .
Friðrik Ólafsson , Guðmundur Kjartansson , Helgi Áss Grétarsson og Þröstur Þórhallsson 3 v .
8 .
Arnar Gunnarsson .
Ýmsir tryggir skákmótagestir komu til að fylgjast með mótinu og var greinilegt að þátttaka Friðriks Ólafssonar mæltist vel fyrir .
Hann var meðal efstu manna lengst af og átti ekki lítinn þátt í því glæsilegur sigur hans yfir Guðmundi Kjartanssyni í 4. umferð .
Tvöfalda biskupsfórnin á sér merka sögu sem m.a. er rakin í hinni ágætu bók Fléttunni ; Emanuel Lasker beitti henni fyrstur í frægri skák undir lok 19. aldar en á hinu sögulega stórmóti í Sánkti Pétursborg 1914 kom fram enn mikilfenglegri útgáfa fórnanna í sigurskák Tarrasch yfir Nimzovitz .
Af einhverjum furðulegum ástæðum fékk Tarrasch ekki 1. fegurðarverðlaun fyrir en Capablanca hlaut þau fyrir fremur einfalda fléttu gegn Ossip Bernstein .
Til viðbótar þessum skákum má minna á fallegan sigur Jóns L. Árnasonar yfir hinum öfluga rússneska stórmeistara Alexey Dreev á Reykjavíkurmótinu 1990 .
Þar var seinni biskupnum að vísu fórnað á f6 en skyldleikinn er augljós .
Varðandi skákina sem her birtist benti Friðrik á að nákvæmara hefði verið að leika hróknum til d4 í 24. og 25. leik : Friðrik Ólafsson – Guðmundur Kjartansson Drottningarbragð 1 .
Rf3 Rf6 2. c4 e6 3 .
Rc3 d5 4. d4 Be7 5 .
Bf4 0-0 6 e3 Rbd7 7 .
Hc1 c5 8. cxd5 Rxd5 9 .
Bg3 cxd4 10. exd4 R7f6 11 .
Bd3 Rxc3 12. bxc3 b6 13 .
De2 Bb7 14 .
Re5 Dd5 15. c4 Da5 16 .
Re5 Had8 17 .
Hcd1 Rd7 18. d5 Rxe5 19 .
Bxe5 Bd6 20 .
Bxh7 + Kxh7 21 .
Dh5 + Kg8 22 .
Bxg7 Kxg7 23 .
Dg5 + Kh7 24 .
Hd3 Da3 25 .
Hxa3 Bxa3 26 .
Dh4 + Kg7 27 .
Dg3 + Kf6 28 .
Dxa3 exd5 29 .
Df3 + – og svartur gafst upp .
Framhaldið gæti orðið 29... .
Kg7 30 .
He1 Hfe8 31 .
Hxe8 Hxe8 32. h4 og vinnur létt .
Helgi Ólafsson helol@simnet.is 