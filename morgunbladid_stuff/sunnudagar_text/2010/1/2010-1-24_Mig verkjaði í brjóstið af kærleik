Ragnar Björnsson hestamaður á Hornafirði féll frá fyrir mörgum árum .
Ragnar var húmoristi og sagnamaður af Guðs náð og hestarnir sál hans og sigrar .
Andlát Ragnars bar brátt að en skömmu áður hafði greinarhöfundur tekið við hann viðtal fyrir Morgunblaðið .
Viðtalið var hins vegar söguleg staðreynd og stenst vonandi tímans tönn eins og minningin um mætan mann .
Árni Johnsen Í fyrstu var hann hvass í fasi eins og eggjagrjót íslensku fjallanna en eins og vorþeyrinn mildar fjöllin spratt hlýtt hjartalag hans fram og tók yfir , réð ferðinni eins og góður knapi stýrir villtum fola .
Það fór ekki á milli mála að Ragnar Björnsson hestamaður á Hornafirði hafði mjög næmt samband við hesta sína , þessi raunverulegu tengsl manns og hests sem einvörðungu verða til með gagnkvæmu trausti og virðingu .
Við spjölluðum saman um lífið og tilveruna , smáatriðin , það smellna og yfirnáttúrlega og auðvitað voru hrossin ekki langt undan .
" Skyndilega sat ég á hinni ótemjunni .
" " Ég var að ríða inn við Dilknesland , " sagði Ragnar , " skammt frá bænum , en var svo óheppinn að þeir voru þar á skotæfingu nokkrir strákar .
Ég vissi ekkert af þessu , klukkan farin að dangla í hádegistíma á laugardegi og allt í góðu , þegar skyndilega kveður við búm , búm , búm og aftur búm , búm , búm .
Ég var á ótemju , Asa , sem þoldi illa hávaða eða breytingar .
Til reiðar hafði ég fulltaminn hest , Brján .
Það skipti engum togum við búmmin að ótemjan sem ég reið trylltist og þeytti mér óralangt upp í loftið .
Ég sá ekki fram á annað en að ég myndi hrapa niður í grjóturðina undir og láta lífið .
En það er kostur að vera fljótur að hugsa .
Ég áttaði mig nokkurn veginn á hringferðinni í loftinu og ákvað að koma niður á hinn hestinn ; Brján .
Við hnykkinn hafði ég sleppt taumnum á Asa en tauminn á Brjáni fann ég í lófa mínum .
Þyngdarlögmálið bjargaði mér , því einhvers staðar varð ég að koma niður og skyndilega sat ég , eins og ekkert hefði í skorist , á Brjáni og hélt reiðtúrnum áfram án þess að stansa .
Byssumennirnir stóðu gjörsamlega lamaðir .
Ég var nýfluttur úr Breiðdalnum og maður var svona að finna sig í nýjum takti .
Ég ákvað að bregða mér suður á Mýrar og tók að sjálfsögðu riffil með mér .
Rétt við veginn sá ég tvær álftir úti á tjörn og ákvað að reyna að ná þeim .
Það var svartaþoka og ég taldi að enginn yrði var við það svona rétt við veginn í þessari indælis þoku .
Jú , jú , þetta lukkaðist , álftin dó kvalalítið , ég skaut hana í gegnum hálsinn .
En akkúrat þegar ég var að vaða út í tjörnina til að ná í álftina og koma henni í Willysinn kemur maður hvellríðandi út úr þokunni á mósóttum hesti og var ekki með neinar vöflur : " Nú hefur þú unnið ódæði mikið , " sagði hann , " og þér skal verða hegnt fyrir .
" " Satt segir þú , frændi , " svara ég , " víst hef ég til saka unnið og rétt mun vera að ég láti nafns míns getið .
" Sá á hestinum sagði það óþarft því það þekktu mig allir og enginn að góðu .
Skildi nú leiðir , ég fór heim á jeppanum en bóndinn á hesti sínum og tileinkaði sér veiðina mína .
Nokkrum vikum seinna fékk ég bréf frá hreppstjóranum þar sem hann tjáði mér að títtnefndur bóndi hefði borið á mig þennan verknað , en samt látið fylgja að hann vildi ekki sækja mig til saka sökum þess að ég hefði gengist svo drengilega við víginu .
Með fylgdi þó aðvörun hreppstjórans um að fremja ekki slíkan verknað aftur í hans umdæmi .
" Það er margt skrýtið í kýrhausnum .
Skjalfestingar má leita í Skjalasafni Austur-Skaftafellssýslu .
" Fá þessir menn ekki að fara inn , bróðir minn ? " " Ég hef alltaf haft mikinn áhuga á vísum og heilu dagana fer ég með vísur fyrir sjálfan mig .
Mér finnst verst hvað það hefur dregið stórlega úr vísnaáhuga landsmanna .
Víða leynast að vísu stórkostlega góðir hagyrðingar , en þeir eru yfirleitt alltof hlédrægir í sinni list .
Það er oft skemmtilegt að velta upp gömlum vísum : Vondra ró ei varast má varúð þó menn beiti .
Mörg er Gróa málug á mannorðs þjófa Leiti , stóð í Óðni sem gefinn var út á fyrri hluta aldarinnar með mörgum góðum vísum : Árni kallinn úti í Vík ætlaði að taka heima .
Fylgir honum flekkótt tík og fimmtíu kettir breima .
Eða þessi vísa Bólu-Hjálmars : Hér er fjós og hér er ljósið inni mjólka drósir munu þar með lokdósir gulrauðar .
Til baka var honum svarað af griðkonu : Óðsnillingur allt það glingur þekkir sinn á fingur fáséðan færir hann hringinn gulrauðan .
Þá er þessi ekki dónaleg : Hæðir , lautir , engi , ár , auðnan , hlíðin , fossinn , klæðir skrauti sumar svás , sólarblíði kossinn .
Sumar eru snilld eins og þessi hringhenda : Dóma grundar , aldrei ann illu pretta táli .
Sóma stundar hvergi hann hallar réttu máli .
" Við vikum talinu aftur að Hornafirði : " Ég er búinn að búa hér í liðlega 30 ár , en þar af var ég í 15 ár með félagsheimilið Sindrabæ .
Það gekk í rykkjum , maður var ýmist úti eða inni í orðsins fyllstu merkingu .
Eftir nokkur ár var ég settur út í kuldann og þá komu þrír framkvæmdastjórar á þremur árum .
Þá tók ég við aftur og var í 7 ár en þá töldu allir að úr því að ég gæti þetta þá gætu fleiri það .
Ég hafði minn hátt á þessu , drakk með gestunum , spilaði póker við síldarstrákana , slóst við Ólsara ef þurfti .
En ég hætti í góðu , það var gott á milli mín og krakkanna en þegar ég var ráðinn aftur var það vegna þess að Húsnefndinni fannst að það þyrfti sveigjanlegri mann .
En svo hætti maður í alvöru .
Þetta var talsvert tuð , aldrei undir 350 bíósýningar á ári og eitt árið fóru þær upp í 409 .
Ég var þó ráðinn upp á 4 sýningar á viku og dansleiki eftir hendinni , oftast þó á laugardögum og sunnudögum .
Það var líf í tuskunum þegar Karlakór Suðurnesja var með söngskemmtun klukkan 5 á laugardegi , leikfélagið með frumsýningu um kvöldið og svo dansleikur á eftir .
40 manna kór vildi þá fá inni í húsinu til að skemmta sér á ballinu og þeir áttu að vera komnir fyrir kl. 11 .
Klukkan var nú langt gengið í miðnætti , kórfélagarnir ókomnir og gífurleg aðsókn á ballið og við lokuðum húsinu .
Klukkan liðlega 12 kom hluti kórfélaganna með Egil á Seljavöllum í broddi fylkingar og Árni bróðir minn fyrir síðari hópnum .
Þeir gerðu boð eftir mér og spurðu hvort þeir ættu ekki pöntuð borð .
Mergurinn málsins var sá , sagði ég , að þið áttuð að vera komnir klukkan 11 og það stóðst ekki , svo málið er búið og gert .
Þeir buðu mér að koma út og slást upp á þetta .
Ég var í stuði til að gantast og taldi betra ef slíkt kæmi til að slást inni , því þar gæti ég lagt þá í hitanum , það var hlýlegra fyrir þá .
En Árni bróðir minn var ekki af baki dottinn og kallar nú aftur : " Fá þessir menn ekki að fara inn , bróðir minn ? " Mig verkjaði í brjóstið af kærleik við svona ávarp .
Þú sækir ekki svona á mig , bróðir minn , húsið er fullt og málið er útrætt , sagði ég .
Nokkrum árum seinna var ég í Reykjavík með Agli og hann rifjaði upp þetta atvik , sagðist ekki gleyma því hvað ég hefði verið harðskeyttur að standa í þessum skemmtanalífsrekstri gegnum þykkt og þunnt án þess að haggast .
" Það er alltaf gott í slíku að standa við orð sín .
" Hálfhring á undan þaut hundraðkallinn .
" " Eitt sinn kom maður til okkar Áslaugar .
Hann var að rukka mig um 100 kr. Þetta var á sunnudegi rétt eftir matinn .
Maður var auðvitað í hvíldarstöðu eftir erfiði vikunnar .
Maðurinn var að sinna sínu starfi og rukka og ég fann einn hundraðkall til þess að greiða honum .
En það var bálviðri og veðurofsi að norðan og einhvern veginn fór það svo að þegar ég rétti rukkaranum hundraðkallinn og hann mér reikninginn á móti , að þá gleymdi hann að taka við seðlinum þegar ég sleppti honum og það var ekki að sökum að spyrja að hundraðkallinn feyktist í háaloft og enginn vissi hvað af honum varð .
" Nú fór illa , " sagði rukkarinn og kippti reikningnum til baka .
Ég tjáði honum að ég ætti ekki annan þannig heima og þetta yrði að bíða .
Ég lagðist svo fyrir niðurbrotinn maður yfir þessu tjóni .
Konan sagði mér að vera ekki með væl og víl yfir þessu og hvatti mig til að láta hvergi bugast .
Þegar ég var búinn að liggja og hugsa málið bað ég konuna um skæri og pappír , klippti út peningaseðilsstærð , teiknaði báðum megin á hann eins og vera bar , litaði og skrifaði undir og allar græjur , en þar sem ég mundi ekki af hvaða höfðingja myndin á hundraðkallinum var þá teiknaði ég mynd af Áslaugu konu minni .
Síðan fór ég í næstu hús og smalaði þar öllum tiltækum krökkum , 5-6 talsins .
Ég staðsetti síðan unglingana með 40-50 metra millibili og segi þeim að fylgjast með nýteiknaða hundraðkallinum .
Síðan fór ég í dyragættina hjá mér og gaf krökkunum merki með því að góla svo úr varð skaðræðisöskur .
Á sömu stundu sleppti ég nýteiknaða seðlinum og það var eins og við manninn mælt , hann fauk í háaloft eins og hundraðkallinn áður og stefndi að barnaskólabyggingunni sem var þar skammt frá .
Þegar blaðið var rétt komið að skólahúsinu tók það vinkilbeygju úr mikilli hæð til hægri og magalenti hjá ruslatunnu við byggingu Gísla Jónssonar sem heitir Dagsbrún .
Það var ekki að því að spyrja að ég og allir krakkarnir geystust þar að sem tunnan stóð .
Og viti menn , þar flaug blaðið á fleygiferð í kringum ruslatunnuna , en hálfhring á undan þaut áður umræddur hundraðkall á fleygiferð og mátti ekki á milli sjá hvor elti hinn en þarna urðu miklir fagnaðarfundir .
" " Sæll frændi , ég er Raggi fellibylur .
" Fellibylsnafnið fylgdi mér að austan .
Þaðan koma verst veður á Hornafjörð .
Þar eiga menn líka til að vera nokkuð afgerandi í slagsmálum , vilja afgreiða málin á staðnum .
Ég var þekktur fyrir það .
Þegar ég starfaði í Sindrabæ fékk Sjálfstæðisflokkurinn einu sinni leigt en forsvarsmaður fyrir samkomunni var Axel Jónsson úr Kópavogi .
Maður á staðnum var búinn að ganga frá öllu varðandi uppröðun í húsinu , en flugvélinni seinkaði og þegar þeir komu sagði Axel að við þyrftum að breyta öllu .
Ég þráaðist við en Axel sagði að þeir gerðu það þá sjálfir .
Ég sagði að það væri ekki nóg ef ég opnaði ekki húsið .
Axel benti á að þeir borguðu fyrir húsið og sagði að það yrði ekki gert ef engin yrði samkoman .
Auðvitað þótti þeim þetta þras asnalegt en Axel ákvað nú að kalla til Jón gust sem var baksviðs en Jón heilsaði alltaf með því að segja : " Sæll félagi , ég er Jón gustur .
" Jón var ákaflega stór maður og þegar hann kemur til okkar og réttir fram höndina á hefðbundinn hátt með orðunum : " Sæll félagi , ég er Jón gustur " þá komst ég ekki hjá því að taka í höndina á honum og segi þá um leið : " Sæll frændi , ég er Raggi fellibylur .
" Eitthvað hefur Axel þótt prógrammið kynlegt , því hann segir að bragði : " Þú hefur þetta eins og þú vilt , Raggi minn .
" " Gvendur , Gvendur , sérðu hann Björn ? " Það var á Suðurlandi að við vorum tveir í múrverki uppi í Borgarfirði .
Félagi minn , Gvendur , var oft eitthvað annars hugar , eins og hann væri stundum úr sambandi eða skynjaði eitthvað sem ég sá ekki eða skildi ekki .
Þá sat hann löngum með hönd undir kinn og starði út í tómið og virtist hvorki heyra né sjá það sem fram fór í kringum hann .
Þarna á bænum var kona sem var nýbúin að missa manninn sinn .
Móðir hennar var einnig á bænum , mjög forvitin og hafði tekið eftir því hvað félagi minn var oft dularfullur og einkennilegur .
Hún spurði mig hvort hann væri skyggn .
Ég sagði henni að hann væri rammskyggn en viðskotaillur ef hann væri truflaður þegar hann félli í dá .
Hún spurði mig hvort það gæti verið að hann sæi þann framliðna , Björn , sem hefði verið giftur dóttur hennar og hvort það gæti verið að hann væri eitthvað viðloðandi þarna enn þá .
Ég taldi það alveg tvímælalaust að hann hefði séð eitthvað í kringum konuna en ítrekaði að hún mætti alls ekki trufla hann í dáinu .
Hún taldi sjálfsagt að virða það .
Svo er það eitt kvöldið eftir kvöldkaffið að hann situr með hálflokuð augun og starir út í tómið með hönd undir kinn .
Ég sé að gamla konan smá þokast upp að hliðinni á honum og hugsa með mér að nú muni eitthvað gerast .
Hún er nú komin alveg að hlið hans og ég þykist heyra að hún hvísli einhverju í eyra hans .
Það virtist hins vegar engin áhrif hafa á Gvend félaga minn , hann mændi hálfbrostnum augum á ekkjuna og var algjörlega út úr heiminum .
Nú kemur að því að gömlu konunni er farið að leiðast að spyrja í lágum hljóðum og segir nú skyndilega hátt og snjallt : " Gvendur , Gvendur , sérðu hann Björn , sérðu hann Björn ? " Gvendur heyrði ekki og deplaði ekki einu sinni auga , en mændi á ekkjuna og fór varla dult hvað hann var að hugsa .
Sú gamla hélt sínu striki og var ekki á því að gefast upp í forvitni sinni , þreif í öxl Gvendar og kallar nú enn hærra : " Gvendur , Gvendur , sérðu hann Björn ? " Gvendur rankar nú skyndilega við sér og svarar : " Hvaða Björn , hvaða Björn ? " , brýnir raustina og segir hvellhátt : " Björn , Björn , hvaða helvítis Björn ? " Æðislegasta augnablikið " Æðislegasta augnablikið sem kom upp á síldardansleikjunum var þegar 50 sjómenn neituðu að fara út þegar flestir heimamenn voru farnir , " segir Ragnar Björnsson , sem rak þá félagsheimilið Sindrabæ .
" Dyraverðirnir vildu henda þeim út og nefndu lögregluna , en ég þvertók fyrir það og lét dyraverðina fara .
Ég stökk svo upp á borð , brýndi raustina og spurði hvort nokkur ætti í glas .
Ég fékk fjögur í einum teyg og tilkynnti klukkutíma framlengingu með einni syrpu af dansi í salnum , síðan gætu menn sungið og haft félagsskap og jafnvel slegist en án bótaskyldu hússins .
Það var klappað fyrir þessu .
Einn vildi slást en vinur minn , Viðar frá Stöðvarfirði , rotaði hann og allt gekk vel og allir gengu síðan út á augabragði .
" 