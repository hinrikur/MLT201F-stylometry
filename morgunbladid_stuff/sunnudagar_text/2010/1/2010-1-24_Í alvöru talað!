Það liggur vel á Jóni Gnarr þegar við hittumst í anddyri Grand hótels .
Hann segir blaðamanni frá skoðanakönnun sem hann svaraði fyrr um daginn , þar sem hann var spurður hvað hann kysi í komandi borgarstjórnarkosningum .
" Besta flokkinn , " svaraði hann .
" Og hvaða flokkur er það ? " spurði spyrillinn ráðvilltur .
" Besti flokkurinn ! Hann heitir það .
" Það er nefnilega það .
Jón Gnarr ætlar að bjóða lista í næstu borgarstjórnarkosningum .
Það er ekkert grín , þó að það sé grín .
" Ég held að fólk átti sig fyrr en ég fæ listann samþykktan af kjörstjórn , " segir hann alvörugefinn , " en ég er kominn með bankanúmer , kennitölu og skráð félag um rekstur á stjórnmálaflokki , Besta flokknum .
Það er komið töluvert af fólki á listann , eins og sést á heimasíðunni .
Þetta er þungavigtarframboð og ég held að við eigum eftir að sópa að okkur atkvæðum .
" – Þú áttar þig á því , að þú gætir náð sæti í borgarstjórn ? " Já , já , en ég veit ekki alveg hvað ég ætla að gera þar , " segir hann .
" Mig langar að vera borgarstjóri .
En þetta er svolítið utandeildar og ég er að vinna mig upp .
Síðan liggur leiðin á Alþingi .
Framboðið núna er eins og að spila í utandeildinni og æfa sig aðeins .
En mér skilst að borgin eigi mjög flottan sumarbústað upp við Úlfljótsvatn , mér fyndist gott að fara þangað og slaka aðeins á .
Ég vona að kommúnistarnir verði ekki búnir að koma á einhverju gjaldi fyrir það .
" – Þú gætir kannski orðið oddamaður ? " Það hafa furðulegri menn en ég orðið það ! Ég er ekki furðulegasti maðurinn sem hefur verið þarna .
Ég held að ég yrði ekki slæmur borgarstjóri .
Ég yrði góður borgarstjóri , miklu skemmtilegri en Davíð Oddsson og miklu klikkaðri en þarna hinn , sem ég man aldrei hvað heitir .
" Borgarstjórnin bara stökkpallur – Hvernig valdirðu fólk á listann ? " Ég valdi fólk sem ég þekki af góðu og treysti , " segir hann og bleytir í tepokanum .
" Ég reyndi að sneiða hjá öllum vitleysingum og ...
Hann hikar .
" Já , og svona fólki sem er ...
æ , hvernig á að útskýra það , vitleysingar og " wannabís " ; ég valdi bara fólk sem er gáfað og vel gert og ég treysti .
Þannig að þetta er allt besta fólk .
Og besti flokkurinn .
" – Sögðu einhverjir nei ? " Já , Ragnar Bragason leikstjóri .
Hann hugsaði málið og ákvað að segja nei , vegna þess að hann vill ekki skipta sér af stjórnmálum .
" – Þú ert ákveðinn í að fara á þing ? " Ég stefni að því að komast á Alþingi , borgarstjórnin er bara stökkpallur – ég verð að hafa eitthvað að gera þangað til .
Mig langar að verða menntamálaráðherra og taka RÚV í gegn .
Og til þess mun ég gera Sigurjón Kjartansson að útvarpsstjóra , þannig að Ríkissjónvarpið fari loksins að sinna hlutverki sínu , en ekki að éta sjálft það , sem það á að gefa okkur – að við förum að nota þetta tæki til að skapa heimildir um samtíma okkar og menningu .
Forsendur þessarar stofnunar eru þær að hún sé sameiningarvettvangur þjóðarinnar , íslenskrar menningar , þar sem menningin er lifandi .
Stofnunin stendur ekki undir því .
Þetta er pólitískur möppudýrakastali , sem framleiðir lítið og lélegt leikið efni .
Mér finnst það hræðilegt .
Það er hryggilegt að þessi stofnun hafi bara fengið að vera svona , ófagleg og prump í áratugi , og að það sé ekki nokkur einasta leið að breyta því .
" Hann hristir höfuðið .
" Af hverju eru til dæmis sambærilegar sjónvarpsstöðvar á Norðurlöndum að gera svona frábæra hluti , sænska , norska og danska sjónvarpið ; þær skapa heimildir um sína menningu og sitt land , sem er þeim til sóma .
En við erum að framleiða efni sem er tuttugu árum á eftir hinum Norðurlöndunum .
Þetta er drasl sem þeir gera og ég skil ekki af hverju enginn segir það .
" – Nú ertu orðinn alvarlegur .
" Þetta er alvarlegt ! Ég er að fara í þetta framboð vegna þess að ég vil hitta fólk og geta tjáð mig um hluti sem mér finnst skipa máli .
Þannig að já ...
þetta er alvarlegt .
Og já , mér finnst mjög margt að í mínum starfsgeira .
Og annað , í þjóðfélaginu er allt fullt af litlum klíkum .
Eins og það sé enn goðaveldi í landinu , goði hér og þar .
En ég hef aldrei verið í neinni klíku , mér er aldrei boðið í nein partí og samt er ég mjög skemmtilegur ! Þannig að ég hugsaði með mér , að í stað þess að barma mér og gráta á föstudagskvöldum yfir að vera ekki boðið í partí , þá myndi ég sjálfur halda partí – taka Pál Óskar á þetta .
Mér hefur til dæmis aldrei verið boðið á Bessastaði , þó ég hafi unnið sem listamaður á Íslandi í tuttugu ár , en Hugleik hefur verið boðið tíu sinnum , fengið ókeypis að éta og allt ! Nú fer ég bráðum að bjóða mér sjálfur – geri boð um komu mína .
" – Hefurðu eitthvað fram að færa í borgarmálum ? " Um næstu áramót vil ég sprengja í loft upp brúna yfir Skothúsveg , kalla til sprengjusveit Landhelgisgæslunnar að rýma svæðið og sprengja hana í loft upp glæsilega , þannig að það komi stór vatnssúla upp í loftið , vegna þess að hvergi finnst ljótari brú í heiminum ! Ég vil gera þetta í minningu föður míns , sem barðist gegn þessari brú á meðan hann lifði .
Við eigum að reisa flotta brú og gera almennt meira af töff hlutum .
Ég veit ekki hvernig á að útskýra það , " segir hann hugsi .
" Það er til dæmis ekkert mál að gera bóndabæi úti á landi töff , bara með því að mála þá ekki appelsínugula , heldur hvíta og þakið rautt .
Það þarf ekki mikið .
Þetta er bara spurning um smekk eða smekkleysi .
Og ég vil náttúrlega að allir fái ókeypis í sund og ókeypis handklæði ! " – Flokkurinn er mjög stoltur af því loforði , sá ég á heimasíðunni , skýtur blaðamaður inn í .
En Jón er kominn á flug : " Og svo vil ég gera meira úr hrekkjavöku og þakkargjörðarhátíðinni , að það verði fleiri dagar , og þegar ég verð borgarstjóri vil ég að allir byrji á löngu og góðu fríi eftir harða kosningabaráttu .
Ég er tilbúinn að gefa Íslendingum frí – allir fá vikufrí ! Og það er annað sem ég vil breyta – ég vil breyta því hvernig við tölum um áratugi á íslensku .
Þetta þarf að vinna í samráði við Háskólann , að þegar við segjum sjöundi áratugurinn , þá sé það " seventies " en ekki " sixties " .
Þetta er bara tæknileg útfærsla , en hitt er ferlega hallærislegt .
Líka að þegar maður verður fertugur , þá sé maður á fertugsaldri , en ekki fimmtugsaldri .
Svo vil ég leggja niður mannanafnanefnd og endurskoða mannanafnalög ! " – Endurskoða en ekki afnema ? " Heitir það ekki það á venjulegu máli ? Oh , ég þoli þetta fyrirbæri ekki ! " – Hvaðan er Gnarr fengið ? " Það er bara tilbúið orðskrípi sem ég bjó til úr nafninu mínu Jón Gunnar , bara stytting á Gunnar .
Þetta er kannski ekkert gífurlega mikilvægt atriði .
En það sýnir í hnotskurn hvað við búum í óréttlátu samfélagi og hvað skriffinnar og fólk sem hefur lifibrauð af því að borða vínarbrauð og horfa yfir Tjörnina hefur mikil völd í þessu þjóðfélagi .
Það er svo rangt , því þetta er ekki kreatívt eða skemmtilegt fólk .
Eina starfið sem það hefur er að leggja steina í götu allra hinna , gera lífið erfiðara og leiðinlegra , og þannig fær það peninga .
Það smjattar á vínarbrauði og segir : " Hvernig getum við gert líf fólks aðeins leiðinlegra ? " Ég hef aldrei þolað að fólk skuli haga sér svona .
Sjáðu óréttlætið , maður sækir um að fá að heita Ómarr með tveimur r-um , hugsanlega af því að afi hans hét það , en hann er " nobody " og er neitað , en ég er frægur , klár og ósvífinn , sæki um nafnið Gnarr , sem engin hefð er fyrir í íslensku , og fæ það samþykkt , af því að ég gæti orðið til óþæginda fyrir fólkið .
Bubbi skírir barnið sitt París Dögun – heldurðu að einhver plebbi í Breiðholti hefði komist upp með það ? Ég held ekki .
Svona er óréttlætið í hnotskurn .
" Guð trúir á mig – Hvað um trúmál , koma þau við sögu ? " Trú er svo afstætt fyrirbæri og hugtak , að ég get eiginlega ekki rætt það á vitrænan eða lógískan hátt .
En eins og ég hef sagt , þá trúi ég ekki á Guð , en ég hef fullvissu fyrir því að Guð trúir á mig , " segir hann brosandi .
" Mér finnst það lýsa því ágætlega .
Svo er yfirleitt öll umræða um trúmál alveg ógeðslega leiðinleg , hallærislega leiðinleg .
" Hann stenst ekki mátið .
" Ég er til dæmis mjög hrifinn af gyðingdómi og ef ég gæti myndi ég gerast gyðingur , og þá er ég að tala um bókstafstrú , trefla og allt .
Ég er búinn að kaupa mér kollhúfu .
En ég trúi ekki á líf eftir dauðann .
Ég trúi því , að þegar þú ert dauður , þá sértu bara dauður .
" That ' s it ! " En svo verður maður að gæta sín sem gjörningalistamaður á því sem maður segir , því sonur minn gæti lesið það og það er mikið af sálum í kringum mig .
Ef ég væri spurður hvort ég tryði á jólasveininn , þá myndi ég segja nei , mér fyndist að það ætti að leggja hann niður .
En ef sonur minn læsi það , þá yrði hann eyðilagður .
Þess vegna segi ég frekar , að sjálfsögðu trúi ég á jólasveininn .
Þetta er svo margslungið , hvað segir amma og hvað segir strákurinn minn ? " – Hver eru efst á lista með þér ? " Einar Örn Benediktsson , Óttarr Proppé , Hugleikur Dagsson , Ágústa Eva Erlendsdóttir , Sigurður Björn Blöndal , Margrét Kristín Blöndal , synir mínir báðir , dr. Gunni , Sigurjón Kjartansson , Jörundur Ragnarsson , Gaukur Úlfarsson , þetta eru vinir mínir og kunningjar , allt fólk sem verður í eldlínunni .
" Svo fer hann að hlæja .
" Reyndar viljum við leggja niður jólasveinana , ekki alla í einu , heldur í áföngum .
Við byrjum á þeim sem enginn þekkir , eins og Þvörusleiki , en höldum eftir Stúfi , Hurðaskelli og Gluggagægi .
Smátt og smátt verða þeir bara aðstoðarmenn , þannig að eftir fjögur ár , þegar börnin vilja kynnast jólasveini , og segja að Hurðaskellir sé jólasveinn , þá er sagt við þau : " Nei , ekki beint jólasveinn , hann er bara aðstoðarmaður .
" " Jón er farinn að hlæja óstjórnlega .
" Svo smátt og smátt munu þeir deyja , Hurðaskellir deyr síðast , af því að hann er orðinn gamall .
Það er hægt að gera skemmtilegt efni úr því í sjónvarpinu , þar sem hann liggur fyrir dauðanum á spítala , þjóðin stendur á öndinni , öll börnin .
Svo er hann bara dáinn ! Það kennir þeim að díla við dauðann , sem þau þurfa hvort eð er að gera fyrr en síðar .
" Hann setur sig í spor fréttaþular : " " Hurðaskellir , sem legið hefur á gjörgæsludeild Borgarspítalans , lést á áttunda tímanum í kvöld .
" Það er hægt að gera eitthvað rosagaman úr þessu – öll börn landsins verða límd við skjáinn .
Þetta gæti verið svona týpískur RÚV-þáttur ! " Hann skellihlær og hallar sér aftur í stólnum .
– Opnið þið kosningaskrifstofu ? " Já , ég býst við því .
Það vantar bara peninga .
Ég á enga peninga fyrir þessu og þetta kostar allt sitt , þess vegna höfum við opnað bankareikning og vonumst til þess að fá eitthvað inn á hann .
Og við lofum náttúrlega að allir sem styðja okkur , sérstaklega ef það er upphæð sem skiptir einhverju máli , fái það margfalt til baka .
Það yrði ekkert launungarmál , enda bara viðskipti .
" – Gagnsæi er mikilvægt .
" Já , mjög mikilvægt .
Eitt fyrirtæki hefur þegar stigið fram , og sér algjörlega um rekstur heimasíðunnar , hönnun og viðhald .
Ef ég þyrfti að standa straum af því sjálfur , þá hlypi kostnaðurinn á hundruðum þúsunda .
Þetta er fyrirtæki sem nefnist Davíð og Golíat og ég mun gera mitt ýtrasta til að það fái góð verkefni á vegum borgarinnar .
Í alvöru talað , ég mun heimta að þeir fái verkefni ef það þarf að gera eitthvað fyrir borgina í tölvumálum .
Það er ekkert launungarmál .
Og ef einhver spyr hvort ég sé ekki bara að endurgjalda greiðann , þá segi ég bara : " Jú , að sjálfsögðu ! " Enda kemur ekkert annað til greina en að allt sé uppi á borðum .
" Hundssvipur og ljótar brýr – Þetta hljómar eins og þú hafir fengið þig fullsaddan á spillingu í stjórnmálum .
" Stjórnmál eru í eðli sínu spilling .
Ef gera á sjónvarpsþætti um spillingu , þá er vettvangurinn stjórnmál eða viðskipti .
Þeir gerast ekki á spítala , því það er svo lítil spilling þar .
Ef þættirnir eiga hinsvegar að fjalla um skyndikynlíf , þá eru spítalar ágætir , af því að allt er svo hreint og sexí á spítölum , og þar eru læknar og hjúkkur og svoleiðis .
Já , ég er þreyttur á aðgerðaleysi og vanmætti gegn stjórnmálamönnum og stjórnsýslu .
Ég þoli þetta lið ekki , gjörsamlega þoli það ekki .
Það er alltaf einhver aumingjasvipur á öllu þessu liði .
Þegar ég sé stjórnmálamenn í sjónvarpi , þá hugsa ég oft um hundinn minn ; þeir eru með sama eymdarsvipinn .
Það er alltaf reynt að gera okkur að aumingjum , skömmustulegum aumingjum og rökkum , og ég er hundleiður á þessu liði , með hundssvip og ljótar brýr .
Það er eitthvað verulega rangt við þetta – við erum ekki svona fólk ! Hugsaðu þér að þú sert að labba í London , öll fallegu smáatriðin , svartar járngirðingar með gylltum toppum .
Hér er bara steyptum tveggja tonna steypuklumpi plompað niður með kraftkrana , gjörið svo vel ! Þetta er skrýtin blanda af spillingu og smekkleysi , mér finnst vanta smekklegt og hugmyndaríkt fólk í pólitík .
Svo segir fólk að því finnist skrítið að grínisti skuli ætla að verða borgarstjóri , en það er ekkert skrítið að dýralæknir annist fjármál þjóðarinnar , að maður sem sérhæfir sig í kynlífi fiska sé talsmaður þjóðarinnar út á við .
Ég veit það ekki .
Það er ekki eins og stjórnmálafólk hafi fæðst til að vera í stjórnmálum .
Það fékkst við allt annað .
Ég held að ef ég , Óttarr og Sigurjón Kjartans færum fyrir Íslands hönd í staðinn fyrir Svavar Gestsson , þá næðum við miklu betri samningum .
Ég hef komist að einu um Ísland ; ég held að Einar Örn hafi gert meira fyrir þetta land en nokkur stjórnmálamaður fyrr og síðar .
Í alvöru talað ! Ef við færum yfir það , þá væri það niðurstaðan .
" – Munið þið reka öfluga auglýsingabaráttu ? " Við erum komin með heimasíðu , bestiflokkurinn.is .
En við höldum sem fæsta fundi og ég mun reyna að mæta ekki á neinn þeirra , því ég fæ ekki borgað fyrir það og nenni ekki að gera neitt sem ég fæ ekki borgað fyrir .
Nú lifum við á frjálsum framlögum , en ef við fáum kjörna fulltrúa , þá fer ríkið að pumpa peningum í okkur og þá verður gaman .
Við viljum fá eitthvað af öllum þessum peningum sem Borgarahreyfingin fær .
Þá er ég ekki að tala um hundrað þúsund kalla , heldur milljónir , þannig að maður geti gert flottustu auglýsingar sem sést hafa , myndir í anda Leni Riefenstahl af mér , þar sem ég faðma börn og veifa mannfjölda , hlæjandi í " slow motion " með litla krakka , og merki flokksins sést um allt .
En allt sem Guði er þóknanlegt gengur vel .
Þó að ég trúi ekki á Guð , þá trúi ég á það .
" Hann hallar sér fram .
" Það sem þarf að koma fram varðandi flokkinn , er að allt varðandi hann er byggt á blekkingu .
Þessi flokkur er stofnaður í þeim tilgangi að reka stjórnmálaflokk sem mun afvegaleiða fólk til stuðnings við sig með blekkingum .
Við munum lofa öllu fögru , en svíkja allt sem við lofum , og ekki gera neitt af því .
Þetta er eingöngu verkfæri fyrir mig til þess að fá laun og góða vinnu .
Ég er 43 ára , búinn að harka við að vera grínisti , og hef ekki haft krónu upp úr því , ekki krónu ! Þetta er þjóð sem fer illa með grínistana sína en vel með borgarfulltrúana sína og þá ætla ég bara að vera borgarfulltrúi .
Í þessum nútíma er alltaf talað um fagmennsku og fagleg vinnubrögð ; við viljum að stjórnmálamenn séu faglegir .
Samt hef ég þurft að búa við það alla mína starfstíð , að fá stórkostlegar hugmyndir , sem aldrei fá faglega umfjöllun í Ríkissjónvarpinu .
Að þessi ríkisstofnun skuli ekki vera með faglegt ferli , þar sem dagskrárgerðarfólk og listafólk getur lagt fram hugmyndir , eins og í öllum siðmenntuðum löndum .
Og þetta skiptir máli ! Þetta er menningin okkar , upplifun okkar á því hvað er að vera þjóð .
En allir einhvern veginn prumpa bara og hirða launin sín .
" Hann teygir sig eftir súkkulaðimola .
" Finnst þér þetta nokkuð yfir strikið ? " Svo fær hann sér tesopa .
– Hvar myndirðu staðsetja þig í pólitík ? " Þetta er bjútíið með Besta flokkinn og sýnir hvað ég er magnaður , þrátt fyrir að hafa aldrei komið nálægt pólitík .
Ég tefli fram nýrri stjórnmálastefnu , anarkosúrrealisma .
Það verða skrifaðar ritgerðir um þetta í stjórnmálafræði .
Það er til súrrealismi og anarkismi , anarkosindíkalismi og anarkokapítalismi , en anarkosúrrealismi er ekki til .
Það eru til silljón skvilljónir af fólki , en engum hefur dottið í hug anarkosúrrealismi .
Þannig að þetta er anarkosúrrealískur flokkur .
" – Og fyrir hvað stendur anarkosúrrealismi ? " Þetta er náttúrlega svo nýtt , að við erum enn að móta hvað það felur í sér .
" Okkur er hótað með martröðum Næstu þættir í tökur í sumar .
Hver veit nema Ísland veki næst alþjóðlega athygli fyrir húmor ? Bjarnfreðarson hefur notið mikillar velgengni í kvikmyndahúsum , en yfir 60 þúsund manns hafa séð myndina .
Þá hefur sýningarréttur á vöktunum , sem myndin er framhald af , verið keyptur af norska , danska og finnska sjónvarpinu .
Einnig tryggði bandaríska sjónvarpsstöðin Fox sér endurgerðarréttinn á Næturvaktinni .
" Það er búið að skrifa þátt og verið er að taka hann upp núna , " pilot " -þáttinn , því núna er sá árstími hjá þeim .
Frægir amerískir leikarar verða í aðalhlutverkum , þar á meðal Michael Madsen og ég hef heyrt Zach Galifianakis nefndan í hlutverk Ólafs .
Handritshópurinn sem skrifar þetta er sá sami og skrifaði Will & Grace .
Og auðvitað er ég mjög þakklátur fyrir það tækifæri sem ég hef fengið hjá Stöð 2 , að geta unnið að mínum hugverkum .
Ef ekki væri fyrir Stöð 2 , þá væri ég bara að keyra leigubíl , því það væri enginn annar vettvangur fyrir mig .
Þar gerði ég Fóstbræður á sínum tíma og síðan vaktirnar .
En á sama tíma leyfir RÚV sér að vera með sama skemmtiþáttinn á laugardagskvöldum í marga áratugi , afsakar það með því að áhorfið sé svo mikið , en horfir framhjá því að þetta er skemmtiþáttur á laugardagskvöldi – þá horfir fólk á hvað sem er ! Ef danska sjónvarpið byggði á sömu hugmyndafræði , þá hefðum við aldrei fengið hina geysivinsælu Klovn-þætti og Frank Hvam væri bara að naga neglurnar og keyra leigubíl .
Mér finnst þetta rangt og óréttlátt og ég hef fullan rétt á að vera fúll yfir þessu .
Svo erum við núna að gera þætti , Sigtið , með Frímanni Gunnarssyni , sem fjalla um einn grínista á hverju Norðurlandanna .
Ég er í þeim íslenska og Frank Hvam í þeim danska , en RÚV hafði ekki áhuga á þessu verkefni .
Sigtið með Frímanni voru frábærir þættir , en fengu bara inni á SkjáEinum , með lægri launum og minni tilkostnaði .
Öll íslensk dagskrárgerð er meira og minna unnin í sjálfboðavinnu , fólk gefur vinnuna sína .
Ég held að ég hafi aldrei haft lægri laun en þegar ég gerði Næturvaktina .
Þetta er bara rangt .
" – En Bjarnfreðarson hefur gengið vel ? " Ég er gífurlega ánægður með þær viðtökur sem hún hefur fengið .
Það er til dæmis verkefni sem ég vann algjörlega launalaust .
Fólk heldur að af því að maður er frægur og leikur mikið , þá fylgi því ríkidæmi og fúlgur fjár , en það er kolrangt .
Þetta er gífurlega mikil vinna og launin hlægilega lítil .
En myndin hefur gengið gríðarlega vel og við erum ofsalega ánægð með hana .
Paramount Pictures hefur óskað eftir að fá að sjá myndina , og hver veit ...
Ísland breyttist fyrir 20 árum í tónlistarþjóð , sem við höfðum aldrei verið , og við urðum heimsfræg fyrir það .
Maður fer varla út fyrir landsteinana án þess að vera spurður um Björk , Sigur Rós eða Emilíönu Torrini .
Þetta gerðist mjög snögglega og ég held að fólk hafi ekki áttað sig almennilega á því .
En hver veit nema næst vekjum við alþjóðlega athygli fyrir húmor , það gæti orðið næsta útflutningsvara okkar – ég tala nú ekki um ef Ríkissjónvarpið færi að styðja við bakið á íslenskri menningu .
" – Danir hafa náð langt í þáttagerð .
" Og norræn kvikmyndagerð er mjög vel þekkt , þar eru heimsþekktir og afar hæfileikaríkir kvikmyndagerðarmenn , og við höfum fulla möguleika á að slást í þann hóp .
Við höfum gífurlega margt fram að færa og mikla sérstöðu .
Það þarf bara að breyta hugsunarhættinum .
" – Verður framhald á Bjarnfreðarsyni ? " Nei , við erum búin að loka þessu .
Og byrjum annað verkefni núna síðsumars , sami hópur .
Við ætlum að gera sjónvarpsþætti sem eiga að gerast á geðdeild .
Það er verkefni sem við höfum pælt í lengi , svolítið í þeim anda sem við höfum verið að vinna í , að skyggnast inn í líf þeirra sem minnst mega sín í þessu samfélagi okkar .
" Og hugmynd kviknar .
" Ég hitti málsmetandi konu , sem er gáfuð og hefur verið háskóla og allt , og hún hrósaði mér fyrir Næturvaktina , en sagðist þó hafa heyrt gagnrýni á þættina .
Hún hefði heyrt marga segja að þeim fyndist við vera að gera okkur mat úr undirmálsmönnum .
Ég hef heyrt þetta áður , en ég er og hef alla tíð verið undirmálsmaður .
Ég er svo " fucked up " , ég var kominn á geðdeild sex ára gamall , lauk ekki hefðbundinni skólagöngu sökum lestrarörðugleika og lesblindu og ofvirkni , hef enga menntun , lauk ekki samræmdu prófunum , ég gat það ekki , hafði ekki burði til þess , og hef alltaf verið undirmálsmaður .
Eina prófið sem ég hef er meirapróf , ég féll meira að segja og þurfti að taka það aftur ! " Hann hlær innilega .
" Þannig að Næturvaktin er að miklu leyti byggð á mínu lífi , ég vann á bensínstöð , hef unnið í verksmiðjum og byggingarvinnu , allskonar ógeði , ekki bara á sumrin heldur líka á veturna , og það er bara svona .
Það sem hefur bjargað mér er náttúrlega að ég er svo klár .
Í alvöru talað , þá er ég bara svo hugmyndaríkur .
Ef ég hefði ekki svona miklar gáfur , þá væri ég á Litla Hrauni eða á geðdeild .
" – Fórstu á geðdeild sex ára ? " Já , ég hef sagt frá því , að farið var með mig á barna- og unglingageðdeildina á Dalbraut vegna hegðunartruflana .
Ég held að það heiti að vera misþroska eða eitthvað , og það er líka annað , að ég fæ flogaveikisköst og mígreni , og já ...
ég er voðalega laskaður maður .
Og er þarna á jaðrinum , hársbreidd frá því að verða dópisti , glæpamaður eða bara stofnanamatur , ef ekki væri fyrir gífurlegan dugnað og gáfur .
Í alvöru talað , ég er ofboðslega duglegur maður ! Ég veit þetta hljómar eins og sjálfshól .
" Enn hlær hann dátt .
" En það er það ekki .
Mér finnst þetta bara raunsætt mat .
Jú , og góður ! Ég er líka rosalega góður .
Í alvöru talað .
Hjartahlýr ! " Hann segir þetta með áherslu .
" Ég er mjög hjartahlýr .
Ef ég væri heimskur og eigingjarn , þá væri ég ekki þar sem ég er í dag .
Hérna .
" – Og á leiðinni í borgarstjórn ? " Þá væri ég ekki að verða borgarstjórinn í Reykjavík .
Við munum lofa fólki öllu fögru , verðum með ógrynni kosningaloforða , mikið af hátíðum og leikum , endalaus karnivöl .
Við ætlum að opna fyrstu leikhússundlaugina á Íslandi , þar sem fólk getur verið í sundi og horft á allskonar skemmtiatriði .
Gerðu Rómarkeisarar það ekki , þegar þurfti að róa lýðinn , fjölguðu baðhúsum og skemmtiatriðum ? Á meðan fullorðna fólkið blaðrar í heita pottinum , þá horfa krakkarnir á Skoppu og Skrítlu í barnalauginni .
En svo ætlum við að sjálfsögðu ekki að gera þetta , því þetta er óframkvæmanlegt og dýrt .
" – Þið nefnið líka virkt lýðræði .
" Já , við viljum virkt lýðræði , þar sem allir hafa rödd .
Við viljum opna símalínu á sérstakri Lýðræðisstofu .
Þar verður númer sem fólk getur hringt í og talað inn á símasvara um hvað sem það vill .
Það verður tekið upp og síðan munu allir í Besta flokknum hlusta á það og halda fundi um það .
Svo viljum við líka opna Lýðræðistorg , símatorg sem fólk getur hringt í og talað við annað fólk um lýðræði .
Það verður líka tekið upp og svo munu allir í Besta flokknum hlusta á það og halda fund um það .
" – Hefurðu fengið undirtektir ? " Já , ég get nefnt dæmi um fóstru , sem styður Besta flokkinn , og sagði mér að hún hefði fengið meira borgað fyrir vínarbrauðsfundi en að passa tuttugu krakka .
Til er fullt af fólki sem finnst þetta rangt .
Eitt varðandi stjórnmál er að ég held að stjórnmálamenn geri ekkert rosalega mikið .
Í alvöru talað , þá er ég ekkert að segja að þetta séu allt letingjar og falsarar , en ég held að stjórnmálamaður kosti meira en hann skilar til samfélagsins .
Og ég held það sé kolrangt að hann taki mikið af ákvörðunum .
Það er undantekning að ég heyri um stjórnmálamann , sem hefur stigið fram og gert eitthvað sem skiptir máli .
Og ef það gerist í Bandaríkjunum , þá er gerð kvikmynd um það ! Ég held að þeir sitji mikið á fundum og borði ógrynni af vínarbrauði , en ákvarðanir séu meira og minna teknar af þeim sem eiga peningana .
Þeir fá leyfi hjá stjórnmálamönnum til að gera það sem þeir ætluðu að gera " in the first place " .
Stjórnmál höfðu tilgang í upphafi síðustu aldar , boðuðu okkur útópískan draum : Fylgið okkar hugsjón , þá verðið þið frjáls ! Fólk hljóp á milli hugsjóna , faðmaðist , fór í sleik og grét , af því að hugsjónin var svo falleg .
Og stjórnmálamenn voru alltaf að selja okkur drauminn um hina fullkomnu paradís , þar sem allir væru jafnir og glaðir eins og í Besta flokknum .
Og Besti flokkurinn er bara barnaleg útgáfa af þessu .
En svo breyttist allt og í stað drauma er okkur hótað með martröðum .
Ef við gerum ekki eitthvað , þá gæti farið illa .
Stjórnmálamennirnir sem við kusum á þing hóta þjóðinni sem er að fara að kjósa , að ef hún kjósi ekki rétt , þá gæti farið illa .
Þetta eru allt hótanir um martraðir .
Það skiptir engu máli hvaða flokkur það er .
Sjálfstæðisflokkurinn vildi alls ekki rugga bátnum og það varð að viðhalda stöðugleika .
Allir stjórnmálamenn virðast fara í þennan gír .
Kannski er Obama tákn um eitthvað nýtt , tiltölulega óþekktur maður sem virkar eðlilegur .
Ég veit það ekki , en ég vona það .
" – Þú vilt rífa stjórnmálin upp úr troðningum ? " Engin hugsjón er göfugri en sá sem framfylgir henni .
Georg Bjarnfreðarson er persónugervingur þess , gífurlegur félagshyggjumaður , femínisti og sósíalisti í orði , en á borði er hann einstaklingshyggjumaður , eins mikill frjálshyggjumaður og hægt er að vera .
Honum er skítsama um alla nema sjálfan sig og er persónugervingur þeirrar tvöfeldni sem fylgir oft hugsjónum .
Ég er orðinn 43 ára og löngu hættur að elta ólar við einhverja isma .
Þetta eru ágætis hugmyndir og ekkert upp á þær að klaga .
En þó að opnaður sé leikskóli byggður á hugmyndafræði Ludwigs Finkelsteins , fyrsti Finkelstein-leikskólinn , þá skiptir það engu máli ef tómir hálfvitar vinna þar .
Það er miklu mikilvægara að sá sem stjórnar sé ærleg og almennileg manneskja , en að hún byggi á tiltekinni hugmyndafræði .
Hún er svo mikið " jari jari " og fólk kaupir þetta kjaftæði í bílförmum .
Hugmyndafræði mun ekki bjarga okkur .
Það eina sem getur bjargað okkur er fólk með gott hjartalag .
" 