TAFLFÉLAG Reykjavíkur fagnar á þessu ári 110 ára afmæli sínu .
Kall Einars Benediktssonar skálds , sem var meðal stofnenda TR , er enn í minnum haft : Upp með taflið .
Saga taflfélagsins er skáksaga þjóðarinnar ; nær alla síðustu öld báru sterkustu félagsmenn TR ægishjálm yfir aðra skákmenn hér á landi .
Um helgina munu TR-ingar í samstarfi við CCP , framleiðanda Eve online , og MP banka standa fyrir afmælismóti þar sem átta skákmeistarar , þar af sex stórmeistarar , tefla allir við alla .
Spennandi verður að sjá hugbúnaðarlausnir CCP og mikill fengur fyrir hið aldraða afmælisbarn að fá tölvuleikjaframleiðandann til samstarfs og MP banka sem áður hefur styrkt félagið við ýmis tækifæri .
Stofnandi bankans , Margeir Pétursson , á 50 ára afmæli í næsta mánuði , Jón L. Árnason fagnar einnig fimmtugsafmæli síðar á árinu og þegar Friðrik Ólafsson verður 75 ára þann 26. janúar nk. geta menn tekið undir með skáldi Persa , Ómari Kahayyám , að " ...
Tíminn , það er fugl sem flýgur hratt ...
" Af mörgu er að taka úr sögu TR og ekki úr vegi að bregða upp snöggfærðri mynd af sigri nokkurra félagsmanna á Ólympíumótinu í Buenos Aires 1939 : Baldur Möller , Ásmundur Ásgeirsson , Guðmundur Arnlaugsson , Einar Þorvaldsson og Jón Guðmundsson sneru aftur með bikarinn sem Roberto Ortiz forseti gaf , sigurlaun B-keppninnar Copa Argentina .
Þrír hinir fyrstnefndu eiga allir virðingarsess í skáksögu okkar en þann fimmta í upptalningunni Jón Guðmundsson má kalla huldumann í skáksögu Íslands .
Í úrslitakeppninni vann hann einstætt afrek ; að leggja alla andstæðinga sína að velli , tíu talsins .
Vefurinn olimpbase.org rekur ítarlega þá sögu og raunar ólympíumótanna allra frá því fyrsta sem haldið var í London 1927 til Ólympíumótsins í Dresden 2008 .
Það hlýtur að hafa verið mikil upplifun fyrir hinu ungu Íslendinga að koma af mölinni og sigla alla þessa leið frá Reykjavík til Buenos Aires ; sitja svo að tafli í námunda við goðin tvö Aljékín og Capablanca sem náði bestum árangri 1. borðsmanna .
Þó Aljékín hefði unnið heimsmeistaratitilinn af Capa þar í borg 12 árum fyrr var Kúbumanninum skipað til sætis við háborðið í mótslok og Aljékín skör lægra .
Reiðin sauð í Aljékín sem tefldi fyrir Frakkland .
En veldistími þeirra var að renna sitt skeið á enda .
Mótið markaði þáttaskil í margvíslegum skilningi ; í ágúst ´ 39 flutti farþegaskipið Priapolis til Argentínu ýmsa þá keppendur sem urðu síðan eftir þegar heimstyrjöldin braust út í september .
Þjóðverjar tefldu við litlar vinsældir undir þýska hakakross-fánanum en voru þó ekki meiri þjóðernissinnar en svo , að enginn liðsmanna þeirra sneri aftur til Þýskalands nazismans : Jón Guðmundsson – Oleg Neikirch ( Búlgaríu ) Drottningarpeðs byrjun 1. d4 Rf6 2 .
Rf3 e6 3 .
Bg5 h6 4 .
Bh4 c5 5. e3 Rc6 6. c3 Be7 7 .
Rbd2 O-O 8 .
Bd3 d5 9 .
Re5 cxd4 10. exd4 Rxe5 11. dxe5 Rd7 12 .
Bg3 Rc5 13 .
Bb1 Bd7 14 .
O-O Bb5 15 .
He1 Bd3 16 .
He3 Bxb1 17 .
Hxb1 b5 18 .
Dg4 g6 19 .
Bf4 Kg7 20 .
Hh3 Hh8 21 .
Be3 Hc8 22 .
Hf1 a5 23. f4 h5 24 .
Dg3 Kf8 25 .
Bd4 b4 26 .
Df3 Hg8 27. g4 hxg4 28 .
Dxg4 bxc3 29. bxc3 Hb8 30 .
Hh7 Hb2 31 .
Rf3 Re4 32 .
Rg5 Hg7 33 .
Hh8 + Hg8 34 .
Rxe6 + fxe6 35 .
Hxg8 + Kxg8 36 .
Dxg6 + Kf8 37 .
F5 exf5 38 .
Hxf5 + Bf6 39 .
Hxf6 + Rxf6 40 .
Bc5 + - og svartur gafst upp .
Helgi Ólafsson helol@simnet.is 