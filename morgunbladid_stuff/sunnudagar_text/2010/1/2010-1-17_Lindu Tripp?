Linda Tripp varð alræmd í kringum Monicu Lewinsky-skandalinn undir lok 10. áratugarins .
Lewinsky trúði henni fyrir því að hún hefði átt í kynferðislegu sambandi við þáverandi Bandaríkjaforsetann Bill Clinton meðan hún starfaði sem lærlingur í Hvíta húsinu .
Átti Lewinsky m.a.s .
blettóttan kjól því til sönnunar .
Tripp var ekki betri vinkona en svo að hún tók samtölin þeirra upp og gerði 20 klukkustundir af þeim opinberar .
Clinton og Lewinsky höfðu svarið að því eið að þau hefðu ekki átt í kynferðislegu sambandi svo upptökur Tripp komu sér heldur betur illa fyrir þau .
Tripp sagðist hafa tekið upp samtölin vegna ástar sinnar á föðurlandinu en margir héldu að með því vonaðist hún til að fá mikinn pening fyrir að skrifa bók eða kvikmyndahandrit .
Ekkert hefur hins vegar orðið úr því enn sem komið er .
Clinton og Lewinsky voru látin bera vitni í Hæstarétti í Washington og þegar Lewinsky var spurð að lokum hvort hún vildi bæta einhverju við framburð sinn sagði hún : " Ég hata Lindu Tripp .
" Eftir Lewinsky-fárið flutti Tripp til N-Virginíu og fór í margmilljóna króna lýtaaðgerðir .
Hún fór m.a. í andlitslyftingu , lét laga á sér nefið og hökuna og fór í fitusog á hálsi .
Ónafngreindur " mannvinur " kostaði aðgerðirnar .
Tripp leitaði síðan til þekkts stílista sem breytti hárgreiðslu hennar , förðun og fatasmekk .
Tripp glímdi við brjóstakrabbamein , giftist þýskum arkitekt árið 2004 og opnuðu þau jólabúðina Jólasleðann , sem er opin allt árið .
