Hinir árlegu nýárstónleikar Tríós Reykjavíkur verða haldnir í Hafnarborg á sunnudaginn .
Tenórsöngvarinn Eyjólfur Eyjólfsson verður gestur tónleikanna en hann hefur sungið með nafntoguðum hljómsveitum og píanóleikurum hér heima og erlendis , til dæmis Sinfóníuhljómsveit Íslands og Konunglegu sinfóníuhljómsveitinni í Sevilla .
Efnisskrá tónleikanna er fjölbreytt og verða meðal annars flutt lög eftir íslensk tónskáld , Vínar- og sígaunatónlist .
Tónleikarnir hefjast kl. 20 .
24. janúar Eivör Pálsdóttir heldur tónleika á vegum Listafélags Langholtskirkju kl. 20 í Langholtskirkju .
Hún mun flytja frumsamin lög , bæði gömul og ný .
24. janúar Í fjölskyldusmiðju Kjarvalsstaða kl. 14 , ætlar Steinunn Sigurðardóttir hönnuður að segja frá nálgun sinni við prjónaskap .
Þátttakendur þurfa að koma með grófa prjóna , gróft garn og iPod eða MP3 spilara með eftirlætis tónlistinni sinni .
27. janúar Á Kjarvalsstöðum verða haldnir Mozart-tónleikar í tilefni af fæðingardegi tónskáldsins .
Tónleikarnir hefjast kl. 20 .
