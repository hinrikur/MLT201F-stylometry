Ég er að æfa um helgina með hljómsveitinni Furstunum , en í henni eru ég , Jón Páll Bjarnason gítarleikari , Bjarni Sveinbjörnsson bassaleikari og Geir Ólafsson söngvari .
Við ætlum að spila á Kringlukránni í febrúar og verðum þar með ýmsa söngvara sem gesti ; Egil Ólafsson , Helgu Möller og Ara Jónsson svo nokkrir séu nefndir .
Við verðum að æfa um helgina með þeim .
Svo er Öðlingafundur í FÍH á laugardaginn kl. 14.00 og þar segir Eyþór Þorláksson , gítarleikari og hljómsveitarstjóri , æskuvinur minn úr Hafnarfirði og spilafélagi , frá ferli sínum , sem var stórbrotinn og mikill .
Ég ætla líka að eyða tíma með Helgu Benediktsdóttur , konunni minni , en hún hefur verið í ganga í gegnum erfiða læknismeðferð og ég þarf að sinna henni mikið .
Svo ætla ég að reyna að komast á einhverja tónleika .
Ég reyni að fara sem mest á djass-sinnaða tónleika en hef svo mikið að gera við að æfa og spila sjálfur að ég kemst ekki eins oft og ég vildi .
Mér finnst gaman að fylgjast með unga fólkinu og hef stundað það frá því við Haukur Morthens fórum saman á dansstaði til að skoða nýjar söngkonur og söngvara , fórum í Silfurtunglið , Sjálfstæðishúsið , Hótel Sögu , Naustið , Tjarnarkaffi og fleiri staði , keyrðum á milli og kíktum inn til að sjá hvað væri í gangi og hvað menn væru að gera .
