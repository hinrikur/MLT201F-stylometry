Helgina ætla ég að nota til þess að skoða myndlist .
Ekki endilega með því að fara á opnanir .
Mjög fáir skoða myndlist á opnunum .
Ég held meira að segja að það sé varla hægt – alla vega getur það verið erfitt .
Fólk kemur saman á opnunum til þess að hittast og spjalla , sýna viðkomandi listamanni eða listafólki stuðning .
En fjöldinn er oft þvílíkur að myndirnar njóta sín alls ekki .
Þær eru hengdar upp og miðaðar við það að salirnir séu nánast tómir þannig að myndirnar séu aðalatriðið .
Gott tækifæri gefst núna um helgina til þess að skoða bestu listamenn síðustu ára .
Þetta er sýning sem verður opnuð á föstudagskvöldið í Hafnarhúsinu .
Hún kallast " Ljóslitlífun " .
Það getur svo sem vel verið að ég kíki á opnun en ég ætla að njóta myndanna á laugardag eða sunnudag .
Ég þekki verk þessa fólks og veit að þetta er að mörgu leyti rjómi íslenskra samtímalistamanna .
Þau ferðast flest um undirdjúp óranna en eru björt og litaglöð og þarna ríkir litrík sköpunargleði .
Svo verður Dodda Maggý með einkasýningu á sama stað í sal sem kallast D15 .
– Hún er frábær listamaður fyrir minn smekk ! 