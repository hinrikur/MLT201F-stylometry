Kallað er eftir áliti hagfræðinga og sérfræðinga í fréttaskýringu Péturs Blöndals í Sunnudagsmogganum í dag á því hvað það hefði í för með sér ef þjóðin samþykkir eða fellir samninginn um Icesave í þjóðaratkvæðagreiðslu .
Eftirtektarvert er að fimm af sjö sérfræðingum vilja taka upp viðræður á ný .
Daniel Gros , hagfræðingur sem veitir forstöðu Center of European Policy Studies , segir einfaldlega : " Bíðið eftir úrslitum þjóðaratkvæðagreiðslunnar og útskýrið svo fyrir Bretum og Hollendingum að á Íslandi sé raunverulegt lýðræði .
" Hann segir það muni skapa óvissu um tíma ef þjóðin felli samningana um Icesave og vísast muni lánardrottnarnir tveir beita nokkurri hörku .
" Svo munu allir setjast aftur við samningaborðið og knýja fram nýtt samkomulag .
" Ekki er hægt að lesa það úr orðum hagfræðinganna að það sé heimsendir ef samningarnir verða felldir , eins og ráðherrar ríkisstjórnarinnar gefa gjarnan í skyn .
Ragnar Árnason , prófessor í hagfræði við Háskóla Íslands , bendir á að ekki muni reyna að marki á greiðsluþol ríkissjóðs út á við fyrr en á árunum 2011 og 2012 .
" Nú þegar er fyrir hendi gjaldeyrisforði í landinu sem fer langt í að duga til að mæta þeim skuldbindingum sem þá koma til greiðslu .
Afgangur á vöru / viðskiptajöfnuði , sem nú þegar er verulegur , mun að líkindum bæta þessa gjaldeyrisstöðu enn .
" Og staðan verður alvarleg ef þjóðin samþykkir Icesave .
" Árlegar vaxtagreiðslur af Icesave eru um 2,5-4% af landsframleiðslu og hugsanlega hærri ef gengi krónunnar veikist mikið , " segir Kári Sigurðsson , lektor við Háskólann í Reykjavík .
" Þá er höfuðstólskrafa innistæðusjóðs í þrotabú Landsbankans skilgreind í krónum en Icesave-skuldin í erlendri mynt .
Þetta getur þýtt umtalsvert tjón fyrir Ísland ef krónan veikist jafnvel þó að hátt endurgreiðsluhlutfall fáist greitt úr þrotabúi Landsbankans .
Óvissan af núverandi samningi fyrir Íslendinga er því mjög mikil en það er öruggt að hann mun hafa slæmar afleiðingar fyrir efnahag landsins .
" Og Ragnar segir meira velta á þeirri efnahagsþróun sem verði á landinu á komandi misserum og árum .
" Því miður sýnist mér að flest það sem stjórnvöld hafa framkvæmt í þeim efnum á árinu 2009 og til þessa dags sé fremur til þess fallið að veikja efnahagslífið en styrkja það .
" Þar vísar hann til viðamikilla gjaldeyrishafta , falsaðs gengis , stórkostlegra skattahækkana og mikillar óvissu og ótta sem ríkisstjórnin hafi skapað um rekstrarskilyrði fyrirtækja á komandi misserum og árum .
" Allt þetta dregur mjög verulega úr þrótti atvinnulífsins og vilja manna til að fjárfesta hér á landi .
Það er fyrst og fremst arðvænlegt efnahagslíf sem gerir okkur kleift að afla gjaldeyris til að greiða skuldir okkar og skapa þjóðinni lánstraust út á við .
" Og varnaðarorðin eru alvarleg : " Verði ekki fljótlega söðlað um og tekin upp skynsamleg efnahagsstefna hér á landi sem skapar grundvöll fyrir öflugu efnahagslífi og hagvexti á nýjan leik er greiðslufall ríkissjóðs í einhverri mynd nánast óhjákvæmilegt .
Icesave breytir engu um þetta grundvallaratriði .
" 