Julian Casablancas , leiðtogi hinnar geðþekku en um leið ofursvölu New York sveitar The Strokes segir að áhugaleysi félaga sinna í garð næstu Strokesplötu hafi rekið hann í sólóplötugerð .
Sveitin er annars röknuð úr roti og ku á fullu í plötugerð í þessum töluðu orðum , en það var ekki alltaf svo gott .
" Við vorum að æfa og það var eins og menn væru ekki almennilega á staðnum , " segir Julian .
" Þessi netta spenna sem hefur fylgt okkur í samstarfinu hefur venjulega verið okkur til framdráttar en í þetta sinnið var hún orðin þreytandi .
" 