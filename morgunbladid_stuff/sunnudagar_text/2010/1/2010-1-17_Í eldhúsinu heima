Friðgeir Ingi rekur veitingastaðinn á Hótel Holti jafnframt því að vera yfir eldhúsinu .
Hann er því mikið í vinnunni en passar sig að eiga alltaf reglulega kvöld heima .
" Kokkar vinna alveg frá morgni til kvölds .
En þar sem ég er kokkur og rekstraraðili þá er kannski ekki alveg að marka hvernig þetta er hjá mér því vinnan er óregluleg og meiri .
Yfir veturinn , þegar mest er , í nóvember og desember til dæmis , þá næ ég kannski einum degi í viku heima .
Þá er svo mikil traffík á veitingastaðnum en til dæmis núna , þá vil ég reyna að eiga eins og þrjú kvöld í viku heima .
Þá er nóg að vera hér allan daginn og ég get þá verið heima á kvöldin .
" Friðgeir segist vera mjög duglegur að elda heima þegar hann getur og þegar hann er spurður hvort hann verði aldrei leiður á matreiðslunni þá hefur hann mjög ákveðnar skoðanir á því .
" Mitt álit á því er þannig að ef að löngunin er farin heima fyrir , þá er ástríðan farin og þá er þetta orðin bara vinna þegar þú mætir í vinnuna .
Ef þú hefur ástríðu fyrir matreiðslunni ertu alveg jafn glaður að elda heima eins og í vinnunni .
" Friðgeir segist elda ekta fjölskyldumat heima fyrir en viðurkennir að þó að matreiðslan heima fyrir sé oftast einfaldari en á veitingastaðnum , þá vilji hún stundum verða flóknari þegar mikið stendur til .
Hann segir engan ákveðinn mat vera meira áberandi en annan á borðum fjölskyldunnar heldur leggi hann áherslu á að halda mataræði heimilisfólks sem fjölbreyttustu .
" Við reynum að hafa þetta eins fjölbreytt og hægt er .
Eins og gert er annars staðar í Evrópu , þar sem matarmenningin er kominn lengra en hjá okkur , þá byggist þetta oft upp á því að dreifa þessu á vikuna .
Þú borðar augljóslega ekki allt á einum degi heldur reynir að fá alla fæðuflokkana jafnt og þétt yfir vikuna .
Svo kannski veit maður aldrei hvenær maður er í fríi en svo þegar maður er í fríi og klukkan er orðin fimm og maður fer að kaupa í matinn þá hugsar maður hvað var síðast og hvað var þar áður .
Það mikilvægasta fyrir börnin er að fá hollt og fjölbreytt fæði , " segir Friðgeir , sem á tvo syni , fimm og tveggja ára , með konu sinni sem einnig vinnur á Holtinu .
Þrátt fyrir að matseðillinn heima sé í einfaldari kantinum leggur Friðgeir áherslu á að matreiðsla sé engin töfrabrögð og að allir eigi að getað eldað góðan mat .
Gallery Restaurant býður upp á námskeið fyrir fólk sem vill fá nasasjón af því hvernig það er að matreiða að hætti meistaranna og fer kennslan fram í eldhúsi veitingastaðarins .
" Fólk lærir að búa til þriggja rétta matseðla og það eldar allt frá upphafi með okkur inni í eldhúsi .
Svo í lok námskeiðsins fer það inn í sal og snæðir það sem var eldað á námskeiðinu .
Og allt eru þetta réttir sem eru á matseðlinum þannig að það er ekki verið að auðvelda þetta neitt , og við sýnum fólki að það sem við erum að gera er í rauninni ekkert mál .
Af því að þetta er heiðarleg matreiðsla , ekki krukkur og mix og eitthvað .
Það geta allir eldað .
" Gallery Restaurant Friðgeir Ingi tók við rekstri Gallery Restaurant sumarið 2007 og réðst strax í miklar endurbætur á eldhúsinu .
" Við settum okkur það markmið í lok sumarsins að hanna nýtt eldhús og það tók einhverja fjóra mánuði .
Við lokuðum svo pöntun á því í nóvember til þess að getað fengið tækin í janúar því þetta var mikið sérsmíðað úti .
Svo fórum við yfir salinn og hönnuðum sjálf nýtt matarstell sem við létum smíða og merkja .
Við lokuðum á meðan endurbótunum stóð og opnuðum svo allt aftur með pompi og prakt 20. janúar .
" Veitingastaðurinn á Hótel Holti hefur ætíð verið meðal þeirra fremstu á Íslandi og Friðgeir Ingi leggur mikinn metnað í að svo verði áfram .
" Eldhúsið er fransk-íslenskt sem þýðir að við virðum franskar matreiðsluhefðir en höfum það að markmiði að nota íslenskt hráefni .
Við berum virðingu fyrir hráefninu og sögunni .
Hér á Hótel Holti hafa til dæmis verið nokkrir vinsælir réttir frá opnun og margir gestir koma sérstaklega til að fá þá .
Og þá höfum við þá áfram .
Þetta er graflaxinn , humar í skel og humarsúpan sem var svo vinsæl í gamla daga .
Við matreiðum hana á okkar hátt en hún verður áfram á matseðlinum .
Sumir matreiðslumenn vilja breyta öllu eftir sínu höfði en við horfum ekki á þetta þannig .
" Ofnbakaður þorskur ásamt pintobaunum Undirbúningstími 20 mín .
Eldunartími 1 klst Fyrir fjóra Pinto baunir 500 g .
Pinto baunir 750 g .
vatn 1 gulrót 1 laukur 1 hvítlauksgeiri 2 lárviðarlauf salt eftir smekk Leggið baunirnar í bleyti yfir nótt í 750 ml .
af vatni og 10 g .
af salti .
Skolið svo og sjóðið í 1 klst í vatni ásamt grænmetinu Rótargrænmeti court bouillion ½ sellerírót 3 gulrætur ½ rófa ½ dl hvítvín ½ dl hvítvínsedik Skerið grænmetið smátt niður og setjið í pott ásamt víni og ediki .
Bætið vatni svo það fljóti yfir grænmetið .
Sjóðið í 40 mínútur og kælið .
Sigtið svo og sjóðið niður safann og blandið vökva af baununum útí .
Kryddið með fersku kóriander .
Blandið baununum og grænmetinu saman og setjið í eldfast mót .
Skammtið 500 gr af þorskhnökkum í fjóra hluta , kryddið með salti , pipar og ólífuolíu og leggið ofan á baunirnar ásamt safanum af grænmetinu .
Bakað við 180°C í um það bil 12 mínútur .
