Björg Thorarensen , prófessor og forseti lagadeildar Háskóla Íslands , hefur búið á Tjarnargötu ásamt fjölskyldu sinni í fimmtán ár .
" Í þessari götu er sagan við hvert fótmál því þar standa fjölmörg sögufræg hús .
Tjarnargata er ein af elstu götum borgarinnar og þar eru einkum falleg hús frá fyrstu árum 20. aldar sem þjóðþekktir Íslendingar reistu og tengjast m.a. sögu Íslands um aldamótin 1900 .
Þar má t.d. nefna ráðherrabústaðinn og hús Hannesar Hafstein ráðherra þar sem nú er leikskóli .
" Aðspurð segir Björg staðsetninguna hafa ráðið miklu um að hún flutti í götuna .
Hún bjó áður á Skólavörðustíg og vildi búa áfram í miðbænum .
" Það er kostur að búa í grónu hverfi sem er líka miðsvæðis .
Svo er skemmtilegt að búa nálægt iðandi mannlífi og taka þátt í viðburðum , s.s. á þjóðhátíðardaginn eða á menningarnótt .
" Ekki spillti fyrir að heimilið er í göngufæri frá bæði vinnustað hennar og eiginmanns hennar , Markúsar Sigurbjörnssonar hæstaréttardómara .
" Minn vinnustaður er Lögberg sem er á miðju háskólasvæðinu og það er varla hægt að búa nær þeim stað en ég geri .
Það er mjög hentugt að geta hlaupið á milli og tekur ekki nema um fimm mínútur .
Bíllinn er því oft skilinn eftir heima yfir daginn , " segir Björg .
Að sögn Bjargar eru gallarnir fáir .
" Ég bý nálægt Hringbrautinni og heyri dálítinn nið af umferðinni en það er nokkuð sem ég vandist fljótt og líka suðinu í flugvélunum sem fljúga yfir á sumrin .
Við heyrum ekki mikil skemmtanalæti um helgar en því miður kasta gangandi vegfarendur stundum rusli inn í garðinn fyrir framan húsið .
Síðan er öðruvísi en skemmtilegra ónæði sem við höfum orðið fyrir .
Við fundum t.d. eitt sinn gæs í garðinum okkar sem hafði komið úr Hljómskálagarðinum og hún fann ekki leið aftur út .
Með smá fyrirhöfn var hægt að beina henni á rétta leið .
" Björg segir Tjarnargötu ágætan stað til að ala upp börn .
" Börnin okkar , 15 ára dóttir og 12 ára tvíburasynir , hafa verið lánsöm að alast upp í miðbænum .
Þau lærðu fljótt að koma ekki nálægt umferðargötu eins og Hringbrautinni .
Þau hafa notið þess að leika sér í Hljómskálagarðinum en auk þess er stór og gróinn garður aftan við húsið okkar .
Þau hafa verið mikið á skautum og svo hafa þau gaman af því að fara í bæinn að fylgjast með mannlífinu , " segir Björg .
Aðspurð segist hún sjá sig á Tjarnargötunni um ókomna tíð .
" Ég vildi helst ekki búa neins staðar annars staðar í Reykjavík .
" Ég geng oft niður Tjarnargötuna og velti þá fyrir mér sögu húsanna og þeirra sem reistu þau .
Það er bæði friðsælt og fallegt umhverfi , sér  staklega á svölum og sólríkum haustmorgnum .
ylfa@mbl.is 