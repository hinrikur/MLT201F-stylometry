HJÖRVAR Steinn Grétarsson bætti enn einni skrautfjöðrinni í hatt sinn þegar hann tryggði sér titilinn skákmeistari Reykjavíkur 2010 með því að leggja Halldór Grétar Einarsson að velli sl. miðvikudagskvöld .
Þar með var Hjörvar kominn með 7½ vinning úr átta skákum og útilokað að nokkur annar keppandi gæti náð honum en lokaumferðin fór fram á föstudaginn .
Hjörvar Steinn vann einnig haustmót TR með viðlíka yfirburðum og sá eini sem markað hefur á hann í þessum tveimur mótum er Sigurbjörn Björnsson .
Hann hækkar um meira 30 elo-stig fyrir frammistöðuna sem reiknast upp á vel yfir 2.600 stig .
Skákþingið nú er vel skipað og vel að því staðið af hálfu TR sem nýverið landaði samstarfssamningum við leikjaframleiðandann CCP og MP banka .
Ýmsir hafa greinilega mætt til leiks til að hita sig upp fyrir stórmót vetrarins og má þar nefna þá sem koma næstir á eftir Hjörvari í 2.-4. sæti þá Björn Þorfinnsson , Ingvar Þ. Jóhannesson , Sigurbjörn Björnsson en þeir voru allir með 6 vinninga .
Bragi Þorfinnsson var með 5½ vinning ásamt nokkrum öðrum en fyrirfram mátti búast við baráttu hans og Hjörvars um efsta sætið .
Klaufaskapur Braga í lykilskákinni við Hjörvar og síðar gegn Sverri Þorgeirssyni hlýtur að kenna þessum öfluga skákmanni að stundum er betri einn fugl í hendi en tveir í skógi .
Mestri stigahækkun meðal keppenda fagna Örn Leó Jóhannsson og Tinna Kristín Finnbogadóttir .
Ýmsar aðrar niðurstöður má lesa út úr mótstöflunni .
Bjarni Jens Kristinsson virðist seint ætla að láta af þeirri venju sinni að sækja bróðurpart vinninganna á lokasprettinum .
Í áttundu umferð mætti hann hinum þrautreynda meistara Hrafni Loftssyni sem hefur verið iðinn við kolann síðustu misseri eftir langt hlé .
Sigur hans sýnir svo ekki verður um villst hversu margir sterkir skákmenn taka þátt í mótinu : Skákþing Reykjavíkur 2010 ; 8. umferð : Hrafn Loftsson – Bjarni Jens Kristinsson Sikileyjarvörn 1. e4 c5 2 .
Rf3 e6 3 .
Rc3 a6 4. d4 cxd4 5 .
Rxd4 b5 6 .
Bd3 Bc5 7 .
Rb3 Ba7 8 .
0-0 Re7 9 .
De2 0-0 10 .
Be3 Rbc6 11 .
Bxa7 Hxa7 12. f4 Rb4 13 .
Df2 Hc7 14 .
Hfd1 Bb7 15 .
Rc5 Dc8 16 .
Rxb7 Dxb7 17 .
Bf1 Hfc8 18. a3 Rbc6 19. e5 Ra5 20 .
Hd2 h6 21 .
Bd3 Rc4 22 .
Bxc4 bxc4 23 .
Hb1 Hb8 24. g3 Rf5 25 .
Dg2 Db6 + 26 .
Df2 Da5 27. g4 Re7 28 .
De3 Hcb7 29 .
Hbd1 Hxb2 30 .
Re4 Rd5 31 .
Df3 c3 32 .
He2 Hb1 33 .
Hee1 Hxd1 34 .
Hxd1 Db6 + 35 .
Kh1 De3 36 .
Dxe3 Rxe3 37 .
Hc1 Hc8 38 .
Rd6 Hc5 39. h3 Ha5 40 .
He1 Rd5 41. f5 Hxa3 42 .
Hb1 f6 43 .
Hb8 + Kh7 44 .
Rf7 g6 45 .
Hb7 Ha1 + 46 .
Kh2 gxf5 47. gxf5 Hc1 48 .
Hxd7 Hxc2 + 49 .
Kg3 Hd2 50. fxe6 c2 51. exf6 Rxf6 52 .
Hc7 Rd5 53 .
Hc6 Hd3 + 54 .
Kg4 Hc3 55 .
Hxc3 Rxc3 56. e7 c1 = D 57. e8 = D Dd1 + 58 .
Kh4 Dd4 + 59 .
Kg3 Re4 + 60 .
Kf3 Df2 + – og hvítur gafst upp .
Kramnik efstur á Corus-mótinu Miklar sviptingar hafa átt sér stað á Corus-mótinu í Wijk aan Zee og Vladimir Kramnik náði óvænt forystunni þegar hann sigraði Magnús Carlsen með svörtu í 9. umferð og er nú með 7 vinninga af 10 mögulegum .
Alexei Shirov hefur misst flugið eftir að hafa unnið fimm fyrstu skákir sínar .
Hann er þó í 2.-3. sæti ásamt Magnúsi en síðan koma Anand heimsmeistari , Nakamura , Ivantsjúk og Dominguez með 5½ v .
Mótinu lýkur um helgina .
Helgi Ólafsson helol@simnet.is 