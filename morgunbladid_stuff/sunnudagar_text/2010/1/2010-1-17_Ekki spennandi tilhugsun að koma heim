Elías Kristján Elíasson húsasmiður horfði eins og aðrir landsmenn á hið tilfinningaþrungna ávarp Geirs H. Haarde , þáverandi forsætisráðherra , í byrjun október 2008 sem lauk með þeim fleygu orðum : Guð blessi Ísland ! Það var á því augnabliki sem fyrst kom til tals að flytja með fjölskylduna úr landi .
" Maður gerði sér strax grein fyrir því að hægja myndi verulega á öllum framkvæmdum á Íslandi í kjölfar hrunsins og maður myndi hugsanlega missa vinnuna mjög fljótlega .
Það kom á daginn , " segir Elías sem er 29 ára að aldri .
Hann fór að líta í kringum sig og stefnan var snemma sett á Stafangur .
" Ég vissi í gegnum vinnufélaga minn að hér væri næga vinnu fyrir smiði að hafa og ákvað að skoða þann möguleika , " segir Elías .
Brottför frestaðist vegna bakmeiðsla sem Elías varð fyrir þegar hann féll niður af húsþaki .
Það er ekki alltaf tekið út með sældinni að vera smiður .
Þegar hann var gróinn sára sinn hélt hann utan , það var í febrúar á síðasta ári .
Það tók Elías fjórar vikur að finna sér vinnu í Stafangri en hann réð sig til byggingaverktakans Fakta Bygg , sem er í eigu Íslendings , Kristján Eymundssonar , sem búið hefur ytra í fjórtán ár .
Hlýtt og elskulegt fólk Elías fór einn utan en eiginkona hans , Áróra Kristín Guðmundsdóttir , og börn þeirra tvö , Ríkharður Henry , sem er alveg að verða fimm ára , og Fríða Kristín , sem verður tveggja ára í næsta mánuði , komu til hans í maí .
Sonur Áróru af fyrra sambandi , Kristófer Ágúst Stefánsson , tíu ára , varð eftir hjá föður sínum á Íslandi .
Elías segir fyrstu vikurnar meðan hann var einn hafa verið erfiðar en það hafi hjálpað til að honum var ákaflega vel tekið .
" Norðmenn eru upp til hópa hlýtt og elskulegt fólk sem vill allt fyrir mann gera .
Þeir eru alls ekki svo ólíkir okkur .
Ég fann mig strax mjög vel hérna enda er Stafangur æðislegur staður .
Sömu sögu er að segja af Áróru og börnunum .
Þeim hefur liðið ákaflega vel hérna , " segir Elías en fjölskyldan leigir parhús ytra .
Honum barst raunar frekari liðsauki því foreldrar hans , Elías Halldór Elíasson og Elísa Hjördís Ásgeirsdóttir , fluttu líka utan í fyrra .
" Pabbi kom í mars og mamma í maí .
Það er frábært að hafa þau hérna í 25 mínútna fjarlægð .
Pabbi er vélstjóri að mennt og fékk fljótlega vinnu við vélaviðgerðir í slipp .
Hann er alveg í skýjunum hérna .
Það hefur tekið mömmu lengri tíma að komast inn í hlutina og hún saknar gömlu vinnunnar sinnar en hún vann á dvalarheimili fyrir aldraða .
Þetta er samt allt að koma og hún er farin að svipast um eftir vinnu .
" Elías hlær dátt þegar hann er spurður um norskuna .
" Það var einn ánægjulegasti dagurinn í mínu lífi þegar ég tók síðasta dönskuprófið í skóla .
Norskan er samt smám saman að koma enda þótt ég sé ennþá bestur eftir þrjá til fjóra bjóra .
Komist ég upp með að tala ensku er það best en neyðist ég til að tala norsku læt ég mig hafa það .
Ætli ég fari ekki bráðum að sleppa hjálpardekkjunum .
" Hann segir föður sinn hafa náð góðum tökum á norskunni og son sinn orðinn flugmæltan .
" Það er ótrúlegt að heyra í honum .
Hann er miklu betri en ég .
" Elías segir Norðmenn sýna ástandinu á Íslandi mikinn áhuga .
" Það er margs að spyrja og þeir eiga erfitt með að skilja hvernig þrjátíu menn gátu leikið heila þjóð svona grátt .
Fréttaflutningur getur stundum verið misvísandi og margir hafa spurt mig hvers vegna við ætlum ekki að borga Icesave-reikninginn .
Ég útskýri þá málið fyrir fólki og það áttar sig á því um hvað það snýst í raun , " segir Elías .
Hann er stundum spurður í léttum tón hvers vegna Íslendingar komi ekki bara aftur undir norsku krúnuna .
Þá myndi allt ganga betur .
" Annars finn ég hvorki fyrir dómhörku né hneykslan .
Norðmenn finna mikið til með okkur .
" Kreppan blasir ekki við hérna Elías fylgist grannt með gangi mála hér heima gegnum mbl.is og vísi.is en viðurkennir að hann sé feginn að vera laus við andrúmsloftið .
" Stemningin og óvissan heima eru ofboðslega þrúgandi og hafa slæm áhrif á fólk til lengdar .
Auðvitað er kreppa víðar en á Íslandi en satt best að segja blasir hún ekki við manni hérna í Stafangri .
" Beðinn að tilgreina kosti Stafangurs umfram Reykjavík nefnir Elías fyrst veðrið .
" Það skýtur reyndar svolítið skökku við núna þegar eitt mesta kuldakast í manna minnum gengur yfir Noreg , " segir hann hlæjandi .
" Nágranni minn var að segja mér að það hefði ekki snjóað svona mikið í 45 ár .
Hann er sannfærður um að við berum ábyrgð á þessu , höfum komið með snjóinn með okkur .
" Sumarið er á hinn bóginn mun betra en á Íslandi .
" Það er mun hlýrra hérna , sumarið í fyrra var mjög gott .
Það spillir heldur ekki fyrir að hér er stutt í heitan sjó , þar sem maður getur svamlað í góðu yfirlæti .
Börnunum þykir það ekki leiðinlegt .
" Elías segir það einnig ótvíræðan kost að atvinnuástandið sé stöðugt og gott í Stafangri .
" Hér er mikið af olíupeningum og miklar framkvæmdir framundan .
Það er nóg fyrir smiði að gera .
Svo er það vinnutíminn .
Maður vann eins og skepna heima en hérna er vinnuvikan bara 37,5 stundir .
Síðan er maður bara með börnunum sínum .
Það er feikilegur munur .
" Brátt verður breyting á högum Elíasar en Áróra og börnin stefna skónum heim með vorinu .
Skýringin er tvíþætt .
Annars vegar sú að Áróra , sem vann í bókhaldi hjá 365-miðlum , hefur ekki fengið vinnu ytra og hins vegar , sem vegur þyngra , að hún saknar elsta sonar síns og vill vera hjá honum .
" Ég hef fullan skilning á því , " segir Elías en neitar því ekki að viðskilnaðurinn verði strembinn .
" Við verðum í fjarbúð frá og með vorinu og ég get alveg viðurkennt að ég hlakka ekki til þess .
En svona verður þetta að vera .
Maður verður að hafa í sig og á og meðan atvinnuástandið er svona ótryggt heima verð ég að vera hérna þar sem ég er með góða og örugga vinnu .
Maður verður að láta hlutina ganga .
" Spurður hvort hann vonist til að snúa heim fljótlega svarar Elías því til að eftir eigi að reyna á fjarbúðina .
" Ég veit að ég á eftir að sakna fjölskyldunnar .
Ég er byrjaður að sakna hennar nú þegar .
Á móti kemur að fjölmargir félagar mínir eru atvinnulausir heima og útlitið alls ekki bjart .
Í því samhengi er það ekki spennandi tilhugsun að koma heim .
Það er frábært að vera hérna í Noregi og væru konan og börnin ekki á heimleið gæti ég vel hugsað mér að vera hérna í langan tíma .
" 