8 Fór á fætur því þá vaknaði strákurinn minn sem er tæplega 2 ára .
Þegar ég er á Íslandi bý ég hjá foreldrum mínum , við erum með aðstöðu í risinu þar .
Ég gaf honum hafragraut og fékk mér sjálfur cheerios og kaffibolla og lék við strákinn sem var kvefaður og dálítið slappur .
11 Fór á stutta taktíska æfingu í Valsheimilinu .
Fórum yfir leikinn sem var framundan um kvöldið , hvað við ætlum að gera í vörn og sókn og svona .
Eftir æfinguna fór ég á Salatbarinn en landsliðinu stendur alltaf til boða að borða þar .
Ég nærði mig vel af pasta og öðru slíku fyrir leikinn .
Síðan fór ég heim og náði í konuna mína .
Við keyrðum niður á Laugaveg og stússuðumst aðeins þar .
Ég fékk mér kaffibolla á Kaffismiðjunni sem er partur af því að vera heima .
16 Fór heim að sinna stráknum sem hafði verið í pössun hjá ömmu sinni .
17 Var út af fyrir mig , slappaði af og hugsaði um leikinn .
Á slíkum stundum les ég góða bók eða ligg uppi í rúmi og fer yfir leikinn .
Svo fékk ég mér ávexti og kaffibolla og fór út .
18 Mætti upp í höll .
Þetta er yfirleitt afskaplega hefðbundið , maður mætir , slappar aðeins af , stundum getur maður fengið sér ávexti inni í klefa .
Svo klæðir maður sig , fundar með þjálfaranum og svo tekur við upphitun .
Þá byrjar maður að hlaupa , síðan er maður bara að kasta boltanum , þruma á markið og svo hefst leikurinn .
Við unnum leikinn sem var bara fínt .
Þá tók við að tala við blaðamennina , " chilla " inni í klefa með strákunum og það er auðvitað góð stemning þegar maður vinnur .
Svo fór ég með Arnóri Atlasyni og konunum okkar á American style og við fengum okkur hamborgara .
Svo skruppum við örstutt á Vegamót í einn bjór , ég veit nú ekki hvort ég má segja þetta , ásamt fleirum úr landsliðinu og svo var bara farið snemma heim .
1 Fór að sofa því það var æfing snemma daginn eftir .
ylfa@mbl.is 