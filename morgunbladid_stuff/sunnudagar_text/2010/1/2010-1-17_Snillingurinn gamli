Þunga ber ég vængi , þyngri miklu en ég , sem fleyta mér ekki á flug .
Einhvers staðar efra er albjartur dagur , en skuggsælt í skúta mínum .
Eitthvað bjó með mér , æðra mínum vilja , sem hug mínum hærra stefndi .
Þungir vængir og þreklaus vængjatök fá mér ekki á flug lyft .
Ég hrifinn var eitt sinn í himneskt ljós , upp til þess ólýsanlega .
Fagnandi heyrði ég fleygra vængja þyt , vængja er ég ber nú sem byrði .
Ljúft er að lifa og ljúft að eiga trú og ljúft hið ólýsanlega .
En bágt er öldnum að búa í hellisskúta og sál sína bera sem byrði .
Pär Lagerkvist er í hópi þekktustu rithöfunda Svía .
Hann hlaut Nóbelsverðlaun árið 1951 .
Hann er bæði þekktur fyrir skáldsögur og ljóð .
Ljóðabálkurinn Aftonland ( Kvöldheimar ) kom út árið 1953 .
Tryggvi Þorsteinsson hefur þýtt bálkinn og kom hann út á vegum Vestfirska forlagsins á liðnu ári .
