Áfengisverslun ríkisins hóf að framleiða Íslenskt Brennivín 1935 , eftir að áfengisbanni var aflétt hér á landi , en 1992 var framleiðslan seld .
Í dag er það dótturfélag Ölgerðarinnar sem framleiðir mjöðinn í Borgarnesi .
Brennivín er um 40% að styrkleika .
Drykkurinn er vinsæll á þorranum og gjarnan nefndur í sömu andrá og hákarl .
Þegar framleiðsla Brennivíns hófst þótti yfirvöldum nauðsynlegt að sporna við áfengisdrykkju af fremsta megni þrátt fyrir allt og meðal annars þess vegna var ákveðið að miðinn á Brennivínsflöskunni yrði eins óaðlaðandi og mögulegt væri .
Svarti miðinn , sem enn " prýðir " flöskuna , varð þá fyrir valinu og er ástæða þess að mjöðurinn er oft kallaður Svarti dauði .
Brennivín er unnið eftir alíslenskri uppskrift sem verið hefur óbreytt frá upphafi ; áberandi er keimur af kúmeni , en í drykkinn er notaður kornspíri og ýmis bragðefni , ásamt íslensku vatni , nema hvað .
Íslensk alþýða hefur í gegnum tíðina gjarnan drukkið Brennivín blandað saman við kók en það er ekki einhlítt .
Blandan 3 cl Brennivín og 6 cl sterkt kaffi er stundum kallað hreppstjórakaffi svo dæmi sé tekið .
Á þorranum er líklega algengast að snafsinn sé drukkinn ískaldur og hnausþykkur .
Menn stinga þá gjarnan flösku í frysti tímanlega fyrir bóndadaginn .
skapti@mbl.is 