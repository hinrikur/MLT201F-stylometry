Þótt rík hefð sé fyrir því að borða makríl á Norðurlöndum hefur hann lítið verið notaður hérlendis í mat .
Það virðist þó vera að breytast því smábátasjómenn á Höfn í Hornafirði selja nú makríl til manneldis sem þeir veiða á handfæri á grunnslóðinni við Höfn .
Makrílinn flaka þeir síðan og heitreykja auk þess sem þeir framleiða makrílpaté úr flökunum .
Bæði flökin og patéið henta vel sem álegg og er lostæti t.d. á rúgbrauð .
Makrílafurðirnar voru þróaðar hjá Matarsmiðju Matís á Hornafirði þar sem Guðmundur Heiðar Gunnarsson er fagstjóri .
Hann segir hafa vakað fyrir sjómönnunum að auka virði makrílsins með því að fullvinna hann sjálfir í stað þess að selja hann frosinn úr landi .
Makríllinn er bæði holdmikill og feitur og hentar því vel til reykingar .
" Þetta hefur gengið mjög vel og ég held að þeir verði nálægt því að vinna allan sinn afla í ár í þetta , " segir Guðmundur .
" Enda er þessi afurð virkilega bragðgóð og áhugaverð .
" Heitreykti makríllinn fæst á völdum stöðum , s.s. hjá bændamarkaði Frú Laugu , Búrinu og Melabúðinni .
