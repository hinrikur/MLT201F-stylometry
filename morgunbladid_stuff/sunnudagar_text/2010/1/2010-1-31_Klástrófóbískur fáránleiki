Helgin hefst með listamannakaffi á Hótel Holti síðla á föstudaginn , en sprautan að því er Snorri Ásmundsson sem verður vonandi forseti Íslands einn daginn .
Síðasta föstudagskvöld upplifði ég klástrófóbískan fáránleika með Góðum Íslendingum í Borgarleikhúsinu og fannst upplifunin svo mögnuð að ég er að pæla í að fara aftur núna og plata einhvern með mér til að sjá viðbrögðin .
Allavega ætla ég í leikhús á laugardaginn með tveimur sallaskemmtilegum stelpum , við ætlum allar að sjá Söngvaseið í annað sinn og kannski fá okkur kúluís í Kringlunni á undan .
Síðan fer ég í afmæliskaffi upp í Mosfellsdal og líklega í smá göngutúr .
Svo er það enn og aftur í leikhús að sjá Tilbrigði við stef eftir Þór Rögnvaldsson í Iðnó í leikstjórn Ingu Bjarnason .
Á sunnudaginn ætla ég svo að hafa það náðugt með snillingnum Jonathan Safran Foer og ljúka við bókina Everything is Illuminated , en ég er strax byrjuð að kvíða því að klára hana .
Og þó ! Þá get ég grúskað í spænskubókunum því ég er á svo skemmtilegu námskeiði hjá málaskólanum Lingva að það kveikir löngun í heimalærdóm .
