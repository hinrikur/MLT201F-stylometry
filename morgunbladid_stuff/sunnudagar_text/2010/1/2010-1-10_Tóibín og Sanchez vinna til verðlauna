Írinn Colm Tóibín og hin spænska Clara Sanchez veittu virtum bókmenntaverðlaunum viðtöku í vikunni .
Tóibín , sem er meðal virtustu og vinsælustu höfunda Íra , hefur nokkrum sinnum þótt líklegur til að vinna til þekktra bókmenntaverðlauna , án þess að það hafi gengið eftir .
Í vikunni hafði hann betur en Hilary Mantel , sem tók nýverið á móti Man Booker-verðlaununum fyrir Wolf Hall , en nú þótti dómnefnd Costa-verðlaunanna skáldsaga Tóibín , Brooklyn , betri en Wolf Hall og sú besta sem kom út á ensku á liðnu ári .
Aðrir handhafar Costa-verðlaunanna að þessu sinni eru Christopher Reid , fyrir ljóðabókina A Scattering , Graham Farmelo , fyrir ævisögu vísindamannsins Paul Dirac , Patrick Ness , fyrir barnabókina The Ask and the Answer , og Raphael Selbourne var verðlaunaður fyrir byrjendaverk , skáldsögu sem nefnist The South .
Á Spáni tók rithöfundurinn og blaðamaðurinn Clara Sanchez við elstu bókmenntaverðlununum þar í landi , Nadal-verðlaununum .
Hún hlaut þau fyrir skáldsöguna Lo que esconde to nombre ( Það sem felst í nafninu ) .
Sagan fjallar um tvo gamla menn , annar er fyrrverandi nasisti sem býr á austurströnd Spánar en hinn býr í Argentínu og lifði af fangavist í útrýmingarbúðum nasista .
Sanches er greinahöfundur El Pais og hefur sent frá sér átta skáldsögur , sem hafa verið þýddar á allmörg tungumál .
efi@mbl.is 