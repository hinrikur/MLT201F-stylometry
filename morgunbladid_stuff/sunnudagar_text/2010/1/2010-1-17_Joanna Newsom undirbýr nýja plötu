Helstu tónlistarmiðlar loga nú stafnanna á milli .
Ástæðan er sjóðandi heit tilkynning þess efnis að nýrrar plötu með Joönnu Newsom megi vænta nú í febrúar .
Þessi lofaði tónengill , sem syngur og spilar á hörpu líkt og í himnaríki væri , gefur út plötuna Have One On Me í febrúar en ítarlegri upplýsingar er ekki að hafa á þessari stundu .
Platan verður sú fyrsta sem Newsom gefur út síðan hin magnaða Ys kom út árið 2006 en hún toppaði margan ársuppgjörslistann það árið .
Platan sú er ævintýri líkust , líkt og er undirstrikað með umslaginu .
Þess má þá geta að Newsom lék hérlendis á eftirminnilegum tónleikum í Fríkirkjunni , nokkru áður en Ys kom út .
Sátu kirkjugestir sem steinrunnir undir himneskum hljómunum .
