Það er orðin leitun að góðu rauðvíni sem kostar ekki " eggjahvítuna úr augunum á manni " eins og sagt er .
Þar eru þó undantekningar á , eins og Baroncini Rosso di Montepulcino , sem er góður Ítali frá Toscana-héraðinu og kostar 1.697 krónur í Vínbúðunum .
Á heimasíðu þeirra er víninu lýst sem kirsuberjarauðu með meðalfyllingu , þurru og fersku með miðlungs tannin .
Bragðið einkennist af berjarauða , kryddi , jörð , eik og vanillu .
Montepulcino er þekkt fyrir " vino nobile " eða hin göfugu vín , sem yfirleitt kosta talsvert meira , en segja má að Baroncini Rosso di Montepulcino sé eins konar " litli bróðir " þeirrar tegundar vína .
Það er gert úr Sangiovese þrúgunni og er gott alhliða vín , frábært fyrir léttari mat og þá sérstaklega ítalskan .
Það gengur vel með ljósu kjöti , svínakjöti og er prýðilegt með lambakjöti .
Eins er það gott með ostum og sem veisluvín þar sem t.d. smáréttir eru á borðum .
Fínt tilefnisvín á góðu verði sem hefur allt til alls að bera .
