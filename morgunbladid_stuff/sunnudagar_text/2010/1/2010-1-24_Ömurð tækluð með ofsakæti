HVENÆR hættir maður að skrifa greinar sem koma inn á kreppuna .
Eftir fimm ár ? Ef maður er heppinn .
Jæja , " what the hell , " eins og enskir segja .
Norður-írska sveitin The Undertones gaf út sína fyrstu plötu árið 1979 og þá ekki bara í skugga yfirvofandi Thatcherisma , atvinnuleysis og almennrar grárrar ömurðar sem hafði getið af sér pönkbylgjuna sem reið yfir tveimur árum fyrr , heldur var allt á hvolfi í Norður-Írlandi um þetta leyti ; IRA gerandi allt vitlaust , hermenn marserarandi um stræti og torg Belfast o.s.frv. Og hvernig tekst maður á við svona hluti , ungur maður með framtíðina fyrir sér ? Enskir pönkarar fengu útrás í reiðilegum textum þar sem almenn samfélagsviðmið voru dregin í efa ; tortryggni , bölmóði og pirringi var veitt út með ofsafenginni framreiðslu og grimmilegheitum .
Landar Undertones , .
Stiff Little Fingers tókust á við " The Troubles " eins og ástandið nyrðra var kallað með því að semja um það .
The Undertones , með söngspíruna Feargal Sharkey í broddi fylkingar , fóru hins í þveröfuga átt .
Í glaðlegri og orkuríkri pönktónlist var ekki að finna vott af neikvæðni eða andstyggilegheitum ; textar fjölluðu um sumarið , mars súkkulaði og stelpur , þessa litlu einföldu hluti sem fá bólugrafna unga menn til að tikka .
Platan situr verðskuldað á stalli með helstu rokkmeistarastykkjum sögunnar vegna þessa einstæða útgangspunkts .
Undertones gáfu út þrjár breiðskífur til viðbótar , allar prýðilegar og Feargal Sharkey keyrði síðan snubbóttan sólóferil um hríð Umslagið sem hér fylgir er það sem prýddi upprunalegu útgáfuna , í maí 1979 , en hún fór lágt .
Platan var svo endurútgefin í október sama ár með öðru umslagi og aukalögum , m.a. smáskífunum " Teenage Kicks " og " Get Over You " .
Útvarpsmaðurinn dáði John Peel , sem lést árið 2004 , lýsti því yfir að fyrstnefnda lagið væri það besta sem hann hefði heyrt um ævina .
arnart@mbl.is 