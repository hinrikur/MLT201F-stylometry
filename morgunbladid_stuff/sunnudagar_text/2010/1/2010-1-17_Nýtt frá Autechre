Raftónlistarfólk fagnar nú gífurlega því að goðsagnirnar í Autechre hafa tilkynnt um nýja plötu .
Leitun er að áhrifameiri sveit í raftónlistarfræðum og var sveitin einkar mikilvæg hvað framþróun á svokallaðri " glitch " tónlist varðar .
Platan nýja kallast Oversteps og kemur út í kjölfar Quaristice ( 2008 ) .
Laganöfnin eru einstaklega Autechre-leg en á plötunni má finna dúndrandi sumarsmelli eins og " pt2ph8 " , " os veix3 " , " O = 0 " , " d-sho qub " , " st epreo " , " krYlon " og " Yuop " .
