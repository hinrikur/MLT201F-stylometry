Jón Ársæll Þórðarson sjónvarpsmaður hefur í viku hverri umsjón með þættinum Sjálfstætt fólk á Stöð 2 þar sem hann tekur hús á athyglisverðum Íslendingum .
Þátturinn státar af því að hafa unnið til Edduverðlauna fjögur ár í röð sem sjónvarpsþáttur ársins .
Þættirnir eru orðnir á fjórða hundrað og eru nú á sínu tíunda ári .
Að vinna að þáttunum Sjálfstætt fólk er eins og að hafa lykil að einstaklingum í samfélaginu .
Maður hefur aðgang að öllu og öllum , " segir Jón Ársæll .
" Þetta er mjög skemmtilegt enda er það að taka viðtöl og kynnast á þann hátt fólki einmitt það sem er skemmtilegast í blaðamennsku og fjölmiðlum almennt .
Þessa dagana hef ég verið í Krísuvík meðal fólks sem berst við alls kyns fíknir og þáttur um það verður sýndur um þessa helgi .
Það er glæsilegt að sjá hvað Íslendingar hafa náð miklum árangri í að berjast við þann djöful sem fíknin er .
" Þú tækir varla öll þessi viðtöl sem þú tekur nema þú hefðir áhuga á fólki .
" Ég hef mikinn áhuga á fólki og er sammála franska uppeldisfræðingnum Rousseau sem sagði að maðurinn væri í innsta eðli sínu góður .
Ég hef sannreynt þetta því ég hef tekið viðtöl við fólk sem ég hef haft einhvers konar fyrirfram fordóma gagnvart .
Þá hef ég sagt við sjálfan mig : " Þessi einstaklingur hefur iðulega farið í taugarnar á þér .
Nú er komið tækifæri til að kynnast honum .
" Undantekningarlaust hefur það verið þannig að ég hef borið virðingu fyrir og þótt vænt um viðkomandi eftir að hafa kynnst honum .
Maður verður að hafa ákveðna tilfinningu fyrir þeim sem maður talar við .
Manni verður að þykja vænt um viðkomandi til að geta nálgast hann , eins og hann er í sínu innsta eðli , hlusta á hann og skilja það sem hann segir .
Grunnurinn að viðtalinu er ákveðin væntumþykja .
" Í bláma tímans Þú fæddist á Seyðisfirði , hvernig voru æskuárin ? " Ég átti góða æsku , ólst upp á Seyðisfirði og Eskifirði og vandist snemma mikilli vinnu .
Fimm ára gamall réð ég mig í sveit .
Þá bjó fjölskyldan á Eskifirði og ég hitti í kaupfélaginu bónda sem bróðir minn hafði verið í sveit hjá .
Þá blossaði upp í mér sú hugmynd að gerast fjósamaður og smali .
Ég gekk til þessa bónda , Björns Guðmundssonar hreppstjóra í Sleðbrjótsseli í Jökulsárhlíð , og sagðist vera gagngert kominn í kaupfélagið til að bjóða honum fyrir hönd móður minnar heim í kaffi og pönnukökur .
Ég dró Björn heim og mamma sló í pönnukökur og um kvöldið fór ég með honum austur í Jökulsárhlíð og var þar í sex sumur .
Það að fá að kynnast sveitinni með öllum þeim dýrðardögum sem lífið bauð upp á er ógleymanleg reynsla .
Ég hefði vel getað hugsað mér að verða bóndi .
Nú er ég reyndar loksins orðinn bóndi því ég hef eignast lítið kot undir Eyjafjöllum þar sem Anna og Hjalti undu sér löngum nóttum eins og frægt er orðið .
Ég byrjaði tólf ára til sjós .
Ég var á togurum , síldarbátum , handfærabátum og grásleppubátum .
Þetta var á stundum erfitt fyrir ungan mann en um leið var ákveðin upphefð í því að fá að sigla yfir úfið hafið að heiman og heim .
Eitt úthaldið reri ég með föður mínum .
Þá kom í ljós að það getur verið erfitt að vera sonur skipstjórans .
Þegar illa gekk kom kurr í mannskapinn og menn kenndu skipstjóranum um ófarirnar .
Það var sárt fyrir ungling að verða vitni að því .
En menn verða að hafa leyfi til að skamma skipstjórann .
Það skildi maður ofurvel , seinna .
Þetta var mikil reynsla og yfirleitt fannst mér skemmtilegt en stundum var líka hundleiðinlegt og það gat verið erfitt að vera til sjós .
Karlarnir um borð voru góðir við mann og sumir tóku mér sem syni sínum .
Um borð í skipi hefur maður allt .
Skipið heldur utan um þig eins og móðir og ruggar þér í svefn þegar komið er á frívaktina .
Það er í raun sverð manns og skjöldur .
Þú þarft ekkert meira .
Meðan flestir jafnaldrar mínir voru að leika sér eða í unglingavinnunni var ég úti í ballarhafi að berjast fyrir lífi mínu .
Þetta var merkilegt og gott á margan hátt en ef til vill skemmtilegast eftir á þegar maður sér hafið , skipið og sjálfan sig í bláma tímans .
" Trúi öllu og engu Þú lærðir sálarfræði , af hverju ákvaðstu að læra það fag ? " Ég féll fyrir faginu í Kennaraskólanum .
Það kom ekki annað til greina en að halda áfram í sálarfræði , fyrst í Háskóla Íslands og síðan við háskólann í Lundi .
Ég lærði klíníska sálarfræði en hafði einnig mikinn áhuga á dularsálarfræði .
Eina sálfræðistarfið mitt var sem sálfræðingur hjá sálfræðideild skóla .
Mér leið yndislega í því starfi .
Ég kenndi líka um tíma í Æfinga- og tilraunaskóla Kennaraskóla Íslands .
Það var erfiðari reynsla en um leið gefandi .
Ég hafði meðfram sálfræðináminu lært fjölmiðlafræði og það hafði alltaf blundað í mér sá draumur að vinna við fjölmiðla og ég sótti um á Tímanum þegar honum var breytt í NT .
Restin er 28 ára saga við fjölmiðla .
" Það er þá ekki rétt og bara grín sem einhver sagði mér að þú hefðir hætt í sálarfræði af því þú hefðir hætt að skilja sjálfan þig ? " Við getum alveg sagt að það sé nokkuð til í því .
Ég held að það sé langt í frá að ég skilji sjálfan mig .
Maðurinn er mesta undrið , við erum endalausir brunnar og sérkennilega samansett , alla vega mörg okkar .
" Þú nefndir dularsálfræði , hvernig spratt áhugi þinn á henni ? " Foreldrar mínir voru af Vatnsleysuströndinni og þar töldust draugar , álfar og huldufólk vera hluti af heimilislífinu , hluti af tilverunni .
Amma mín , Kristrún Þórðardóttir , var heldur aldrei í nokkrum vafa um að í garðinum hennar byggju álfar .
Þetta var hluti af dulúðinni sem fylgdi því að vera til .
Þegar mér gafst allt í einu tækifæri til þess í Háskóla Íslands að rannsaka þessi fyrirbæri á vísindalegan hátt þá var ekki um annað að ræða en að segja já .
Þarna vorum við nemendurnir í mjög merkilegum rannsóknum á yfirskilvitlegum fyrirbærum , meðal annars voru miklar rannsóknir á Hafsteini Björnssyni , sem er einn af þeim stóru miðlum sem gengið hafa á jörðinni .
Dularsálfræðin er ekki komin á það stig að geta sett fram kenningar heldur byggist hún fyrst og fremst á söfnun upplýsinga .
Í dag er dularsálfræði nær hvergi kennd í háskólum heimsins .
Það er eins og mannkynið hafi ekki þorað annað en að þvo hendur sínar af þessari vísindagrein .
" Trúirðu þá á hið yfirnáttúrlega og dulræna ? " Ég trúi öllu og ég trúi engu .
" Trúirðu á Guð ? " Ég verð að gefa þér sama svarið og áðan , get ekki annað en borið djúpa virðingu fyrir almættinu .
Alveg eins og ég ber virðingu fyrir lífinu og dauðanum .
" Ertu jafn mjúkur maður og þú virðist vera ? " Eigi veit ég það svo gjörla .
Virðist ég mjúkur maður ? " Já , þú virðist til dæmis ekki vera mikill skapmaður .
En ertu það kannski ? " Nei , ég er svo heppinn að eiga við létt skap að stríða .
Ég vakna snemma á morgnana og sef vel á nóttunni .
Mínir dagar eru morgnarnir .
Hér á heimilinu er mér sagt að í lífi mínu gerist ekkert eftir klukkan níu á kvöldin .
" Konan þín , Steinunn Þórarinsdóttir , er myndhöggvari .
Hefur þú mikinn áhuga á listum ? " Já , ég hef alltaf verið veikur fyrir því fagra á jörðinni og hef haft ómælda ánægju af því að fylgjast með Steinunni og því sem hún hefur verið að fast við .
Ég bretti iðulega upp ermarnar og fæ að hræra steypu og bera gifs þegar hún er að vinna .
" Hvernig kynntust þið ? Við Steinunn hittumst fyrir þrjátíu árum þegar við vorum að koma úr námi , hún frá Ítalíu og ég frá Vestur-Afríku þar sem ég vann við sálfræðirannsóknir .
Ég hélt að hún hefði verið fyrirsæta á Ítalíu og það hreif .
Spurningin : Ertu fyrirsæta ? sló í gegn .
" Vorum rík í korter ? Nú lifum við á krepputímum .
Hvernig horfa þessir tímar við þér ? " Ég lít svo á að uppbrotið og kreppan sem við búum við sé til góðs og hafi orðið að verða .
Við vorum ekki á réttri braut og þá er bara að leiðrétta kúrsinn og halda á gjöfulli mið. En áður en allt þetta gerðist , útrásin og bankahrunið , voru ákveðin teikn í íslensku samfélagi sem voru á margan hátt glæsileg .
Við vorum að öðlast sjálfstraust sem þjóð , vorum farin að rétta úr bakinu og farin að gera alls kyns hluti sem okkur hafði ekki dottið í hug áður , eins og til dæmis að fara til útlanda til að klífa hæstu fjöll veraldar og ganga yfir Grænlandsjökul auk þess sem Íslendingar höfðu stofnað til nokkurra velheppnaðra fyrirtækja á erlendri grundu .
Ýmislegt varð til að ýta undir þetta aukna sjálfstraust þjóðarinnar , eins og til dæmis alþjóðlegir samningar sem gerðu okkur kleift að gera svo margt sem ekki var áður hægt .
Frelsið varð líka til góðs .
Það urðu kaflaskil þegar maður gat fengið að kaupa mackintosh á Íslandi .
Sem ungur sjómaður tók ég þátt í miklum smyglaðgerðum til að geta komið mackintoshdósum til mömmu .
Svo kom frelsi í viðskiptum og öll þjóðin , ekki bara bankamenn , fór að rétta úr kútnum og hugsa sér til hreyfings .
En þróunin varð óheppileg .
Útrásin hófst , við vorum að feta nýjar slóðir og það vantaði leikreglurnar eða þá að þeim var ekki fylgt nógu vel eftir .
" Er ekki græðgi einstakra manna um að kenna hvernig fór ? " Mér finnst græðgi ekki vera rétta orðið .
Ég vil frekar nota orð eins og dugnaður og áræði í sambandi við vinnu flestra þessara manna .
Ef í ljós kemur að einhverjir útrásarvíkinganna hafi brotið lög og reglur þá verður vitaskuld slegið á puttana á þeim .
Lögum og reglum verður að fylgja .
Ég kynntist nokkrum víkingum þegar ég tók viðtöl við þá og ferðaðist með þeim .
Ég sá að þetta voru menn sem unnu nótt sem nýtan dag og töldu sig ekki bara vera að vinna fyrir sjálfa sig heldur líka fyrir þjóðina .
Það gerist ekkert nema fólk sé tilbúið til að vinna og menn mega ekki vera sporlatir í bankaviðskiptum frekar en í nokkru öðru .
Fyrir tilstilli þessara manna kom fjármagn inn í landið og peningar eru á margan hátt drifkraftur hlutanna .
Í samfélaginu var fólk alls staðar að skapa og gera nýja hluti og listir og vísindi blómstruðu .
Núna finnst okkur eins og þessi veisla hafi bara staðið í korter .
En á þessu korteri vorum við Íslendingar ríkir , og því skal enginn gleyma .
" Þú valdir þér fjölmiðlastarf sem lífsstarf en þar er rekstur yfirleitt erfiður og atvinnuöryggi lítið .
" Já og afleiðingin er sú að íslensk blaðamennska er ekkert til að hrópa húrra fyrir .
Fjölmiðlarnir hafa ekki verið nógu sterkir til að veita aðhald , ekki bara stjórnmálamönnunum og kerfinu heldur öllu samfélaginu .
Það hefur komið þjóðinni illa .
Fjölmiðlar hafa ekki verið nógu grimmir .
En þeir hafa hvorki haft mannskap né getu til að vera það .
" Hugsar þú oft um atvinnuöryggi þitt eða læturðu slíkar hugleiðingar vera ? " Þegar ég var að hefja störf í fjölmiðlum þá fór ég á milli þeirra á um það bil tveggja ára fresti aðallega til að læra .
Ég hef unnið á dagblöðum , tímaritum , útvarpi og sjónvarpi .
Þegar maður verður eldri hægist á manni .
Nú hef ég verið hjá Íslenska útvarpsfélaginu í tuttugu ár en mér finnst eins og ég hafi byrjað í gær .
Hversu lengi ég mun verða finnst mér afskaplega erfitt um að spá .
Það er svo erfitt að segja til um framtíðina .
" 