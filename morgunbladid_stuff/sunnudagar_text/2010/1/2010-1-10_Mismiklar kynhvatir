Flestir kynlífsfræðingar eru á einu máli um að eitt algengasta vandamál í samböndum fólks er að það er með mismikla kynhvöt .
Yfirleitt vill annar aðilinn stunda kynlíf oft og reglulega en hinn sjaldnar .
Þetta getur gert fólk pirrað og vonsvikið með það sem makinn vill eða vill ekki gera .
Það veldur fólki jafnvel særindum sé þörfum þess ekki fullnægt .
Hafa þarf þrennt í huga þegar á að takast á við vandamálið .
Fjölmiðlar sýna kynlíf á einn veg .
Samkvæmt þeim er víst aðeins ein leið til að stunda frábært kynlíf .
Hún felur í sér að örvast fljótt , vera lengi að og eiga auðvelt með að fá fullnægingu .
Passi þessi staðalmynd ekki við þig sértu skrýtinn , afbrigðilegur eða bældur – jafnvel þótt " vandamál " séu ekki til staðar .
Ef maki þinn bregst ekki eins við og allir aðrir gætir þú orðið sár og ringlaður , efast um kynferðislegt aðdráttarafl þitt og ást ykkar í garð hvort annars .
Forðast þarf tilbreytingaleysi sem og viðbrögð sem það kallar fram .
Væntingar eru stór hluti vandamálsins .
Pör búa yfir miklum upplýsingum , þ.ám .
röngum upplýsingum , um kynlíf .
Þau búast við mikilli nautn í kynlífinu og að fá fullnægingu auðveldlega .
Og þegar kynlífið er ekki nákvæmlega eins og búist var við er " eitthvað að " .
Þetta leiðir til spennu .
Það þarf tvo til .
Báðir aðilarnir í sambandinu eru hluti vandamálsins .
Oftar en ekki er þeim , sem hefur minni áhuga á kynlífi , kennt um vandann en pör þurfa að átta sig á því að þau eiga bæði hlutdeild í vandanum .
Í honum getur falist : Hvernig hvernig fólk á frumkvæði á mismunandi hátt .
Hvernig fólk bregst við löngunum makans , sérstaklega með því að sýna hvorki skilning né stuðning .
Að kunna ekki að taka vonbrigðum .
Hvort sem makinn lætur undan beiðni eða ekki , getur farið svo að annar aðilinn endi í fýlu , fari í uppnám eða verði gagnrýninn .
Þá geta neikvæð viðbrögð leitt til fjandskapar , reiði , tillitsleysis , spennu og jafnvel grimmdar .
Þessi viðbrögð eru ekki til neins og eru þau flest ástæða þess að pör leita sér ráðgjafar .
Með þessa vitneskju í huga , hvernig horfið þið fram á veg ? Pör verða að gera sér grein fyrir því að sérhver hreyfing , tjáning og svipbrigði í kynlífinu eru einstök .
Þau verða að skilja að það eru til fjölmargar skilgreiningar á hvað telst " nægilegt " eða " eðlilegt " í svefnherberginu .
Til að glíma við vandann þurfa pör að vinna að jákvæðum og skilvirkum samskiptum .
Fræðist um hegðunina eða afbrigðið sem skapar vandamálið .
Takist á við vandamálið af sjálfsöryggi og ró .
Það er engin ástæða til að biðjast afsökunar eða finna til samviskubits vegna kynhvatar þinnar og þrár .
Leggðu vel við hlustir þegar maki þinn talar .
Hlustarðu vel á og skilur það sem hann segir ? Sýnirðu að þú sért að hlusta ? Talið um mikilvægi kynlífs , vonir og væntingar í kynlífinu ( t.d. um fjölda skipta og hversu lengi kynlífið á að standa , þörf fyrir ástúð , fjölbreytni , hver eigi að eiga frumkvæði o.s.fr v ) .
Lýsið á hlutlægan hátt , og án þess að fella dóma , hvers vegna kynhvötin ykkar er mismikil .
Það gæti verið auðveldara ef þið látið eins og þið séuð að skoða samband annars pars .
Ræðið hversu stórt hlutverk kynlíf skipar í sambandi ykkar og hvaða áhrif mismiklu kynhvatirnar hafa .
Reynið svo að finna út hvernig hægt sé að draga úr þessum áhrifum .
T.d. ef öðrum aðilanum finnst skemmtilegt að stunda kynlíf á morgnana en hinn er hrifnari af kvöldunum þá hefur það óhjákvæmilega áhrif á hversu oft kynlíf er stundað .
Þetta par þarf að ákveða í sameiningu tíma þar sem hægt er að stunda kynlíf og sjá til þess að þá hafi þau bæði næga orku .
Að lokum , skoðið hvar ykkar helstu styrkleikar liggja í sambandinu .
Það er mikilvægt að muna að hvaða leyti þið eigið vel saman og hvað gengur vel .
