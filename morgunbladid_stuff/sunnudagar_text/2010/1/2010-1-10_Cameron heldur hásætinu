Á mánudagsmorgun mun James Cameron eiga tvær vinsælustu myndir kvikmyndasögunnar .
Þetta er ótrúlegt afrek sem aðeins þeir bjartsýnustu í hans hópi þorðu að vona .
Keppinautarnir voru ekki bænheyrðir , Avatar féll ekki fram fyrir sig á bláleitt andlitið þrátt fyrir að renna blint í sjóinn með nýja tækni , brellur og sögu sem menn settu gjarnan við spurningarmerki .
Avatar hefur nú rakað inn röskum milljarði á heimsvísu .
Það sem gerir herslumuninn eru lygilegar vinsældir Avatar í öllum heimshornum , en heima fyrir stefnir hún á að komast í hóp 10 vinsælustu mynda sögunnar og hefur nú þegar tekið inn 352 milljónir dala í N-Ameríku og er þegar orðin tekjuhæsta mynd sögunnar á þriðju dreifingarviku , var að slá út met Spider-Mans 3 .
Það bendir til að hún hafi magnað úthald þó hún nái ekki meti Titanic , sem er 600 millj. dala .
Á heimsvísu hefur Avatar nú þegar halað inn röskan milljarð dala og ekkert lát á metaðsókninni hvert sem litið er .
Hún er þegar orðin fjórða vinsælasta myndin á heimsvísu , ekki slæmur árangur á þrem vikum .
Myndirnar sem standa á milli hennar og Titanic eru þegar í dauðafæri , en þær eru Pirates of the Caribbean : Dead Man ' s Chest " ( $1,07 milljarðar ) og The Lord of the Rings : The Return of the King " ( $1,12 milljarðar ) .
Þrátt fyrir svimandi velgengnina eru fáir það bjartsýnir í kvikmyndageiranum að spá Avatar meiri aðsókn en Titanic naut á heimsvísu , hún var 1,84 milljarðar , en hún er þegar orðin skotheld sönnun þess að fólk um allan heim hefur enn sem fyrr ómælda ánægju af góðri bíómynd .
saebjorn@heimsnet.is 