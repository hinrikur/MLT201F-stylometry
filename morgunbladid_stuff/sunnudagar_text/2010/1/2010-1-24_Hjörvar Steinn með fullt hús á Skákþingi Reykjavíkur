Hjörvar Steinn Grétarsson er efstur að loknum fimm umferðum á Skákþingi Reykjavíkur .
Hann vann Braga Þorfinnsson í fimmtu umferð í viðureign sem hlýtur að teljast ein af úrslitaskákum mótsins .
Bragi , sem hafði hvítt , var lengst af með betri stöðu en þegar fram í sótti tókst Hjörvari að snúa taflinu við og vinna sigur í endatafli .
Skákþingið er fyrsta mótið í þeirri miklu skákhrinu sem nú gengur í garð og er vel skipað nokkrum þrautreyndum meisturum auk yngri skákmanna sem hafa staðið sig vel en þar má nefna Daða Ómarsson og Patrek Maron Magnússon .
Þær stöllur Tinna Kristín Finnbogadóttir og Hallgerður Helga Þorsteinsdóttir hafa einnig hækkað duglega á stigum .
Bestu endurkomuna að mati dómnefndar , sem er skipuð þeim Kristjáni Erni Elíassyni , Rúnari Berg og Róbert Lagerman , hefur átt Bjarni Hjartarson sem nú tekur þátt í opinberu móti í fyrsta skipti í langan tíma .
Staða efstu manna eftir fimm umferðir : 1 .
Hjörvar Steinn Grétarsson 5 v .
2.-8 .
Bragi Þorfinnsson , Sverrir Örn Björnsson , Lenka Ptacnikova , Björn Þorfinnsson , Ingvar Þór Jóhannesson , Sigurbjörn Björnsson og Júlíus Friðjónsson 4 v .
9.-12 .
Daði Ómarsson , Magnús Pálmi Örnólfsson , Stefán Bergsson , Jorge Fonseca Rodriquez og Halldór G. Einarsson .
3½ v .
Kraftmikill Nakamura Á einu sterkasta móti ársins í Wijk aan Zee beinast nú allra augu að Magnúsi Carlsen sem ætlar sér greinilega að blanda sér í baráttuna um efsta sætið .
En það eru fleiri fiskar í sjónum .
Hinn bráðskemmtilegi baráttujaxl Hikaru Nakamura er sennilega öflugasti stórmeistari Bandaríkjanna í dag .
Hann er þekktur og vinsæll fyrir að tefla mikið á netinu , einkum þó ICC , bæði hraðskákir og það sem kallað er bullet en þar hefur hvor keppandi eina mínútu til að ljúka skákinni .
Fyrir nokkrum árum varð uppi fótur og fit þegar hann hóf taflið á sterku móti alveg eins og byrjandi og lék 1. e4 e5 2 .
Dh5 , sem er alþekkt tilraun til heimaskítsmáts .
Svo óheflaður er hann ekki lengur og skák sem hann tefldi á heimsmeistaramóti landsliða í Tyrklandi , þar sem Rússar höfðu sigur eftir mikla baráttu , á dögunum gegn einum öflugasta stórmeistara heims hefur áreiðanlega opnað augu margra fyrir hversu skemmti legur skákmaður hann er .
Fyrstu 20 leikirnir eru þekktir en síðan byggist upp mikil spenna á kóngsvængnum , 23... .
Rxg2 er fyrsta sprengjan .
Síðan kemur hver þrumuleikurinn á fætur öðrum , í tvígang fórnar Nakamura drottningunni : 24... .
Rxe1 og 28... .
Dd3 .
Gelfand gat aldrei hirt drottninguna vegna máts á g2 : HM landsliða 2010 : Boris Gelfand ( Ísrael ) – Hikaru Nakamura ( Bandaríkin ) Kóngsindversk vörn 1. d4 Rf6 2. c4 g6 3 .
Rc3 Bg7 4. e4 d6 5 .
Rf3 0-0 6 .
Be2 e5 7 .
0-0 Rc6 8. d5 Re7 9 .
Rd2 Re8 10. b4 f5 11. c5 Rf6 12. f3 f4 13 .
Rc4 g5 14. a4 Rg6 15 .
Ba3 Hf7 16. b5 dxc5 17 .
Bxc5 h5 18. a5 g4 19. b6 g3 20 .
Kh1 Bf8 21. d6 axb6 22 .
Bg1 Rh4 23 .
He1 Rxg2 24. dxc7 Rxe1 25 .
Dxe1 g2 + 26 .
Kxg2 Hg7 + 27 .
Kh1 Bh3 28 .
Bf1 28 .
...
Dd3 29 .
Rxe5 Bxf1 30 .
Dxf1 Dxc3 31 .
Hc1 Dxe5 32. c8D Hxc8 33 .
Hxc8 De6 – og Gelfand gafst upp .
Eftir fjórar umferðir í Wijk aan Zee var Alexei Shirov efstur með fullt hús en Nakamura , Magnús Carlsen og Vasilí Ivantsjúk komu næstir með þrjá vinninga .
Helgi Ólafsson | helol@simnet.is 