Í Japan er heimsins stærsta manngerða inniströndin , kölluð Sjávarhvelfingin .
Hún er á stærð við sex fótboltavelli og rúmar allt að tíu þúsund manns sem geta ýmist legið í sólbaði , svamlað um einhverjum fjölmargra lauganna eða skýlt sér undir gervipálmatrjám .
Sjávarhvelfingin er á eyjunni Kyushu , 1.500 km frá Tókýó .
Hönnuðir hennar segja helstu kostina þá að veðrið sé alltaf gott , alvöru páfagaukar séu í trjánum , engin skordýr eða pöddur séu í sandinum og ómögulegt að brenna í sólinni .
Ekkert salt er í gervisjónum og á klukkutíma fresti gjósa tvö gervieldfjöll .
Þá er mjög fullkomin öldulaug sem er kjörin fyrir brimbrettakappa .
Innan á opnanlegu þaki Sjávarhvelfingarinnar má alltaf sjá bláan fallegan himin , sama þótt grátt sé úti og rigning .
Í hvelfingunni er lofthitanum haldið stöðugum í 30°C og sjávarhitanum í 28°C .
Hvelfingin þykir því merkileg fyrir margar sakir , þó ekki síst vegna þess að hún er í aðeins 300 metra fjarlægð frá alvöruströnd .
