Katrín Jakobsdóttir hefur gegnt embætti menntamálaráðherra í tæpt ár og hefur síður en svo setið auðum höndum .
Hún lætur sig þó ekki muna um að sinna einnig starfi formanns framkvæmdanefndar húsfélags síns " Ég var kosin formaður áður en ég varð ráðherra og hef ekki verið sett af ennþá .
Ég mæti á fundi en það er bagalegt hvað maður hefur haft lítinn tíma til að sinna þessu almennilega , " segir Katrín .
Hún tók við formannsstarfinu fyrir tveimur árum þegar ákveðið var að taka húsið í gegn .
" Ég hef verið gjaldkeri í húsfélögum og formaður eiginlega frá því ég var tvítug , " segir Katrín og skellihlær .
" Ég hef alltaf lent í stjórn og innan í mér býr eitthvert húsfélagsskrímsli .
" Þegar hún er spurð hvort hún hafi ekki viljað segja af sér eftir að hún tók við starfi menntamálaráðherra svarar Katrín að þess hafi ekki þurft þar sem meðstjórnendur hennar ákváðu að axla meiri ábyrgð .
" Fólk átti eflaust ekki von á því að ríkisstjórnin myndi endast .
Fyrst var þetta bara minnihlutastjórn fram að kosningum og það fannst engum taka því að skipta út fyrir það .
Síðan þá er liðinn dálítið langur tími en ég er svo heppin að hafa gott fólk með mér í framkvæmdanefndinni og hún er líka dugleg að úthluta verkefnum .
Við úthlutum verkefnum hægri vinstri .
Það er m.a.s .
sérstök eftirlitsnefnd með framkvæmdunum , " segir Katrín og hlær .
Blaðamaður spyr í gríni hvort störf hennar í þágu húsfélagsins bitni nokkuð á störfum hennar í þágu þjóðarinnar .
" Það má frekar segja að því sé öfugt farið .
" Þrátt fyrir það segir hún marga hafa komið að máli við sig og óskað eftir að hún gefi kost á sér að nýju á næsta aðalfundi .
Og það tengist ekki störfum hennar sem ráðherra eða varaformaður stjórnmálaflokks .
" Fyrst og fremst held ég að ég hafi verið sett í þetta embætti vegna reynslu minnar af störfum húsfélaga , ekki út af öðrum málum .
Held að hitt hafi litlu skipt fyrir mína góðu granna .
" ylfa@mbl.is 