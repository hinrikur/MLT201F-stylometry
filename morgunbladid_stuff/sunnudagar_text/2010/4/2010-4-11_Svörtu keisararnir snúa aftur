Kanadíska síðrokkssveitin Godspeed You ! Black Emperor var mál málanna fyrir tíu árum , og allir hökustrjúkandi poppspekingar með vott af sjálfsvirðingu tilbáðu sveitina .
Hún er nú að gíra sig upp í athafnasemi á árinu , en hún hefur legið í kör í allmörg ár .
Mun sveitin stýra og verða aðalnúmerið á tónlistarhátíðinni ATP ' s Nightmare Before Christmas sem haldin verður í desember í Englandi .
Tónleikar verða þá í Evrópu og Ameríku einnig .
Og að sjálfsögðu verða engin viðtöl veitt ...
