24. og 25. apríl Nú stendur Barnamenningarhátíð í Reykjavík sem hæst en henni lýkur um helgina .
Margt verður á dagskrá , t.d. heldur Ísgerður Elfa útgáfutónleika í Fríkirkjunni á laugardeginum til að fagna útgáfu plötunnar BARA PLATA og Lúðrasveit verkalýðsins heldur barnatónleika í Íslensku óperunni sama dag .
Dagskrá hátíðarinnar má finna á slóðinni www.barnamenningarhatid.is .
29. apríl Næstkomandi fimmtudagskvöld býður Kór Íslensku óperunnar upp á söngskemmtun sem nefnist Draugagangur í Óperunni .
Þar verða flutt íslensk lög sem tengjast draugum og þjóðtrú .
Tónleikarnir hefjast kl. 20 .
Útskriftarsýning Listaháskólans 24. apríl – 9. maí Nú um helgina verður opnuð sýning útskriftarnema myndlistardeildar og hönnunar- og arkitektúrdeildar Listaháskóla Íslands .
Sýningin fer fram í Listasafni Reykjavíkur , Hafnarhúsi , en þar munu alls 79 nemendur sýna afrakstur þriggja ára náms við háskólann .
Mikil fjölbreytni er í útskriftarverkunum , en á meðal þess sem verður til sýnis má nefna perlaðar andlitsmyndir , tónletur , íslenska drauga , leturtýpur og margt fleira .
