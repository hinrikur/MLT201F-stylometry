Öflugustu skákbræður Íslands í dag – og er þá átt við bræður sem tefla eitthvað að ráði – eru Björn Þorfinnsson og Bragi Þorfinnsson .
Það er full ástæða til að hafa fyrirvara á , því þennan titil báru áður Jón L. og Ásgeir Þór Árnasynir og um tíma Helgi Áss og Andri Áss Grétarssynir .
Sé leitað utan landsteina koma í hugann bandarísku bræðurnir Donald og Robert Byrne og þeir norsku Simen og Espen Agdestein .
Í öllum þessum tilvikum náði yngri bróðirinn náð yfirhöndinni í innbyrðis samkeppni og gat sá eldri þó talist laukur í sérhverri ætt .
Í tilviki þeirra Björns og Braga virtist geta þeirra lengi vel þróast eftir kunnuglegu mynstri ; sá yngri , þ.e. Bragi , var í upphafi ferilsins fljótur að ná bróður sínum að styrkleika og skaust síðan fram úr honum .
Ekki er gefið að sá eldri hafi unað þessu og í seinni tíð hefur gengið á ýmsu í samskiptum þeirra við skákborðið og utan þess .
Víkur þá sögunni að keppni í landsliðsflokki á Skákþingi Íslands sem lauk um síðustu helgi .
Í 9. umferð settust þeir bræður að tafli en þá var staða efstu manna þessi : 1 .
Guðmundur Gíslason 6½ v .
( af 8 ) 2.-3 .
Hannes Hlífar og Bragi 5½ v .
( af 7 ) 4 .
Björn 5 v .
( af 7 ) .
Í skák bræðranna sem hér fer á eftir velur Björn hörmulegan leik , 15 .
Bc1 , eftir þekkta byrjun .
Í 16 leiki er Bragi með unnið tafl .
Hvað gerðist svo er erfitt að útskýra .
Bragi gat " loftað út " með hinum eitursvala leik , 21... .
g6 .
En hann gerði þau mistök að reyna að knýja fram vinninginn strax .
Eldri bróðirinn greip tækifærið , sneri vörn í sókn og hægt og bítandi seig á ógæfuhliðina hjá Braga .
Í vonlausu hróksendatafli gafst hann svo upp .
Braga beið síðan það verkefni að mæta Hannesi Hlífari í 10. umferð en tapið fyrir Birni bróður hafði svipt hann sjálfstrausti og Hannes vann .
Björn var þá genginn í endurnýjun lífdaga og vann Guðmund Gíslason : Björn Þorfinnsson – Bragi Þorfinnsson Nimzoindversk vörn 1. d4 Rf6 2. c4 e6 3 .
Rc3 Bb4 4 .
Dc2 d5 5. a3 Bxc3 + 6 .
Dxc3 Re4 7 .
Dc2 c5 8. dxc5 Rc6 9. cxd5 exd5 10 .
Rf3 Df6 11. e3 Bg4 12 .
Be2 0-0 13 .
Bd2 Hfe8 14 .
Hd1 Had8 15 .
Bc1 Re5 16. b4 Bxf3 17 .
Bxf3 Rxf3 + 18. gxf3 Dxf3 19 .
Hf1 d4 20 .
Hfd3 Rc3 21 .
Hg1 21... .
Rd5 22 .
Dd1 Df6 23 .
Bb2 Rc3 24 .
Bxc3 dxc3 25 .
Hg4 Hxd3 26 .
Dxd3 Df3 27 .
Dd7 Hf8 28 .
Hc4 Dh1 + 29 .
Ke2 Dc1 30 .
Dd3 Dxa3 31 .
Dxc3 Da6 32 .
Dd3 g6 33 .
Hd4 Da2 + 34 .
Kf3 h5 35 .
De4 Da6 36 .
Hd7 b6 37. c6 Df1 38 .
Dd5 Dh1 + 39 .
Ke2 Dxd5 40 .
Hxd5 Kg7 41. b5 Hc8 42 .
Kd3 Kf6 43 .
Hd7 – og svartur gafst upp .
Lokastaðan varð þessi : 1 .
Hannes Hlífar Stefánsson 8½ v .
– Skákmeistari Íslands 2010 2 .
Björn Þorfinnsson 8 v .
3 .
Stefán Kristjánsson 7 v .
4.-5 .
Guðmundur Gíslason og Bragi Þorfinnsson 6½ v .
6 .
Ingvar Þ. Jóhannesson 4 v .
7.-9 .
Sverrir Þorgeirsson , Þröstur Þórhallsson og Þorvarður Ólafsson 3½ v .
10 .
Róbert Lagerman 2½ v .
11 .
Daði Ómarsson 1½ v .
Í áskorendaflokki sigraði Sigurbjörn Björnsson .
Heimsmeistaraeinvígið hefst á fimmtudag Titilvörn indverska heimsmeistarans Wisvanathans Anands hefst föstudaginn 23. apríl í Búlgaríu .
Andstæðingur hans , Venselin Topalov , er aftur mættur til leiks en hann tapaði frægu einvígi fyrir Vladimir Kramnik haustið 2008 .
Þeir munu tefla 12 skákir .
Helgi Ólafsson helol@simnet.is 