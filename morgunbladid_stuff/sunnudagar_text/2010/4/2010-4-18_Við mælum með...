17. apríl PopUp-verzlun verður sett upp á efri hæð í Kaffi Sólón í dag .
Opið verður á milli kl. 12 og 17 en að þessu sinni taka 10 hönnunarmerki þátt .
Þetta verður síðasta tækifæri fyrir höfuðborgarbúa í bili til að skella sér á PopUp en í næsta mánuði ætlar verzlunin að heimsækja höfuðstað Norðurlands .
22.-25. apríl Þessa daga verður Jazzhátíð Garðabæjar haldin í fimmta sinn .
Hátíðin fer fram á þremur stöðum , í Urðarbrunni , sal Fjölbrautaskólans í Garðabæ , í Kirkjuhvoli , safnaðarheimili Vídalínskirkju og í kirkjunni sjálfri .
Listrænn stjórnandi er Sigurður Flosason en dagskrána má finna á www.gardabaer.is .
Barnamenningarhátíð í Reykjavík 19.-25. apríl Í næstu viku verður haldin Barnamenningarhátíð Reykjavíkurborgar , sem fjallar um menningu barna , menningu með börnum og menningu fyrir börn .
Þema hátíðarinnar í ár er forvitni og verður dagskráin mjög forvitnileg fyrir vikið .
Hátíðin verður sett í Hljómskálagarðinum kl. 10 á mánudagsmorguninn og verða sirkuslistamenn , götuleikhúsfólk og fjórðubekkingar úr Reykjavík viðstödd ásamt prakkaranum Fíusól .
Dagskrá hátíðarinnar má finna á slóðinni www.barnamenningarhatid.is .
