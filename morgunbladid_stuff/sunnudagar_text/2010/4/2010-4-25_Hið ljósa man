Þegar Þjóðleikhúsið tók til starfa árið 1950 var Íslandsklukkan eitt þriggja opnunarverka þess .
Herdís Þorvaldsdóttir steig þá fyrst kvenna á svið sem Snæfríður Íslandssól , hið ljósa man , fyrirmynd sterkra , íslenskra kvenna .
Á þeim sextíu árum sem síðan hafa liðið hafa sjö aðrar leikkonur túlkað kvenskörunginn í sex uppfærslum atvinnuleikhúsanna ; Þjóðleikhússins , Borgarleikhússins og Leikfélags Akureyrar .
Brynhildur Steingrímsdóttir , sem lék Snæfríði í uppsetningu LA 1959-1960 , er látin og Sigríður Þorvaldsdóttir , Snæfríður í uppsetningu Þjóðleikhússins 1967-1968 , er stödd erlendis , en hinar sex voru til í spjall um þessa ástsælu bókmenntapersónu .
Fjórar þeirra koma nú að afmælissýningu Þjóðleikhússins , Tinna Gunnlaugsdóttir , þjóðleikhússtjóri , Herdís í hlutverki móður Jóns Hreggviðssonar , Elva Ósk Ólafsdóttir fer með aukahlutverk og Lilja Nótt Þórarinsdóttir , sem leikur Snæfríði að þessu sinni .
Sigrún Edda Björnsdóttir og Pálína Jónsdóttir léku í uppsetningu Borgarleikhússins leikárið 1995-1996 , en sú uppfærsla var frábrugðin öðrum að því leyti að þar var Snæfríður í aðalhlutverki .
Sigrún segir frá : " Þetta var leikgerð sem Bríet Héðinsdóttir gerði og hún byggði hana á Hinu ljósa mani , sem er miðbókin í Íslandsklukkunni .
Snæfríður var miðdepill sögunnar og ég var á sviðinu allan tímann .
Í fyrri leikgerðum þar sem öll sagan er sögð var þáttur Snæfríðar eðlilega skertur , en hjá okkur var örlagasaga Snæfríðar og ást hennar og Árna Árnasonar í forgrunni .
Þá hófst sýningin á því að Snæfríður er komin í Bræðratungu og gift Magnúsi sem hefur nýlega lokið við að selja hana fyrir brennivín .
Og þegar Jón Hreggviðsson kemur til að heimsækja hana eftir sitt langa og mikla ferðalag sem tekur um það bil 15 ár , þá rifjar hún upp samskipti sín við Jón þegar hún var aðeins 17 ára .
Þá voru birtar myndir eins og úr hugarheimi þeirra beggja af Snæfríði þegar hún er að leysa hann .
Þetta var í rauninni mjög flott leikgerð hjá Bríeti og það má segja að það hafi verið hinn kvenlegi þáttur Íslandsklukkunnar sem lögð var áhersla á í Hinu ljósa mani .
" Kallast á við samtímann Flestir Íslendingar lesa Íslandsklukkuna í skóla og kannast því við sögu Snæfríðar .
Hún er yfirstéttarstúlka sem verður ástfangin af hugsjónamanninum Arnas Arnæusi og ferðast með honum þegar hann fer um landið að safna bókaræflum , og kemst þá fyrst í kynni við karlinn hann Jón Hreggviðsson .
Saga Snæfríðar er ástarsaga , Arnæus er ástin í lífi hennar en hann tekur hugsjónir sínar ávallt fram yfir Snæfríði og hún sveiflast á milli vonar og ástar annars vegar , og hjartasorgar og reiði hins vegar .
Leikkonurnar voru allar sammála um að Snæfríður væri stórkostlegur karakter , stolt og sterk , en að lokum fær hún ekki umflúið þau örlög sem voru búin konum á hennar tímum .
Eins og Íslandsklukkan í heild sinni kallast á við samtíma okkar í dag , á Snæfríður kannski meira sameiginlegt með nútímakonunni en þeim sem á undan hafa farið .
Og bæði konur og karlar ættu að kannast við það sem drífur Snæfríði áfram ; leitina að sjálfstæði og þörfina fyrir að ráða eigin örlögum .
Ásamt því að elska og vera elskuð sjálf .
Fallegt að fólki sé ekki sama " Auðvitað finnst mér þetta mikil áskorun , en ég kannski gerði mér ekki alveg grein fyrir því fyrst hversu stórt þetta var .
Svo las ég bókina en maður vissi ekki fyrr en maður fékk leikgerðina hvað þetta væri mikil ögrun .
En Benedikt ( Erlingsson ) er svo öruggur og klár og hafði svo mikla trú á mér , og það hjálpar mikið að vita að manni er treyst fyrir verkefninu .
" Umdeild " Það er dálítið skemmtilegt að fólk er alls ekki sammála um Snæfríði Ég er búin að heyra mjög misjafnar skoðanir á henni , hvernig hún er og hver hún er og hvað fólki finnst um hana .
Sumum finnst hún bara yfirstéttarpíka og frekja , en mér finnst svo vænt um hana af því að hún er svo flókin og hún er svo mikil manneskja , eins og hún hamrar nú á sjálf , og hún er svo nálægt okkur í dag í raun , nútímakonunni .
Brennur dálítið fyrir hjartað bara .
Ég held að það geti allir séð sjálfan sig í henni að einhverju leyti .
Og ég held að það fari í raun bara eftir því á hvaða stað maður sjálfur er staddur hvernig maður les bókina .
" Snæfríður og Arnas " Ég er svo veik fyrir þessari fallegu ástarsögu í bókinni .
Þau eru dálítið vond hvort við annað en þú hefur ekki svona mikið fyrir einhverju nema það séu einhverjar alvöru , stórar tilfinningar á bak við það .
Sem koma alltaf fram þegar þau hittast í rauninni , þá kviknar á þessu aftur og þau ráða ekki við sig .
En hann er hugsjónamaður og sér heiminn frá dálítið öðrum stað .
Hún á miklu meira sameiginlegt með konum í dag og konum sem komu langt á undan henni .
Hún finnur sig ekki sem þessi kristilega kona sem hún á að vera .
Snæfríður er ekki góð stelpa miðað við þessa tíma , hún fylgir ekki reglum og boðum , heldur finnur sig meira í til dæmis Hallgerði langbrók og Guðrúnu Ósvífursdóttur ; konum sem gera það sem þeim sýnist .
Og í ljósi þeirrar stöðu sem hún er í , úr yfirstéttinni og algjör ungfrú Ísland síns tíma , og pabbi hennar ræður lögum og lofum , þá hefur hún í raun alltaf getað gert það sem henni sýnist .
Hún leyfir sér að fara inn í tilfiningar sínar , lætur hjartað ráða frekar en umhverfið .
" Sorglegur endir " Undir lokin á hún ekkert eftir .
Það er neisti í henni ; eldur sem maður sér svo sterkt í henni þegar hún er ung , og blossar svo aftur upp fimmtán árum seinna þegar hún hittir Árna og svo þegar hún berst fyrir hann í lokin .
Þetta bál er slökkt þarna í endann þegar hann fórnar henni í rauninni í þriðja skiptið fyrir eitthvað sem er stærra en þau tvö .
Þá á hún á ekkert eftir nema að ganga inn í það hlutverk sem samfélagið ætlast til af henni að leika .
Hún gengst við þessum reglum sem talað er um í upphafi þegar pabbi hennar til dæmis segir að dómkirkjupresturinn sé best ættaði maðurinn á landinu og að hún ætti að giftast honum .
" " Heldur þann versta en þann næstbesta " " Þessi setning kemur bara eðlilega út frá því sem er að gerast og mér fannst ekkert erfitt að segja þetta .
Þetta er líka svo satt .
Það hvíldi meira á hinni ; " vinur hví dregur þú mig inn í þetta skelfilega hús ? " Mér fannst erfiðara að koma henni frá mér án þess að hún yrði of dramatísk og bókmenntaleg .
Það var meiri vinna í henni en hinni .
Það hafa allir skoðanir á Snæfríði og bókinni og það eiga svo margir sínar uppáhaldssetningar .
Það eru svo margir búnir að koma til mín og segja : " Þú verður að passa upp á þetta , þetta er uppáhaldssetningin mín .
" Það hafa allir skoðun og fólk liggur ekkert á þeim .
Og þetta er mjög fallegt og gefur manni mikið , að fólki sé ekki sama .
En svo verður maður náttúrlega líka að átta sig á að það er aldrei hægt að geðjast öllum þegar maður er með svona verk í höndunum .
" 1949-1950 Herdís Þorvaldsdóttir ( Þjóðleikhúsið ) 1955-1956 Herdís Þorvaldsdóttir ( Þjóðleikhúsið ) 1959-1960 Brynhildur Steingrímsdóttir ( Leikfélag Akureyrar ) 1967-1968 Sigríður Þorvaldsdóttir ( Þjóðleikhúsið ) 1984-1986 Tinna Gunnlaugsdóttir ( Þjóðleikhúsið ) 1991-1992 Elva Ósk Ólafsdóttir ( Leikfélag Akureyrar ) 1995-1996 Sigrún Edda Björnsdóttir og Pálína Jónsdóttir ( Borgarleikhúsið ) 2010-2011 Lilja Nótt Þórarinsdóttir ( Þjóðleikhúsið ) Íslandsklukkan algjör perla " Þessi sýning var búin til fyrir Þjóðleikhúsið .
Þegar leikhúsið opnaði 1950 þá vantaði eitthvert íslenskt nútímaverk til að sýna .
Og það var leitað , en þeir fundu ekki neitt .
Ég held það hafi verið Guðlaugur Rósinkranz sem fékk þessa hugmynd að fá Laxness til að skrifa leikgerð úr Íslandsklukkunni , með aðstoð Lárusar Pálssonar sem átti að leikstýra verkinu .
Enn þann dag í dag finnst mér þetta vera algjör perla og mér finnst að Þjóðleikhúsið ætti að hafa þetta sem svona puntsýningu til að setja á svið á stórafmælum og því um líkt , en alltaf með vissu millibili því það er sjálfsagt að hver kynslóð fái að sjá hana .
" Að leika Snæfríði fyrst kvenna " Ég og Róbert ( Arnfinnsson ) vorum þau yngstu sem voru ráðin við Þjóðleikhúsið , ég var þá 26 ára gömul .
Þetta var stórkostleg upplifun að fá þetta hlutverk .
Það var eins og að fá stærsta happdrættisvinninginn .
Ég var ung og upprennandi , eins og maður segir , og fékk þarna ótrúlegt tækifæri .
Og þessi texti er svo stórkostlegur .
Ég hef fylgst með leikurunum sem leika þetta núna og þeir hafa allir stækkað við að leika þessar persónur og fara með þennan texta .
Mér fannst ég læra afskaplega mikið af því að leika Snæfríði .
Ég hef alltaf verið þannig að ég er voða lítið " nervus , " mér finnst alltof gaman , frumsýningardagar eru hátíðisdagar .
Og svo var þetta svo góður hópur sem við vorum að vinna með , og Lárus svo góður leikstjóri að þetta gekk bara vel .
Og líka að æfa , við æfðum þetta í svo langan tíma af því að við vorum alltaf að bíða eftir því að húsið yrði tilbúið .
" Álfahöllin " Þetta var flest áhugafólk sem var að leika þarna , stóð í fyrsta sinn á stóru sviði í alvöru leikhúsi og varð við það atvinnumenn .
Þetta fólk lagði grunninn að Þjóðleikhúsinu eins og það er í dag .
Guðjón Samúelsson , byggingameistari ríkisins , kallaði húsið Álfahöllina , og þetta er ævintýrahöll .
Ég vona svo sannarlega að þar fái rauður loginn að brenna , en líka að þar verði áfram tekist á við samtímann .
" Dýrmæt arfleifð " Þetta var Íslandsklukkan í uppfærðri leikgerð Sveins Einarssonar og fyrir unga leikkonu var þetta bæði tækifæri og áskorun .
Ekki bara vegna verksins , sem er magnað , og hlutverksins , sem er frábært , heldur líka vegna þess að þetta var það hlutverk sem móðir mín lék fyrst allra .
" Reyndi að finna Snæfríði stað " Ég var ekki fædd þegar móðir mín lék Snæfríði og ég gat ekki haft neina skoðun á því hvernig hún túlkaði hlutverkið .
Ég nálgaðist hlutverkið á mínum forsendum , eins og leikari verður alltaf að gera , leitaði að kjarnanum í því sem Snæfríður segir og gerir og reyndi að finna því stað í mínu eigin hjarta og hugarheimi .
Ég var auðvitað mjög ung og ég hafði á tilfinningunni að móðir mín hefði viljað ráðleggja mér meira , en hún var einnig þátttakandi í þeirri sýningu og lék Guddu , þjónustu Snæfríðar .
En hún vissi sem var að þetta var á mína ábyrgð og virti það .
" Tímabær boðskapur " Leikhús er lifandi miðill og hlýtur alltaf að taka mið af því samfélagi og þeim áhorfendum sem það er að tala til .
Íslandsklukkan á að mínu viti brýnt erindi við okkur í dag , þegar þjóðin er lent í þeirri aðstöðu að þurfa að endurskoða ýmis gildi og hlutföll .
Á slíkum tímum er mjög gott að leita til þeirra sem hafa kannski orðað það betur en flestir aðrir hvað það felur í sér að vera hluti af og eðlilegt framhald af þeirri heild sem hefur lifað á Íslandi í gegnum aldirna .
Tilheyra því fólki sem hér baslaði og barðist áfram við óblíð skilyrði og oft á tíðum þvert á alla skynsemi .
" Gaman að koma aftur að verkinu " Ég er stolt af því að geta stuðlað að því að koma þessu verki á svið núna í tilefni af 60 ára afmælinu .
Það hefur verið einstaklega ánægjulegt að fylgjast með vinnunni og það er ánægjulegt að fá að sjá það á sviði aftur , að sjá ungan og mikilhæfan leikhúslistamann eins og Benedikt Erlingsson takast á við það á sínum eigin forsendum .
Í Íslandsklukkunn i felst auðlegð og ég hef þá trú að sýningin minni okkur á hversu dýrmæt menningararfleifð okkar er .
Íslandsklukkan var ein af opnunarsýningum leikhússins fyrir 60 árum og sú sýning sem gekk best og oftast hefur verið sviðsett síðan .
Hún á erindi við okkur á öllum tímum .
Í bókinni skoðar Laxness ekki aðeins ímynd þjóðarinnar og sjálfsskilning á tímum þrenginga , heldur býr hann yfir þeim mannskilningi að allar persónur verksins eru áhugaverðar og margbrotnar .
Þar er Snæfríður engin undantekning .
" Ástin fyrir öllu " Ég var nýbúin að eignast barn og hef verið 28 ára þegar ég lék Snæfríði .
Ég útskrifaðist 1989 og var búin að vera í lausamennsku þennan tíma .
Ég var frekar ung og það er dálítið skrýtið að eldri konur skuli ekki hafa leikið hlutverkið .
Jón Hreggviðsson og svona stór karlhlutverk eru oftast leikinn af eldri og reyndari mönnum en það er ekki þannig með kvenhlutverkin .
Snæfríður náttúrulega spannar mjög mörg ár , alveg frá 17 og upp í 45 ára .
Og hún er mjög krefjandi , alls ekki einföld .
" " Að sjálfsögðu fannst mér þetta rosalega skemmtilegt og þetta er svo mikið " Ísland " , þetta hlutverk .
Í dag er ég aðeins í sýningunni og ég elska að hlusta á þessar setningar úr verkinu , þegar maður heyrir aftur hljóminn í þeim þá rifjast upp þessi tími ; æfingatímabilið , og þegar maður er búinn að gera eitthvert hlutverk þá langar mann að gera það aftur eftir nokkur ár .
Maður kæmi allt öðruvísi að því .
" Áhersla á ástina " Þetta er ein af flottustu kvenrullunum í íslenskum bókmenntum , og við eigum nú ekki mikið af þeim .
Eins og ég túlkaði hana fannst mér ástin skipta miklu máli en það er ekki kannski lögð eins mikil áhersla á það í dag .
" Erfið eða úrræðagóð ? " Hún er náttúrulega bæði , en hún er fyrst og fremst manneskja .
Snæfríður er alin upp í yfirstétt og hlýtur að bera þess merki .
Það litar allt hennar líf .
Auðvitað getur maður gagnrýnt hana en ég elska hana samt , þetta er persóna sem manni bara þykir vænt um .
" Búningarnir og líkamsræktin eftirminnileg " Þjóðleikhúsið gerir alveg gríðarlega fallega búninga en búningarnir í uppsetningunni á Akrueyri voru bara tveir , held ég .
Og leigðir frá Þjóðleikhúsinu .
En það er alveg guðdómlegt að sjá búningana í þessari sýningu núna .
Svo var ég nýbúin að eiga barn og var á fullu að koma mér í gott form á þessum tíma .
Eins og Jón Hreggviðsson lýsir Snæfríði þá er hún mjög mjó og ég var öllum stundum í einhverjum teygjum og tækjum að reyna að kroppa af mér .
Þetta var bara góð og mikil reynsla .
" Veit blóðflokk Snæfríðar " Maður veit það þegar maður tekur svona hlutverk að sér að það eru jafnmargar hugmyndir um hvernig Snæfríður á að vera eins og mennirnir eru margir .
Eins og til dæmis Bjartur í Sumarhúsum ; það hafa allir sína mynd af honum og það hafa allir sína mynd af Snæfríði .
" Eins og Ísland " Snæfríður er táknmynd , hún á að vera eins og Ísland ; fögur , greind og staðföst .
Ég lagði út frá því að leika hana á sem manneskjulegastan hátt .
Hún er sterk kona , töffari og flott , en hún brotnar líka niður , fellur af stalli og lendir á botninum ; verður betlikerling eins og Ísland í dag .
Hún spannar allan skalann , hún er sterk og getur verið grimm , hún gerir það sem gera þarf við þær aðstæður sem hún býr .
" Fyrirmynd kvenna " Snæfríður er fyrirmynd .
Karlarnir eiga svo margar fyrirmyndir í bókmenntum og það er alltaf mjög þakklátt fyrir okkur konur þegar við fáum svona sterkar kvenpersónur til að máta okkur við .
Snæfríður lifir á tímum þegar konur hafa engin völd nema í gegnum karlmenn .
Hún segir á einum stað : " Vettvangur dagsins er ekki minn staður , þar ríkja sterkir menn , sumir með vopn , aðrir með bækur .
Þeir kalla mig hið ljósa man og segja : Þitt ríki er nóttin .
" Þetta segir allt um stöðu Snæfríðar .
" Snæfríður krufin " Það er dálítið gaman að segja frá því að ég komst að því í hvaða blóðflokki Snæfríður er .
Stóra-Bóla gekk yfir Ísland eins og kemur fram í sögunni og stór hluti þjóðarinnar varð þeim sjúkdómi að bráð , þar á meðal systir Snæfríðar .
Ein kenning vísindamanna er sú að þeir sem lifðu sjúkdóminn af hafi verið í O-blóðflokki eins og flestir á Íslandi í dag .
Þetta er að kryfja persónu til mergjar ! " " Snæfríður er þjóðardjásn " " Ég var 27 ára og hlutverk Snæfríðar var mitt " debut " eftir útskrift úr Leiklistarskólanum .
Þetta er draumahlutverk , sem krefur leikarann um mikla dýpt og það að geta sýnt inn í sál persónunnar .
Snæfríður er líka þjóðardýrlingur , eiginlega ósnertanleg , svona eins og fjallkonan , stærri en lífið sjálft .
En það er einmitt það sem er svo spennandi og hræðir mann og ef maður er hræddur þá er gaman , því það er ekkert glataðra en " safe zone " í leikhúsinu og það er einmitt það sem heldur manni gangandi í þessu fagi ; að fá að takast á við persónur sem eru stærri en maður sjálfur og taka áhættuna sem því fylgir .
" Bara mannleg " Snæfríður er manneskja af holdi og blóði en er svona dýrlingatýpa líka , og þess vegna er þessi hætta á að upphefja hana .
Hún er líka dálítið sannspá þegar hún er sautján ára og er með föður sínum þegar hann spyr hana af hverju hún vilji ekki eiga dómkirkjuprestinn .
Og þá segir hún þessa fleygu setningu : " Heldur þann versta en þann næstbesta .
" Hún kveður upp sinn eigin dóm að vissu leyti sjálf líka .
" Mikils virði " Þetta var falleg byrjun og svo hjartnæmt að vera treyst fyrir að leika kvenskörunginn Snæfríði , táknmynd hinnar íslensku konu og þjóðardjásn .
Mér var treyst fyrir perlu og kynntist í leiðinni stórkostlegri listakonu , Bríeti Héðinsdóttur , sem lifir enn með mér .
" 