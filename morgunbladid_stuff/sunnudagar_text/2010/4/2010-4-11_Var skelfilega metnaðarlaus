Kristinn Sigmundsson er fastagestur í virtustu óperuhúsum heims , þar á meðal Metropolitan-óperunni .
Þessa dagana dvelur hann á Íslandi , nýkominn úr velheppnaðri tónleikaferð .
Í júníbyrjun syngur hann á lokatónleikum Listahátíðar í Háskólabíói ásamt Óperukórnum og Sinfóníuhljómsveit Íslands og seinna í sama mánuði syngur hann hlutverk Sarastros í Töfraflautu Mozarts í óperuhúsinu í Toulouse í Frakklandi .
Ég var að koma frá því að syngja í 9. sinfóníu Beethovens í Lincoln Center í New York , " segir Kristinn þegar hann er spurður um síðasta verkefni sitt .
" Verkið var flutt af ungverskri hljómsveit , Budapest Festival Orchestra , undir stjórn eins stórkostlegasta hljómsveitarstjóra sem ég hef kynnst sem heitir Ivan Fischer .
Þegar hann sló af síðasta tóninn á konsertinum ruku áhorfendur á fætur , eins og eftir skipun , og fagnaðarlætin voru ótrúleg , það var eins og kveikt hefði verið á þotuhreyfli úti í sal .
Þetta jaðraði við að vera óhugnanlegt .
Ég hafði flutt þetta verk með sömu flytjendum í Aþenu og Búdapest nokkrum dögum áður og ég held að það hafi ekki verið verri flutningur og viðtökur voru fínar , en ekkert þessu líkar .
" Er öðruvísi að syngja í Bandaríkjunum en annars staðar ? " Ég er orðinn svo ameríkanseraður að ég vil helst hvergi syngja nema í Bandaríkjunum .
Bandarískir áheyrendur láta heyra í sér ef þeim líkar og einnig ef þeim mislíkar .
Í Bandaríkjunum hef ég séð fólk standa upp í miðri sýningu og ganga út ef það er ekki ánægt .
" Hef urðu lent í því að fá slæmar viðtökur ? " Nei , sem betur fer ekki .
Reynslan kennir manni líka margt .
Í gamla daga var ég stundum taugaóstyrkur og þá er hætt við að maður lendi í alls konar vitleysu .
Þá fær maður bakþanka í miðjum söng og hugsar : var þetta rétt hjá mér ? – og endar úti í skurði .
Stressið er hræðslan við það óþekkta , að eithvað gerist sem hefur aldrei gerst áður .
Í fyrsta sinn sem ég söng í Metropolitan var ég stressaður .
Nú verð ég aldrei stressaður í Metropolitan .
Ég kem inn á svið , syng og geng út aftur og er sallarólegur .
Fyrst þegar ég áttaði mig á þessu stressleysi fannst mér það skrýtið .
Svo komst ég að þeirri niðurstöðu að í Metropolitan væru aðstæður svo óaðfinnanlegar , allt svo öruggt og vinnubrögðin svo góð að ekkert ætti að geta klikkað .
Og þá er þetta allt í lagi .
" Alltaf gaman Hvað geturðu haldið lengi áfram að syngja opinberlega ? " Ef röddin spilar með þá get ég haldið áfram meðan fæturnir bera mig og einhver nennir að ráða mig í vinnu .
Ég er svo heppinn að vera bassi og slík rödd endist lengst allra radda vegna þess að hún er svo nálægt talröddinni .
Auðvitað þurfum við bassasöngvararnir stundum að syngja háa tóna en það verður ekki að íþrótt eins og hjá tenórunum .
Það jaðrar við að tenórar stundi afreksíþróttir í söng en um fimmtugt fara þeir að eiga misjafna daga .
" Hefurðu efnast á þessu starfi ? " Ef ég miða við kunningja mína sem fóru í verkfræði eða læknisfræði þá hef ég ekki efnast sérstaklega .
Ég lifi ágætis lífi – nema hvað ég er sjaldan heima hjá mér .
Frá 1994 byrjaði þessi útgerð mín frá Íslandi og ég er á ferð og flugi en ef ég er lengur í burtu en þrjár vikur þá kemur konan mín , Ásgerður , og heimsækir mig .
Eins og einhver sagði : Við fljúgumst á .
En svo reyni ég að vera heima allt sumarið .
" H afa fjarvistirnar ekkert reynt á hjónabandið ? " Ef eitthvað er held ég að þær hafi styrkt það .
Við Ásgerður göntumst stundum með það að ekki væri víst að við værum ennþá gift ef ég væri alltaf heima .
Heimilislíf okkar er ekki vanabundið heldur alltaf spennandi .
" Er alltaf gaman ? " Í rauninni er alltaf gaman .
Og það er líka gaman í vinnunni .
Alltaf öðru hverju kemur þessi stórkostlega upplifun þar sem maður verður eins og upphafinn , eins og ég varð eftir síðustu tónleikaferð .
Það er rúm vika síðan ég kom heim og brosið hefur ekki farið af mér .
" Er a ldrei leiðinlegt að vera á sviði ? " Mér finnst mjög leiðinlegt að vera á sviði þegar ég þarf að syngja í ónýtum sýningum .
Það kemur nefnilega fyrir að leikstjórar setja upp verk eftir sínu eigin höfði og hlutir fara úrskeiðis .
Maður reynir að gera eins vel og maður getur á æfingatímanum en áttar sig mjög fljótlega á því að sýningin muni ekki ganga upp .
Maður er ósáttur en situr uppi með sýninguna og á að gera hana trúverðuga .
Stundum er manni það lífsins ómögulegt .
Það eru voðalega vondar stundir .
Svo tekur maður eftir því að fólk situr úti í sal og skilur ekki baun , ekkert frekar en þeir sem eru uppi á sviðinu .
" Þegar þú ákvaðst að leggja fyrir þig sönginn hugsaðirðu þá : ég vil vera sá besti , allavega einn af þeim allrabestu ? " Nei , það hef ég aldrei gert .
Ég hef ekki gaman af söngnum nema ég leggi mig fram og geri eins vel og ég get .
Ég er alltaf í keppni við sjálfan mig .
Kannski er það þess vegna sem ég fæ að syngja í úrvalsdeildinni .
" Þú ert menntaður líffræðingur frá Háskóla Íslands og fórst svo í söngnám .
Var einhvern tíma efi í huga þér að þú værir að fara rétta leið með því að gerast atvinnusöngvari ? " Á tímabili var ég skelfilega metnaðarlaus .
Ég vildi bara hafa gaman af því að vera í músík og hafa þannig í mig og á sem söngvari , sem var algjörlega óraunhæft hér á Íslandi .
Ég man ekki eftir tímapunkti þar sem ég hugsaði : Nú ætla ég að verða söngvari og hætta að vera líffræðingur .
Þarna voru einhver fljótandi mörk sem ég geri mér ekki alveg grein fyrir .
Nema hvað , ég stundaði sönginn í frístundum og var líffræðikennari í Menntaskólanum við Sund .
Einn veturinn áttaði ég mig á því að ég hafði engan tíma til að kenna , ég var svo upptekinn á skrifstofunni minni við að læra nótur .
Við kennsluna notaði ég aðferð sem ég hafði lært í uppeldis- og kennslufræðinni , skipti bekkjunum upp í pör þar sem einstaklingur A kennir B fyrri helming tímans og svo öfugt .
Það kom í ljós að ég hefði kannski átt að gera þetta öll árin sem ég kenndi því krakkarnir lærðu svo vel af þessu .
En þegar ég sá að áhuginn á kennslu var að víkja fyrir söngnum ákvað ég að fara til útlanda í söngnám .
Konan mín , Ásgerður , sem ég á meira að þakka en flestum í sambandi við sönginn , sagði að ég yrði að fara út , það tæki enginn mark á mér hér heima nema ég væri búinn að syngja í útlöndum .
Fyrst hún sagði það þá hlýddi ég því og fór í söngnám til Vínar .
" Glíma við tilfinningar Hver hefur kennt mér mest um söng ? " Guðmundur Jónsson var minn fyrsti kennari og ég er honum ævinlega þakklátur fyrir að hafa lagt grunninn að mér sem söngvara .
Hann kenndi mér stærstan hlutann af því sem ég byggi á .
Ég lærði líka mikið af síðasta söngkennaranum mínum , John Bullock .
Hann var mjög upptekinn af því hvernig tilfinningin virkjar líkamann og hvernig allt sem söngvari syngur , hvert einasta orð , eigi að vera tilfinningahlaðið .
Hann sagði við mig : Ef þú setur ekki tilfinningu í sönginn þá geturðu alveg eins lesið textann .
Ég lærði hjá honum í Washington í eitt ár , var stundum í tímum fjórum til fimm sinnum í viku .
Bullock gjörbreytti mér sem söngvara .
Hann var frábær og nálgaðist sönginn frá hlið sem ég þekkti , var með módel af þverskornum haus , með barkakýli og holrúmum í höfðinu , og sýndi hvernig þetta virkaði allt saman .
Hann talaði mitt tungumál því ég kom beint úr líffræðinni .
Og svo var tilfnninganálgunin , sem er stórkostlegur hlutur .
Fyrir mér er starf óperusöngvarans glíma við texta og tilfinningar og tengsl á milli persóna .
Söngurinn er verkfæri , eins og hljóðfærin í hljómsveitargryfjunni .
Ef ég heyri fallegan söng án túlkunar þá er ég farinn að hrjóta eftir fimm mínútur .
Ég vil miklu heldur söng sem er kannski ekki tæknilega fullkominn en ber í sér sannar tilfinningar .
Sjálfur á ég erfitt með að syngja texta sem ekki felur í sér tilfinningar .
" Dóttir Johns Bullocks , Sandra Bullock , er stórstjarna í Hollywood og óskarsverðlaunahafi .
Kynntistu henni þegar þú varst í námi hjá föður hennar ? " Ég hitti hana nokkrum sinnum og þá var hún ósköp venjuleg skólastelpa .
Ég var í tíma hjá Bullock eitt sinn þegar síminn hringdi .
Hann svaraði og sagði : Hvað segir kvikmyndastjarnan mín í dag ? Eftir símtalið rak ég upp stór augu og sagði : Kvikmyndastjarna ? Hann sagði mér að dóttir hans , Sandra , vildi verða leikkona en hann væri alltaf að segja henni að hún yrði að læra eitthvað því það væri bara einn af þúsund sem næði frama í Hollywood .
Ég hugsaði ekkert meira um þetta en fimmtán árum seinna sá ég auglýsingu um að Sandra færi með aðalkvenhlutverkið í Speed .
" Sandra komst til Hollywood og þú fórst að syngja í frægustu óperuhúsum heims , þar á meðal Metropolitan .
Allir sem leggja fyrir sig óperusöng hljóta að láta sig dreyma um að syngja í Metropolitan .
" Mig dreymdi aldrei um það , einfaldlega vegna þess að það var í huga mér fjarlæg og fáránleg hugmynd .
Það var svo stórkostlegt fólk sem söng þar .
En ég fór að fá sífellt meira að gera og svo kom að því að ég var farinn að syngja í frægum óperuhúsum .
Þetta var ákveðinn tröppugangur .
Þegar ég söng svo í óperuhúsinu í París söng ég með mörgum söngvurum sem sungu líka í Metropolitan-óperunni .
Maður ber sig saman við aðra og einhvern tímann hugsaði ég : Ef þessi söngvari getur sungið í Metropolitan þá get ég það líka .
Þá gerði ég mér grein fyrir því að sennilega væri þetta bara tímaspursmál .
Eitt kvöldið heyrði amerískur umboðsmaður í mér á sýningu í París og áður en ég vissi af var ég kominn með tilboð frá Metropolitan .
" Nota ekki stór orð Hve rnig var fyrsta kvöldið í Metropolitan ? " Fyrsta kvöldið á Metropolitan var ég syngja í Valkyrjunum eftir Wagner með Placido Domingo og Deborah Voigt og James Levine stjórnaði .
Ég var að hlaupa í skarðið fyrir annan söngvara og var að syngja hlutverkið í fyrsta sinn og þar að auki hafði ég ekki hitt hljómsveitarstjórann .
Ég var í hlutverki ruddans Hunding .
Hunding getur aldrei orðið sannfærandi sem ruddi og ógnvaldur ef hann er sífellt glápandi á hjómsveitarstjóra .
– Jafnvel ekki stórmeistara eins og James Levine .
Ég ákvað að syngja beint út í salinn og hljómsveitarstjórinn yrði bara að gjöra svo vel að fylgja mér .
Ég var mjög stressaður og skalf á beinunum áður en ég fór á svið .
Allt sem ég söng öskraði ég í andlitið á Domingo .
Að sýningu lokinni hringdi Levine í búningsherbergið mitt og þakkaði mér fyrir hvað það hefði verið auðvelt að fylgja mér .
" Óperusöngvarar hafa þá ímynd að vera fyrirferðarmiklir , kröfuharðir , uppstökkir , sem sagt sannar prímadonnur .
Er það þannig ? " Ég hef örsjaldan orðið var við þetta en langflestir óperusöngvarar eru bara venjulegt fólk .
Eins og til dæmis Placido Domingo .
Í lokaæfingu á Valkyrjunum börðumst við með sverðum og sverð Domingo átti að brotna á ákveðnu augnabliki , en það var takki á sverðinu sem hann átti að ýta á svo það brotnaði .
Á æfingunni hrökk sverðið í sundur á röngu augnabliki .
Ef þetta hefði gerst á frumsýningu hefði það orðið stórmál .
Domingo horfði á brotið sverðið og sagði : Ég gerði ekki neitt .
Hann var eins og lítill strákur að segja : Það var ekki ég sem skemmdi þetta ! Hann henti brotnu sverðinu ekki í gólfið eða var með læti eins og einhver prímadonnan hefði gert .
Hæfileikaríkt fólk sem er öruggt í starfi sínu er yfirleitt alþýðlegt og þægilegt .
Ef einhver er með stæla þá kemur það í bakið á honum .
Ef viðkomandi er stjarna fær hann vissulega vinnu en félagslega er hann einangraður því það nennir enginn að tala við hann .
Við sjáum dæmi eins og Kathleen Battle sem var með svo ótrúlega ruddalega framkomu gagnvart samstarfsfólki sínu að hún var að lokum rekin frá Metropolitan og hefur ekki stigið fæti sínum þar inn síðan .
Það hefur heldur lítið heyrst af henni eftir það .
" Þú hefur einmitt orð á þér fyrir að vera einstaklega þægilegur maður og fullkomlega laus við stjörnustæla .
" Ég hugsa fram á við og nota ekki stór orð .
Þeir sem nota stór orð verða að geta staðið við þau .
Það er aldrei gáfulegt að gefa yfirlýsingar um að maður sé hálfguð .
Kannski finnst manni maður vera það á einhverjum augnablikum en svo kemur að því að maður er það ekki lengur , og hvað þá ? " 