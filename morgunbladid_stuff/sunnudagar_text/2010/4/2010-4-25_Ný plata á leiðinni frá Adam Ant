Fimmtán árum eftir að Stuart Leslie Goddard , betur þekkur sem Adam Ant , sendi frá sér sína síðustu sólóplötu hefur hann staðfest við tónlistartímaritið NME að hann sé að vinna að nýrri plötu .
Á plötunni , sem hefur fengið nafnið Adam Ant Is The Blueblack Hussar in Marrying The Gunner ' s Daughter , fær Ant til liðs við sig fyrrverandi meðlimi Oasis , 3 Colors Red ásamt Boz Boorer sem lengi hefur unnið við lagasmíðar með Morrissey .
Ant samdi nýverið lag til minningar um fyrrverandi umboðsmann Sex Pistols , Malcolm McLaren , en hann var á sínum tíma einig umbosðmaður Adam & The Ants .
Folds og Hornby vinna að plötu Tónlistarmaðurinn Ben Folds og rithöfundurinn Nick Hornby eru að vinna að plötu saman , en Folds greindi frá því í viðtali við tímaritið Paste á dögunum .
Sagan segir að þeir félagar hafi setið saman á veitingahúsi , fengið hugmyndina og ákveðið að vinna að plötu saman .
Mun Hornby sjá um textasmíði á meðan Folds sér um útsetningar á lögunum .
Hornby er kannski best þekktur fyrir bækur sínar High Fidelity og About a Boy á meðan Folds var forsprakki Ben Folds Five áður en hann hóf sólóferli sinn .
Nýja LCD á netið Eftir að lög af nýrri plötu hljómsveitarinnar LCD Soundsystem láku nýverið á netið ákvað forsprakki sveitarinnar , James Murphy , að setja hana á heimasíðu sveitarinnar þar sem hægt er að hlusta á hana í heild sinni frítt , í stað þess að flýta útgáfudegi hennar .
Á plötunni , sem kemur út um miðjan maí , má finna níu lög úr smiðju Murphys og félaga .
Hljómsveitin er nú á tónleikaferðalagi í Evrópu , sem hefur raskast lítillega sökum eldgossins í Eyjafjallajökli .
