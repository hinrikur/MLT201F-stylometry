Fjölmiðlar gegna mikilvægu hlutverki við að skapa ímyndir af körlum og konum .
Margir hafa orðið til þess að benda á að konur fá minni og annarskonar umfjöllun en karlar .
Það á einnig við í stjórnmálum .
Skiptir máli að fjölmiðlar endurspegli stjórnmálaþátttöku beggja kynja Anna Lilja Þórisdóttir Af hverju gengur þetta svona hægt ? " var yfirskrift málþings , sem haldið var 21. apríl á vegum Stofnunar stjórnsýslufræða , námsbrautar í kynjafræði og blaða- og fréttamennsku um konur , kosningar og fjölmiðla .
Á málþinginu kynnti greinarhöfundur rannsókn sína til meistaraprófs í blaða- og fréttamennsku frá Háskóla Íslands , þar sem skoðuð var fjölmiðlaumfjöllun um alþingiskosningarnar 2009 í Fréttablaðinu og Morgunblaðinu .
Spurt var hvort fjölmiðlaumfjöllun um stjórnmálakarla og -konur hefði verið í samræmi við kynjahlutföll frambjóðenda og staðsetningu þeirra á framboðslistum .
Svo var ekki .
Stjórnmálakonur fengu of litla umfjöllun miðað við fjölda þeirra sem voru í framboði og stjórnmálakarlar fengu þar af leiðandi of mikla umfjöllun , ef þannig er hægt að komast að orði .
30/70 reglan " Það er eiginlega alveg sama hvers konar fjölmiðill er skoðaður og á hvaða tíma ; karlar eru alltaf í meirihluta , " segir Sóley Tómasdóttir , borgarfulltrúi Vinstri grænna , sem hefur tjáð sig í ræðu og riti um konur og karla í fjölmiðlum .
Í sama streng tekur Hilmar Thor Bjarnason fjölmiðlafræðingur .
Hann segir að sama hlutfallið birtist ítrekað , svokölluð 30/70 regla , sem felur í sér að hlutur kvenna fer sjaldan yfir 30% í fjölmiðlum og hlutur karla fer þannig sjaldan undir 70% .
" Evrópskar rannsóknir hafa leitt í ljós svokallað glerþak .
Með því er átt við að fjölmiðlaumfjöllun um konur fer sjaldan yfir 30% og í því sambandi skiptir engu máli hvort um er að ræða fréttir , auglýsingar eða afþreyingarefni .
" Hilmar Thor hefur unnið að rannsóknum þar sem fram hefur komið að Ísland er í engu frábrugðið öðrum Evrópulöndum ; " Glerþakið " fyrirfinnst einnig hér á landi .
Leitað á toppinn Sigrún Stefánsdóttir , doktor í fjölmiðlafræði og dagskrárstjóri Rásar eitt og tvö , segir að það sé rík vinnuhefð á íslenskum fjölmiðlum að leita á toppinn .
" Það er alltof oft talað við forstjórann eða ráðherrann í staðinn fyrir að ræða við þann sem hefur raunverulega með málið að gera .
Þessi tilhneiging fjölmiðlafólks að fara beint á toppinn er eitt af því sem stuðlar að þessari mismunun kynjanna , því karlar eru oftar í efstu stöðum , " segir Sigrún .
Að sögn Sigrúnar átta karlar sig að öllu jöfnu á því hversu miklu máli það getur skipt að koma reglulega fram í fjölmiðlum .
En öðru máli gegni um konur .
" Mér finnst oft eins og konur skilji ekki hvað fjölmiðlar eru þýðingarmikið verkfæri til þess að ná völdum .
Það getur verið erfitt að fá konur til viðtals og oft þarf að dekstra þær .
Fréttamenn búa við mikla tímapressu og hafa einfaldlega ekki tíma til að dekstra fólk .
" Sýnileiki , vald og ávinningur En gæti ástæða þessa verið sú að meiri kröfur séu gerðar til kvenna varðandi frammistöðu í fjölmiðlum ? " Fullkomnunarárátta háir mörgum konum .
Þær halda að þær þurfi að líta út eins og fegurðardrottningar og vita alla skapaða hluti .
Það er mesti misskilningur , það sem skiptir máli er sannfæringarkraftur , málefni og útgeislun .
Konur breyta því ekki að hraði er mikilvægur þáttur í fréttavinnslu og þær verða einfaldlega að aðlagast því .
Fréttamenn eru ekki í aðstöðu til að breyta vinnubrögðum sínum .
Konur sem ætla sér að komast áfram verða að læra á þennan miðil og skilja að sýnileiki í fjölmiðlum er vald og ávinningur , " segir Sigrún .
" Það kom einstaka sinnum fyrir hér áður fyrr að það var erfitt að fá konur í viðtöl , " segir Karl Blöndal , aðstoðarritstjóri Morgunblaðsins .
" Mín tilfinning er sú að það hafi aðallega verið vegna fullkomnunaráráttu .
Karlarnir voru miklu fremur tilbúnir að láta vaða og tjá sig um hvað sem var .
En það hefur verið hamrað svo mikið á konum í gegnum tíðina með þessu að ég held að það hafi hreinlega haft hvetjandi áhrif .
" Síkvartandi femínistar Silja Bára Ómarsdóttir stjórnmálafræðingur telur að sýnileiki stjórnmálakvenna í fjölmiðlum hafi áhrif á framgang kvenna í stjórnmálum .
Að hennar mati eru fullyrðingar um að konur vilji ekki koma í viðtöl þjóðsaga .
" Ég hef neitað að koma í viðtöl og það var fyrst og fremst vegna þess að ég taldi mig ekki hæfa til að fjalla um viðkomandi málefni .
Svarið sem ég fékk frá blaðamanninum var : " Þið kellingarnar eruð allar eins og svo eruð þið femínistarnir alltaf að kvarta .
" En eruð þið femínistarnir alltaf að kvarta ? " Við höfum bent á að margt megi betur fara í þessum efnum .
" " Það skiptir miklu máli að fjölmiðlar gefi rétta mynd af stjórnmálaþátttöku kvenna , " segir Siv Friðleifsdóttir , þingmaður Framsóknarflokksins .
" Það er mikilvægt fyrir þá sem fylgjast með fjölmiðlum til þess að fá upplýsingar um það sem er að gerast í samfélaginu .
En það skiptir líka miklu máli fyrir börn og unglinga að sjá konur gegna ábyrgðarstöðum í stjórnmálum til jafns við karla .
Mér hefur stundum fundist fjallað um mig og aðrar stjórnmálakonur á fremur undarlegan hátt , " segir Siv sem af fjölmiðlum hefur meðal annars verið kölluð " sykursæt " , " hin glæsilega " og " hið álitlega adamsrif " .
En hvers vegna er fjallað um stjórnmálakonur á þennan hátt ? Siv minnist þess þegar trúverðugleiki hennar var dreginn í efa vegna fótabúnaðar hennar .
" Það var sagt um mig að það væri ekki nokkurt mark takandi á svona konu sem tiplaði um á rauðum pinnahælum .
" Siv telur að þetta hafi breyst og að fjölmiðlar fjalli ekki lengur á þennan hátt um stjórnmálakonur .
Spegill samtíðarinnar ? Í nútímasamfélagi , þar sem fréttir eru sendar út allan sólarhringinn , skiptir máli hverjir fá pláss í fjölmiðlum og hvernig er fjallað um þá .
En er hugsanlega verið að ofmeta þau áhrif sem fjölmiðlar hafa á hugsunarhátt almennings ? Innan fjölmiðlafræðinnar eru nokkuð skiptar skoðanir um umfang þeirra áhrifa , en flestir eru þó sammála um að fjölmiðlar gegni mikilvægu hlutverki .
Þegar sagt er að fjölmiðlar séu spegill samtíðarinnar er yfirleitt átt við að þeir endurspegli það sem er að gerast hverju sinni .
Svokölluð speglunarkenning hefur verið notuð til þess að útskýra mismunandi birtingarmyndir einstakra hópa í fjölmiðlum .
Í stuttu máli sagt er inntak kenningarinnar á þá leið að fjölmiðlar endurspegla ríkjandi gildi samfélagsins og að þær ímyndir sem birtast í fjölmiðlum séu birtingarmynd þess sem meirihlutinn telur vera rétt og satt .
" Þegar haft er í huga hversu stórum hluta tíma okkar við verjum í að neyta fjölmiðla hvort sem um er að ræða dagblöð , tímarit eða ljósvakamiðla , held ég að það sé fjarstæða að halda því fram að fjölmiðlar hafi engin áhrif á fólk , " segir Hilmar Thor .
Er raunhæft að gera þá kröfu til fjölmiðla að þeir endurspegli samfélagið eða veruleikann á einhvern hátt ? Sumir vilja meina að svo sé .
Aðrir telja að það sé algerlega óraunhæf krafa .
Því hver er annars tilbúinn að skilgreina veruleikann svo vel sé ? " Fjölmiðlar eru ekki eins og spegill sem hægt er að horfa í og segja : Svona er samfélagið .
Veruleikinn er svo margþættur og háður skynjun hvers og eins , " segir Karl .
Siv segist ekki vera sammála því þegar forsvarsmenn fjölmiðla segjast vera að endurspegla raunveruleikann " Helmingur þjóðfélagsins er konur og þær eru ekki að gera síður merkilega hluti en karlar .
" Karlar stjórna fjölmiðlum Karlar eru í stjórnunarstöðum á íslenskum fjölmiðlum og gildir þá einu hvort um er að ræða ljósvakamiðla eða prentmiðla .
Karlar eru líka í meirihluta þeirra sem eiga fjölmiðlana .
Hefur þessi staða einhver áhrif á birtingarmyndir kynjanna í fjölmiðlum ? Þóra Kristín Ásgeirsdóttir , formaður Blaðamannafélags Íslands , telur svo vera .
" En ég held að það sé engin töfralausn að fjölga konum inni á ritstjórnum .
Ég held að eftir því sem konur gera sig meira gildandi inni á fjölmiðlunum sé líklegra að þetta breytist .
Þetta hefur verið karlastétt í gegnum tíðina og það er lýðræðishalli inni á fjölmiðlunum .
Það getur varla talist eðlilegt að á tilteknu dagblaði sé engin kona starfandi í fréttum og á öðru dagblaði séu ein eða tvær .
Það þurfa fleiri konur að starfa við fréttir og koma að stjórnun fjölmiðla .
Við verðum að gera þá kröfu að konur séu þátttakendur í þjóðmálaumræðunni til jafns við karla .
Það verður að koma beint frumkvæði frá fjölmiðlum hvað þetta varðar .
Það er einfalt að reka bara upptökutækið eða míkrafóninn upp í þann sem er vanur að hafa skoðun og gera sig gildandi en það er ekki nóg .
" Gunnar Hersveinn , rithöfundur og heimspekingur , er á sömu skoðun .
" Eigendurnir eru yfirleitt karlar , sömuleiðis æðstu menn á ritstjórnum .
Það er engin tilviljun .
Þeir tilheyra karlasamfélaginu og í því felst að verðugur viðmælandi er óhjákvæmilega karlkyns .
Valdakarlar treysta eigin kyni greinilega betur en konum .
" Sóley telur að takmörkuð umfjöllun um stjórnmálakonur viðhaldi goðsögninni um að konur bjóði sig ekki fram í sama mæli og karlar .
Hún segist sannfærð um að fjölmiðlar hafi mikil áhrif á samfélagið .
" Það skiptir ekki bara máli hversu marga karla og konur við sjáum í fjölmiðlum .
Það skiptir líka miklu máli fyrir börnin okkar og okkur sjálf að fjölmiðlar sýni fólk í margvíslegum hlutverkum .
Konur eiga að geta upplifað sig sem hluta af heildinni , ekki síður en karlar .
" Þurfum alltaf að vera vakandi Í bók sinni " Orðspor .
Gildin í samfélaginu " segir Gunnar Hersveinn að það sé alls ekki nóg að fjölga konum í blaðamannastétt til að rétta kynjaskekkjuna í fréttum .
Ekki sé heldur nóg að segja blaða- og fréttamönnum að muna eftir að ræða bæði við konur og karla .
" Þetta er ekki meðvitað hjá fjölmiðlafólki , heldur er þetta einfaldlega hluti af samfélagsgerðinni og því er vandasamt að uppræta þetta , " segir Gunnar Hersveinn .
Hann segir að nokkrum sinnum hafi verið ráðist á átak til að bæta hlut kvenna í fjölmiðlum og þá hafi lifandi umræða um málefnið orðið til í samfélaginu og inni á fjölmiðlunum .
" Svo hættir átakið og allt fellur í sama farið aftur .
Sumir segja : Það þýðir ekkert að vera að þessu .
Þetta er bara svona .
En ég samþykki það ekki , þeir sem hugsa svona styðja gamla samfélagið .
Ef við viljum í raun samráð kynjanna getum við breytt þessu .
En við þurfum alltaf að vera vakandi , áhrifin eru svo dulin .
" 