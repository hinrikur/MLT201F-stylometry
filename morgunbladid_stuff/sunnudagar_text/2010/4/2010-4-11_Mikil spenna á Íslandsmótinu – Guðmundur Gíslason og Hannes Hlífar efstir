Hannes Hlífar Stefánsson og Guðmundur Gíslason deila efsta sæti þegar tvær umferðir eru eftir í landsliðsflokki Skákþings Íslands .
Þeir munu mætast í lokaumferð mótsins .
Í níundu umferð sem tefld var á fimmtudaginn bar það til tíðinda að Björn Þorfinnsson vann bróður sinn Braga .
Þá vann Hannes Hlífar Þröst Þórhallsson og Stefán vann Daða Ómarsson sem ekki gat teflt vegna veikinda .
Hannes Hlífar er eini keppandinn í mótinu sem orðið hefur Íslandsmeistari og var fyrir mótið álitinn sigurstranglegastur .
Tap fyrir Stefáni Kristjánssyni í 4. umferð setti hinsvegar strik í reikninginn hjá honum .
Björn Þorfinnsson , Stefán Kristjánsson og Bragi Þorfinnsson eiga allir nokkra möguleika á titlinum en þá verða úrslitin að falla með þeim .
Bragi átti að tefla við Hannes i tíundu umferð á föstudagskvöldið og Guðmundur Gíslason við Björn .
Þetta mót sýnir vel þá miklu breidd sem er meðal fremstu skákmanna Íslands .
Veikindi hafa haft nokkur áhrif á stöðuna og þarf að fara allt til landsliðskeppninnar árið 1972 til að finna sambærilegt ástand .
Daginn fyrir fyrstu umferð forfallaðist Jón Viktor Gunnarsson og eftir fimm umferðir varð Dagur Arngrímsson að hætta keppni .
Mótið fer fram í Lágafellsskóla í Mosfellsbæ og hefur framkvæmdin verið með ágætum .
Helst má finna að því að upplýsingar um stöðuna eftir hverja umferð hafa verið rangar .
Reglur um brotthvarf keppenda eru afar skýrar , hætti skákmaður í móti áður en það er hálfnað er hann strikaður út .
Rétt staða fyrir lokaumferðirnar tvær : 1 .
– 2 .
Hannes Hlífar Stefánsson og Guðmundur Gíslason 6 ½ v .
3 .
Stefán Kristjánsson 6 ½ v .
( af 9 ) 4 .
Björn Þorfinnsson 6 v .
5 .
Bragi Þorfinnsson 5 ½ v .
6 .
– 7 .
Ingvar Þ. Jóhannesson og Þorvarður Ólafsson 3 v .
8 .
Sverrir Þorgeirsson 2 ½ v .
9 .
– 10 .
Þröstur Þórhallsson og Róbert Lagerman 2 v .
11 .
Daði Ómarsson 1 ½ v .
( af 9 ) .
Stefán og Daði sitja yfir í lokaumferðunum .
Ísfirðinginn Guðmund Gíslason verður að telja mann mótsins .
Hann hefur afar jákvætt hugarfar til skákarinnar og teflir af miklum krafti og minnir jafnvel á sjálfan Kasparov .
Eina glæsilegustu skák mótsins tefldi hann í 2. umferð gegn Róbert Lagerman sem hér fer á eftir .
Hann fékk góða stöðu í byrjun tafls og gat fylgt því eftir með öflugum leik , 30 .
...
Dd4 .
En möguleiki á drottningarfórn fangaði huga hans og hann lét slag standa með 30 .
...
e4 og síðan 31 .
...
Df2 .
Róbert hefði betur sleppt því að þiggja fórnina og leikið frekar 32 .
Dxf2 ! gxf2 33 .
Bxh4 Hxh4 34 .
Hxf2 og er þá með betri stöðu í endatafli .
Eftir það lék Guðmundur hverjum þrumuleiknum á fætur öðrum og klykkti út með snyrtilegri mátfléttu : Skákþing Íslands 2010 ; 2. umferð : Róbert Harðarson – Guðmundur Gíslason Sikileyjarvörn 1. e4 c5 2 .
Rf3 d6 3 .
Bb5 + Rd7 4. d4 cxd4 5 .
Dxd4 a6 6 .
Bxd7 + Bxd7 7 .
Rc3 e5 8 .
Dd3 h6 9 .
Rd2 Rf6 10 .
Rc4 Be6 11 .
Be3 Hc8 12 .
Rb6 Hc6 13 .
Rbd5 Dc8 14 .
O-O Rxd5 15. exd5 Bf5 16 .
Dd2 Hc4 17. f4 f6 18. fxe5 fxe5 19 .
De2 Bg6 20 .
Hf3 h5 21 .
Bg5 Hg4 22 .
Dd2 Dc4 23 .
Be3 h4 24. b3 Dc8 25. h3 Hg3 26 .
Hxg3 hxg3 27 .
Hf1 Be7 28 .
Hf3 Bh4 29 .
Bg3 Dc5 + 30 .
Kh1 e4 31 .
Hf1 31 .
...
Df2 32 .
Hxf2 gxf2 33 .
De2 Hf8 34 .
Df1 Bxg5 35. g3 Bd2 36 .
Re2 e3 37 .
Rf3 Be4 + 38 .
Kh2 Hxf4 39. gxf4 e2 40 .
Dxe2 Bxf4 mát .
Helgi Ólafsson | helol@simnet.is 