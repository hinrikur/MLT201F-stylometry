9.-10. apríl Hin frábæra hljómsveit Hjaltalín efnir til tónleika næstkomandi föstudags- og laugardagskvöld .
Sveitin spilaði á dögunum á afmælistónleikum Páls Óskars á Nasa við mikinn fögnuð viðstaddra og stendur í ströngu , því í maí stendur til að gefa út aðra plötu þeirra , Terminal , í Evrópu .
Tónleikarnir hefjast kl. 22 bæði kvöldin og miðar verða seldir við dyrnar .
9. apríl Kl. 20 verða settir stórtónleikar á Nasa þar sem 6 helstu rokkbönd Íslands stíga á stokk í boði Localice og hins virta tónlistartímarits Kerrang .
Meðal þeirra verður hljómsveitin Sign sem kemur fram í fyrsta skipti í rúmlega ár , en tónleikunum verður netvarpað í Bretlandi á heimasíðu Kerrang .
10.-11. apríl Á lokatónleikum Kirkjulistahátíðar verður flutt stórverkið Þýsk sálumessa eftir Brahms .
Sópransöngkonan Birgitte Christensen og barítónsöngvarinn Andreas Schmidt syngja með Mótettukórnum og 50 manna hljómsveit .
Tónleikarnir hefjast kl. 17 báða dagana .
