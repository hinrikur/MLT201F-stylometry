Pókot-hérað í Keníu var afskaplega frumstætt samfélag þegar íslenskir kristniboðar drápu þar fyrst niður fæti árið 1978 , íbúarnir voru hvorki læsir né skrifandi og kristin trú þeim með öllu framandi .
Verkmenning hafði ekki breyst í hundrað þúsund ár , var ennþá á steinaldarstiginu .
Pókot er fjallahérað og þaðan koma margir fræknir langhlauparar .
" Maður er ennþá að koma inn á svæði , einkum í Karapókot , sem er sléttuhérað í Pókot , þar sem merki nútímamenningar eru nánast engin , " segir séra Jakob Ágúst Hjálmarsson , sem sótt hefur Pókot heim fjórum sinnum frá árinu 2007 , síðast nú í vor .
Hann vísar til heimsóknar í manjatta , hefðbundinn kofa , til gamals manns fyrir nokkrum vikum .
" Svo þröngt var þarna að ég komst ekki inn í kofann .
Það má eiginlega segja að ég hafi fundið menningarmuninn á ístrunni á mér , " segir hann hlæjandi og strýkur sér um kviðinn .
Gamli maðurinn hafði tekið sér óbyrju og var hún að mala maís á steinum á kofagólfinu .
Á rúmum voru skinn .
" Mér fannst eins og ég væri að horfa inn í steinöld .
" Elstu kirkjur í Karapókot eru á bilinu tíu til fimmtán ára .
Sömu sögu má segja um skólana .
Svo stutt er hefðin .
Að sögn Jakobs má sjá feður sitja með börnum sínum á skólabekk og læra að lesa .
Svo skammt á veg er menntun komin .
Fyrsti vegurinn í Karapókot var lagður í fyrra , fram að því voru bara slóðar í héraðinu .
" Pókotmenn eru afskiptir af stjórnvöldum í Keníu , " segir Jakob en þar búa um 330 þúsund manns – svipaður fjöldi og á Íslandi .
Pókotmenn lifa á landbúnaði og rækta helst maís , kartöflur og hirsi .
Helsti búpeningur er kýr , kindur , geitur og kameldýr .
" Líf Pókotmanna byggist á hjörðinni og jörðinni .
Allir í ættbálkinum eiga hlutdeild í tilteknum jarðargæðum og eignafyrirkomulagið er mjög flókið .
Sá sem nýtir jörðina hefur skyldur gagnvart mörgu öðru fólki , " segir Jakob og bætir við að Pókotmenn sem flytjist inn til borga slitni oft úr tengslum við tilverugrundvöllinn og verði bjargarlausir .
Jakob segir Pókotmenn taka öllum áföllum með ótrúlegri ró .
Verði hungur , verður bara hungur og fólk deyr .
" Þeir taka bara því sem að höndum ber .
Maður verður alveg undrandi að horfa upp á þetta .
Raunar horfa Pókotmenn aldrei fram veginn , heldur ganga aftur á bak upp í tímann .
Öfugt við okkur sjá þeir tilveru sína í baksýn .
Það má kalla þetta spíralhugsun , þeir lifa í hringrás árstíðanna .
" Hann segir þessa lífssýn skýringuna á því hvers vegna hægt hefur gengið að byggja upp í Pókot .
Það er einfaldlega ekki í hugsun fólksins að skipuleggja ókominn tíma .
Íslenskum kristniboðum hefur , að sögn Jakobs , orðið mjög vel ágengt í Pókot , bæði við uppbyggingu skóla , kirkna og heilsugæslu í samstarfi við Norðmenn " Ég þekki ekkert starf Íslendinga á erlendri grundu sem jafnast á við þetta .
Er ég þó margvís maður og kallaður " öldungur " þarna úti , " segir hann hlæjandi .
Jakob ber einnig lof á starf Íslendinga á nálægum slóðum , í Konsó í Eþíópíu , en þangað komu íslenskir kristniboðar fyrst árið 1956 .
" Pókot hefur á undraskömmum tíma byggt upp kirkju sem er með fleiri virka meðlimi en okkar eigin kirkja .
Það er stórmerkilegt .
Prestastéttin telur nú um tuttugu manns og sjálfur hef ég ekki verið viðriðinn merkilegra verkefni en að kenna á undirbúningsnámskeiði þessara presta , " segir Jakob .
Hann segir kristnina hafa opnað Pókotmönnum framtíðarsýn enda felist í henni framsækin hugsun .
" Í þeirra huga er dauðinn aldrei lausn , aðeins hryllingur .
Flökt anda í dimmu og myrkri .
Illur andi situr alls staðar að svikráðum við þá , í ljóninu sem ræðst á þá , í fjallinu sem gýs .
Kristin trú færir þeim hins vegar þá trú að goðmögn stjórni ekki gangi náttúrunnar og að sá sem reis upp frá dauðum á páskum hafi vald yfir illum öndum .
Kristin trú færir þeim umfram allt trú á framtíðina og tilgang lífsins .
" Samkeppni er á þessu sviði sem öðrum en Jakob segir íslam sækja fram í Keníu og víðar í Afríku og augljóst að þar séu miklir peningar á bak við .
" Heiðnin heldur líka rammri taug í Afríku enda er margt í menningu álfunnar bundið heiðnum siðum .
" Að dómi Jakobs er staða kvenna í Pókot áhyggjuefni .
" Konur eru mikill grundvöllur alls efnahags í héraðinu .
Auðsæld karla markast af því hversu margar konur þeir eiga .
Hver kona stendur fyrir einu búi .
Þær sjá um mestalla ræktun og uppskeru , matlagningu og klæða- og húsagerð .
Karlarnir sjá hins vegar um skepnuhaldið , veiða og verja búsmalann og búið fyrir þjófnaði .
Þar sér stundum glitta í Kalashnikov-riffil í rjóðrinu .
" Dag einn var Jakob að kenna úti í sólskininu og veitti athygli konu sem var að gefa barni brjóst .
Hún var nefnilega örum sett um kviðinn .
Hann var eins og færsluyfirlit úr banka eða Excel-skjal .
" Ég hafði séð ýmis merki á líkömum kvenna en ekki þetta .
Það mun vera gert vísvitandi til að ófríkka þær .
Fyrir mér var þetta táknrænt færsluskjal yfir misgjörðir gagnvart þessari konu og öðrum allt frá bernsku hennar .
Lengi hefur þurft að berjast gegn þrælkun og almennri misnotkun á kvenfólki og varnarleysi þeirra gagnvart öllu og öllum er algjört .
Ekkert má gefa eftir í þeirri baráttu .
" Jakob sér Pókotkonur iðulega bera mikla byrði af eldivið , sem hann hefði ekki viljað bera sjálfur .
" Og er ég þó vel að manni .
" Mæðurnar verja sig tilfinningalega Hefð er fyrir því að mæður í Pókot bindi ekki ást við lítil börn – af ótta við að þau komist ekki á legg .
Barnadauði er mikill á þessum slóðum .
" Mæðurnar hafa tilhneigingu til að verja sig tilfinningalega en á móti kemur að allir í fjölskyldunni láta sér annt um börnin sem þau væru þeirra eigin .
" Jakob notar oft dæmi úr bernsku sinni til að hvetja fólk í Pókot .
Íslendingar hafi brotist úr örbirgð til velmegunar á þremur kynslóðum og það geti Keníumenn líka .
" Ég hvet þá til að koma börnum sínum til mennta , bæði drengjum og stúlkum .
Almennt séð eru þeir opnir fyrir þessu en það er hægara sagt en gert fyrir fólk sem sér aldrei neinn pening – og þá meina ég aldrei neinn pening – að kosta börn sín til náms .
Selja þarf tvo kálfa á ári til að kosta ungling í gegnum nám .
Það er mörgum um megn .
" Íslenska kristniboðssambandið hefur reynt að leggja sitt af mörkum og Jakob vinnur nú í því að koma á safnaðatengslum milli Íslands og Pókot .
Ekki þarf mikið til en vöfflusala eftir messu hér heima fyrir skömmu tvöfaldaði árstekjur safnaðar eins í Pókot .
Jakob segir Pókotmenn geta kennt okkur sitt af hverju tagi í staðinn , svo sem hvað lífið er dýrmætt og viðkvæmt og að við megum vera þakklát fyrir það sem við njótum hér heima .
Þrátt fyrir allt 