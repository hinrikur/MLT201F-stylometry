Ég sé fram á ákaflega skemmtilega helgi því það er mikið um að vera í Listaháskóla Íslands ; tískusýning útskriftarnemenda í fatahönnun , útskriftartónleikar eru í gangi , einnig lokaverkefni Nemendaleikhússins Stræti og svo verður útskriftarsýning Listaháskólans opnuð .
Föstudagskvöldið var tileinkað tískusýningu fatahönnunarnema Listaháskólans .
Í dag , laugardaginn 24. apríl , kl. 14.00 er svo opnun á útskriftarsýningu Listaháskólans í Listasafni Reykjavíkur , Hafnarhúsi .
Þar sýna 79 nemendur úr myndlistardeild og hönnunar- og arkitektúrdeild verk sín .
Útskriftarsýningar skólans eru alltaf ákaflega fjölbreyttar og spennandi og ég hlakka mikið til .
Kl. 18.00 , um leið og opnun sýningarinnar lýkur , er stefnan tekin á útskriftartónleika Sóleyjar Stefánsdóttur í Crymo galleríi en hún flytur þar nýtt hljóðverk í nokkrum herbergjum gallerísins .
Sunnudeginum ætla ég svo að eyða með fjölskyldunni – væntanlega í afslöppun og / eða útvist .
Það fer svolítið eftir því hvort veðurspáin rætist .
