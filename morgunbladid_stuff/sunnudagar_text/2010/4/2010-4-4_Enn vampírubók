Bandaríski rithöfundurinn Stephenie Meyer nýtur meiri hylli en dæmi eru um frá því Harry Potter-æðið gekk yfir heimsbyggðina , en vampírubækur Meyer sitja sem fastast í efstu sætum metsölulista víða um heim og hafa selst í hundruðum milljóna eintaka .
Í þriðju bók raðarinnar um Bellu Swan og vampíruna og ástmann hennar Edward Cullen kemur fyrir persónan Bree Tanner sem fær nú sína eigin bók þó stutt sé .
Í sumar kemur nefnilega út ríflega hundrað blaðsíðna bók sem ber heitið The Short Second Life of Bree Tanner og er skrifuð út frá lífi Tannar eftir að hún breytist í vampíru .
Bókin kemur út 5. júní , en frá 7. júní til 5. júlí verður hægt að lesa söguna á vefsetri Meyer .
