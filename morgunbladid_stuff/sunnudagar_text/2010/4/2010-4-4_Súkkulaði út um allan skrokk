Æ , það er svo gott að vera í páskafríi og fá svolítið hlé frá klukkunni , þessu tæki sem vill stjórna deginum .
Njótum þess nú að þurfa ekki að mæta í skóla eða vinnu og gleðjumst saman .
Er ekki maður manns gaman ? Margt og misjafnt aðhefst mannfólkið í sínu páskafríi .
Sumir fara í bústað , grilla og marinerast í heitum pottum , aðrir skreppa til útlanda og upplifa nýjar slóðir , einhverjir ganga á fjöll og svo eru þeir sem hafa það bara gott heima hjá sér .
Hvar sem við erum stödd um páskana þá skulum við slaka á og njóta lífsins nautna í mat og drykk en ekki síst í nærveru .
Nú er um að gera að njóta samverunnar með sínum nánustu og tilvalið að bregða á leik í samlífinu .
Nærtækast er að horfa þá til páskanna og alls sem þeim fylgir .
Prakkaralegt páskaþema léttir lund í rekkjunni .
Hvernig væri að strákarnir gæfu rafknúna egginu frí en notuðu þess í stað lítil og sæt súkkulaði-páskaegg til að örva unaðssvæði konunnar ? Þau bráðna svo skemmtilega við núning upp við heitan líkama og þá þarf nú einhver að taka það að sér að sleikja góðgætið af .
Gefa sér góðan tíma í það og smjatta vel á og færa sig kannski upp eftir líkama rekkjunautar með munninn fullan af súkkulaði og safa og leyfa honum / henni að smakka .
Þeir sem hafa í sér listræna taug gætu tekið til við lífræna listsköpun : 1 : Hitið glás af uppáhaldssúkkulaðinu ykkar .
2 : Losið ykkur við fataleppana .
3 : Takið til við að mála með pensli ( nú eða fingrum ) súkkulaðilistaverk hvort á annars kropp .
( Ég sé fyrir mér skælbrosandi súkkulaðiandlit á kónginum .
) Svo tekur átið við .
En svo má allt eins maka hvort annað frjálslega út í súkkulaði , láta bara stemninguna ráða .
Endilega sleppið hugmyndafluginu lausu .
Leika sér kannski líka með nammið sem er inni í páskaeggjunum .
Koma því fyrir hér og þar ...
skreyta sig með því ...
rúlla nammikúlum eftir hörundinu ...
o.s.frv. Fín tilbreyting að hafa nammikynlíf annað slagið .
Málsháttahefð páskanna býður líka upp á ýmislegt .
Til dæmis getur fólk skrifað sína eigin málshætti ( sem þá væntanlega gleðja þann sem fær þá ) og falið þá innanklæða .
Laumað þeim undir naríur eða brjóstahaldara , ofan í sokk eða hvar sem er milli klæða .
Sá sem málshátturinn er ætlaður þarf því að fletta sinn maka varlega klæðum til að finna textann sinn .
Svo má ganga enn lengra .
Gleðja með málshætti sem finnst milli rasskinna , milli skapabarma , bak við eyra , undir tungu , milli tánna , falinn í hárinu , nú eða jafnvel mætti koma honum fyrir inni í því allra heilagasta .
Allt eftir því hvað fólki hentar .
Líkaminn er skemmtilegur felustaður .
Og fjársjóðsleit er frábær leikur .
Svo fer bara eftir hverjum og einum hvort málshættirnir innihalda klámhundaskilaboð , jafnvel vísbendingar , eða bara hárómantískar ástrarjátningar .
Og ekki gleyma að horfa til páskakanínunnar og páskaunganna þegar sprellað er um páska .
