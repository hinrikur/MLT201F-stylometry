Nú stendur í Listasafni Árnesinga í Hveragerði sýningin " Íslensk myndlist - hundrað ár í hnotskurn " , en á henni er leitast er við að gefa innsýn í þróun íslenskrar myndlistar á 20. öld og samspil hennar við íslenskt þjóðfélag .
Sýningin er samstarfsverkefni Listasafns Árnesinga og Listasafns Íslands , verkin koma flest úr safneign Listasafns Íslands , en einnig eru þar verk í eigu Listasafns Árnesinga .
Sýningarstjórar eru Dagný Heiðdal og Rakel Pétursdóttir , deildarstjórar hjá Listasafni Íslands , og Inga Jónsdóttir , safnstjóri Listasafns Árnesinga .
Inga segir að á sýningunni séu 69 verk og þar af níu úr safneign Listasafns Árnesinga , flest þeirra úr gjöf Bjarnveigar Bjarnadóttur og sona til safnsins .
Sýningin er að stofni til áþekk sýning og sett var upp í Menningarmiðstöðinni Skaftfelli á Seyðisfirði , miðstöð myndlistar á Austurlandi , fyrir þremur árum .
" Þegar kom til tals að setja hana upp hér var hægt að bæta við miklu af verkum enda er miklu meira rými og því er sýningin hér meira en þrefalt stærri en sú fyrir austan , hún er í þremur stórum sölum og einnig nýtum við anddyrið og vídeósalinn .
Það sem við bættum helst við hér var að leggja meiri áherslu á skúlptúr og einnig að gefa listakonum meira rými .
Hér eru líka tvö vídeóverk og pláss fyrir fleiri útúrdúra , s.s. abstraktmyndir eftir Finn Jónsson Jónsson frá árunum 1924 og 1925 innan um landslagsmyndirnar þar sem við sýnum frumherjana .
Það var okkur ekki endilega ofarlega í huga að hafa verk eftir sunnlenskan myndlistarmann eða önnur tengsl við svæðið - en það var eitt af því sem litið var til vegna staðsetningar safnsins .
Það mátti þó ekki koma niður á hugmyndafræðinni að sýningin gæfi tilfinningu fyrir samspili myndlistar og samfélagsins hverju sinni .
" Inga segir að því miður séu mörg þessara verka ekki aðgengileg fólki alla jafna , enda sé Listasafn Íslands með svo takmarkað rými , " en það er mjög mikilvægt að fólk hafi aðgang að þessari sögu og það er í samræmi við það hlutverk sem við viljum hafa að setja upp fræðslusýningar sem þessa .
Við höfðum skólakerfið sérstaklega í huga en einnig allan almenning sem hefur áhuga á að kynna sér íslenska listasögu .
Það er stiklað á stóru í henni og vonandi nær hún að gefa fólki innsýn í listasöguna , en það er auðvitað ekki hægt að gefa tæmandi mynd á einni sýningu ; verkin eru valin vegna þess að þau standa fyrir ákveðnar hugmyndir og tengjast samtíma sínum .
" Í safnahúsi Listasafns Árnesinga hátt til lofts og vítt til veggja og það er merkilegt fyrir það að það er eitt af örfáum húsum hér á landi sem frá upphafi var hugsað til að hýsa myndlist .
Inga segir að rekstur á safninu hafi gengið vel og aðsóknin aukist stöðugt .
" Við viljum vera þekkt kennileiti í Árnessýslu og að fólk geti gengið að vel unnum sýningum .
Það er rétt að gera greinarmun á söfnum og sýningarstöðum , hvort tveggja þarf að vera til en skylda safnsins er að miðla ákveðinni þekkingu umfram almennra sölusýninga .
" Árni Matthíasson arnim@mbl.is Sýningar Listasafnsins Listasafn Árnesinga er í eigu Héraðsnefndar Árnesinga og þar með allra sveitarfélaganna átta í Árnessýslu .
Fyrsta vísi að Listasafni Árnesinga má rekja til listaverkagjafar frú Bjarnveigar Bjarnadóttur og sona hennar til Árnesinga árið 1963 og var þeirri gjöf komið fyrir í Safnahúsi á Selfossi til að byrja með og varð hluti af Byggðasafninu .
Listasafn Árnesinga varð sjálfstæð stofnun 1994 en 2001 keypti Héraðsnefnd Listaskálann í Hveragerði og flutti safnið þangað .
Þrír safnstjórar hafa starfað við safnið , þær Hildur Hákonardóttir , Birna Kristjánsdóttir og Inga Jónsdóttir .
2007 Að flytja fjöll .
Fjallamyndir efir Ásgrím Jónsson og átta samtímalistamenn .
Þessa heims og annars ; Einar Þorláksson og Gabríela Friðriksdóttir .
Stefnumót við safneign ; listir , leikur , lærdómur .
Verk 30 listamanna og listasmiðjur með Katrínu Briem og Margréti Zophaníasdóttur 2008 Er okkar vænst ? Leynilegt stefnumót í landslagi .
Borghildur Óskarsdóttir og Sigríður Melrós Ólafsdóttir Listamaðurinn í verkinu ; Magnús Kjartansson Á ferð með fuglum ; Höskuldur Björnsson Picasso á Íslandi – Bein og óbein áhrif Picasso skoðuð í íslenskri myndlist .
2009 Skart og skipulag .
Skartgripasýning frá Danska listiðnaðarsafninu og gripir eftir Guðbjörgu Kristínu Ingvarsdóttur ásamt tillögum í arkitektasamkeppni um nýjan miðbæ í Hveragerði .
Leiftur á stund hættunnar Samtímaljósmyndir átta listamanna Andans konur ; Gerður Helgadóttir , Nína Tryggvadóttir , París – Skálholt Þræddir þræðir .
Ásgerður Búadóttir , Hildur Hákonardóttir , Guðrún Gunnarsdóttir og Hildur Bjarnadóttir .
Listasmiðjur með Guðrúnu Tryggvadóttur : Þráður – lína – teikning 2010 Íslensk myndlist ; hundrað ár í hnotskurn .
Samstarfsverkefni með Listasafni Íslands 