Brosmilt fólk er venjulega hamingjusamara , býr yfir meira jafnaðargeði , er í traustari samböndum og hefur meiri vitsmuni og samskiptahæfni en aðrir , að því er rannsóknir sýna .
Nú hafa vísindamenn ljóstrað upp um enn einn ávinning af brosandi andliti því fólk með breið bros lifir lengur .
Rannsóknin var gerð við Wayne State-háskólann í Bandaríkjunum og birt í sálfræðitímaritinu Psychological Science .
Myndir voru skoðaðar af 230 hafnaboltamönnum sem allir hófu feril sinn fyrir 1950 .
Þær voru stækkaðar og það metið hversu ákaft mennirnir brostu .
Þeir voru síðan flokkaðir eftir því hvort þeir brostu mikið , lítið eða ekki neitt .
Þessar upplýsingar voru svo bornar saman við upplýsingar um dauðsföll þeirra .
Niðurstöðurnar voru svo leiðréttar með tilliti til annarra þátta sem taldir eru tengjast langlífi , s.s. líkamsþyngdarstuðuls , lengdar ferils , framaþróunar og menntunar .
Í ljós kom að meðalævilengd leikmanna sem brostu ekkert á myndunum var 72,9 ár , þeir sem brostu svolítið lifðu í 75 ár að meðaltali en brosmildasti hópurinn lifði hins vegar að jafnaði í 79,9 ár .
