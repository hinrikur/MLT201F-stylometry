Liðin eru tuttugu ár síðan Hubble-sjónaukinn var settur saman á sporbaugi um jörðu og síðan hefur hann sent legíó af myndum til jarðar .
Afmælismyndin var ekki síður glæsileg en annað sem frá sjónaukanum hefur borist en hún sýnir rykörður í fljótandi vetni stíga upp úr Carina-stjörnuþokunni .
Gassúlurnar eru þrjú ljósár að hæð og því aðeins hægt að sýna bláendann á þeim .
Skær birtan frá nálægum stjörnum nagar svo í sundur gassúlurnar eins og sjá má og inn í þeim eru nýmyndaðar stjörnur sem senda frá sér gasstróka sem sjá má skjótast út úr súlunum .
