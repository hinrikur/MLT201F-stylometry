Sagt er að á yngri árum hafi Vasily Smyslov , sem lést þann 27. mars sl. 89 ára gamallm , alið með sér mikinn metnað á sviði óperusöngs og jafnvel reynt að komast að hjá Stóra leikhúsinu í Moskvu , Bolshoi .
En skákin varð ofan á .
Smyslov kvaddi sér hljóðs aðeins 17 ára gamall þegar hann varð efstur á Skákþingi Moskvu .
Um það leyti var helsta stjarna Sovétríkjanna Mikhael Botvinnik .
Sá varð heimsmeistari árið 1948 í keppni fimm stórmeistara sem haldin var eftir að Alexander Aljékín féll frá .
Það átti fyrir Smyslov og Botvinnik að liggja að halda skákunnendum víða um heim spenntum á sjötta áratugnum .
Botvinnik tefldi lítið á þessum árum en hélt þeim mun fastar um heimsmeistaratitilinn .
Eftir sigurinn í áskorendamótinu í Zürich 1953 tefldi Smyslov við Botvinnik í Moskvu 1954 .
Þeir skildu jafnir , 12:12 .
Betur gekk Smyslov í annarri tilraun og vann hann þá 12 ½ : 9 ½ .
Hann varð þá sjöundi heimsmeistarinn .
En ríki hans stóð stutt – í aðeins eitt ár .
Botvinnik hafði laumað inn klásúlu í einvígisskilamála : ef hann tapaði ætti hann rétt á öðru einvígi .
Í þriðja einvíginu sem fram fór 1958 vann Botvinnik 12 ½ : 10 ½ og endurheimti titilinn .
Smyslov reyndi nokkrum sinnum fyrir sér eftir það en lengst komst hann í áskorendakeppninni 1984 þá 63 ára gamall og tefldi hann við Kasparov um réttinn til að skora á heimsmeistarann Karpov – en tapaði .
Smyslov kom þrisvar til Íslands , á Reykjavíkurmótinu 1974 varð hann efstur með 12 vinninga af 14 mögulegum .
Hann virtist ekkert hafa fyrir hlutunum , settist framarlega við sviðið eftir að hafa leikið og virti fyrir sér stöðuna á sýningarborðinu .
Þegar komið var að honum að leika studdi hann hönd undir kinn og lék án átaks .
" Stíllinn minnir helst á fljót sem streymir lygnt og vatnsmikið og eirir engu á leið sinni , " skrifaði Friðrik Ólafsson í tímaritið Skák eftir mótið .
Skákir hans frá þessu móti fóru víða , t.d. sigrar hans yfir Friðrik Ólafssyni og Guðmundi Sigurjónssyni .
Næst kom Smyslov árið 1977 og var aðstoðarmaður Spasskís í einvíginu við Vlastimil Hort .
Þá tefldi hann á 60 ára afmælismóti Friðriks árið 1995 .
Vasily Smyslov er minnst sem mikils heiðursmanns sem jók virðingu hverrar keppni sem hann tók þátt í .
Ef hann lagði eitthvað til málanna fannst aðdáendum hans jafnan eins og mikill spámaður lyki þar uppi munni .
Af mörgu er að taka þegar rennt er yfir skákferil Smyslov .
Í London 1983 mætti hann Ungverjanum Zoltan Ribli , 30 árum yngri manni og vann 6 ½ : 4 ½ .
Þar blómstruðu taktískir hæfileikar hans .
Tveir leikir , 23 .
Rh5 og 26. d5 ! setja af stað eftirminnilega leikfléttu : London 1983 ; 5. skák : Smyslov – Ribli Tarrasch vörn 1. d4 Rf6 2 .
Rf3 e6 3. c4 d5 4 .
Rc3 c5 5. cxd5 Rxd5 6. e3 Rc6 7 .
Bd3 Be7 8 .
O-O O-O 9. a3 exd4 10. exd4 Bf6 11 .
Dc2 h6 12 .
Hd1 Db6 13 .
Bc4 Hd8 14 .
Re2 Bd7 15 .
De4 Rce7 16 .
Bd3 Ba4 17 .
Dh7 + Kf8 18 .
He1 Bb5 19 .
Bxb5 Dxb5 20 .
Rg3 Rg6 21 .
Re5 Rde7 22 .
Bxh6 Rxe5 23 .
Rh5 Rf3 + 24. gxf3 Rf5 25 .
Rxf6 Rxh6 26. d5 ! Dxb2 27 .
Dh8 + Ke7 28 .
Hxe6 + ! fxe6 29 .
Dxg7 + Rf7 30. d6 + ! Hxd6 31 .
Rd5 + ! Hxd5 32 .
Dxb2 b6 33 .
Db4 + Kf6 34 .
He1 Hh8 35. h4 Hhd8 36 .
He4 Rd6 37 .
Dc3 + e5 38 .
Hxe5 ! Hxe5 39. f4 Rf7 40. fxe5 + Ke6 41 .
Dc4 + – og Ribli gafst upp .
Helgi Ólafsson | helol@simnet.is 