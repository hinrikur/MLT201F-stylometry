" Þetta var óvenjuleg ræða og ég get staðfest að hún vakti ekki mikla hrifningu í okkar röðum .
" Ögmundur Jónasson , þingmaður VG , um ræðu forsætisráðherra á flokksstjórnarfundi Samfylkingarinnar .
" DV er ekki að fara að ganga í VG , það er alveg á hreinu .
" Lilja Skaftadóttir nýr eigandi DV .
" Ég dáist að stelpunum fyrir dugnaðinn og hvað þær eru í rauninni öflugar .
" Karl Þráinsson um kornungt meistaraflokkslið Víkings í kvennaflokki sem tapaði öllum leikjum sínum í efstu deild í vetur .
" Hermann er einn besti drengur og fagmaður sem ég hef nokkru sinni kynnst .
" Harry Redknapp , knattspyrnustjóri Tottenham , um Hermann Hreiðarsson sem meiddist illa í leik Portsmouth og Tottenham .
" Hoppandi meirihlutar á Alþingi duga skammt við aðstæður eins og okkar þjóð er í nú og of mikil orka og tími fer í að smala þeim saman og ná málum í gegn .
Ein flokkssystir okkar orðaði þetta ágætlega þegar hún sagði að þetta væri " eins og að smala köttum " .
" Jóhanna Sigurðardóttir forsætisráðherra á flokksstjórnarfundi Samfylkingarinnar .
" Afleiðingin af þessari kattasmölun kemur fram í því að það er ekki hægt að ljúka ákvörðunum sem snúa að atvinnumálum .
" Gylfi Arnbjörnsson , forseti Alþýðusambands Íslands , vísar til ræðu forsætisráðherra .
" Það er margt fólk sem ákvað að greiða atkvæði með fótunum .
" Gísli Sigurbergsson , einn eigenda Fjarðarkaupa , um 12% fjölgun viðskiptavina , en hann sagði Fjarðarkaup ekki hafa tekið þátt í neinum útrásarævintýrum .
