Það er búið að vera mikið að gera í kringum þennan mánuð , " segir Gauti Torfason , sem er af annarri kynslóð rakara á Herramönnum í Kópavogi .
" Menn hafa verið að safna mottum í mars en skegg hefur einnig verið í tísku um nokkurt skeið .
Það þarf að snyrta þetta , móta og laga til .
Og nú þegar mottumars er búinn er nokkuð um að menn komi og vilji taka það í burtu .
Þá vilja menn almennilegan rakstur .
" Gauti Torfason , sem er af annarri kynslóð rakara á rakarastofunni Herramönnum í Kópavogi .
Torfi Guðbjörnsson , faðir hans , stofnaði rakarastofuna árið 1961 og sonur hans , Andri Týr , vinnur á stofunni .
" Hér hefur nánast alltaf verið gamaldags rakstur , " segir Gauti .
" Þetta minnkaði á tímabili , en nú er það að færast í vöxt aftur .
Ég er viss um að fleiri verða með yfirvaraskegg en áður eftir mottumars .
Margir voru að kynnast þessu í fyrsta skipti núna .
Og svo er líka meira um alskegg .
" Á þessari gamalgrónu rakarastofu eru notaðir hnífar í raksturinn .
" Rakhnífar eru einhver beittustu verkfæri sem til eru .
Af því að þeir þurfa að vera það .
En upphaflega , þegar menn fóru að raka sig með hníf var ekkert annað í boði .
Rakvélablaðið kom seinna á markaðinn .
Þótti náttúrlega handhægara .
Menn voru fljótari , en gæðunum er ekki saman að jafna .
Og ætli menn hafi ekki haft meiri tíma í gamla daga .
Nú þarf allt að gerast á þremur mínútum .
" Hann þagnar .
" Það er betra hægt .
Eða þær segja það allavega .
" Húðin verður betri Öll verkfæri í góðan rakstur eru seld hjá Herramönnum .
" Við erum með gæðabursta , góðar raksápur og sköfur , " segir Gauti .
" Þetta er vönduð vara , ekkert einnota , eins og það er kallað .
Og við mokum út bæklingnum sem við gáfum út um rakstur .
Þar er kennsla í rakstri , af því að menn eru ekki með þá aðferð á hreinu og raka sig til óþæginda , eins og sagt er .
Þeir fara að finna fyrir því í húðinni ef þeir þjösnast á þessu .
En ef menn taka sér tíma líður þeim betur á eftir og húðin verður betri .
" Eitt algengasta umkvörtunarefnið hjá viðskiptavinum hárgreiðslustofunnar er verð á rakvélablöðum , að sögn Gauta .
" Það eru til ódýrari valkostir .
Gamla skafan fyrir rakvélablaðið , eins og pabbi þinn og afi notuðu .
Þá er sett rakvélablað í sköfuna , bara eitt blað , og hægt er að kaupa tíu blöð á 1.300 krónur .
Þá hefur hvert blað tvær hliðar og getur enst frá fimm og upp í tíu rakstra – það fer eftir skeggrótinni , hversu hörð hún er og hversu vandlega menn vinna .
Ef menn sápa vel og raka sig eins og á að gera þá endist blaðið mun lengur .
" Skeggið er áhugamál Og sumir vilja aðeins snyrta skeggið , ekki raka það af .
" Við höfum alltaf verið með marga karlmenn í skeggsnyrtingu , " segir Gauti .
" Ef menn safna skeggi vilja þeir forma það , ekki sleppa því alveg lausu .
Það þarf að vera lag á því .
Sumir gera það sjálfir fyrir framan spegilinn og svo koma sumir til okkar .
Það er að verða meira um það .
" Skeggsnyrting kostar frá 1.000-2.500 króna , allt eftir umfanginu .
" Stundum þarf aðeins að laga það til og skera línu , en þurfi að forma skegg frá grunni tekur það lengri tíma .
Þá þarf að taka tillit til andlitslagsins .
Sumir nota skeggið til að rétta andlitið af .
Það er allur gangur á því .
Einn var að stíga upp úr stólnum núna og lítur út eins og jólasveinn – vill hafa sítt skegg .
" " Ég er algjör jólasveinn ! " heyrist að baki honum .
– Skeggið flokkast jafnvel undir áhugamál ? " Já , það er áhugamál hjá mörgum .
Þeir sem eru með gott skegg , þegar þeir koma til mín , leggja miklu meiri áherslu á skeggið , að hvert hár sé uppraðað eins og ég orða það , en hárklippinguna .
Skeggið er hluti af lífsstílnum .
Menn eru alltaf að gera tilraunir með það , nota til dæmis skeggvax og bretta það í allar áttir .
Það getur verið heilmikil vinna í kringum skegg .
Og það er miklu minna mál að raka sig en að leggja rækt við skeggið .
" Ef fólk vill fara í klippingu þarf það ekki að panta tíma hjá Herramönnum , sem eru í Neðstutröð í Kópavogi , heldur mætir það bara og bíður .
En ef karlmenn vilja fara í rakstur þarf að panta það , því það krefst meiri undirbúnings .
Það þarf að gera hnífana klára .
" Jón Tryggvi Jón Tryggvi hummar í stólnum í melódíufötunum sínum , en honum gengur langbest að semja melódíur í afapeysunni .
Hann sendi nýverið frá sér sólóplötuna Silkimjúk er syndin og er í tónleikaferð um Bandaríkin .
Villi Villi á Rauðhettu treystir Guðbrandi í Kormáki & Skildi til að finna eitthvað fínt á sig þegar hann er á hlaupum , eins og þennan daginn .
Hann hefur blæti fyrir góðri samsetningu á bindi og axlaböndum .
Karl Daginn sem Karl , betur þekktur sem Charlie Brown , nostrar við skeggið , er hann í klæðnaði sem á sér sögu .
Hann var í brúðkaupsfötum föður síns .
Aldrei líður karlmönnum betur en í fötum sem hafa tilfinningalegt gildi .
