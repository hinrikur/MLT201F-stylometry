" Fólkið má ekki kvíða morgundeginum .
" Ragna Árnadóttir dómsmálaráðherra þegar hún var á ferð í grennd við gosstöðvarnar í Eyjafjallajökli .
" Það er sárt að kveðja varaformannsembættið en ég get ekki horft fram hjá minni ábyrgð , minni samvisku og mínum trúverðugleika .
" Þorgerður Katrín Gunnarsdóttir þegar hún sagði af sér embætti varaformanns Sjálfstæðisflokksins .
" Þegar ég horfi yfir tímabilið 2001-2009 geri ég það ekki af neinu stolti .
" Ingibjörg Sólrún Gísladóttir á flokksstjórnarfundi Samfylkingarinnar .
" Ljóst virðist að þann tíma sem skýrslan fjallar um hafi leikið lausum hala ýmsar höfuðsyndir mannkyns um árþúsundir ; óhóf , græðgi , dáðleysi , heift , öfund og dramb .
" Vilmundur Jósefsson , formaður Samtaka atvinnulífsins , um skýrslu rannsóknarnefndar Alþingis .
" Og það sem við höfum orðið vitni að er í raun lítil æfing fyrir það sem mun gerast , ekki ef , heldur þegar , Katla gýs .
" Ólafur Ragnar Grímsson forseti Íslands í samtali við BBC .
" Við ætlum að gifta okkur á hverju ári .
" Nick Cannon eiginmaður söngkonunnar Mariuh Carey .
" Þá verður líka stríð .
" Guðlaugur Arnarsson , leikmaður handboltaliðs Akureyrar , um undanúrslitaleikinn gegn Val nyrðra um helgina .
" Svona getur gerst .
" Pep Guardiola , knattspyrnustjóri Barcelona , eftir tapið gegn Inter í Meistaradeildinni .
" Því verður ekki með orðum lýst , hvernig mér líður vegna mistaka minna og afleiðinga þeirra .
" Jón Ásgeir Jóhannesson í grein í Fréttablaðinu .
