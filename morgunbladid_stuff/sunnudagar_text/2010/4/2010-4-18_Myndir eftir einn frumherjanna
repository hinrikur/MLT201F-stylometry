Árni hefur haft mjög næmt auga , þessar myndir eru mjög fínar út frá öllum listrænum sjónarmiðum , " segir Þorsteinn Jónsson hjá Reykjavík Art Gallery .
Hann hefur valið 40 myndir úr glerplötusafni Árna Thorsteinsonar ( 1870-1962 ) og látið stækka þær myndarlega upp .
Sýning á myndunum verður opnuð í galleríinu um helgina og jafnframt kemur út portfólíu-mappa með tíu þeirra .
Árni var tónskáld , ljósmyndari og bankaritari .
Í dag er hann kunnastur fyrir tónsmíðar sínar , en hann var mikilvirkt tónskáld og hafa ýmis sönglög hans verið gefin út á nótum og hljómplötum , lög á borð við Kirkjuhvol , Dalvísur og Rósina .
Árni , sem var sonur Árna Bjarnasonar Thorsteinsonar , landfógeta í Reykjavík , lærði ljósmyndun í Kaupmannahöfn í sex mánuði árið 1897 , hélt síðan heim til Íslands og opnaði ljósmyndastofu í skúrkumbalda á horni Suðurgötu og Kirkjustrætis .
Upphitun var þar engin og kofinn hriplekur , eins og fram kemur í æviminningum Árna , Hörpu minninganna .
Þar var stofan engu að síður í tvö ár , þótt skúrinn væri svo lítill að Árni hafi orðið að stíga út fyrir með myndavélina þegar hann þurfti að taka hópmynd , svo allir yrðu með á myndinni .
Valið úr glerplötum Árna Haustið 1988 keypti Þorsteinn filmusafn Haraldar Ólafssonar og glerplötusafn , um 1.500 plötur , sem er að uppistöðu safn ljósmyndaranna Árna Thorsteinsonar og Ólafs Oddssonar ( 1880-1936 ) .
Ólafur lærði ljósmyndafræði hjá Árna á árunum 1899 til 1900 og var starfsmaður hans á árunum 1901 til 1905 , áður en hann opnaði eigin stofu á Fáskrúðsfirði .
Þorsteinn segir að Ólafur kunni því að hafa tekið eitthvað af þeim útimyndum sem merktar eru stofu Árna og teknar voru eftir aldamótin .
Nú hefur hann valið úrval þessara mannlífsmynda Árna til sýningar en segist jafnframt eiga eftir að vinna mun meira úr safninu á næstu misserum .
Verk hans lítt kunn Árni Thorsteinson var einn hinna merku frumherja í íslenskri ljósmyndun en verk hans hafa þó farið furðu lágt .
Kannski er því einkum um að kenna að plötusafn hans hefur ekki verið aðgengilegt .
Þorsteinn segir að rúmlega tuttugu myndir sem Árni gaf út á póstkortum hafi sést hér og þar , en séu myndirnar þá iðulega sagðar eftir ókunnan ljósmyndara .
Þótt Árni eyði ekki löngu máli í Hörpu minninganna í að rifja upp árin sem hann starfaði sem ljósmyndari kemur engu að síður sitthvað forvitnilegt þar fram .
" Eitt af því erfiðasta í sambandi við ljósmyndatökurnar var , hversu plöturnar voru seinvirkar , " skrifar hann .
" Þá var ekki um það að ræða að taka augnabliksmyndir ...
Um skammdegið var oft ekki hægt að mynda nema 1-2 tíma á dag , og helst þurfti að vera bjart í lofti .
" Tónskáldið skráir mannlífið í Reykjavík á glerplötur sínar Samhliða opnun sýningarinnar á ljósmyndum eftir Árna Thorsteinson í Reykjavík Art Gallery , kemur út portfólíumappa með tíu úrvalsmyndum úr þessu safni .
" Um þessar mundir eru 140 ár frá fæðingu Árna og ég taldi við hæfi að standa myndarlega að kynningunni á þessum glæsilegu ljósmyndum hans , " segir Þorsteinn Jónsson sem gefur möppuna út í 500 tölusettum eintökum .
" Myndirnar eru prentaðar í fjórlit og reynt að ná fyrirmyndinni eins vel og unnt er .
Með myndunum fylgir textahefti og kynning á ljósmyndaranum .
" Þorsteinn segist hafa valið í möppuna og á sýninguna myndir sem sýni breiddina í útimyndatökum Árna , myndir sem bregði áhugaverðu ljósi á mannlífið í Reykjavík um aldamótin 1900 .
" Ég valdi því ekki margar myndir sem eru bara af húsum , en þónokkrar sem sýna ólíkar byggingar á þessum tíma .
Andstæðurnar eru miklar , eins og milli fyrstu steinsteyptu húsanna og ömurlegra kota á borð við Austurbæinn í Melshúsum , " segir Þorsteinn .
Fóru varlega í lagfæringar á myndunum Þorsteinn segir að nauðsynlegt hafi verið að huga vandlega að því hvernig þessar gömlu myndir eru unnar og stækkaðar upp í dag , þar sem glerplöturnar hafi með tímanum látið á sjá og séu rispaðar , en þótt eitthvað sé lagfært með nýjustu tækni þurfi líka að halda í andblæ frummyndanna .
" Þær rispur sem eru augljóslega frá seinni tímum lét ég því laga .
Ekki á Árni að gjalda þess að seinni tíma menn hafa rispað filmurnar hans , " segir Þorsteinn .
" En það þarf að fara varlega í allar lagfæringar á myndum sem þessum .
" Þorsteinn segir að þessi tími sem birtist í flestum myndanna , síðustu árin fyrir 1900 , sé athyglisverður því þarna hafi Árni mögulega verið einn íslenskra atvinnuljósmyndara um að mynda reglulega utan dyra í Reykjavík .
Sigfús Eymundsson hafi verið búin að draga sig í hlé sem ljósmyndari , Daníel Daníelsson mágur hans rak stúdíó Sigfúsar en sinnti einkum mannamyndatökum innan dyra , en Magnús Ólafssonar var ekki fluttur í bæinn heldur ennþá verslunarstjóri á Akranesi .
Þetta hafi því verið leikvöllur tónskáldsins með myndavélina , sem myndaði jafnt bændur í kaupstaðarferð sem heldri borgara að róa á Reykjavíkurtjörn .
" Allflestar myndanna sem ég get greint aldur á eru frá árunum 1897 til 1898 , þeim tíma þegar Árni var með stofuna í þessum skúr á horni Suðurgötu , " segir Þorsteinn .
" Þá hefur hann notað tímann til að taka myndir úti , hugsanlega með það í huga að geta gefið einhverjar þeirra út á póstkortum .
Það var talin nokkuð arðbær útgáfa á þeim tíma .
" 