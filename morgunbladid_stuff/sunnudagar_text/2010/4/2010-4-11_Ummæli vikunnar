" Fátt er dónalegra en kona á fimmtugsaldri sem blygðast sín ekki fyrir líkama sinn .
" Eva Hauksdóttir sem sent hefur frá sér " voða klúra " sjálfshjálparbók handa sjálfri sér og öðrum ýlandi dræsum .
" Það er frábært að sjá ríki hafna með svo afgerandi hætti kynferðislegri misnotkun á konum í gróðaskyni .
" Hilary Wainwright , annar ritstjóra tímaritsins Red Pepper , um bann Alþingis Íslendinga við nektardansi .
" Konur eru stundum góðar í því að flækja hlutina og pæla kannski of mikið í því sem þarf að gera .
" Hildur Sigurðardóttir , fyrirliði Íslandsmeistara KR í körfubolta , er ánægð með hvað þjálfarinn , Benedikt Guðmundsson , er duglegur að taka af skarið á ögurstundu .
" Hann er ekki alltaf í boltanum en þegar hann hefur hann er hann óstöðvandi .
" Arsène Wenger , knattspyrnustjóri Arsenal , um Lionel Messi , leikmann Barcelona , sem kjöldró lið hans í Meistaradeildinni .
" Verð að viðurkenna að ég skil ekki af hverju við lánum ekki bara Pálma tvo milljarða til að koma fyrir á Cayman áður en hann fer á hausinn .
Í stað þess að fara alla þessa Goldsmith-æfingu .
" Úr tölvupósti Einars Ólafssonar , þáverandi framkvæmdastjóra fyrirtækjaráðgjafar Glitnis , til Lárusar Welding , forstjóra bankans .
" En ég geri allt sem þú segir mér að gera .
" Sami Einar í tölvupósti til Lárusar .
" Mér finnst eins og ég sé örugglega orðin fullorðin núna .
" Söngkonan Jennifer Lopez segir barneignir hafa breytt lífi sínu .
" Já , það kom í morgun klukkan níu .
Þá gerði fyrstu skúrina og fuglarnir sungu mikið og voru kátir .
" Ólafur Eggertsson , bóndi á Þorvaldseyri undir Eyjafjöllum , spurður um vorkomuna .
