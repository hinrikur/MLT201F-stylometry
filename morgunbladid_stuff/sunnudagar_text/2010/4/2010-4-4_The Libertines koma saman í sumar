Sú saga flýgur nú um tónlistarheiminn að ólátabelgirnir í hljómsveitinni The Libertines muni koma aftur saman í sumar og spila á tónlistarhátíðum á Englandi .
Það eru komin átta ár síðan fyrsta plata sveitarinnar Up the Bracket kom út og síðan þá hefur ferill hennar verið ansi skrautlegur , eiturlyfjaneysla og slagsmál komið mikið við sögu , þá sér í lagi hjá söngvaranum Pete Doherty .
Hátíðirnar sem um ræðir verða í Reading og Leeds , helgina 27. til 29. ágúst .
Og verður þetta í fyrsta sinn síðan 2004 sem sveitin kemur saman .
Samkvæmt dagblaðinu Guardian fá þeir félagar um eina og hálfa milljón punda fyrir tónleikana tvenna .
