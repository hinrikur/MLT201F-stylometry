Ekki veit ég hvað það nákvæmlega er sem veldur því að margir finna fyrir mjög öflugri löngun til kynlífsiðkunar þegar þeir fljúga um háloftin í flugvélum .
Kannski er það einfaldlega eitthvað eðlisfræðilegt sem tengist því að vera inni í þessu hylki sem flugvél er og lyftir sér svo langt frá jörðu sem raun ber vitni .
Þrýstingurinn og víbringurinn .
En einnig kemur til einhver tegund af upplifun , því það vakna ákveðnar tilfinningar við þessar aðstæður , í þessu lokaða rými .
Sumir finna fyrir aukinni frelsistilfinningu , eins og þeir hafi sagt skilið við heiminn niðri á jörðinni og eru því til í allt .
Aðrir verða mjög einmana , kannski af því að þeir fara allt of oft einir í flug á leiðinlega fundi í útlöndum og þyrstir því í nánd við aðra manneskju .
Það er einmitt mikil nánd inni í flugvél , allir sitja mjög þétt og ekki er hægt að ferðast um gangana án þess að nánast klessast upp við einhverja aðra manneskju .
Svo eru þeir sem upplifa dauðahræðslu , því það er jú vissulega ákveðin áhætta að fljúga með flugvél .
Og í framhaldi af því láta þeir vaða í einhver uppátæki eins og að stunda kynlíf í háloftunum , af því það gæti verið síðasti séns .
Allur gangur er á því hvort fólk sem hefur stundað háloftakynlíf stærir sig af því eða segir ekki nokkrum manni frá því .
Svo eru þeir sem ganga í klúbbinn góða , félagsskap þeirra sem hafa sérstaka ánægju af því að stunda samlíf um borð í flugvélum yfir ákveðinni hæð .
Klúbbur þessi heitir " Mile High Club " og inntökuskilyrðið er að hafa notið ásta í 5280 feta hæð .
Af þessu má ljóst vera að kynlíf í innanlandsflugi dugar ekki til að komast í klúbbinn .
Mörgum er kappsmál að " komast í klúbbinn " , enda er þó nokkuð ögrandi að stunda kynlíf í því þrönga rými sem óneitanlega er í flugvélum .
Og þar er frekar fátt um felustaði .
Gera má ráð fyrir að útilokað sé að stunda kynlíf á ganginum sjálfum þar sem er nokkuð stöðug umferð fólks .
Og ekki er hægt að fela sig undir sætunum , þar er bara alls ekki nógu mikið pláss .
Klósettið er því nánast eini staðurinn , fyrir utan farþegasætin sjálf .
Fæstir aðrir en þeir sem tilheyra flugáhöfninni eru svo heppnir að eiga möguleika á að fá einn á broddinn eða snúning á snípinn í flugstjórnarklefanum .
Vissulega er frekar takmarkað pláss inni á pínulitlum klósettunum en það gerir leikinn bara enn skemmtilegri .
Sama er að segja um leynimakkið sem fylgir því að komast tvö / tvær / tveir á klósettið án þess að starfsfólkið taki eftir .
Ekki má heldur láta heyrast hið minnsta frygðarhljóð , svo ekki verði bankað á hurð og ástarleikur rofinn í miðju kafi .
En teppin mjúku sem hægt er að fá lánuð í flugvélum til að breiða yfir sig í sæti sínu , hafa reynst notadrjúg til að leyna ástarbralli .
Ef handfanginu sem skilur að sætin er lyft upp og báðir aðilar hafa teppi , er hægt að framkvæma ótrúlegustu hluti .
Í skjóli þessara ágætu teppa má strjúka , gæla og jafnvel stunda samræði ( á hlið ) án þess að aðrir taki eftir , sérstaklega í næturflugi , þegar meirihluti farþega sefur .
Einn ágætur kunningi minn " komst í klúbbinn " undir teppunum góðu með konu sem hann hafði aldrei hitt áður en vildi svo vel til að sat við hliðina á honum og langaði það sama og hann .
