XLIX Ég fer heim og loka vandlega gluggum .
Lampi er borinn inn og ég býð góða nótt , ég segi góða nótt með fögnuð í rómnum .
Mikið vildi ég að allt líf mitt væri svona : sólríkir dagar eða mildir eftir regn , með veðragný líkt og heimurinn sé að farast , lognvær kvöld og mannfjölda úti á göngu sem ég horfi á með áhuga gegnum glugga , síðasta auglit vinar sem horfir á skekið tré og glugga sem er lokað , ljós brennur á kveik , enginn lestur , hvergi hugsun – andvakan ein og tilfinning fyrir að lífið streymir um mig og að baki rúðunnar sé þagnardjúp líkt guði í svefni .
Þýðingin birtist í bókinni Öll dagsins glóð – safn portúgalskra ljóða frá 1900 til 2008 , sem JPV-útgáfa gaf út á liðnu ári .
Guðbergur Bergsson er tilnefndur til Íslensku þýðingaverðlaunanna fyrir verkið , en verðlaunin verða afhent á Gljúfrasteini hinn 23. apríl .
