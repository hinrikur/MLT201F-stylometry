Penguin í Ástralíu gaf út bók og kallaði " Pastabiblíuna " , sem er í sjálfu sér ekki í frásögur færandi .
Það sem þykir fréttnæmt er þó það að í vikunni lét fyrirtækið eyða öllum þeim eintökum sem það átti af bókinni á lager , 7.000 bókum alls , vegna prentvillu í einni uppskriftinni .
Í uppskrift að tagliatelle með sardínum og prosciutto skinku stóð nefnilega að í uppskriftina skyldi nota salt og nýmalað svart fólk ( " freshly ground black people " upp a ensku ) .
Þó að ólíklegt sé að nokkur reyndi að fylgja uppskriftinni í ystu æsar þótti þetta þvílík hneisa að ekki væri annað verjandi en að eyða því sem til væri af bókinni .
Ekki gekk fyrirtækið þó svo langt að innkalla bókina úr verslunum , sögðu að það væri of mikið umstang , en kostnaður af eyðingunni samsvarar um fimm milljónum króna .
Þeim sem keypt hafa bókina eða kaupa hana í bókaverslunum stendur til boða að fá henni skipt út fyrir nýja úgáfu eða endurgreidda , en útgáfustjóri Pengurin í Ástralíu segist þó telja ólíklegt að nokkur sé svo smámunasamur , eins og hann orðaði það .
Forsvarsmenn fyrirtækisins segjast þó miður sín yfir þessu slysi .
Í viðtali við útgáfustjórann kom í ljós að leiðréttingarhugbúnaði væri um að kenna og ekki væri við prófarkalesara að sakast .
