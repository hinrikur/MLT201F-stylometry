Sitthvað bar til tíðinda á Íslandi árið 1965 .
" Þannig hefst kafli um Kára Jónasson í bókinni .
" Danska þjóðþingið samþykkti að okkur skyldu afhent íslensku handritin , Laugardalshöllin var tekin í notkun og á vordögum kom fyrsta Fokker Friendship-flugvél Flugfélags Íslands til landsins en slíkar vélar voru notaðar í innanlandsfluginu næsta aldarfjórðunginn .
Á útmánuðum hélt svo konungur djassins , Louis Armstrong , tónleika í Háskólabíói sem heppnuðust frábærlega .
Fjölmiðlamenn tóku á móti snillingnum suður á Keflavíkurflugvelli og tíðindamenn Tímans , þeir Magnús Bjarnfreðsson og Kári Jónasson , fylgdu honum eftir .
" Við fórum með honum í rútunni til Reykjavíkur , þar sem Magnús tók viðtal við Amstrong en ég myndaði .
Honum þótti nóg um að sjá hrjóstrugt landslag Reykjanesskagans þegar hann horfði út yfir breiðuna og sagði " Where are you taking me ? " með sinni hrjúfu en hlýju röddu .
" Hvert er verið að fara með mig ? " gætu þessi orð útlagst .
" En sú frétt sem þó vakti kannski hvað mesta athygli þetta ár var að hingað væri væntanlegur hópur manna sem senda ætti út í geiminn .
" Námsferðir þessar eru farnar til þess að gera geimförunum kleift að kynna sér ýmiskonar jarðmyndanir , svo að auðveldara verði fyrir þá að velja úr sýnishorn til töku á tunglinu þegar mönnuð geimför verða send þangað , " sagði í frétt Morgunblaðsins 25. júní 1965 .
Þar voru einnig birt nöfn tunglfaraefnanna ellefu sem væntanleg voru , en í þeim hópi var meðal annars Edwin E. Aldrin sem var einn þriggja þátttakenda í tunglferðinni fjórum árum síðar .
Fimm væntanlegir tunglfarar komu til Íslands með Loftleiðavél að morgni laugardagsins 10. júlí og hinir sex næsta dag .
Flogið var að morgni mánudagsins 12. júlí með flugvél frá Varnarliðinu á Keflavíkurflugvelli til Akureyrar en þaðan fóru geimfararnir í Öskju með rútubílstjórunum Ingimar Ingimarssyni og Guðmundi Jónassyni .
Í samfloti voru Morgunblaðsmennirnir Kjartan Thors , Andrés Indriðason og Sverrir Pálsson á Akureyri í einum bíl , Kári Jónasson af Tímanum og nokkrir norskir blaðamenn .
Þá er ónefndur Rudolf Kristinsson , stórkaupmaður og fornbílamaður , sem var í för með Kára en saman slörkuðu þeir víða á þessum árum .
Voru meðal annars í mars 1965 fyrstir manna til að aka bíl upp á Langjökul , sem er alsiða meðal jeppakarla í dag .
Fréttir á bílabylgju " Ég var strax ákaflega spenntur fyrir geimfaramálinu .
Skynjaði að þetta var einstakt fréttamál .
Áður en þeir komu til landsins var haldinn blaðamannafundur í bandaríska sendiráðinu þar sem málið var kynnt .
Þá þegar var ég þess staðráðinn að fylgja leiðangrinum eftir í Öskju og Indriði G. Þorsteinsson , ritstjóri Tímans , var raunar mjög áfram um slíkt , enda stóð allur metnaður hans til þess að gefa út öflugt fréttablað .
Á þessum árum var ég farinn að ferðast mikið um landið , hafði nýlega keypt mér Willys-jeppa og var að því leyti vel búinn .
Fyrir þennan leiðangur var hins vegar nauðsynlegt að hafa öflugan fjarskiptabúnað .
Því fór ég á radíóverkstæði Landssímans á Sölvhólsgötu , sem var í næsta húsi við ritstjórn Tímans , og fékk góða talstöð í bílinn jafnframt því sem heljarstórt loftnet með spólu í miðjunni var sett á bílinn , " segir Kári sem hélt rakleiðis norður í land þegar geimfaraefnin voru komin til landsins .
Með skiptitali í gegnum svonefnda bílabylgju þar sem samtölin voru afgreidd í gegnum loftskeytastöð las Kári , þá staddur í Öskju , frétt sína sem birtist á forsíðu Tímans þriðjudaginn 13. júlí .
" Geimfararnir komu til Herðubreiðarlinda með farþegabíl frá Akureyri um klukkan fjögur í dag , mánudag .
Í hópnum eru 24 manns , þ.ám .
er dr. Sigurður Þórarinsson og Guðmundur Sigvaldason jarðfræðingur .
Hópurinn hélt áfram eftir skamma viðdvöl og voru þeir komnir kl. 6 e.h. inn að Öskju .
Þar slógu geimfararnir svo upp tjaldbúðum í svokölluðu Drekagili og má segja að þetta sé mjög myndarleg tjaldbúð þrátt fyrir það að þeir noti aðeins hermannatjöld af einföldustu gerð .
Geimfararnir kveiktu fljótlega grillelda við tjöld sín , og notuðu til þess viðarkol , og elduðu þar mat sinn , " segir Kári í frétt sinni og getur þess að íslensku jarðvísindamennirnir hafi frætt bandarísku geimfarana og aðra leiðangursmenn um svæðið , það er jarðfræði og jarðmyndanir þar .
Bílabylgjan var á þessum tíma mjög algeng í fjarskiptum .
Í gegnum hana gátu menn átt samtöl sín í millum ellegar miðluðu loftskeytastöðvarnar í Gufunesi eða Brú í Hrútafirði samtölunum áfram .
" Í skiptitali var bílnúmer viðkomandi kallmerkið .
Raunar náði ég úr Öskju engu sambandi við loftskeytastöðvar en Magnús Blöndal Jóhannsson tónskáld , sem var fjarskiptaáhugamaður og mikið uppi á fjöllum á þessum árum , heyrði til mín og bar skilaboðin áfram .
Það var í raun honum að þakka að ég kom fréttinni frá mér .
" Konur urðu elskar að mönnum í efra " Mannseðlinu verður víst aldrei breytt .
Fyrirfram var vitað að konum hér yrði ekki liðið að dufla við karlpeninginn á Kárahnjúkum og ef slíkt gerðist fóru sögur af stað .
Almenningsálitið lætur ekki að sér hæða , " segir Steinunn Ásmundsdóttir og bætir við að þegar framkvæmdir við Kárahnjúka stóðu sem hæst hafi íslenskir karlmenn og erlendir á stundum slegist um konur .
" Þær konur sem urðu elskar að mönnum í efra fóru afar dult með það og földu slóð sína .
Annars geturðu rétt ímyndað þér að einhvern tíma var gengið út í sumarnóttina á Fljótsdalsheiðinni og hér og hvar um landið eru nú lítil börn með yfirbragði manna í sunnanverðri Evrópu .
" Fumleysi á Flateyri í kjölfar snjóflóðs " Við gengum upp í þorpið og mér fannst strax með miklum ólíkindum hve langt niður eftir eyrinni flóðið náði .
Fjöldi húsa var í rúst og við vissum að einhverjir höfðu fundist látnir , " segir Finnbogi Hermannsson um stöðu mála á Flateyri þegar hann kom þangað sem fréttamaður þegar snjóflóð fékk á þorpið haustið 1995 .
" Sumstaðar mátti sjá fólk sem puðaðist í gegnum þetta grátandi .
Og þrátt fyrir fumleysið var andrúmsloftið mjög sérstakt .
Snjóflóðin snertu alla á staðnum og að því leyti var maður kominn inn í það sem kalla má altækt ástand , " segir Finnbogi og bætir við að í kjölfar flóðsins hafi ónotaleg kennd sest í sál hans sem sé þar enn .
Var snúinn niður í alþingishúsinu " Þar sem ég fylgdist með þessum bardaga dró ég upp upptökutækið og hugsaði með mér að gott væri upp á síðari tíma að eiga hljóðupptöku af stemningunni í húsinu sem var býsna sérkennileg , " segir Hjálmar Sveinsson .
" Á þessum tímapunkti var hins vegar slíkur móður runninn á lögregluþjónana að þegar einn úr þeirra hópi sá mig með upptökutæki réðst hann á mig og sneri niður .
Mér var brugðið og úr urðu ryskingar .
Á endanum var það Árni M. Mathiesen fjármálaráðherra , jafnaldri minn úr Hafnarfirði , sem skakkaði leikinn og spurði hvað væri eiginlega á seyði .
Enda kom lögreglumaðurinn til mín á eftir og bað mig afsökunar .
" 