Sigurbjörn Þorkelsson hefur sent frá sér ljóðasafnið Eilíft líf , en það hefur að geyma 212 valin ljóð úr fimm fyrri ljóðabókum Sigurbjörns sem eru Ástráður , sem kom út 2008 , Svalt frá 2007 , Sítenging , 2006 , Lífið heldur áfram , 2002 og Aðeins eitt líf sem út kom áriið 2000 .
Ljóðin í Eilífu lífi fjalla um missi , sorg og söknuð , viðbrögð við áfalli , úrvinnslu tilfinninga og trú , von og kærleika , sérstaklega valin með þau í huga sem einhvern tíma hafa misst og vita því af eigin raun hvað það er að syrgja og sakna .
" Þau eru þannig tileinkuð þeim sem orðið hafa fyrir hvers kyns vonbrigðum eða upplifað áföll og gengið í gegnum erfiða tíma .
Þá ekki síst þeim sem daglega ganga til sinna hversdaglegu verka og heyja þannig sína stöðugu lífsbaráttu .
Öllum þeim sem elska lífið , þrá að höndla það , fá að halda í það og njóta þess .
" Sigurbjörn gefur bókina út sjálfur .
Heimir Óskarsson sá um uppsetningu og útlit eins og á öllum fyrri sautján bókum Sigurbjörns .
Bókin Eilíft líf er 280 blaðsíður og er prentuð hjá Litrófi ehf og bundin inn hjá Bókavirkinu ehf. 