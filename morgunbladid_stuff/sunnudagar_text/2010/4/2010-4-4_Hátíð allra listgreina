Hrefna Haraldsdóttir , listrænn stjórnandi Listahátíðar , segir að sjónum sé sérstaklega beint að ljósmyndum þetta árið , þó hátíðin sé nú hátíð allra listgreina .
" Þetta verður í fyrsta sinn sem haldin er sérstök hátíð ljósmyndarinnar hér á landi , en ljósmyndin er mikilvægur listmiðill sem nær að snerta ólíka þætti mannlífsins , og tengja við það sem er að gerast í raunveruleikanum , " segir hún og bætir við að alls verði á Listahátíð 20 fjölbreyttar ljósmyndasýningar , innlendar og erlendar , undir samheitinu Raunveruleikatékk , þar sem áhersla sé lögð á margbreytileika miðilsins , stöðu ljósmynda í samtímanum , um leið og horft sé í baksýnisspegilinn .
Að sögn Hrefnu er hátíðin fjölþjóðleg líkt og oft vill verða og þannig komi listamenn víða að , frá Malí , Bandaríkjunum , Finnlandi , Spáni , Noregi , Skotlandi , Kanada , Danmörku , Litháen og víðar .
Eins og getið er verður ljósmyndin í öndvegi , en tónlistin hefur líka veigamikið hlutverk , þjóðlegt popp , djass , barokktónlist , flamenco , óperutónlist , klassík og tilraunakennd músík og framúrstefna , og eins verða leiklistinni gerð góð skil , meðal annars verður nýtt íslenskt dansverk sýnt í Þjóðleikhúsinu og sett upp stórbrotin uppfærsla Borgarleikhúss Vilnius á Rómeó og Júlíu eftir William Shakespeare undir stjórn leikstjórans kunna Oskaras Koršunovas .
Hrefna segir að eitt af því sem vakið hafi hvað mesta hrifningu í fyrra hafi verið húslestrar og stofutónleikar í návígi listamanna og gesta .
" Við höldum áfram á þeirri braut ; húslestrarnir verða heima í stofu hjá höfundunum og fara fram víða um borgina , en að þessu sinni verða stofutónleikarnir vinnustofutónleikar og fara fram á vinnustofum myndlistarmanna .
" Að lokum segir Hrefna að aðsókn á viðburði síðustu Listahátíðar hafi verið einstaklega góð og þakkar meðal annars hagstæðu miðaverði .
" Við höldum uppteknum hætti í vor og bjóðum mjög sanngjarnt miðverð .
" Hér á eftir er stiklað á stóru um dagskrá Listahátíðar 2010 , en dagskráin öll er á vefsetri hennar , artfest.is .
Amadou & Mariam Amadou & Mariam eru blindir tónlistarmenn frá Malí sem hafa starfað saman í ríflega 30 ár eða síðan þau kynntust á heimili fyrir blind ungmenni í heimalandi sínu .
Þau hafa vakið heimsathygli fyrir líflegan tónlistarbræðing sinn og leikið með vestrænum tónlistarmönnum á borð við Manu Chao , Coldplay og Damon Albarn .
Þau léku nýverið fyrir Barack Obama við afhendingu Nóbelsverðlaunanna í Ósló .
Hvar : Laugardalshöll Hvenær : 12. maí .
Leif Ove Andsnes og Christian og Tanja Tetzlaff Norski píanóleikarinn Leif Ove Andsnes er heimskunnur og þýsku systkinin Christian Tetzlaff fiðluleikari og Tanja Tetzlaff sellóleikari hafa vakið mikla athygli undanfarið .
Þau leggja saman í eitt í efnisskrá sem að hluta til er tileinkuð Robert Schumann , en í ár eru 200 ár liðin frá fæðingu hans .
Einnig munu þau flytja verk eftir Leoš Janácek og Antonín Dvorák .
Hvar : Háskólabíó Hvenær : 13. maí Óperuveisla Kristins Sigmundssonar Kristinn Sigmundsson heldur sína fyrstu tónleika með Sinfóníuhljómsveit Íslands um langt árabil og syngur eftirlætis óperuaríur sínar á lokatónleikum Listahátíðar í Reykjavík ásamt Óperukórnum .
Fluttar verða aríur , forleikir og kórar , meðal annars úr Rakaranum frá Sevilla , Fidelio , Don Carlo og Hollendingnum fljúgandi .
Hljómsveitarstjóri er Petri Sakari og kórstjóri er Garðar Cortes .
Hvar : Háskólabíó Hvenær : 5. júní Rómeó og Júlía Verðlaunuð uppfærsla litháíska leikstjórans Oskaras Koršunovas , sem stýrir Borgarleikhúsi Vilnius , á Rómeó og Júlíu eftir William Shakespeare .
Þessi uppsetning hefur ferðast um allan heim og hlotið fjölda verðlauna , en Koršunovas er talinn með fremstu leikstjórum Evrópu í dag .
Þetta er samstarfsverkefni Borgarleikhússins og Listahátíðar í Reykjavík .
Hvar : Borgarleikhúsið Hvenær : 14. og 15. maí Upplifun í hljóði – Tvöfaldir jazztónleikar í Óperunni Tónlistarkonurnar Marilyn Mazur og Sidsel Endresen stíga á stokk ásamt norrænum jazzistum á tvöföldum tónleikum í tilefni 20 ára afmælis Jazzhátíðar Reykjavíkur og 40 ára afmælis Listahátíðar í Reykjavík .
Marilyn Mazur hefur meðal annars leikið með Miles Davis og Wayne Shorter , en Sidsel Endresen hefur vakið athygli fyrir nýstárlega spunatónlist .
Með Marilyn leika Nils Petter Molvær á trompet og Eivind Aarset á gítar , en saxófónleikarinn Håkon Kornstad stígur á svið með Sidsel .
Hvar : Íslenska óperan Hvenær : 14. maí Bedroom Community – The Whale Watching tour Valgeir Sigurðsson , Nico Muhly , Ben Frost og Sam Amidon eru stofnendur útgáfufélagsins Bedroom Community .
Undanfarið hafa þeir farið um Evrópu á tónleikaferð sem þeir kalla The Whale Watching Tour og lýkur með tónleikum á Listahátíð .
Hvar : Þjóðleikhúsið Hvenær : 16. maí Af ástum manns og hrærivélar Heimilistækjasirkus með Kristjáni Ingimarssyni og Ólafíu Hrönn Jónsdóttur .
Höfundar eru Kristján og Ólafía Hrönn og Ilmur Stefánsdóttir og Valur Frey Einarsson , sem jafnframt er leikstjóri .
Sýningin er samstarfsverkefni Þjóðleikhússins , CommonNonsense og Listahátíðar í Reykjavík .
Hvar : Þjóðleikhúsið Hvenær : Frumsýning 20. maí Á mörkunum Ásgerður Júníusdóttir messósópran og Jónas Sen píanónleikari flytja sönglög eftir Björk Guðmundsdóttur , Gunnar Reyni Sveinsson og Magnús Blöndal Jóhannsson í nýjum útsetningum og útfærslum .
Útsetningarnar á lögum Bjarkar eru eftir Jónas .
Hvar : Íslenska óperan og Skriðuklaustur Hvenær : 26. maí og 30. maí Orquesta Checara Flamenca Arabísk-andalúsíska hljómsveitin Orquesta Checara Flamenca fléttar saman spænskum flamencodans og al-ala tónlist sem leikin var í Andalúsíu á tímum máraríkisins .
Hvar : Íslenska óperan Hvenær : 30. maí 