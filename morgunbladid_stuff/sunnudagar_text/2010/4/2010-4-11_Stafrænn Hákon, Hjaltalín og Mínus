Laugardagurinn fer að stórum hluta í vinnu .
Það hefur verið mikið um að vera hjá Kraumi tónlistarsjóði undanfarið og dagurinn verður nýttur til að hreinsa aðeins upp eftir vikuna og senda nokkur nauðsynleg erindi með tölvupósti .
Klukkan 16 ætla ég síðan að sjá Stafrænan Hákon og hljómsveit spila í Havarí , held hann hafi verið að gefa út nýja plötu .
Stefnan síðan tekin á tónleika Hjaltalín á Rósenberg og Mínus á Sódómu , verður gaman að heyra nýtt efni frá köppunum .
Á sunnudaginn verður síðan aðalfundur Félagsins Ísland-Palestína í Norræna húsinu .
Aðalfundurinn er fastur og oftast gleðilegur þáttur í starfsemi félagsins , en þar sem ég gegni stöðu gjaldkera verð ég sveittur að klára ársreikninga félagsins fram á síðustu stundu .
Eftir fundinn verður rennt í að heimsækja ömmur og afa eins og venjulega á sunnudögum .
Á þessum tímapunkti helgarinnar er maður orðinn svo latur að ég ætla að reyna plata mömmu til að bjóða litlu fjölskyldunni í mat .
Eiginkonan er líka búin að taka fyrir fleiri matarboð á Skúlagötunni í bili .
Dexter-þættirnir eru dottnir úr leik á sunnudagskvöldum þannig að þetta er allt opið .
Maður reynir kannski að fá einhverja vini yfir í spil þegar líður á kvöldið .
Það er leyfilegt .
