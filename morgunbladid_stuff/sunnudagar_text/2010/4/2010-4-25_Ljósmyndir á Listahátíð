Bæði íslenskir og erlendir ljósmyndarar sýna verk sín á hátíðinni jafnt inni sem úti .
Hér eru taldir upp þeir ljósmyndaviðburðir sem Listahátíð býður upp á og á næstu opnu er svo viðtal við bandaríska ljósmyndarann Cindy Sherman .
Untitled Film Stills Ónefnd kvikmyndaskot eða Untitled Film Stills er ein þekktasta myndaröð bandarísku listakonunnar Cindy Sherman og gerði hana eina af þekktustu ljósmyndurum Bandaríkjanna .
Hún verður sýnd í Listasafni Íslands .
Raunveruleikatékk Myndir eftir Daníel Þorkel Magnússon , Eggert Jóhannesson , Gunnar Rúnar Ólafsson , Hlyn Hallsson , Ieva Jerohina , Ingva Högna Ragnarsson , Kristleif Björnsson , Óskar Hallgrímsson , Pétur Thomsen , Silju Sallé , Spessa , Veru Pálsdóttur og Vigfús Sigurgeirsson verða sýndar á veggjum í miðborginni .
Thomsen & Thomsen Portrettmyndir og umhverfismyndir frá Reykjavíkursvæðinu frá tveimur mismunandi tímum eftir tvo ljósmyndara , þá Pétur Thomsen eldri ( 1910 – 1988 ) , og sonarson hans Pétur Thomsen yngri ( 1973 ) verða sýndar í Ljósmyndasafni Reykjavíkur .
Annað auga Annað auga heitir sýning í Listasafni Reykjavíkur Kjarvalsstöðum á ljósmyndaverkum úr safneign Péturs Arasonar og Rögnu Róbertsdóttur .
Á sýningunni verða verk eftir íslenska og erlenda myndlistarmenn sem nota ljósmyndir í verkum sínum og verk skoðuð í samhengi við ljósmyndaverk í samtímalistum .
Í safni ófullkomleikans Unnar Örn J. Auðarson byggir innsetningu utanum samansafn af gripum sem fengnir eru að láni úr geymslum ljósmynda- , skjala- og minjasafns Reykjavíkur .
Sýningin verður í Listasafni Reykjavíkur , Hafnarhúsi .
Efnaskipti Anna Líndal , Guðrún Gunnarsdóttir , Hildur Bjarnadóttir , Hrafnhildur Arnardóttir og Rósa Sigrún Jónsdóttir hófu feril sinn undir merkjum hefðbundinnar þráðlistar , en hafa á seinni árum fært sig yfir á hið víða svið blandaðrar tækni eins og sjá má á sýningu þeirra í Listasafni Reykjanesbæjar .
Moral Dilemmas og Inside Out Tónlistarmaðurinn David Byrne hefur unnið sér orð fyrir ljósmyndir sínar á síðustu árum .
Hann verður með tvær myndaraðir á Listahátíð , aðra þeirra í götugluggum í miðbænum og hina í gluggum Hafnarhússins í Tryggvagötu .
Situations and other Photo Works 1974-1982 Sýningin , sem verður í i8 , tekur fyrir tímabil á ferli Sigurðar Guðmundssonar þegar hann fékkst eingöngu við gerð verka sem hann útfærði í ljósmyndum , en leit á sem skúlptúra og ljóðlist .
Equivocal the Sequel Katrín Elvarsdóttir sýnir í Gallerí Ágúst ný ljósmyndaverk sem eru sjálfstætt framhald af sýningunni Equivocal á sama stað fyrir tveimur árum .
Nekt Hinn þekkti suðurafríski ljósmyndari Gary Schneider sýnir í Listasafni Reykjavíkur Hafnarhúsi ljósmyndir af þrjátíu nöktum kven- og karllíkömum í raunstærð sem teknar eru með sérhæfðri tækni .
111 Verk 111 eftir þau Mariu Dembek og Robin McAulay samanstendur af ljósmyndaseríum , teknum á filmu af í Berlín árið 2009 .
Sýningin verður í Kling og Bang Breiðholti .
Svipir Ragnar Axelsson tók myndir af ísjökum úr Jökulsárlóni sem bráðna á Breiðamerkursandi .
Ljósmyndirnar mynda grunn að útliti íslenska skálans á Heimssýningunni í Sjanghæ í vor .
Sýningin verður í Crymogeu , Barónsstíg 27 .
Geiri – líf og list Ásgeirs Emilssonar Skaftfell – Miðstöð myndlistar á Austurlandi , Seyðisfirði , sýnir þrívíð verk úr dósum , ramma úr sígarettupökkum , málverk með síendurteknum mótífum og mikinn fjölda ljósmynda eftir Ásgeir Jón Emilsson .
Friðgeir Helgason Friðgeir Helgason sýnir í Gerðubergi ljósmyndir sem hann tók í Breiðholti 2008 , hverfinu þar sem hann ólst upp sem barn , en hann hefur búið og starfað erlendis í fjölmörg ár Sögustaðir .
Í fótspor W. G. Collingwood Í Þjóðminjasafninu sýnir Einar Falur Ingólfsson ljósmyndaverk sem hann vann með hliðsjón af vatnslitamyndum , teikningum og ljósmyndum sem breski myndlistarmaðurinn og fornfræðingurinn William Gershom Collingwood ( 1854-1932 ) málaði og tók af stöðum sem koma fyrir í Íslendingasögunum á tíu vikna ferðalagi um Ísland sumarið 1897 .
Á sýningunni er úrval ljósmynda Einars Fals og að auki hluti þeirra rúmlega 300 verka sem Collingwood málaði hér á landi .
Núna .
The present is now Sex íslenskir og finnskir samtímaljósmyndarar sýna myndbandsinnsetningar og ljósmyndir .
Listamennirnir eru Bára Kristinsdóttir , Harri Pälviranta , Ívar Brynjólfsson , Saara Ekström , Bragi Þór Jósepsson og Renja Leino .
Sýningin , Sem verður í Norræna húsinu , er unnin í samstarfi við Félag íslenskra samtímaljósmyndara ( FÍSL ) .
Fyrirmyndir Í Listasafni ASÍ , Ásmundarsal , sýnir myndlistarkonan Ólöf Nordal röð nýrra ljósmynda sem innblásin er af gamalli sögn um mann sem er á ferð uppi til fjalla .
Hann gengur fram á lík af ungum manni sem jökullinn hefur skilað aftur eftir langa vist í ísnum .
Á meðan maðurinn virðir fyrir sér fullkomlega varðveittan líkamann , rennur upp fyrir honum að þetta muni vera hans eigin faðir sem hvarf á fjöllum þegar hann sjálfur var enn í móðurkviði .
Straumur-Burðarás Í Listasafninu á Akureyri verður haldin sýning á verkum Ingólfs Arnarsonar , Ívars Brynjólfssonar , Ívars Valgarðssonar , Jóns Laxdals Halldórssonar og Kristjáns Guðmundssonar , en viðfangsefni sýningarinnar eru þau sterku ítök sem naumhyggjan hefur haft í íslenskri myndlist frá miðjum sjöunda áratugnum .
Sites Á sýningu í Hafnarborg sýnir Friederike von Rauch myndir sem hún tók á Íslandi þegar hún dvaldi á listamannasetrinu Bæ í Skagafirði .
CharlieHotelEchoEchoSierraEcho Sýning listamannatvíeykisins Nikolai von Rosen og Florian Wojnar í Nýlistasafninu er liður í röð rannsókna sem tengja má hugmyndalist Joseph Kosuth .
