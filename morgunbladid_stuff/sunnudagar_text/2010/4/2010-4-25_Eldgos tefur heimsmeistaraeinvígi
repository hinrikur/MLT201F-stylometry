Eldgosið í Eyjafjallajökli varð til þess að skipuleggjendur heimsmeistaraeinvígis Anands og Topalovs í Sofia í Búlgaríu féllust á að fresta einvíginu um einn dag en Anand hafði áður beðið um þriggja daga frestun vegna erfiðleika með að komast frá Spáni þar sem hann býr .
Eiginkona Anands , Aruna , greip til þess ráðs að pakka föggum heimsmeistarans í stóran sendiferðabíl og síðan var ekið í gegnum Evrópu .
Tók sú ferð 40 klukkutíma .
Fyrstu skák einvígisins átti samkvæmt nýrri dagskrá að tefla í gær , laugardag og Topalov með hvítt .
Þeir munu tefla 12 skákir .
Anand er af mörgum talin sigurstranglegri vegna meiri reynslu í löngum einvígjum .
Þeir hafa teflt 44 kappskákir , Topalov hefur unnið ellefu sinnum , Anand tíu sinnum og þeir hafa gert 23 jafntefli .
Topalov lét þess getið í viðtali á dögunum að þeir Anand hefðu sl. fimm ár borið höfuð og herðar yfir aðra skákmenn og einvígi þeirra væri eðlilegt uppgjör bestu skákmanna heims .
Í því einvígi sem framundan er liggur ljóst fyrir að báðir keppendur munu fullnýta þann öfluga hugbúnað sem skákmönnum stendur til boða .
Samkeyrsla fjölmargra forrita til að fá niðurstöður í flóknum byrjunum er krafa dagsins .
Anand var að þessu leyti mun fremri Vladimir Kramnik í heimsmeistaraeinvíginu í Bonn 2008 .
Þó að Anand hafi vakið athygli í skákheiminum þegar árið 1986 einkum þó fyrir hversu fljótur hann var að leika , taldi hann í viðtali sem Riz Khan átti við hann á sjónvarpsstöðinni Aljazeera á dögunum að árið 1987 hafi markað þáttaskil fyrir sig hvað skákferilinn varðaði .
Þá varð hann heimsmeistari unglinga og var einnig útnefndur stórmeistari , fyrstur Indverja .
Af mörgu er að taka frá þessum árum en þegar greinarhöfundur sló upp í gagnabanka kom á daginn að þetta ár tefldi hann við Ingvar Ásmundsson á World Open í Bandaríkjunum .
Þetta var hörkuskák og Ingvar gaf sig hvergi þó að hann hafi fengið erfiða stöðu eftir byrjunina .
Sennilega hefur Anand verið of fljótur á sér að hafna 26 .
Rxc5 bxc5 27 .
Hd7 Hc8 því 28. g4 ! Kf8 29. f5 gefur honum góða vinningsmöguleika .
Annar vendipunktur kom í 38. leik , Anand hefði átt að skjóta inn 38. fxg7 + .
Svo var mikill bægslagangurinn þegar Anand tefldi á þessum árum að hann átti stundum erfitt með að " bremsa sig af " .
Í endataflinu sem upp kom gat Ingvar náð jafntefli með 39....Rd6 ! því 40. a4 standar á 40....Ke7 og riddarinn á b6 á aðeins a8-reitinn .
Aftur missir Ingvar af jafntefli í 41. leik með Kc7 í stað 41....c4 .
Philadelphia 1987 : Wisvanathan Anand – Ingvar Ásmundsson Aljékíns vörn 1. e4 Rf6 2. e5 Rd5 3. d4 d6 4 .
Rf3 Bg4 5 .
Be2 e6 6 .
0-0 Be7 7. c4 Rb6 8 .
Rc3 O-O 9 .
Be3 R8d7 10. b3 dxe5 11 .
Rxe5 Bxe2 12 .
Dxe2 Rxe5 13. dxe5 Rd7 14 .
Had1 Dc8 15. f4 Bc5 16 .
Re4 Bxe3 17 .
Dxe3 Hd8 18. h4 Rf8 19. h5 h6 20 .
Dc5 Hd7 21 .
Db4 b6 22 .
Da4 Dd8 23 .
Hxd7 Dxd7 24 .
Dxd7 Rxd7 25 .
Hd1 Rc5 26 .
Rc3 a6 27. b4 Rb7 28 .
Hd7 Hc8 29. f5 Rd8 30. b5 axb5 31. cxb5 Kf8 32. f6 Rb7 33 .
Re4 Ra5 34 .
Hd4 c5 35 .
Hd7 Rc4 36 .
Rd6 Rxe5 37 .
Hxf7 Rxf7 38 .
Rxc8 gxf6 39 .
Rxb6 Ke7 40 .
Ra4 Kd6 41 .
Rc3 c4 42. a4 Kc5 43. a5 Rd6 44. b6 Kc6 45. g4 Kb7 46 .
Kf2 Ka6 47 .
Ke3 f5 48. g5 hxg5 49. h6 e5 50. h7 Rf7 51 .
Ra4 Kb7 52 .
Rc5 Kc6 53. b7 Kc7 54. a6 – og svartur gafst upp .
Helgi Ólafsson | helol@simnet.is 