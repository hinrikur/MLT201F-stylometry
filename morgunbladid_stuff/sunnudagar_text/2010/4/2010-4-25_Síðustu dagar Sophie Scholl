Sunnudagur 25. apríl 2010 kl. 22.05 .
Af og til eru sunnudagsmyndir RÚV sannkallaður hvalreki , svo er í dag .
Síðustu dagar Sophie Scholl er þýsk frá 2005 og hlaut einróma lof , óskarstilnefningu sem besta erlenda mynd ársins og fjölda verðlauna .
Sjá má vissan skyldleika við Hvíta borðann , sem sýnd er á Bíódögum – sú mynd gerist í fyrra stríði .
Hér segir af síðustu dögum Sophie Scholl , frægasta félagans í Hvítu rósinni , andspyrnuhreyfingu stúdenta gegn nasistum .
Scholl hvikaði hvergi frá sannfæringu sinni og hélt tryggð við félaga sína þótt Gestapo-menn þjörmuðu að henni .
Leikstjóri : Marc Rothemund .
Aðalleikarar : Julia Jentsch , Alexander Held , Fabian Hinrichs .
* * * * 