Mikil aukning í fylgi Frjálslyndra demókrata í skoðanakönnunum í Bretlandi að undanförnu gæti dugað skammt þegar gengið verður að kjörborðinu enda getur kosningakerfið gert stjórnarandstöðunni erfitt um vik .
Breski tölvunarfræðingurinn Martin Pebbs er einn margra áhugamanna um umbætur á kerfinu , sem í stuttu máli gengur út á að sá frambjóðandi sem hlýtur flest atkvæði nær kjöri jafnvel þótt meirihluti kjósenda styðji aðra .
Á ensku heitir kerfið " first past the post system " , líkingamál sem sótt er í veðreiðar þar sem knapinn sem fyrstur kemur í mark tryggir allan pottinn en hinir sitja eftir með sárt ennið .
Á íslensku útleggst þetta sem meirihlutakerfi en það er hér viðhaft við forsetakosningar .
Vegna þessa geta atkvæði fallið niður dauð í kjördæmum þar sem einn frambjóðandi er öruggur um að fá flest atkvæði en á móti vegið afar þungt þar sem mjög mjótt er á mununum .
Máli sínu til stuðnings bendir Pebbs á að meðalkjósandi í Bretlandi hafi 50 sinnum meiri atkvæðisstyrk en kjósendur í kjördæminu Coatbridge , Chryston & Bellshill , sem er skv. athugun hans í 641 sæti af 650 á listanum yfir vægi einstakra atkvæða í einmenningskjördæmum Bretlands .
Vegna áðurgreindrar reglu höfðu atkvæði 35,52% kjósenda kjördæmisins engin áhrif en til að heimfæra þann atkvæðastyrk upp á Ísland fékk enginn flokkur svo mörg atkvæði í síðustu alþingiskosningum .
Samfylkingin hlaut flest , eða 29,8% .
Vægið ræðst af póstnúmerinu Og Pebbs nefnir öfgafyllri dæmi .
Samkvæmt útreikningum hans hafa kjósendur í kjördæmum þar sem úrslitin eru því sem næst ráðin fyrirfram atkvæðisstyrk sem nemur hundraðshluta úr atkvæði , samanborið við 1,31-faldan atkvæðisstyrk kjósenda í kjördæmum sem standa tæpt .
" Með öðrum orðum : kjósendur sem eru búsettir í áhrifamestu póstnúmerunum hafa 500 sinnum meiri atkvæðisstyrk en þeir sem búa í hinum áhrifaminnstu , " skrifar Pebbs á vef sínum .
Fleira má tína til .
Vegna kerfisins greiddi meirihluti kjósenda , eða 52% , ekki atkvæði með þingmanninum sem fer fyrir kjördæmi þeirra eftir þingkosningarnar 2005 , sem jafngildir því að 14 milljónir atkvæða höfðu enga þýðingu .
Til samanburðar er íbúafjöldi Bretlands um 62 milljónir .
Minnihlutinn hefur ráðið lengst af Slíkar vangaveltur eru ekki nýjar af nálinni .
Þannig kemur fram í rannsókn samtakanna Electoral Reform Society , sem beita sér fyrir breytingum á kerfinu , að frá árinu 1935 hafi engin ríkisstjórn sótt umboð sitt til meirihluta kjósenda .
Og ekki nóg með það .
Kosningaárin 1929 , 1951 og 1974 komst flokkurinn sem fékk flest atkvæði ekki í stjórn en vart þarf að taka fram að kerfið gerir mörgum þingmönnum kleift að hljóta kosningu þrátt fyrir að hljóta innan við helming atkvæða og þar með gegn vilja meirihlutans .
Önnur hlið er á teningnum , nefnilega sú staðreynd að kerfið stuðlar óbeint að stöðugleika í stjórnkerfinu .
Þetta leiðir aftur til þess að ríkisstjórnir eiga góða möguleika á að ná endurkjöri sem aftur getur tryggt að þær framkvæmi meira .
Heilög reiði netverja Áhugamönnum um gagnrýni Petts er bent á vefsíðu hans , www.voterpower.org.uk , en hann segir reiði vegna áhrifaleysis síns sem kjósanda hafa verið hvatann að gerð hennar .
Petts er tortrygginn á stjórnmálastéttina , sem hafi hag af óbreyttu kosningakerfi , og leggur því til að almenningur komi að breytingunum .
Dvínandi lýðræðiskrafa jafnaðarmanna " Tony Blair , forsætisráðherra Bretlands , er sagður hlynntur breytingum á kosningalöggjöfinni sem þýða myndu mestu breytingar á kosningafyrirkomulaginu frá því konur fengu kosningarétt í Bretlandi árið 1918 .
" Svo hljóðaði upphaf fréttar á fréttavef Morgunblaðsins fimmtudaginn 9. október 1997 eða skömmu eftir valdatöku jafnaðarmanna um sumarið .
Verkamannaflokkurinn lét kné fylgja kviði og setti á fót nefnd sem Jenkins lávarður , liðsmaður Frjálslyndra demókrata , fór fyrir en henni var ætlað að kanna leiðir til umbóta á kosningakerfinu .
Nefndin skilaði af sér skýrslu en meðal helstu niðurstaðna hennar var að Verkamannaflokkurinn hefði fengið 360 sæti en ekki 419 ef forgangskosningu hefði verið fylgt líkt og í Ástralíu .
Líkt og í Bretlandi styðjast Ástralar við einmenningskjördæmi en sá er munurinn að syðra er það fyrirkomulag við lýði að fella út atkvæði þess frambjóðanda sem fæst atkvæði hlýtur , hljóti enginn hreinan meirihluta .
Mikið vatn hefur runnið til sjávar síðan Blair þótti bera með sér ferskan andblæ breytinga og fer nú heldur lítið fyrir lýðræðiskröfunni hjá flokksbræðrum hans .
