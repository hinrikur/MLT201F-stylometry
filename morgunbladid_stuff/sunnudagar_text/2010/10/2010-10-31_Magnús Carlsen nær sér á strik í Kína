Norska sveitin vakti ekki litla athygli þegar hún hóf þátttöku í opna flokknum á Ólympíumótinu í Khanty Manyisk .
Fyrir því lágu gildar ástæður því að sveitin hafði innan sinna vébanda stigahæsta skákmann heims , Magnús Carlsen og hinn harðvítuga stórmeistara Jon Ludwig Hammer .
Þjálfari og liðsstjóri var heldur ekki af verri endanum , danski stórmeistarinn Peter Heine Nielsen , sem verið hefur aðalhjálparkokkur heimsmeistarans Anands hin síðari ár .
En þegar upp var staðið hafnaði sveit Norðmanna í 51. sæti með 12 stig og var sú frammistaða talsvert undir væntingum .
Sumir vildu skella skuldinni á Magnús Carlsen sem fékk 4 ½ v .
af átta mögulegum og tapaði 15 elo-stigum .
Það er hins vegar gömul saga og ný að til þess að ná árangri í flokkakeppni þurfa einstaklingarnir að ná saman sem lið .
Vissulega kann það að hafa verið dálítið erfitt fyrir Magnús að tefla á þessu móti en það voru nú samt svokölluð lúxus-vandamál sem hrjáðu hann .
Hann hefur verið að markaðssetja sig sem skákmann nr. 1 í heiminum og hafði skömmu fyrir mótið hleypt af stokkunum hvorki meira né minna en heilli tískulínu og er þessa dagana andlit tískunnar frá RAW á móti bandarísku leikkonunni Liv Tyler .
Magnús tapaði þrem skákum í Khanty Manyisk og virtist alls ekki búinn að ná sér á strik þegar næsta verkefni hófst , fjögurra manna stórmótið í Bilbao á Spáni .
Þar tapaði hann strax fyrir Anand og Kramnik en lagaði stöðuna örlítið undir lokin og endaði í þriðja sæti .
Stríðsgæfan virðist gengin í lið með honum að nýju því að á stórmóti sem stendur yfir þessa dagana í Nanjing í Kína hefur hann tryggt sér sigur .
Þar tefla sex skákmenn , þ.ám .
heimsmeistarinn Anand sem verður væntanlega efstur á nóvemberlista FIDE .
Þegar aðeins er ein umferð eftir er staðan þessi : 1 .
Carlsen 6 ½ v .
( af 9 ) 2 .
– 3 .
Bacrot og Anand 5 v .
4 .
Gashimov 4v .
5 .
Topalov 3 ½ v .
6 .
Wang Yue 3 v .
Margt hefur verið rætt og ritað um samstarf Magnúsar og Kasparovs en heldur virðist hafa dregið úr því undanfarið .
Kasparov var allan sinn feril afar gefandi skákmaður og dró á eftir sér herskara skákmanna sem töldu að allt það besta kæmi frá honum .
Skoski leikurinn er einn ávöxtur samstarfs þeirra .
Magnús virtist hreinlega ekkert hafa fyrir því að sigra besta Frakkann í fyrstu umferð , Etienne Bacrot : Nanjing – Pearl Spring 2010 : Magnús Carlsen – Etienne Bacrot Skoskur leikur 1. e4 e5 2 .
Rf3 Rc6 3. d4 exd4 4 .
Rxd4 Bc5 5 .
Rb3 Kasparov var vanur að leika 5 .
Rxc6 .
5 .
..
Bb6 6 .
Rc3 Rf6 7 .
De2 O-O 8 .
Bg5 h6 9 .
Bh4 a5 10. a4 Rd4 11 .
Dd3 Rxb3 12. cxb3 He8 13 .
O-O-O Áætlun hvíts í byrjun tafls sem er furðu einföld hefur gengið upp .
Leppunin á f6 veldur svarti miklum erfiðleikum .
13 .
...
d6 14 .
Dc2 Bd7 15 .
Bc4 Be6 16 .
Hhe1 De7 17. e5 dxe5 18 .
Hxe5 Df8 19 .
Bxf6 gxf6 20 .
He2 Dg7 21 .
Bxe6 Hxe6 22 .
Hxe6 fxe6 23 .
Hd3 Kh8 24 .
Hg3 Dh7 25 .
Dd2 ! Hótar 25 .
Hh3 Kg7 27 .
Dd7 + o.s.frv. 25 .
...
Bc5 26 .
Re4 Be7 27 .
Hh3 Kg7 28 .
Dd7 Kf7 29 .
Rg5 + ! fxg5 30 .
Hf3 + Kg8 31 .
Dxe6 Kh8 32 .
Hf7 Bd6 33 .
Hxh7 + Kxh7 34 .
Df7 + Kh8 35. g3 ! Jafnvel í gjörunnum stöðu þarf að hitta á bestu áætlunina .
Framrás f- peðsins gerir út um taflið .
35 .
...
Ha6 36 .
Kb1 Bb4 37. f4 gxf4 38. gxf4 - og Bacrot gafst upp .
Helgi Ólafsson helol@simnet.is 