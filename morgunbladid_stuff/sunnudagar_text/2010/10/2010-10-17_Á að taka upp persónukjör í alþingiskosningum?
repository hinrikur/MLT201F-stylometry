MEÐ Valgerður Bjarnadóttir alþingismaður fólk kýs að starfa ekki innan stjórnmálaflokka .
Í lýðræðisríki á að tryggja öllum , líka þeim sem ekki vilja starfa í stjórnmálaflokkum , rétt til að hafa áhrif á hverjir veljast til opinberra trúnaðarstarfa .
Þann rétt er hægt að tryggja með persónukjöri .
Stjórnmálaflokkar eru nauðsynlegir til að veita skoðunum fólks farveg .
Eðlilegt er að þeir sem starfa í stjórnmálaflokkum vilji hafa áhrif á hverjir eru í framboði fyrir flokkana .
Flokkarnir munu ákveða hverjir eru á framboðslistum þeirra í kosningum en í kjörklefanum geta kjósendur beitt afli sínu ef þeir telja einhverja frambjóðendur eiga meira erindi en aðra .
Stjórnmálaskoðanir skipta máli , en ólíkar áherslur stjórnmálamanna skipta líka máli .
Margar aðferðir eru til við persónukjör .
Allt frá , , hreinu " persónukjöri eins og í kosningunni til stjórnlagaþings og yfir í að kjósandi geti tekið einn frambjóðanda fram yfir aðra á röðuðum flokkslista .
Ég aðhyllist sem mest áhrif kjósandans , vildi helst að í kjörklefanum væri hægt að kjósa fólk af mismunandi listum .
Því er gjarnan haldið fram að konur eigi frekar á brattann að sækja í persónukjöri en ef stjórnmálaflokkarnir ráða framboðslistum .
Engar rannsóknir eru til sem sanna þetta .
Rannsóknir benda frekar til að árangur kvenna í kosningum sé í sama hlutfalli og karla , þ.e. eftir því hvort og hvernig þær gefa kost á sér .
Það er engin ástæða til að óttast minni hlut kvenna í stjórnmálum í persónukjöri en kosningafyrirkomulaginu sem nú gildir .
Ef konur sækjast eftir kjöri í sama mæli og karlar munu þær ná kjöri í sama mæli og þeir .
MÓTI Silja Bára Ómarsdóttir femínisti , alþjóðastjórnmálafræðingur og aðjúnkt við Háskóla Íslands Það er vissulega heillandi hugmynd fyrir kjósendur að taka valdið til að stilla upp frambjóðendum frá flokkunum og í eigin hendur með persónukjöri .
En engin er rós án þyrna .
Það eru a.m.k. þrjár góðar ástæður fyrir að styðja ekki persónukjör og nefni ég þær hér F-in þrjú : Feðraveldi , fjármagn og frægð .
Feðraveldið er fyrirbæri sem við áttum okkur ekki alltaf á að stjórni eins miklu og raun ber vitni .
Ein afleiðing feðraveldis er að karlar telja karla hæfari til ábyrgðarstarfa – algerlega óháð menntun og reynslu – og stilli því körlum ofar en konum og kjósi fleiri karla í persónukjörskosningum .
Ekki hefur verið brugðist við þessum vanda í persónukjörstillögum hérlendis , nema í stjórnlagaþingslögunum , þar sem ákveðið var að fjölga fulltrúum ef mjög hallar á annað kynið eftir talningu .
Annar þáttur er ójafnt aðgengi að fjármagni .
Ein helsta gagnrýnin á kosningafyrirkomulag fyrir hrun eru tengsl fjársterkra aðila og frambjóðenda , og að fjárstyrkur frambjóðenda ráði því hvort þeir fái framgang í kosningum .
Ég sé ekki að það að taka prófkjörsfyrirkomulagið inn í kjörklefana geri neitt til að koma í veg fyrir slík vandkvæði .
Þriðji þátturinn er frægðaráhrifin .
Þar sem persónukjör hefur verið reynt er sýnt að á jakkalöfum hinna frægu sópast alls kyns fulltrúar inn .
Fólk þarf að fylla kjörseðilinn og kýs þess vegna nöfnin sem það kannast við .
Þetta eru alls ekki endilega hæfustu einstaklingarnir , heldur þeir frægu .
Af þessu má dæma að persónukjör geti ekki sinnt því mikilvæga verkefni að stuðla að jöfnuði kynja , stétta eða samfélagshópa .
Meðan ekki er brugðist við þeim ágöllum verð ég því á móti persónukjöri .
