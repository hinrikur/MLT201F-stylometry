Í væntanlegri sjálfsævisögu sinni staðfestir Keith Richards , gítarleikari og helsti lagasmiður rokksveitarinnar Rolling Stones , það sem marga hefur grunað : Mick Jagger er óþolandi .
Bók Richards , Life , kemur úr 26. október næstkomandi , en í henni rekur hann meðal annars samstarfið við Jagger sem hefur staðið frá því þeir hittust á brautarstöðinni í Dartford í Kent fyrir hálfri öld .
Í kjölfar þess fundar stofnuðu þeir hljómsveit sem hefur starfað nánast sleitulaust síðan .
Eins og Richards rekur söguna slettist upp á vinskap þeirra fyrir áratugum og samskiptin eru engin nema þau sem varða hljómsveitina .
Hvað hana varðar þá sitja þeir nú við samningaborð samstarfsmennirnir og skipuleggja næstu tónleikaferð , en ekki er ljóst hvort og þá hvenær verður af henni .
Richards hefur áður sent Jagger sneið og nægir að nefna sólóskífuna Talk is Cheap ( Gaspur fæst frítt ) sem flestir telja að sé fast skot á félaga hans .
Í bókinni kemur einnig fram að Richards er hættur allri vímuefnaneyslu ; hann hætti þegar hann féll úr tré á Fídjieyjum fyrir fjórum árum .
