Árið 1985 var Judd Nelson draumur allra uppreisnargjarnra unglingsstúlkna .
Það árið birtist hann á hvíta tjaldinu í unglingamyndinni The Breakfast Club sem John Bender , hinn svartklæddi utangarðsmaður eftirsetuklúbbsins og St .
Elmo ' s Fire , þar sem hann lék Alec Newbary .
Nelson tilheyrði þeim hópi leikara sem hefur verið kallaður The Brat Pack en meðlimir hópsins eiga það sameiginlegt að hafa leikið í annarri eða báðum fyrrnefndum myndum og voru áberandi á skemmtistöðum Hollywood á gullaldarárum sínum á 8. áratug síðustu aldar .
Ýmsir hafa verið kenndir við þennan hóp en oftast eru upp talin Nelson , Rob Lowe , Andrew McCarthy , Emilio Esteves , Anthony Michael Hall , Demi Moore , Molly Ringwald og Ally Sheedy .
Í dag mega flest þeirra muna fífil sinn fegri .
Eftir að Brat Pack-árunum lauk lék hann í nokkrum myndum sem fengu ágæta dóma , t.d. Billionaire Boys Club og New Jack City en það fór lítið fyrir honum þar til hann birtist á sjónvarpsskjánum í hlutverki yfirmanns Brooke Shields í Suddenly Susan .
Þar kom ímynd " slæma stráksins " honum aftur að góðu og Nelson þótti standa sig með prýði sem hinn hrokafulli og sjarmerandi Jack Richmond .
Eftir það hvarf hann aftur af sjónarsviðinu og lék mestmegnis í annars flokks sjónvarpsmyndum en birtist þó í litlu hlutverki í myndinni Jay and Silent Bob Strike Back sem naut þokkalegra vinsælda og fór með gestahlutverk í CSI og CSI : NY .
Síðast var Nelson í sviðsljósinu á óskarsverðlaunahátíðinni í ár þegar leikstjórinn John Hughes var heiðraður en hann á einmitt heiðurinn af því að hafa komið meðlimum The Brat Pack í sviðsljósið .
Nelson var fölur og fár þegar hann minntist læriföður síns og þótti meira en lítið undarlegur í fasi .
Aðdáendur hans geta næst barið hann augum í gestahlutverki þáttaraðarinnar Two and a Half Men seinna á þessu ári .
