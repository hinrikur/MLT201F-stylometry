Fyir nokkrum árum kom fram í fréttum í Bretlandi að háskólanemendur þar í landi eyddu meiri pening í áfengi heldur en mat og bækur samanlagt .
Það er því kannski ekki skrítið að gefnar hafa verið út ýmiskonar bækur um hvernig best sé að borða hollan mat á góðu stúdentaverði .
Eins er haldið úti vefsíðum þangað sem svangir stúdentar með tóm veski geta leitað .
Baunir og egg Einna vinsælasta fæðið hjá breskum námsmönnum hefur löngum verið hið klassíska baunabrauð .
Það er að segja brauðsneið sem á eru settar bakaðar baunir og ostur yfir .
Þetta er síðan grillað í ofni þangað til að osturinn er orðinn gullinn á lit .
Franskar og pitsa til að setja í ofninn er líka vinsælt enda fremur ódýrt og fljótlegt .
Á heimasíðu einni er þó mælst til þess að nemendur kaupi sér nokkuð athyglisvert hráefni sem jafnvel mætti telja til lúxusvara .
Þar á meðal eru porcini-sveppir sem sagt er að mjög gott sé að eiga .
Þeir endist mjög lengi og geti breytt einfaldri pastasósu í veislurétt .
Einnig er talað um chorizo-pylsu sem geri hið sama fyrir pitsur , eggjakökur og risotto , svo fátt eitt sé nefnt .
Í það minnsta ágætis hugmyndir fyrir nemendur sem vilja lífga dálítið upp á matseldina hjá sér .
Ætli íslenskir námsmenn myndu samt ekki bara frekar fá sér skyr , hafragraut og slátur til að fylla vel í magann og hafa nóga orku fyrir lærdóminn .
