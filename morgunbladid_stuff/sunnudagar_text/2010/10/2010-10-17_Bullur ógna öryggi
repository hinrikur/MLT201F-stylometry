Rauða stjarnan í Belgrað er það knattspyrnulið , sem náð hefur mestri hylli og mestum árangri í Serbíu .
Eins og næstum hvert einasta félag í Evrópu og Rómönsku-Ameríku á það óstýriláta stuðningsmenn , sem eru færir um að beita hryllilegu ofbeldi .
En hjá Rauðu stjörnunni skipa hinir ofbeldisfullu stuðningsmenn heiðurssess og rúmlega það .
Þeir funda með embættismönnum félagsins til að straumlínulaga skipurit gengja sinna .
Leiðtogar þeirra fá styrki .
Sem hluta af þessum pakka fá þeir aðgang að skrifstofurými í höfuðstöðvum liðsins í efri millistéttarhverfinu Topcider .
" Þannig hefst kafli um Rauðu stjörnuna í bók Franklins Foers , How Soccer Explains the World , sem kom út fyrir hálfum áratug .
Foer lýsir því hvernig áhangendaklúbbar Rauðu stjörnunnar réðust inn á æfingu hjá félaginu og lömdu þrjá leikmanna þess með kylfum , stöngum og öðrum bareflum .
Að barsmíðunum loknum sögðu bullurnar við blaðamenn að þeir gætu " ekki lengur þolað áhugaleysið inni á leikvellinum " .
Bullurnar voru fúsar til að veita viðtöl um þennan verknað .
Aðeins þurfti eitt símtal til að kalla þá saman og þeir tóku á móti blaðamönnum í fundarherbergi í höfuðstöðvum Rauðu stjörnunnar .
Ofbeldi stuðningsmanna Rauðu stjörnunnar á sér djúpar rætur og samtök þeirra léku stórt hlutverk í að endurvekja serbneska þjóðernishyggju á síðasta áratug liðinnar aldar .
Einn illræmdasti stríðsherra og glæpamaður í sögu Serbíu , Zeljko Raznatovic Arkan , sem myrtur var í skotárás árið 2000 , stjórnaði bullunum á sínum tíma .
Ofbeldið í kringum knattspyrnuna í Serbíu kom rækilega upp á yfirborðið þegar landsleikur Ítala og Serba í Genúu á Ítalíu var blásinn af eftir sex mínútna leik á þriðjudag .
Áður höfðu stuðningsmenn serbneska landsliðsins hent blysum inn á völlinn og reynt að brjótast í gegnum hindranir .
Einn áhangandi klifraði upp í girðingu til að klippa niður net , sem á að taka við boltum , án þess að vallarstarfsmenn gætu aðhafst .
Serbnesku bullunum tókst að kveikja í ítölskum vallargesti í næsta hólfi með því að henda í hann blysi .
Manninum tókst að slökkva eldinn áður en hann brenndist .
Serbnesk stjórnvöld hafa sagt að þessi uppákoma sé " hneyksli " og " árás á ríki okkar " .
Innanríkisráðherra Serbíu lýsti yfir fullum stuðningi við ítölsku lögregluna .
Í ítölskum fjölmiðlum hafa hins vegar komið fram vísbendingar um að ítalska lögreglan hafi vanmetið ábendingar serbnesku lögreglunnar um að 400 hægri öfgamenn og bullur væru á leiðinni til Ítalíu .
Serbnesk stjórnvöld hafa verið að reyna að breyta ímynd landsins .
Aleksandar Vucic var upplýsingaráðherra í stjórn Slobodans Milosevic .
Á þeim tíma lét hann sekta óháða blaðamenn , sem leyfðu sér að vera í andstöðu við stjórnvöld .
Flokkur hans hélt útifundi þar sem þjóðernishyggjan réð ríkjum og eftirlýstir stríðsglæpamenn komu fram .
Sungnir voru söngvar þar sem því var heitið að barist yrði til síðasta blóðdropa út af Kosovo .
Nú er Vucic búinn að skipta um frakka og orðinn hófsamur .
" Við getum ekki dafnað án Evrópusambandsins og aðlögunarferlisins að Evrópusambandinu , " sagði hann í viðtali við International Herald Tribune .
" Kosovo er ekki stærsta vandamálið í Serbíu .
Það er serbneskur efnahagur , atvinnuleysi , spilling og léleg lífskjör .
" En það er hægara sagt en gert að hemja skrímslið þegar því hefur verið sleppt lausu .
Tveimur dögum áður en serbnesku bullurnar yfirtóku Genúu börðust sex þúsund óeirðaseggir við lögreglumenn , sem voru að reyna að verja Gay Pride-göngu í Belgrað .
Þegar Kosovo lýsti yfir sjálfstæði í febrúar 2008 brutust ítrekað út óeirðir , verslanir voru rændar og kveikt í bandaríska sendiráðinu .
Aftur braust út ofbeldi þegar Radovan Karadzic var handtekinn , ákærður um stríðsglæpi sumarið 2008 .
" Stjórnarskrárbundin regla er í stöðugri hættu [ í Serbíu ] , " sagði Zoran Dragisic , sérfræðingur í öryggismálum , í samtali við AFP .
" Það sem við höfum orðið vitni að [ í Belgrað og Genúu ] sýnir okkur hvers þessir hópar eru megnugir .
Serbnesku landsliðsmennirnir voru hræddir við eigin stuðningsmenn Ítalska landsliðið bað serbneska andstæðinga sína að fara og reyna að róa serbnesku áhangendurna á vellinum í Genúu á þriðjudagskvöldið , en allt kom fyrir ekki .
Í ítölskum blöðum var því haldið fram að serbnesku leikmennirnir og þar á meðal fyrirliðinn , Dejan Stankovic , miðvallarleikmaður Inter Milan , hefðu frekar æst þá með því að gefa merki í anda þjóðernishyggju með fingrunum .
Cesare Prandelli varði serbnesku leikmennina og sagði að þeir hefðu greinilega verið hræddir og óttuðust að snúa heim .
" Þeir voru milli steins og sleggju , " sagði Prandelli .
" Þeir eiga heimili og fjölskyldur og þurfa að fara heim , þeir eru hræddir .
" Hann sagði að fótboltinn ætti ekki að óttast öfgamennina .
Prandelli sat á varamannabekknum hjá Juventus þegar liðið mætti Liverpool á Heysel-leikvanginum í Brussel 1985 og 39 manns létu lífið þegar veggur hrundi við það að ítalskir áhangendur flúðu undan bullum úr röðum stuðningsmanna enska liðsins .
" Þegar ég sá að serbnesku bullurnar reyndu að brjótast í gegnum skilrúm á milli þeirra og ítölsku áhangendanna varð ég mjög hræddur , " sagði hann .
" Ég sá margt fólk með börn flýja í ofboði .
Þegar ástandið er svona getur allt gerst .
Það þarf ekki mikið til að ástandið breytist í harmleik .
" Eftir að leikurinn var blásinn af voru serbnesku áhangendurnir látnir bíða á meðan aðrir áhorfendur héldu á braut .
Eftir á brutust út átök milli Serbanna og lögreglu .
14 enduðu á sjúkrahúsi .
Veist var að serbnesku leikmönnunum og voru serbnesku áhangendurnir einnig þar að verki .
Varð markmaðurinn Vladimir Stojkovic fyrir árás .
Eyjamenn í Belgrað Zeljko Raznatovic Arkan var höfuðpaur ofbeldisfullra stuðningsmanna samtaka Rauðu stjörnunnar í Belgrað í lok 20. aldar .
Þegar ÍBV lék við FK Obilic í Belgrað árið 1998 tók Arkan á móti forsvarsmönnum Eyjaliðsins .
Í fréttum á þeim tíma kom fram að Arkan hafi ekki getað gegnt stöðu forseta félagsins vegna þess að hann hafi verið eftirlýstur stríðsglæpamaður og því hafi það komið í hlut konu hans , Svetlönu .
