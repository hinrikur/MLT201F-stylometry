Íslenska liðið sem tefldi í kvennaflokki á Ólympíumótinu í Khanty Manyisk í Síberíu hafnaði í 57. sæti af 115 þátttökuþjóðum , hlaut 22 vinninga af 44 mögulegum eða 50% vinningshlutfall .
Í Dresden í Þýskalandi varð sveitin í 60. sæti .
Allar stúlkurnar í sveitinni voru að bæta árangur sinn og sveitin varð að lokum 12 sætum ofar en röðun fyrir mótið úthlutaði .
Lenka Ptacnikova hlaut 8½ v .
af 11 á 1. borði sem reiknast sem 20 skáka áfangi að alþjóðlegum meistaratitli , Hallgerður Helga Þorsteinsdóttir hlaut 5½ vinning af 11 á 2. borði , Sigurlaug Friðþjófsdóttir hlaut 2½ v .
af átta mögulegum á 3. borði , Tinna Kristín Finnbogadóttir fékk 3 v .
af sjö mögulegum á 4. borði og Jóhanna Björg Jóhannsdóttir sem var 1. varamaður , hlaut 2½ v .
af sjö mögulegum .
Niðurstaðan gefur tilefni til að stefna enn hærra á næstu mótum .
Hallgerður sem tefldi allar skákirnar ellefu stóð sig vel og á heilmikið inni .
Tinna og Jóhanna voru nýliðar í hópnum og áttu slæman kafla um miðbik mótsins þar sem einbeitnin var ekki nógu góð .
Hin nýja kynslóð tekur þarna við keflinu af skákkonum á borð við Guðlaugu Þorsteinsdóttur , Guðfríði Lilju Grétarsdóttur og Hörpu Ingólfsdóttur .
Þó er alls ekki útilokað og raunar óskandi að þessar þrjár snúi aftur og fleiri til sem myndi þýða að í dag ættum við mjög frambærilegan hóp kvenna á alþjóðlegum vettvangi .
Á síðustu Ólympíumótum hafa sveitir frá Georgíu og Kína verið atkvæðamiklar í keppninni um efsta sætið en nú var rússneska sveitin var gjörsamlega óstöðvandi og vann allar viðureignir sínar og var því með fullt hús stiga og 34 vinninga .
Lokaniðurstaða efstu þjóða varð þessi : 1 .
Rússland 22 stig 2 .
Kína 18 stig 3 .
Georgía 16 stig 4 .
Kúba 16 stig 5 .
Bandaríkin 16 stig .
Athygli vekur góð frammistaða Kúbverja en þeir áttu einnig öfluga sveit í karlaflokki .
Lengi geta þeir sótt í arf þriðja heimsmeistarans , Jose Raoul Capablanca .
Íslenska kvennaliðið var í raun án liðsstjóra því Davíð Ólafsson sem hafði tekið hlutverkið að sér forfallaðist á síðustu stundu .
Gunnar Björnsson , forseti SÍ , sem sat þing FIDE hljóp í skarðið að einhverju leyti en segja má að þarna hafi Lenka Ptacnikova tekið að sér forystuhlutverkið .
Hún tefldi af miklum þrótti og hikaði ekki við að taka djarfar ákvarðanir yfir skákborðinu eins og eftirfarandi skák ber vott um : Lenka Ptacnikova – Eva Repkova ( Slóvakía ) Frönsk vörn 1. e4 e6 2. d4 d5 3 .
Rd2 c5 4. exd5 Dxd5 5 .
Rgf3 cxd4 6 .
Bc4 Dd6 7 .
0-0 Rf6 8 .
Rb3 Rc6 9 .
Rbxd4 Rxd4 10 .
Rxd4 a6 11 .
He1 Dc7 12 .
De2 Bd7 13 .
Bg5 0-0-0 14. a4 Bc5 15. c3 h5 Hér var betra að leika 15... .
h6 .
16. b4 Bd6 17. h3 e5 Sjá stöðumynd 18 .
Rb5 ! Mannsfórn ber vott um sókndirfsku og sjálfstraust .
Hvítur gat einnig leikið 18 .
Rf3 og hefur þá góða stöðu .
18... .
axb5 19. axb5 Bf5 20. b6 Dxb6 21 .
Be3 Dc7 22 .
Bb5 ! Rd7 22... .
Kb8 má svara með 23 .
Ha7 með sterkri sókn eftir a-línunni .
23 .
Ha8 Rb8 24 .
Ba7 Dxc3 25 .
Be3 ! Og nú á svartur enga vörn við hótuninni 26 .
Hc1 .
25... .
Bc7 26 .
Hc1 Dxc1 27 .
Bxc1 Hd6 28 .
Be3 Hhd8 29 .
Ba4 Hg6 30 .
Dxh5 Be4 31. f3 Bd3 32 .
Bb3 Hd7 33 .
Dh8 + Hd8 34 .
Dh4 f5 35 .
Bg5 Bb6 36 .
Kh1 Hf8 37 .
Be7 Bf1 38 .
Ha2 Bd8 39 .
Dh7 Hh6 40 .
Dxg7 Hfh8 41 .
Bxd8 Kxd8 42 .
Hd2 + - og svartur gafst upp .
Helgi Ólafsson helol@simnet.is 