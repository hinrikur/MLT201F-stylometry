Hvað ertu að hlusta á um þessar mundir ? Rage Against the Machine , sem var jafnframt fyrsta hljómsveitin sem ég sá á tónleikum .
Það var 12. júní 1993 í Kaplakrika og ég á ennþá miðann .
Hvaða plata er sú besta sem nokkurn tíma hefur verið gerð að þínu mati ? Það er fyrsta platan sem ég eignaðist : Dynasty með Kiss .
Ég hlustaði á hana öllum stundum þegar ég var þriggja ára og finnst öll lögin skemmtileg enn þann í dag .
Það hlýtur að þýða að hún sé meistaraverk .
Hver var fyrsta platan sem þú keyptir og hvar keyptirðu hana ? Ég man eftir að hafa keypt Revolver með Bítlunum í plötubúð rétt hjá Stjörnubíói níu ára gamall .
Sennilega hef ég þó keypt nokkrar Kiss-plötur í Englandi nokkru fyrr , þ.ám .
Destroyer og Love Gun .
Hvaða íslensku plötu þykir þér vænst um ? Það er Í mynd með Egó sem inniheldur " Fjöllin hafa vakað " , " Mescalin " og gleymdu meistaraverkin " Manila " og " Í spegli Helgu " .
Grunsamlega góð plata .
Hvaða tónlistarmaður værir þú mest til í að vera ? Bubbi Morthens , helst þegar hann var í Utangarðsmönnum og Egó .
Til vara vel ég John Lennon þegar hann var að taka upp " A Day in the Life " .
Hvað syngur þú í sturtunni ? Bubbalög , Smiths-lög og Bítlalög .
Ég er nánast búinn að negla Bubba og Morrissey en Bítlarnir eru ennþá mjög ómótaðir , sérstaklega glími ég við Lennon .
Hvað fær að hljóma villt og galið á föstudagskvöldum ? Hljómsveitin Sykur , ekki spurning .
Ég er líka sökker fyrir 90 ' s-hip-hopi með textum um hættuleg íbúðarhverfi .
En hvað yljar þér svo á sunnudagsmorgnum ? Seinast þegar ég setti tónlist á fóninn svo snemma dags varð Guns and Roses fyrir valinu , einhverra hluta vegna : Lies , Appetite for Destruction og Use Your Illusion I og II .
