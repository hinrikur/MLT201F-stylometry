Lið Íslands í hópfimleikum vann glæstan sigur á Evrópumótinu sem haldið var í Malmö um síðustu helgi .
Sunnudagsmogginn fékk að fylgjast með fyrstu æfingunni á æfingasvæði Gerplu í Kópavoginum eftir að heim var komið frá Svíþjóð með gullið .
Í hópfimleikum er keppt í þremur greinum , gólfæfingum , dýnustökki og trampolínstökki .
Miklar æfingar liggja að baki sigrinum en liðið æfir sex sinnum í viku .
Kvöldæfingar eru fjórum sinnum í viku og standa frá 19-22 .
Morgunæfingar eru tvisvar í viku og eru í klukkutíma .
Hver kvöldæfing hefst með um 50 mínútna upphitun áður en tekið er til við æfingar á keppnisáhöldum .
Á undirbúningstímabili er lögð áhersla á grunn- og styrktaræfingar .
Mikilvægt er að tæknin í stökkunum sé fullkomin til að ekki sé hægt að draga frá fyrir útfærslu .
Stökkin eru brotin niður og æfð í mjúkri gryfju .
Fyrir keppni er meiri áhersla á beinar keppnisæfingar og þá æfir liðið lendingar á keppnisdýnu .
Á morgunæfingunum er síðan verið að efla grunninn , sem alltaf þarf að vera til staðar .
Fyrir gólfæfingarnar fékk liðið hjálp frá danshöfundinum Stellu Rósenkranz Hilmarsdóttur við að semja sigurdansinn en gólfæfingarnar þarf að æfa vel og mikil samhæfing nauðsynleg .
Flestar í hópnum hafa keppt í áhaldafimleikum og eru þrír Íslandsmeistarar í liðinu og enn fleiri sem hafa verið í landsliðinu .
Núna stendur yfir undirbúningur fyrir íslensku mótaröðina sem hefst eftir áramót en Íslandsmeistaramótið verður haldið í apríl .
Þar ræðst hvaða lið taka þátt í Norðurlandamótinu sem haldið verður í Noregi eftir ár .
Hjá Gerplu er það engin spurning , liðið hefur sett sér það takmark að hampa Norðurlandameistaratitlinum árið 2011 .
