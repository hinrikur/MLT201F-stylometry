Þegar Bruce Springsteen tók upp meistaraverkið Darkness on the Edge of Town ( kom út 1978 ) fóru mörg lög inn á band sem voru svo ekki notuð .
Aðdáendur hafa hvíslað sín á milli í andakt um " týnda " meistaraverkið The Promise allar götur síðan .
Þessar upptökur koma nú loks almennilega út sem kassi , en hann kallast The Promise : The Darkness on the Edge of Town Story .
Kemur hann út 16. nóvember .
Um er að ræða þrjá hljómdiska og þrjá mynddiska og er mesti fengurinn í 21 lagi sem almenningur hefur ekki komist í tæri við áður .
Einnig verður að finna heimildarmyndina The Promise : The Making of Darkness on the Edge of Town en hún var frumsýnd á liðinni kvikmyndahátíð í Toronto 