Vestan hafs halda bókaverðir lista yfir þær bækur sem óskað hefur verið eftir að skóla- eða almenningsbókasöfn taki úr umferð vegna innihalds þeirra og eins þær bækur sem hafa beinlínis verið bannaðar .
Listarnir eru birtir árlega og á þeim kennir margra grasa eins og sjá má á listanum sem birtur er vegna sérstakrar Viku bannaðra bóka , eins og hún er nefnd .
Sú bók eða bókaröð sem oftast hefur verið kvartað yfir síðasta áratuginn er sögur J.K .
Rowling af galdrastráknum Harry Potter .
Á hæla henni kemur annar vinsæll bókaflokkur , Alice-bækur Phyllis Reynolds Naylor og síðan The Chocolate War eftir Robert Cormier , And Tango Makes Three eftir Justin Richardson og Peter Parnell , en í henni er sagt frá samkynhneigðum mörgæsum , Mýs og menn eftir John Steinbeck , I Know Why the Caged Bird Sings eftir Maya Angelou , Scary Stories bókaröðin eftir Alvin Schwartz , His Dark Materials þríleikurinn eftir Philip Pullman , ttyl , ttfn og l8r g8r eftir Lauren Myracle og The Perks of Being a Wallflower eftir Stephen Chbosky .
Af öðrum bókum á listanum má nefna Hringadróttinssögu eftir J.R.R Tolkien , Fahrenheit 451 eftir Ray Bradbury , 1984 eftir George Orwell , Þrúgur reiðinnar eftir John Steinbeck , Kaftein Ofurbrók eftir Dave Pilkey , orðabækur og Grimmsævintýri , en Rauðhetta var til að mynda bönnuð í nokkrum skólaumdæmum í Kaliforníu 1989 vegna þess að í sögunni væri glannalega talað um áfengi .
Það var nefnilega vínflaska í körfunni handa ömmu .
