The Wild Things – Dave Eggers * * * ½ Fyrir hálfri öld , eða svo gaf Maurice Sendak út myndabókina Where the Wild Things Are sem var svo kvikmynduð á síðasta ári af Spike Jonze .
Handrit þeirrar myndar skrifuðu þeir saman Dave Eggers og Jonze og Eggers gerði svo bók úr því .
Í sem stystu máli : Þeir sem elska myndasöguna eiga flestir erfitt með að þola bókina – eða svo er því í það minnsta farið með þá erlendu gagnrýni sem ég hef rekist á .
Aðrir geta skemmt sér við það hvernig Eggers snýr út úr draumórum barnsins og sýnir að öll berum við vandamálin með okkur , í það minnsta þau vandamál sem tengjast skapgerð okkar og skapgerðarbrestum .
Eggers fer nefnilega ekki hefðbundna leið , það eru engar patentlausnir í boði og þó að það sé gaman að skemma þá er gleðin skammvinn .
Gott innlegg líka í þá umræðu hvort það er einhver munur á strákum og stelpum .
Ship Breaker – Paolo Bacigalupi * * * * Þegar olían er búin ( að mestu ) hrynur vestrænt samfélag að mestu leyti og úr verður heimur þar sem barist er um orku og barist um fæðu ; þjóðfélag sem byggist á því að endurnýta það sem allsnægtaþjóðfélagið skildi eftir sig .
Það er í það minnsta iðja unglingsins Nailers , hann lifir á því að skríða inn í gamla ryðkláfa ( risavaxin flutningaskip ) og hirða úr þeim það sem hirðandi er , rafmagnsvír , gömul verkfæri , koparrör og svo má telja .
Lífið er erfitt og alltaf yfirvofandi hvað gerist þegar hann verður of stór til að skríða inn lagnastokka .
Allt breytist þó þegar hann bjargar ungri stúlku , dóttur auðkýfings , og þarf að leggja á flótta með henni .
Hörkuspennandi unglingabók sem gerist í skemmtilega harkalegum heimi .
