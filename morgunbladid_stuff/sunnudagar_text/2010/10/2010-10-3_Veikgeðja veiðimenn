Á hverju hausti hefst mikil umræða á meðal veiðimanna og annarra um ástand rjúpnastofnsins .
Sitt sýnist hverjum í þeim efnum .
Til eru þeir sem hafa áhyggjur af rjúpunni og svo eru það hinir sem telja að nóg sé af fugli .
Veiðihvötin er óhemju sterk , til eru þeir sérfræðingar sem telja að hún sé svipað sterk og kynhvötin .
Mörg dæmi eru til um þetta meðal annars frá Schiphol-flugvelli í Amsterdam .
Stjórnendur flugvallarins sömdu við hreingerningarfyrirtæki nokkurt um öll þrif í flugstöðinni .
Það vakti athygli verkstjóranna að karlasalernin voru eins og svínastíur miðað við kvennasalernin .
Helsta vandamálið var að salernisskálarnar og umhverfi þeirra var útmigið .
Atferlissérfræðingar voru kallaðir til og rannsökuðu þeir hegðun karlanna .
Niðurstaða sérfræðinganna var sú að líma flugu í salernisskálina .
Eftir það var vandamálið úr sögunni , karlarnir miðuðu ósjálfrátt á fluguna í skálinni og ekki dropi fór útfyrir .
Í fyrrahaust ráðlagði Náttúrufræðistofnun að ekki yrðu veiddar fleiri en 71.000 rjúpur .
Því miður varð raunin önnur , líklegast voru veiddar um 85.000 rjúpur í fyrrahaust eða 14.000 fuglum fleiri en ráðlagt hafði verið .
Helstu ástæðurnar fyrir því að aflinn varð meiri í fyrra en ráð var fyrir gert voru nokkrar .
Fyrstu veiðidagana voru allar aðstæður til veiða óvenju hagstæðar .
Skýr snjólína var , gott veður og mikið af fugli á takmörkuðum svæðum .
Þá voru fleiri veiðimenn á veiðislóð en undanfarin ár eða 411 en um 5.000 Íslendingar stunda rjúpnaveiði að jafnaði haust hvert .
Helstu ástæðunnar fyrir fjölgun veiðimanna eru meðal annars þær að lítil vinna er í landinu og menn hafa því rýmri tíma til að stunda tómstundir sínar .
Á hausti hverju hafa þúsundir Íslendinga farið í svokallaðar helgarferðir til útlanda .
Verulega hefur dregið úr þessum ferðalögum , talsvert fleiri veiðimenn voru sem sagt heima .
Þá er það athyglisvert að mest var veitt af rjúpunni tvær fyrstu vikunnar , tiltölulega fáir veiðimenn voru við veiðar fjórar seinustu vikunnar .
Í ár leggur Náttúrufræðistofnun til , að ekki verði veiddar fleiri en 75.000 rjúpur , það gera 14 til 15 rjúpur á mann .
Nú sem sagt reynir á þrek veiðimanna að standast freistinguna og veiða ekki fleiri en 14 rjúpur eða ekki fleiri en þeir þurfa á að halda .
Líklegast eiga margir veiðimenn rjúpur frá því í fyrra og ættu nú að geta haldið í við sig þegar á veiðislóð er komið .
Vissulega má deila um ráðleggingar Náttúrufræðistofnunar , það er kannski allt í lagi að veiða fleiri rjúpur .
Hins vegar verðum við að hafa það í huga að rjúpnaveiðar verða að vera sjálfbærar svo að stofninn nái að sveiflast á eðlilegan hátt og nái að framleiða nægjanlega marga fugla sem hægt er að veiða .
Þá eru 14 til 15 rjúpur á mann nægileg veiði og vel það .
Ráðleggingar Náttúrufræðistofnunar verða betri með ári hverju því fleiri upplýsingar bætast í gagnagrunninn og nýjar rannsóknir hér heima og erlendis auka þekkingu okkar á rjúpunni .
Sú aðferð sem við beitum nú til veiðistjórnunar er nokkuð góð og um hana er ágæt sátt á meðal veiðimanna .
Árið 2009 varð að samkomulagi að árin 2009 , 2010 og 2011 yrði skipulag rjúpnaveiða með þeim hætti að veitt yrði þrjá daga í viku , það er að segja föstudag , laugardag og sunnudag í sex vikur eða samtals 18 daga .
Að þeim tíma loknum verður skipulag veiðanna endurskoðað .
Það er sem sagt undir okkur veiðimönnum komið hvernig veiðum á rjúpu verður háttað á komandi árum .
Það eru ýmsir þættir aðrir en veiðar sem hafa áhrif á vöxt og viðgang Íslenska rjúpnastofnsins .
Í því sambandi mætti nefna breytingar á veðurfari og fjölgun rándýra .
Eini þátturinn sem við getum stjórnað með góðu móti eru veiðarnar .
Núverandi kerfi tryggir nægjanlega veiði fyrir hvern og einn , og fjöldi veiðidaga er viðunandi .
Vissulega er gaman að veiða vel en það er með veiðihvötina eins og kynhvötina , við verum að hafa hemil á henni – annars getum við lent í slæmum málum eins og dæmin sanna .
