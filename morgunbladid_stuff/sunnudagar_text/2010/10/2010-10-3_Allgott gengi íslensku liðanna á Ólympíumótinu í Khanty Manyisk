Eftir gott gengi íslensku liðanna á Ólympíumótinu í Khanty Manyisk í Síberíu kom bakslag í níundu umferð .
Þá tapaði karlasveitin fyrir sveit Chile og kvennasveitin fyrir Mongólíu .
Þrátt fyrir það náðist einn áfangi í þeirri umferð þegar Lenka Ptacnikova innsiglaði áfanga að alþjóðlegum meistaratitli .
Áður hefur hún verið sæmd stórmeistaratitli kvenna .
Hún hefur farið fyrir hinni ágætu íslensku kvennasveit og hlotið 7 vinninga úr níu skákum en sveitin hefur sjaldan eða aldrei náð jafn góðum árangri en féll við tapið í 57. sæti af 115 þátttökuþjóðum .
Rússneska sveitin er langefst eftir níu umferðir og hefur tryggt sér sigur á mótinu .
Eitthvað vantar upp á stöðugleikann hjá körlunum .
Þó hefur sveitin teflt fimm viðureignir án taps og Hannes Hlífar er að ná góðum árangri .
Gremjulegt var tapið fyrir Chile í 9. umferð eftir stórsigur Íslands yfir Perú 3 ½ : ½ í umferðinni á undan .
Þar tókst Hannesi að ná fram hefndum gegn fremsta skákmanni Perú , Granda Zuniga .
Á Ólympíumótinu í Bled 2002 tapaði hann eftir langa og eftirminnilega baráttu sem stóð í um 90 leiki .
Gunnar Eyjólfsson var hrifinn af þeirri einstöku rósemi sem kom yfir þennan geðuga bónda þar sem hann sat og lék undir mikilli tímapressu .
Hvorki datt né draup af Granda hvað sem á gekk , og var stórleikarinn Gunnar sannfærður að hann hlyti að hafa tileinkað sér chi-gong eða orðið fyrir trúarlegri reynslu nema hvort tveggja væri .
Hið síðarnefnda mun vera staðreynd .
Í baráttunni um efsta sætið í opna flokkun stendur sveit Úkraínu fremst og er það ekki síst þakka hinum frábæra 1. borðs manni þeirra Vasilí Ivantsjúk sem gerði sér lítið fyrir og vann sex fyrstu skákir sínar .
Hrein unun er að fylgjast með taflmennsku hans .
Minna ber á norsku stórstjörnunni Magnúsi Carlsen sem ekki hefur náð sér á strik og hefur tapað tveimur skákum .
Staða efstu þjóða er þessi : 1 .
Úkraína 16 stig .
2 .
– 3 .
Rússland og Frakkland 15 stig .
4 .
– 6 .
Ísrael , Kína og Bandaríkin 14 stig .
Íslenska sveitin féll við tapið fyrir Chile niður í 50. sæti .
Fyrir liggur að þó íslenska sveitin hafi unnið marga góða sigra stendur allt og fellur með genginu í lokaumferðunum tveimur .
Í viðureigninni við Sviss , sem vannst 3:1 , hleypti Bragi Þorfinnsson öllu í bál og brand með tveim peðsleikjum , 15 .
...
g5 og 17 .
....
g4 .
Roland Ekström – Bragi Þorfinnsson Slavnesk vörn 1. c4 Rf6 2 .
Rf3 c6 3. d4 d5 4. e3 Bf5 5 .
Rc3 e6 6 .
Rh4 Bg6 7 .
Bd2 Rbd7 8 .
Be2 dxc4 9 .
Rxg6 hxg6 10 .
Bxc4 Be7 11 .
Dc2 Hc8 12. h3 a6 13 .
O-O c5 14. dxc5 Bxc5 15 .
Bb3 g5 16. f3 Dc7 17 .
Hf2 g4 18. fxg4 Re5 19 .
Re4 Hér var best að leika 19. g5 ! Rfg4 20 .
Bxe6 fxe6 21. hxg4 og 21 .
...
Rxg4 strandar á 22 .
Da4 + og vinnur .
En svartur 22.. .
Hh4 með góðum færum .
19 .
...
Rfxg4 ! 20 .
He2 Sjá stöðumynd 20 .
..
Rd3 ! Jafnvel enn magnaðri leikur var 20 .
...
Rc4 ! 21. g3 Rge5 22 .
Rxc5 Rxc5 23. h4 Dc6 24. e4 Rf3 + 25 .
Kg2 Rd4 26 .
Bd5 Dd7 Einfaldara var 26 .
...
Rxc2 27 .
Bxc6 + Hxc6 og vinnur létt .
27 .
Dc3 Rxe2 28 .
Dxg7 Hf8 29 .
Bh6 De7 30 .
He1 exd5 31. exd5 De4 + 32 .
Kh2 Kd7 33 .
Bf4 Df3 34 .
De5 Df2 + 35 .
Kh3 Rxf4 + 36. gxf4 Df3 37 .
Kh2 Df2 38 .
Kh3 Hce8 39 .
Df5 Kd8 40 .
Df6 Kc8 - og hvítur gafst upp .
Helgi Ólafsson helol@simnet.is 