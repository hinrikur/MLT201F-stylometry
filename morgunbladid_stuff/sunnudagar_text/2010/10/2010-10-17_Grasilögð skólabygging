Það er ekkert sem segir að skólar eigi að vera kassalagaðar byggingar .
Þvert á móti getur góð hönnun gert skólahúsnæðið bæði aðlaðandi og stuðlað að ánægju nemenda sem aftur kemur út í betri árangri þeirra .
Nemendur við Nanyang Technological University í Singapúr ættu til að mynda ekki að geta kvartað mikið yfir því að vera geymdir í boxi .
Skólabyggingin er á fimm hæðum og þykir falla afar vel að umhverfinu í kring en þak byggingarinnar er grasilagt .
Þakið er notað sem samkomustaður af nemendunum en þjónar einnig tilgangi við einangrun hússins .
Við hönnunina var einnig lögð áhersla á að hleypa sólarljósi sem greiðast inn í bygginguna .
Byggingin er sannarlega óvenjuleg í útliti og hlýtur að auka ímyndunarafl nemendanna en við skólann er í boði nám í listum , hönnun og fjölmiðlun .
