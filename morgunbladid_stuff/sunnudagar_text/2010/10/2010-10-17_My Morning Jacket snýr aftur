Hin gagnmerka rokksveit My Morning Jacket snýr brátt aftur með sinn sjötta hljóðversgrip í farteskinu .
Segist sveitin ætla aftur til rótanna en upptökur standa yfir í kirkju í Louisville um þessar mundir .
Það er Tucker Martine ( The Decemberists ) sem sér um að snúa tökkum og draga sleða á plötunni .
Platan er áætluð til útgáfu næsta vor og segir bassaleikarinn , Tom " Two-Tone Tommy " Blankenship að platan verði rólegri og afslappaðri en síðustu verk , minni meira á fyrstu þrjár plötur þessarar gæðasveitar .
