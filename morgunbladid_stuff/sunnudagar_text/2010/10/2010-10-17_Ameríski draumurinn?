Bandaríska hafnaboltafélagið Boston Red Sox hafði ekki unnið meistaratitilinn þar í landi í 84 ár þegar John W. Henry og viðskiptafélagar hans keyptu það árið 2002 .
Tveimur árum síðar rættist draumurinn ; liðið varð " heimsmeistari " eins og Bandaríkjamenn nefna landsmeistarana , og aftur fögnuðu þeir Boston-menn sigri 2007 .
Skylda mín að vinna Félagið New England Sports Ventures ( NESV ) , sem er í meirihlutaeigu Henrys þessa , eignaðist í gær það fornfræga enska knattspyrnufélag Liverpool ; hið sigursælasta í sögu ensku knattspyrnunnar .
" Það er ekki mitt val , það er mitt hlutverk , það er skylda mín , " sagði Henry , spurður að því , þegar hann keypti Boston Red Sox , hvort stefnan væri sett á að vinna meistaratitilinn .
Red Sox veltu erkifjendunum í New York Yankees af stallinum vestan hafs , en svo skemmtilega vill til að Yankees hefur verið í samstarfi í markaðsmálum vestan hafs við Manchester United , helsta " óvin " Liverpool í ensku knattspyrnunni .
Staða Liverpool er ekki ósvipuð nú og Red Sox þegar þeir Henry eignuðust félagið , þótt vissulega sé ekki jafnlangt liðið frá meistaratitli .
Liverpool hefur ekki orðið Englandsmeistari síðan 1990 , varð reyndar Evrópumeistari í fimmta skipti árið 2005 en sá vonarneisti sem þá kviknaði í brjóstum stuðningsmanna liðsins varð fljótlega að engu .
Henry , sem auðgaðist mjög á vogunarsjóðum og afleiðuviðskiptum , er stjórnarformaður John W. Henry & Company , Inc .
Auður hans var talinn 860 milljónir bandaríkadala fyrir hrun , en fréttir Bloomberg og Wall Street Journal herma að hann hafi tapað gríðarlegum fjárhæðum .
Henry virðist þó alls ekki á flæðiskeri staddur .
Harður en þó " mjúkur " Þegar Henry og hans menn eignuðust Red Sox á sínum tíma óttuðust einhverjir að áhugi þeirra væri sá einn að hagnast vel á skömmum .
Að þeir myndu ræna félagið innan frá , eins og sumir orðuðu það .
En annað kom í ljós .
Henry er sagður harður í viðskiptum en þó " mjúkur " stjórnandi sem hugsi ekki aðeins um eigin efnahagsreikning heldur sé umhugað um gott samband við stuðningsmenn og leggi allt í sölurnar til þess að vinna titla .
Aðalheimili Henrys var í Flórída en þeir viðskiptafélagi hans , Larry Lucciano , fluttust báðir til Boston til að stjórna sjálfir rekstri félagsins .
Heimspeki og bassaleikur John William Henry II fæddist 3. september 1949 og er því 61 árs .
Hann er af bændum í Illinois kominn en þegar hann var 15 ára flutti fjölskyldan til Kaliforníu .
Henry nam heimspeki en lauk reyndar ekki námi ; sagan segir að svo mikill tími hafi farið í bassaleik með rokkhljómsveit að hann hafi ekki getað sinnt náminu sem skyldi ! Henry kvæntist í fyrra Lindu Pizzuti , sem er 29 árum yngri , og þau eignuðust sitt fyrsta barn fyrir skömmu .
Henry á þrettán ára dóttur með fyrstu eiginkonu sinni , en eiginkona númer tvö var norsk .
skapti@mbl.is 