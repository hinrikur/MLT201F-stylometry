Félag íslensks markaðsfólks , ÍMARK , hefur í tvo áratugi staðið fyrir vali á markaðsfyrirtæki ársins á Íslandi .
Valið fer þannig fram að leitað er til félagsmanna , þar sem þeir eru beðnir um að nefna eitt til þrjú fyrirtæki sem þeir telja koma til greina .
Úr þeim tilnefningum er unnið og í kjölfarið valin þrjú fyrirtæki sem sótt eru heim af níu manna dómnefnd .
Fyrirtækin sem koma til greina í ár eru ÁTVR , Icelandair og Borgarleikhúsið .
Árangursdrifið og ábyrgt Í rökstuðningi dómnefndar um ÁTVR segir meðal annars að fyrirtækið starfi í ströngu lagaumhverfi og þó svo að ÁTVR sé einkasala , þar sem engin bein samkeppni er ríkjandi , þá slái fyrirtækið ekki slöku við í markaðsstarfi sínu sem sé markvisst , árangursdrifið og ábyrgt .
" Í stefnu ÁTVR er mikil áhersla lögð á samfélagslega ábyrgð og miða auglýsingar að því að vinna í átt að jákvæðri vínmenningu með því að stuðla að ábyrgri áfengisneyslu og umgengni við áfengi , öllum til ánægju .
" Ennfremur segir að ÁTVR hafi skapað heildrænt markaðslegt yfirbragð og ímynd með Vínbúðunum sem samtvinnist vel við sterkt innra markaðsstarf .
" ÁTVR leggur mikla áherslu á ánægju viðskiptavina og er ánægja viðskiptavina og viðmót starfsfólks mælt tvisvar á hverju ári fyrir hverja Vínbúð .
Þannig er hægt að fylgjast með þróun á ánægju viðskiptavina í hverri Vínbúð fyrir sig og bregðast við breyttum aðstæðum og viðhorfi á hverjum stað .
" Dugnaður og úrræðasemi Árið 2010 hefur verið átakaár fyrir Icelandair .
Gosið undir Eyjafjallajökli hafði verulega röskun í för með sér fyrir flugsamgöngur til og frá Íslandi og í allri norðvestanverðri Evrópu .
Dómnefnd þykir Icelandair , stjórnendur fyrirtækisins og starfsmenn , hafa brugðist við þessum erfiðu aðstæðum af miklum dugnaði og úrræðasemi .
" Icelandair leggur ríka áherslu á að tryggja ánægju viðskiptavina , en með því er sköpuð viðskiptavild sem tryggir að viðskiptavinir hafi áhuga og íhugi að ferðast aftur með flugfélaginu .
Þetta er einn stærsti þátturinn í samkeppnishæfni flugfélagsins á erlendum mörkuðum , " segir í rökstuðningi .
Markaðsstefna Icelandair er : " Ánægjuleg íslensk ferðaupplifun " og þykir dómnefnd setningin hjálpa öllu starfsfólki Icelandair , bæði í markaðsstarfi og framlínu , að taka réttar ákvarðanir í sínum daglegu störfum .
" Heildræn markaðsstefnan skilgreinir þá upplifun sem fyrirtækið veitir viðskiptavinum sínum og samstarfsaðilum , bæði innan og utan fyrirtækisins .
" Stefnuföst markaðssókn Dómefnd þykir Borgarleikhúsið hafa verið stefnufast í markaðssókn sinni frá haustinu 2008 .
Þá hafi verið lögð skýr stefna og henni fylgt eftir með tiltölulega litlum breytingum .
" Með nýju merki , nýrri stefnumótun og nýjum nálgunum er leikhúsið orðið sýnilegasta leikhús landsins .
" Heildræn markaðsstefna Borgarleikhússins hefur gert fyrirtækinu kleift að ná sterkri fótfestu á markaðinum á stuttum tíma , segir í rökstuðningi dómnefndar .
" Borgarleikhúsið fær flesta gesti íslenskra leikhúsa og er því orðið stærsta leikhús landsins .
Áskriftarkort í leikhúsi voru í raun deyjandi form hérlendis en árið 2008 var blásið nýju lífi í kortasölu Borgarleikhússins og árangurinn hefur ekki látið á sér standa því kortasalan hefur margfaldast á þessum tveimur árum og viðskiptatryggð allt önnur en var .
Mikil áhersla er lögð á innra markaðsstarf og er markvisst stuðlað að því að starfsmenn verði sendiherrar leikhússins .
" Íslenskt leikhús hefur að undanförnu verið að ná meiri árangri á erlendri grund en nokkru sinni fyrr .
Einn nánasti samstarfsaðili Borgarleikhússins , Vesturport , hefur náð miklum árangri með sýningar sínar sem nær allar hafa verið settar upp í nánu samstarfi við Borgarleikhúsið .
Eitt helsta markmið Borgarleikhússins er að eiga í virku samtali við samtíma sinn og vera kvikt og fljótt að bregðast við .
Ekki samkeppnisfær án markaðsstarfs Fyrirtæki sem ekki eru góð í markaðssetningu standa sig ekki í samkeppni í dag .
Svo einfalt er það að mati Friðriks Larsens , lektors við viðskiptadeild Háskólans í Reykjavík .
Að hans sögn felur góð markaðsstjórnun í sér þróun markaðsstefnu og markaðsáætlana , að tengjast viðskiptavininum , byggja upp sterk vörumerki , koma virði á framfæri , fylgjast með tískusveiflum og síðast en ekki síst að stuðla að langtímavexti .
Friðrik segir fremur algengt að markaðsfræðin sem fræðigrein njóti ekki sannmælis meðal stjórnenda og fagaðila í fyrirtækjaumhverfinu .
Markaðsmál séu gjarnan skilgreind þröngt og þá tengd sölumennsku eða auglýsingastarfsemi .
" Fyrir vikið er mesti hlutinn af starfsemi markaðsfólks ekki sýnilegur venjulegu fólki .
" Friðrik segir áherslu í markaðsmálum hafa breyst mikið síðustu áratugina – frá framleiðslu- og vöruáherslu yfir í nútímamarkaðsáherslur .
" Í byrjun síðustu aldar voru neytendur einfaldlega taldir vilja vörur sem voru fáanlegar og höfðu í raun ekkert val .
Fræg orð Henrys Fords : " Þú getur fengið hvaða lit af bíl sem þú vilt svo lengi sem hann er svartur " lýsa afstöðunni vel .
Eitthvað þróaðist markaðshugsun þegar leið á öldina en áherslur voru ennþá fyrirtækjamiðaðar .
Svo haldið sé áfram með dæmi úr bandaríska bílaiðnaðinum þá var talið að fyrst ættu hönnuðir og verkfræðingar að búa til bílinn , framleiðsludeildin að framleiða hann , fjármáladeildin að ákvarða verð og svo ætti markaðsdeildin að taka við og selja bílinn , þ.e. þar sem markaðsdeildir voru til staðar .
Algengara var að það væru eingöngu söludeildir .
" Hlutum er öðruvísi háttað í dag .
Nú er í auknum mæli verið að koma til móts við þarfir viðskiptavina og framleiða , eða reiða fram þjónustu sem viðskiptavinurinn sækist eftir .
" Í því felst að snúa við ferlinu og spyrja viðskiptavini áður en vörur eru framleiddar og mikilvægasti hluti markarðsstarfs snýr fyrir vikið að því að þekkja viðskiptavininn og nýta auðlindir fyrirtækisins til að uppfylla þarfirnar , " segir Friðrik .
" Að síðustu er viðskiptavinur látinn vita með ytri markaðssetningu en ytri markaðssetning er sýnilegasti partur markaðsstarfsins og því kannski eðlilegt að margir telji það vera það eina sem markaðsfólk gerir .
" 