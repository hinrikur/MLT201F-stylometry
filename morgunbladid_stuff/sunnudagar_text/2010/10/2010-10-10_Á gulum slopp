Það er mánudagsmorgun klukkan átta á Domus Medica og þegar nokkrir farnir að bíða í biðstofunni .
Ég er látin fara úr skónum og haltra síðan á eftir konunni sem tekur vinalega á móti mér .
Eftir stutta yfirheyrslu um heilsufar er komið að því klæðast hinum klassíska gula sloppi .
Ég veit ekki með þig , lesandi góður , en mér finnst þessi litur alltaf dálítið kostulegur .
Af hverju er hann ekki bara grænn eða bleikur ? Eða í það minnsta til í nokkrum litum sem velja má úr .
En á bak við þetta eru vísast góðar og gildar ástæður sem almennur leikmaður skilur ef til vill ekki .
Í röntgenherberginu bíður mín tæki sem minnir helst á einhvers konar uppfinningatól úr vísindaskáldsögu .
Þangað skal vinstri fóturinn fara alla leið inn og hællinn kirfilega í þar tilgerðan stand .
Svo er bara að liggja alveg kyrr í tæpan klukkutíma meðan hiti og víbringur leikur um hnéð .
Það gæti hljómað nokkur raun að liggja kyrr í svo langan tíma en fóturinn sofnar fljótlega og sömuleiðis sá hægri .
Eigandi fótanna er sjálfur værðarlegur þar sem hann liggur aftur á bak með teppi yfir sig og heyrnatól á eyrunum með innbyggðu útvarpi .
Á Bylgjunni er Margrét í Húsmæðraskólanum að fræða hlustendur um sláturgerð og segir að afar gott sé að setja sveppi og beikon saman við , jafnvel viskí eins og þeir gera í útlöndum ! Ekki lítið notalegt og þjóðlegt svona á mánudagsmorgni og einhvers staðar eftir viðtalið í miðju lagi frá áttunda áratugnum steinsofnar eigandinn .
Hann veit ekki af sér fyrr en víbringurinn er hættur og vinaleg kona hjálpar honum að koma báðum sofandi fótunum niður á gólf .
Svo er bara að haltra til baka og klæða sig , úfin með stírur í augunum og örugglega með geislavirkan fót ! maria@mbl.is 