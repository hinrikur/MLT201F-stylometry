Ertu með byssu í vasanum eða ertu bara glaður að sjá mig ? " er ein af mörgum óborganlegum setningum sem hrutu af vörum bandarísku leikkonunnar Mae West .
Hún Mae West var alvörukynbomba og sannarlega kyntákn , alveg sjúklega flott kona fædd í ljónsmerkinu skömmu fyrir aldamótin 1900 .
Hún hafði lítinn áhuga á því að gangast upp í teprulegri hugmynd þess tíma um að konur ættu að vera " góðar og penar " .
Hún var stútfull af kynorku og skammaðist sín ekki fyrir að njóta þess .
Hún safnaði mönnum .
Og hún vildi ekki hafa þá nein dauðyfli : " Það eru ekki mennirnir í lífi mínu sem skipta máli , heldur lífið í mönnunum mínum .
" Það var því vel við hæfi að hún færi með hlutverk í myndinni I ' m no Angel , því hún var sannarlega enginn engill í lifanda lífi hún Mae West .
Hún var holdgervingur hinnar lostafullu Femme fatale , eða stórhættulegu konu , sem með ómótstæðilegum sjarma og flæðandi kynþokka leggur hvern elskhugann af öðrum að fótum sér .
Hún Mae West átti heilan helling af elskhugum .
Og þegar hún stóð á sextugu gerði hún sér lítið fyrir og tók sér þrjátíu árum yngri mann til fylgilags .
Þetta var brjáluð ást sem entist allt þar til hún fór yfir móðuna miklu á níræðisaldri .
Okkur vantar fleiri svona Mae West-ur .
Konur sem eru sterkar fyrirmyndir .
Konur sem þora að vera konur og þora að vera kynverur .
Konur sem fara sínar eigin leiðir .
Konur sem hafa húmor og kunna að orða hlutina : " Einn karlmaður í húsinu er virði tveggja á götunni .
" 