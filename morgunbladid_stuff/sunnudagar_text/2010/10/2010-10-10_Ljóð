Hér allt um kring var mikið berjaland í æsku minni .
Krækiber , bláber og ekki síst aðalbláber .
Hversu mikið sem við tíndum þá var alltaf jafnmikið eftir .
Dalurinn var allur grasi vaxinn .
Það var nóg af fugli og það var fiskur í vatninu .
Samt var það eitthvað sem togaði í fólkið .
Síðasti ábúandinn hélt út einn í nokkur ár .
Hann endaði á elliheimili í fjarlægu plássi .
Þar varð honum tíðrætt um draum .
Honum þótti sem hann væri kominn til himna .
Lykla-Pétur leiddi hann inn í dýrðina .
Maðurinn litaðist um og spurði : Hvar er mitt fólk ? Þitt fólk er ekki hér , svaraði Pétur .
Þitt fólk er allt farið suður .
Úr nýrri ljóðabók höfundar , Ljóð af ættarmóti 