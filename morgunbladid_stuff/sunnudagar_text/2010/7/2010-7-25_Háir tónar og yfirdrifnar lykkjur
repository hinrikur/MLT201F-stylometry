Vinsældir og tónar Mariuh Carey náðu hæstu hæðum árið 1993 er hún gaf út þriðju plötu sína , Music Box .
Á þeim tíma ríkti sannkallað Mariuh Carey-æði sem glögglega má lesa úr sölutölum plötunnar , en hún hefur verið seld í hvorki meira né minna en 32 milljón eintökum .
Music Box er söluhæsta plata söngkonunnar frá upphafi og jafnframt ein sú söluhæsta í heiminum .
Þó svo að platan hafi einungis að geyma 10 lög slógu þau flest í gegn og lentu ofarlega á toppi allra helstu vinsældalista .
Carey hlaut tilnefningar til Grammy-verðlaunanna fyrir lögin " Dreamlover " og " Hero , " en þau lög eru enn reglulega í spilun á útvarpsstöðvum .
Önnur lög af plötunni sem einnig bregður þar fyrir eru " Without You , " " Anytime You Need A Friend " og " All I ' ve Ever Wanted .
" Söngkonan gerði lagið " Hero " í raun aftur frægt er hún flutti það á minningartónleikunum um þá sem féllu í árásunum á tvíburaturnana í Bandaríkjunum árið 2001 .
Platan varð fljótt einkar vinsæl í söngvakeppnum , þrátt fyrir að hið víða tónsvið söngkonunnar og hinar yfirdrifnu lykkjur væru á færi fæstra .
Í lögunum " Dreamlover " og " Anytime You Need A Friend " syngur Carey svo háar nótur að maður trúir vart sínum eigin eyrum .
Þó svo að það sé eflaust algengt að söngvarar nútímans lyfti rödd sinni upp með hjálp tækninnar voru engar tæknibrellur í söng Carey .
Á tónleikum tók hún allan tónskalann og söng hann eins og engill .
Á söngferli sínum hefur söngkonan sent frá sér 12 plötur .
Jóladiskur hennar , Merry Christmas , sem kom út á eftir Music Box sló í gegn , en eftir útgáfu hans fór að halla undan fæti hjá henni .
Árið 1999 gerði Carey tilraun til að endurheimta frægð sína og birtist á plötuumslagi Rainbow á nærfötunum einum .
Hin undursamlega hreina rödd hennar passaði engan veginn við þessa hegðun hennar og fékk hún því á sig einhvers konar " klám " stimpil sem hún reynir enn í dag að hrista af sér .
Hugrún Halldórsdóttir 