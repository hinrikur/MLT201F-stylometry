Íslendingar eru almennt frekar stolt þjóð .
Ég held það allavega .
Samt sem áður þykjumst við flest vera yfir þjóðfélagið hafin og við tölum öll í þeim dúr um þetta samfélag sem við höfum skapað en engu að síður erum við öll hér enn .
Það er ofureinföld ástæða fyrir því : Okkur þykir vænt um þetta land og þessa þjóð .
Við erum stolt af því að tilheyra þessu samfélagi og við viljum fæst vera annars staðar en hér heima .
Íslendingar koma oftast upp um sig í útlöndum , ég veit allavega fullvel að ég geri það sjálfur .
Því sama hvað við þykjumst vera krítísk hér heima fyrir , þá blöðrum við út í eitt um okkar eigið ágæti þegar á meginlandið er komið .
Reyndar held ég að gott dæmi um aðdáun okkar á eigin landi sé hversu dugleg við erum að ferðast innanlands .
Þetta er á sinn hátt mjög fallegt , hvað við erum alltaf spennt fyrir að sækja okkur sjálf heim , enda eigum við ofboðslega ríkt land í víðum skilningi .
Sumarið er tíminn Sumarið er óneitanlega tíminn til að ferðast innanlands .
Þó svo landið sé gullfallegt að vetri til þá getum við öll sammælst um að það er á allan hátt þægilegra að ferðast um landið að sumri til .
Það þarf ekki nema að skoða allar ferðabækurnar um Ísland , þær eru allar útbúnar með ferðalög að sumri í huga og allar myndir í þeim teknar að sumarlagi .
Þegar ég keyrði landið fyrir einhverju síðan greip ég með mér tvær bækur .
Annars vegar 101 Ísland og Þjóðsögur við þjóðveginn hins vegar .
Þjóðsögur við þjóveginn greinir frá , eins og titillinn gefur réttilega til kynna , hinum ýmsu þjóðsögum sem ættaðar eru frá markverðum stöðum við þjóðveginn .
Bókin áréttar að Arnaldur er ekki eini maður Íslandssögunnar sem gat smíðað sæmilegan reyfara .
Sögurnar eru merki um sköpunargáfu og sagnagleði þjóðarinnar í aldanna rás .
Hér leyfi ég mér að fullyrða að þær séu allar hugarburður forfeðra okkar frekar en skrásetning sanninda .
Margt að sjá 101 Ísland er bók eftir Pál Ásgeir Pálsson .
Hún er ákaflega skemmtilegur ferðafélagi en hún bendir manni á alls konar staði sem maður hefur aldrei gefið sér tíma til að skoða þegar maður geysist á hundrað kílómetra hraða framhjá þeim á þjóðveginum á leið sinni að hinum " venjulegu " ferðamannastöðum .
Ég veit ekki hversu oft ég hef keyrt að Geysi með bíl fullan af erlendum vinum en það var ekki fyrr en ég keyrði hringinn með þessa bók að ég komst að því að í skógarjóðrinu í Haukadal liggur heit laug í felum .
Hún heitir Marteinslaug og er í göngufjarlægð frá Geysi .
Ég hef ákaflega gaman af náttúrulaugum .
Þegar maður laugar sig í þeim líður manni dálítið eins og sjálf móðir náttúra gæli við mann og kyssi mann hlýjum kossi .
Svona er landið okkar stútfullt af smáum undrum sem enginn þekkir nema heimamenn í hverju smáhéraði .
Sú bók sem ég mun hafa með í för næst þegar ég keyri í kringum landið er Heitar laugar á Íslandi eftir Jón G. Snædal og Þóru Sigurbjörnsdóttur en sú bók segir frá , að ég held , öllum baðhæfum ( ef svo má að orði komast ) náttúrulaugum landsins .
Þær eru flestar á stöðum sem er mjög erfitt að finna en þannig kemst maður í frekara í návígi við náttúruöflin .
Nú veit ég ekki hvort það er markmið þeirra sem keyra um á fimm stjörnu húsbíl en til þess fer ég út í náttúruna .
