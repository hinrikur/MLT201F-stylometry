Breski glæpasagnahöfundurinn RJ Ellory hlaut ein virtustu glæpasagnaverðlaun Bretlands fimmtudaginn sl , Theakstons Old Peculier Crime Novel of the Year , verðlaun kennd við brugghúsið Theakston í Harrogate , fyrir bók sína A Simple Act of Violence .
Bókin hefur þegar hlotið verðlaun í öðrum löndum , Frakklandi og Bandaríkjunum .
Ellory sagði af þessu tilefni í samtali við breska dagblaðið Guardian að hann væri algjörlega orðlaus yfir því að hafa hlotið verðlaunin en meðal tilnefndra voru m.a. Ian Rankin og Val McDermid .
Ellory hlaut 3.000 sterlingspund í verðlaun .
Sögusvið bókarinnar er Washington og segir af rannsóknarlögreglumanninum Robert Miller sem fær það verkefni að rannsaka hroðaleg morð .
Ellory segist í samtali við Guardian ekki rita glæpasögur sem hefjist á því að lík finnist og yfirmaður rannsóknarlögreglunnar eigi ekki við drykkjuvandamál að stríða í bókum hans .
Bókum Ellory hefur verið lýst sem mannlegum harmleikjum með glæpafléttu .
Formaður dómnefndar verðlaunanna , Simon Theakston , segir bókina tilkomumikla , heillandi og koma á óvart .
