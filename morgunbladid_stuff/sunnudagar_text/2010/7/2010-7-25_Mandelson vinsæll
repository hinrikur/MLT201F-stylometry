The Third Man , sjálfsævisaga fyrrum viðskiptamálaráðherra Bretlands , Peters Mandelson , selst eins og heitar lummur á Bretlandseyjum þrátt fyrir dræmar viðtökur gagnrýnenda og stjórnmálamanna .
Þriðjudaginn sl. voru birtar sölutölur fyrir vikuna þar á undan og kom þar fram að 14.960 eintök seldust á þremur dögum og er slík sala sjaldséð í Bretlandi þegar kemur að æviminningum stjórnmálamanna .
Bókin var í efsta sæti breska bóksölulistans í flokki bóka sem ekki teljast skáldsögur .
Þá var bókin sú mest selda á Bretlandsvef Amazon í vikunni , seldist í fleiri eintökum en bækur Stiegs Larsson og Stephenie Meyer .
Mest selda bókin í flokki æviminninga stjórnmálamanna er Dreams from My Father eftir Bandaríkjaforseta , Barack Obama , en 700.000 eintök hafa selst af henni á Bretlandi .
