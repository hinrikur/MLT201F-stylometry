Eftir að hafa sagt skilið við menntaskóla aðeins 17 ára gamall gekk Tom nokkur Petty til liðs við eina af efnilegustu hljómsveit Flórída-ríkis , Mudcrutch .
Þar hitti hann fyrir þá Mike Campbell og Benmont Tench sem síðar áttu eftir að gerast meðlimir hljómsveitar Petty , The Heartbreakers .
Petty sem var nýjasti meðlimur Mudcrutch var sendur til Los Angeles og falið það verkefni að landa útgáfusamningi , sem honum tókst .
Það var þó ekki nóg til að halda hljómsveitinni saman og stuttu eftir flutninginn til borgar englanna var Mudcrutch lögð niður .
Hefst þá saga The Heartbreakers .
Petty hafði heyrt upptökur sem Campbell og Tench höfðu unnið að með Ron Blair og Stan Lynch og saman stofnuðu þeir félagar hljómsveitina The Heartbreakers , þar sem tólf strengja Rickenbacker-gítar og rödd Pettys var drifkrafturinn og stuttu seinna kom út platan Tom Petty and the Heartbreakers .
Í fyrstu seldist hún illa , þrátt fyrir að á henni væri að finna smelli eins og " Breakdown , " sem var heilt ár að komast inn á topp fjörutíu listann í Bandaríkjunum og lagið sem hvert mannsbarn ætti að kunna " American Girl , " sem tekið var upp af sjálfum Roger McGuinn úr The Byrds .
En þó að hljómsveitin væri komin á flug brotlenti Petty stuttu seinna þegar endurnýja átti samning hans við útgáfuna og árið 1979 lýsti hann sig gjaldþrota .
Það tók hann nærri ár að ná sér á strik aftur og eftir að hafa bankað upp á hjá Backstreet Records snéri Petty aftur með plötuna Damn the Torpedoes sem selst hefur í milljónum eintaka og er löngu orðin ein af meistarastykkjum rokksögunnar .
Í gegnum tíðina hefur uppreisnarseggurinn Petty ekki alltaf verið sammála útgefendum sínum í því hvernig eigi að stunda viðskipti með tónlist og aldrei hefur hann legið á skoðunum sínum .
Þegar MCA-útgáfan ætlaði að rukka 9.98 dollara fyrir plötuna hans Hard Promises sem var einum dollar meira en flestir rukkuðu þá , hótaði Petty að hætta við útgáfuna eða einfaldlega kalla hana 8.98$ .
MCA lét undan og síðan þá hefur platan náð platínusölu og Petty verið þekktur fyrir að hugsa vel um aðdáendur sína .
Hann bauð upp á frítt niðurhal af fyrstu smáskífu plötunnar Echo og neitaði að hækka miðaverð á tónleikaferðalagið , ákvarðanir sem ekki voru útgefendum hans að skapi .
Eftir nærri fjóra áratugi í tónlistarbransanum er Petty ekkert að slá slöku við .
Árið 2008 endurvakti hann Mudcrutch og fyrsta plata þeirra kom út .
Hann er nú á tónleikaferðalagi um Bandaríkin að fylgja eftir útgáfu nýjustu plötu Tom Petty & The Heartbreakers , Mojo .
Traveling Wilburys Hljómsveitin The Traveling Wilburys var ein sú fyrsta sem var nefnd súpergrúppa í tónlistarheiminum , en meðlimir hennar voru engir meðaljónar þegar kom að tónlist .
Hana skipuðu nefnilega stór stjörnurnar George Harrison , Jeff Lynne , Roy Orbison , Tom Petty og Bob Dylan .
Sveitin gaf út tvær plötur á árunum 1988 til 1990 , Traveling Wilburys Vol .
1 og Traveling Wilburys Vol .
3 .
