3 júlí Humarhátíðin á Höfn er nú á fullri ferð en upphaf hennar má rekja til frumkvæðis einstaklinga og fyrirtækja sem vildu að haldin yrði árleg útihátíð á Hornafirði fyrir Hornfirðinga , brottflutta Hornfirðinga og gesti .
Vegleg dagskrá er í boði fyrir alla fjölskylduna , söngvakeppni barna , kassabílarall og fjölskylduferð út í Mikiley , svo fátt eitt sé nefnt .
Sauðfjárbændur munu grilla og sjá til þess að enginn verði svangur en Ingó og Veðurguðirnir slútta síðan deginum með alvöru dansiballi .
