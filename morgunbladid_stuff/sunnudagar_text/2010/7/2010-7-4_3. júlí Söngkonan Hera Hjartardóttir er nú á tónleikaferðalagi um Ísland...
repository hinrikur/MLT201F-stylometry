3. júlí Söngkonan Hera Hjartardóttir er nú á tónleikaferðalagi um Ísland eftir tveggja ára tónleikahald vítt og breitt um Nýja-Sjáland .
Í kvöld klukkan 19 syngur Hera á Café Rosenberg og verður bæði gamalt og glænýtt efni á dagskrá , rammíslenskt og enskt .
Gott tækifæri fyrir aðdáendur til að ná í skottið á Heru sem stoppar stutt við á landinu í þetta sinn .
8. júlí Fimmtudaginn næstkomandi hefst hin árlega rokkhátíð Eistnaflug sem haldin hefur verið í Neskaupstað frá árinu 2005 .
Þar verður fjölbreytt dagskrá í boði fyrir rokkáhugamenn en rokk í þyngri kantinum verður í hávegum haft á hátíðinni .
Meðal fjölda hljómsveita má nefna Napalm Death , Mínus , Cliff Clavin og Sólstafi .
