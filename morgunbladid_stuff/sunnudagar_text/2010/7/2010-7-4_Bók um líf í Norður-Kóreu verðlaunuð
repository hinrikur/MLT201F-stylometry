Bók bandarísku blaðakonunnar Barbara Demick hlaut Samuel Johnson-verðlaunin ensku , sem kennd eru við enska fjölfræðinginn .
Bókin , Nothing to Envy : Real Lives in North Korea , segir frá hörmulegu hlutskipti íbúa Norður-Kóreu , en Demick byggir hana á viðtölum við norður-kóreska flóttamenn og ljósmyndum , myndböndum og öðrum gögnum sem smyglað hefur verið úr landi .
Barbara Demick er yfirmaður Peking-ritstjórnarskrifstofu dagblaðsins Los Angeles Times og hefur meðal annars skrifað bók um líf fólks í Sarajevo .
Við verðlaunaveitinguna sagðist hún lengi hafa velt því fyrir sér hvað fólkið væri að hugsa á þeim myndum sem yfirvöld í Norður-Kóreu birta , þar sem fólk marserar í þaulskipulögðum röðum að hylla stjórnvöld landsins .
" Ég hef alltaf haft áhuga á bókum sem segja frá alræðisríkjum , eins og til að mynda 1984 , og Norður-Kórea virðist vera hið dæmigerða alræðisríki .
" Aðrar bækur á stuttlista verðlaunanna voru meðal annars um hrunið á Wall Street , Karl annan Englandskonung og um það hvernig eldun fæðu hafi gert apa að mönnum .
