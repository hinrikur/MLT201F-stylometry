Það var ósvikin flugeldasýning þegar Edward Norton geystist upp á hvíta tjaldið í Primal Fear , árið 1996 .
Hann sló eftirminnilega í gegn , sýndi þroskaðan og útsmoginn leik sem fæstir áttu von á af svo ungum manni í sínu fyrsta , umtalsverða hlutverki .
Allar götur síðan hefur sópað að Norton , þá hann hefur fengið bitastæð hlutverk , og skapað eftirminnilegar , oft á tíðum eitilharðar persónur .
Norton er svalur þegar það á við , eins getur hann fyrirhafnarlaust leikið mjúka menn og geislar jafnan af greind og hæfileikum .
Norton er fæddur í Boston 1969 , sonur lögmanns og kennara .
Í fyllingu tímans var pilturinn sendur til mennta við háskólann í Yale , þar sem hann nam sagnfræði en söðlaði fljótlega um yfir í leiklistina og flutti sig til New York , höfuðvígis leiklistarinnar í Vesturheimi .
Hann starfaði á fjölunum um sinn , eða þar til hinum unga leikara bauðst virkilega feitur biti , næststærsta hlutverk geðklofa á móti Richard Gere í Primal Fear ( en slíkir sjúklingar koma oftlega við sögu í hlutverkavali Nortons .
) Hann hlaut einróma lof , óskarstilnefningu og ávísun á bjarta framtíð fyrir frammistöðuna .
Ekki lækkaði risið á Norton þegar hann vann ógleymanlegan leiksigur tveim árum síðar í þeirri mögnuðu mynd , American History X. Þar leikur hann þjóðernissinna og kynþáttahatara sem hefur tröllatak á litla bróður sínum , en hefur séð að sér þegar hann hefur setið af sér í fangelsi – við litla hrifningu þess yngri .
Kvikmyndaaðdáendur voru sem bergnumdir , hvað var að gerast ? Var kominn til sögunnar nýr Pacino , De Niro , Hoffman ? Ekki minnkaði hrifningin þegar hann sló í gegn ásamt Brad Pitt í Fight Club ' 99 ) , því ljóta og flókna púsluspili Davids Fincher .
Áratugur er liðinn frá stórvirkinu hans Finchers og satt best að segja hefur Norton fátt gert síðan sem minnisstætt getur talist en eiturgrænir dýjapyttir Hollywood verið þess fleiri .
Leikarinn hefur gert tæplega tvær myndir á ári frá 2000 og vissulega er sitthvað bitastætt líkt og aukahlutverk Nelsons Rockefellers í Fridu ( ' 02 ) , og hlutverk Brogans , eiturlyfjasala sem endurskoðar líf sitt síðasta sólarhringinn sem hann gengur laus og er með því besta sem hann hefur gert .
Miskunnarlaus mynd um kynþáttaforfóma , eiturlyfjaneyslu , ástir og harma .
Gerð af Spike Lee , með væna leikara innanborðs ; Brian Cox , Philip Seymour Hoffman , Rosary Dawson og Önnu Paquin .
Afgangurinn er ekki nógu áhugaverður fyrir leikara með hæfileika og metnað Edwards Norto saebjorn@heimsnet.is 