Ölvunarakstur er algengasta orsök banaslysa í umferðinni hér á landi .
Þrjú banaslys mátti í fyrra rekja til þess að ökumenn voru ölvaðir og vanhæfir til aksturs .
Að auki má rekja um 12% umferðarslysa , þar sem meiðsli eru mikil , til ölvunaraksturs .
Þetta kemur fram í ársskýrslu Rannsóknarnefndar umferðarslysa .
Nefndin telur mikilvægt að skoðaðir verði kostir og gallar þess að teknir verði í notkun áfengislásar sem úrræði vegna ökumanna sem ítrekað aka undir áhrifum .
Einnig að heimilað verði að síbrotamenn á þessu sviði verði dæmdir til áfengismeðferðar .
Nefndin telur til að refsimörk vegna ölvunaraksturs eigi að vera sem næst núlli og leggur til að þau " verði lækkuð úr 0,5 prómillum í 0,2 prómill .
Um er að ræða aðgerð sem ýtir undir þann hugsunarhátt að áfengi og akstur fari alls ekki saman .
Ökumenn þurfa þá ekki að velta fyrir sér hvort tiltekin neysla áfengis sé yfir eða undir 0,5 prómillum því svigrúm til áfengisneyslu með þessari ráðstöfun er nánast ekkert , " segir í skýrslunni .
Nefndin greinir frá því að erlendar rannsóknir bendi til þess að ölvaðir ökumenn séu innan við 1% allra ökumanna en valdi 25-40% banaslysa í umferðinni skv. tölum frá Evrópusambandinu og Norður-Ameríku .
Árin 2005 til 2008 varð 71 banaslys í umferðinni á Íslandi .
Í sautján tilfellum ( 24% ) voru ökumenn ölvaðir og niðurstaðan því ámóta hér á landi og annars staðar : ölvaðir ökumenn eru hlutfallslega fáir en valda miklu tjóni .
" Því er til mikils að vinna , " segir Rannsóknarnefnd umferðarslysa í skýrslunni .
Áhersla hefur verið lögð á hefðbundin úrræði til að sporna við ölvunarakstri hérlendis ; sviptingu ökuréttinda , fjársekt , löggæslueftirlit og almennar forvarnir , eins og það er orðað .
Þau úrræði hafi sannað gildi sitt því verulega hafi dregið úr ölvunarakstri í vestrænum ríkjum undanfarna áratugi og viðhorf breyst til hins betra .
En betur má ef duga skal , segir í skýrslu rannsóknarnefndarinnar .
" Líkt og á svo mörgum sviðum forvarnarstarfs næst tiltekinn árangur af almennum forvörnum í byrjun , en eftir stendur ákveðinn hópur sem lætur ekki segjast þrátt fyrir áróður , lög og reglur .
Í tilviki ölvunaraksturs er sá hópur sem lætur ekki af hátterni sínu , vel þekktur .
" Stór hluti þeirra sem aki ölvaðir eigi við áfengisvandamál að stríða , neyti mikils áfengis með reglulegu millibili og aki oft ölvaðir .
" Hin hefðbundnu úrræði duga ekki til þess að stöðva þessa ökumenn .
Rannsóknir sem gerðar hafa verið á ökumönnum sem hafa verið sviptir ökuréttindum benda til þess að allt að 75% þeirra aki eftir sem áður réttindalausir .
" Nefndin segir ökumenn þessa meta áhættu þess litla , að þeir verði teknir af lögreglunni , eða þá að þeir kæri sig kollótta af öðrum ástæðum og aki réttindalausir .
" Þessi staðreynd hefur vakið spurningar um með hvaða hætti sé hægt að girða fyrir þessa hegðun .
Hvaða úrræðum öðrum er hægt að beita .
" Áfengislásar , sem svo eru kallaðir , eru búnaður sem ætlað er að koma í veg fyrir að ekið sé undir áhrifum áfengis .
Í " lásnum " er mælir sem ökumaður þarf að blása í áður en hann ræsir bílinn .
" Ef viðkomandi er í ökuhæfu ástandi fer bifreiðin í gang , annars ekki .
" Nefndin bendir á að í nokkrum Evrópulöndum hafi verið notast við áfengislásinn sem úrræði fyrir ökumenn sem ítrekað aka ölvaðir og að rannsóknir sýni fram á gagnsemi þeirra .
" Frakkar , Finnar , Bretar , Holllendingar , Danir og Svíar hafa gert tilraunir með slíka áfengislása í einhverjum mæli .
Í Finnlandi hafa þegar verið samþykkt lög um notkun áfengislása en Svíar eru einnig langt á veg komnir .
" Nefndin kemst að þeirri niðurstöðu að áfengislásar gætu gefið góða raun hér á landi .
Sautján banaslys í umferðinni á síðasta ári Sautján manns fórust í fimmtán umferðarslysum hér á landi árið 2009 , fimm fleiri en árið áður .
Slysum þar sem fólk lætur lífið í umferðinni fækkar þó sem betur fer miðað við árin á undan , þótt eitt banaslys sé vitaskuld alltaf einu of mikið .
Á árunum 1998-2003 fórust að meðaltali 26 í umferðarslysum , síðustu sex ár ( 2004-2009 ) var meðaltalið 20 manns á ári en síðustu þrjú ár , 2007-2009 , skera sig nokkuð úr varðandi fækkun .
Meirihluti banaslysa í umferðinni síðustu 10 ár hefur orðið á vegum með bundnu slitlagi þar sem leyfilegur hámarkshraði er 90 km á klukkustund .
Alls hafa 72% þessara slysa orðið í dreifbýli og athygli vekur að 68% í þeirra hafa orðið í dagsbirtu .
Yfir helmingur banaslysa ársins 2009 var útafakstur ( 53% ) , en flestir látast sem fyrr í slíkum slysum í umferðinni á Íslandi .
Í flestum tilfellum valt ökutæki , en þá margfaldast líkur á banaslysum , sér í lagi ef ökumenn og farþegar nota ekki bílbelti , að því er fram kemur í skýrslu rannsóknarnefndarinnar .
Framanákeyrslur voru næstalgengasta tegund banaslysa á árinu , 20% .
Hraðakstur var aðalorsök slyss tvisvar í fyrra og í tveimur slysum telur rannsóknarnefndin að ökumenn hafi sofnað undir stýri .
Bæði hraðakstur og þreyta eru meðal helstu orsaka banaslysa í umferðinni undanfarin ár " og verður seint brýnt nógu vel fyrir ökumönnum að virða hámarkshraða og aka ekki nema vel hvíldir og með fulla athygli , " segir í skýrslunni .
Í tveimur slysum voru veikindi aðalorsök og í tveimur mátti rekja slys til þess að gangandi og hlaupandi vegfarendur fóru í veg fyrir umferð án aðgæslu , segir nefndin .
Beltin bjarga Í skýrslunni er fjallað sérstaklega um hvert banaslys í umferðinni í fyrra , orsakir og tillögur í öryggisátt .
Erfitt er að koma í veg fyrir öll bílslys , nefndin bendir á úrræði til að fækka þeim sem látast af völdum þeirra .
Bílbeltanotkun er þar efst á blaði ; nefndin telur að fjórir af þeim 11 ökumönnum og farþegum sem fórust árið 2009 hefðu lifað slys af hefðu þeir notað bílbelti .
