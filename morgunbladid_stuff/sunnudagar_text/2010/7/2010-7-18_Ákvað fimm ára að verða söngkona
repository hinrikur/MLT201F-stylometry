Hafdís Huld fæddist á Fæðingarheimilinu í Reykjavík 22. maí 1979 .
Foreldrar hennar eru Júlíana Rannveig Einarsdóttir blómaskreytir og Þröstur Sigurðsson verktaki .
Hafdís Huld er elst þriggja systkina en hún á yngri bróður og systur .
Fjölskylda Hafdísar Huldar fluttist í Hlégerði í Kópavogi þegar hún var þriggja ára og þar sleit hún barnsskónum .
Hún gekk í Kársnesskóla og Þinghólsskóla áður en hún fór í Menntaskólann í Kópavogi .
Hafdís Huld gekk ung til liðs við hljómsveitina Gus Gus og var aðeins 16 ára þegar hljómsveitin gerði alþjóðlegan plötusamning , en hún ákvað snemma að leggja tónlistina fyrir sig .
" Ég var fimm ára þegar ég ákvað að gerast söngkona og leikkona og var búin að stofna sirkus þegar ég var tíu ára .
Þegar við gerðum þennan samning fannst mér löngu kominn tími til og hugsaði bara : " loksins " .
" Rétt fyrir tvítugt hætti Hafdís í Gus Gus og var þá búin að fara í allmörg tónleikaferðalög um Bandaríkin og Evrópu .
Árið á eftir lék hún í kvikmyndunum Íslenska draumnum og Villiljósi auk sjónvarpsþátta , en fluttist svo til London og fór að vinna með DJ dúóinu F C Kahuna , samdi með þeim tónlist , fór í tónleikaferðalög og gaf út eina plötu .
Í framhaldinu innritaðist hún í tónlistarskólann London Centre of Contemporary Music og útskrifaðist þaðan árið 2006 .
Sama ár gaf hún út fyrstu sólóplötu sína , Dirty Paper Cup , sem hlaut góðar viðtökur bæði ytra og hér heima þar sem hún hlaut Íslensku tónlistarverðlaunin sem besta poppplatan .
Síðan hefur Hafdís Huld haft ærið að gera í tónlistinni , bæði við að semja tónlist og flytja hana um allan heim .
Í fyrra kom svo út önnur sólóplata hennar , Synchronised Swimmers , sem sömuleiðis hefur hlotið frábærar viðtökur , ekki síst lagið Kónguló , sem átti sæti á vinsældalista hér á landi í fyrrasumar .
Nýverið flutti Hafdís Huld heim ásamt kærasta sínum Alisdair Wright og eru þau nú búsett í Mosfellsdal .
