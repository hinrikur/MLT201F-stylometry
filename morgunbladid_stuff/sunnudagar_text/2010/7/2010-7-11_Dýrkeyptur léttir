Borgaryfirvöld í Barcelona á Spáni eru orðin langþreytt á slæmri umgengni ferðamanna á sumrin og hafa sett af stað herferð gegn þeim svörtu sauðum sem kasta af sér vatni eða tefla við páfann á götum borgarinnar .
Fagurbleik og myndræn skilti sem þetta prýða nú göngugötuna Römbluna í hjarta borgarinnar og vara ferðamenn við því að léttir þeirra kunni að reynast skammvinnur því að sektirnar sem liggja við brotum á velsæmisreglum geta verið frá 28.500 krónum og allt upp í 178.000 miðað við núverandi gengi .
Þá er ódýrara fyrir aðframkomna ferðamenn að halda í sér .
