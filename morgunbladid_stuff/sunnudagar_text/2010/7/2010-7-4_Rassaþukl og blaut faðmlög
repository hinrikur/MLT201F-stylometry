Í beinu framhaldi af síðasta pistli er vert að geta þess að þó einhverjir karlar tapi allri náttúru til kvenna sinna meðan á HM stendur , þá eru líka fjölmargir sem fyllast ógnarmikilli kynorku við að fylgjast með fótboltaleikjum dag eftir dag .
Það eru því stanslaus jól í margar vikur hjá konum slíkra manna .
Þessir ágætu menn stútfyllast svo af testósteróni að þeir ganga til hvílu með hann beinstífan hvert kvöld sem leikur hefur verið í heimsmeistarakeppninni .
Og ekki aðeins á kvöldin .
Kvinnur þeirra geta átt von á að vera teknar aftan frá á hvaða tíma sólarhringsins sem er , nánast fyrirvaralaust þar sem þær bogra við uppþvottavélina .
Það sem hleðst upp , vill jú út .
Og konurnar þakka almættinu fyrir fótbolta sem vekur í körlum þeirra óseðjandi dýrið .
Brosið hverfur vart af kerlum þeim sem lifa við slíka hátíð samfara boltanum .
Og ekki má gleyma að fjölmargar konur örvast líka verulega við það eitt að hafa fyrir augunum dögum saman alla þessa helköttuðu , löðursveittu , skapmiklu keppnismenn sem svífa um völlinn á eftir boltanum .
Hvílíkir lærvöðvar ! Þetta eru engir venjulegir menn .
Þarna má sjá hvern Atlasinn og Herkúlesinn á fætur öðrum .
Það er eins og að upplifa listrænan erótískan gjörning að fylgjast með atriðum sem sýnd eru hægt ( hið munúðarfulla slow motion ) : Hver einasti vöðvi spennist í vel þjálfuðum skrokkunum , andlitstjáningin er engu lík og svitasletturnar kastast af þeim eins og perlur þegar þeir skella saman og detta hver um annan þveran .
Og ( gervi ) grængresið blíða tekur þeim fagnandi þegar þeir minnast við afríska fold .
Þeir verða eins og börn blessaðir piltarnir þegar þeir fagna marki eða sigri .
Fallast í faðma og klappa hver öðrum hrósandi .
Og af einhverjum ástæðum er það viðurkennt að þessum mönnum , sem eru ímynd karlmennskunnar , leyfist að káfa verulega hver á öðrum .
Hvað eftir annað eru þeir að strjúka og klappa ómótstæðilega bossa félaga sinna , hoppa klofvega hver upp á annan og fleira í þeim dúr .
Kæmi engum á óvart þó þeir misstu sig í sleik í hita leiksins .
Þetta er ótrúlega mikil nánd á opinberum vettvangi .
Hvernig ætli þetta sé í sturtunum hjá þeim ? Sápa þeir kannski hver annan ? Og hjálpast þeir að við að raka hver annars pung ? 