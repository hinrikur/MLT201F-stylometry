Einu sinni var ung og glæsileg stúlka sem lífið brosti við .
Stúlkan var ekki aðeins fögur heldur skarpgreind og hæfileikarík .
Allar ungar stúlkur vildu líkjast henni enda var geislandi andlit hennar sífellt á hvíta tjaldinu í vinsælum kvikmyndum .
En svo fór að síga á ógæfuhliðina .
Nú er svo komið að stúlkukindin , leik- og söngkonan Lindsey Lohan , er á leið í fangelsi fyrir ölvunarakstur .
Fáir ef nokkrir leikstjórar vilja sjá hana á tökustað og vinir og fjölskylda hafa snúið við henni bakinu .
En hvað varð til þess að tilvera hinnar ungu Lohan umbyltist á örfáum mánuðum ? Varð þriggja ára fyrirvinna fjölskyldunnar Einfaldasta svarið , og það sem Lohan vill sjálf meina að skýri málin , er að foreldrar hennar , aðallega móðirin , hafi gert alltof miklar kröfur til hennar .
Lohan var aðeins þriggja ára þegar gerður var við hana fyrirsætusamningur .
Móðirin , Dina , vildi meira og ýtti stúlkunni út í sjónvarpsleik .
Ferill hennar hófst í raun þegar hún var tíu ára gömul .
Hin káta og brosmilda Lohan varð þá þegar stúlkan sem jafnöldrurnar vildu líkjast .
Hún lék þá í sjónvarpsþáttaröðinni Another World en hlutverkið sem virkilega kom henni á kortið var í gamanmyndinni Parent Trap .
Í kjölfar nokkurra barnamynda tóku vinsælar unglingamyndir við , s.s. Freaky Friday og Mean Girls .
Milljón dollara brosið var hér enn á vörum Lohan .
Þeir sem vel hafa fylgst með ferli hennar segja að árið 2005 hafi valdið straumhvörfum hjá henni .
Það ár kom kvikmyndin Herbie : Fully Loaded í kvikmyndahús en vandamál , sem átt höfðu sér stað við tökur myndarinnar , fóru að spyrjast út .
Álagið á Lohan var mikið .
Á sama tíma og hún lék í Herbie var hún að basla við að taka upp fyrstu plötu sína , Speak .
Unglingsárin , með tilheyrandi vandamálum og dæmigerðum árekstrum við foreldra , léku Lohan og fjölskyldu hennar grátt á sama tíma .
Svo fór að Lohan endaði á sjúkrahúsi vegna nýrnasýkingar .
Lindsey gerði sjö kvikmyndir á eftir Herbie en engin þeirra náði viðlíka vinsældum .
Líkt og algengt er með unglinga skipti hún um vinahóp , fór að djamma með stúlkum á borð við Paris Hilton en ólíkt Hilton virtist sviðsljósið og endalaus fjölmiðlaathyglin fara illa í Lohan .
Ljósmynd , sem náðist af Lohan nærbuxnalausri að koma út úr bíl , var túlkuð sem hámark hins taumlausa lífernis hennar .
Pressan þreifst á því að segja niðurlægjandi fréttir af Lohan og almenningur smjattaði á fréttunum og því að nú væri ferill barnastjörnunnar farinn í vaskinn .
Lohan var svo tekin fyrir ölvunarakstur og send í áfengismeðferð sem hún lauk ekki .
Hún sleit sambandi við foreldra sína í kjölfarið og talaði opinberlega um að þeir væru að reyna að stjórna lífi hennar .
Nær hún aftur " fornri " frægð ? Lohan virðist ekki geta komist undan smásjá fjölmiðlanna sem hæðast að því sem hún gerir og segir .
Fáir koma leikkonunni til varnar enda hefur hún brennt flestar brýr að baki sér .
En getur Lohan náð aftur " fornri " frægð eða verður hún ávallt þekkt sem enn ein barnastjarnan sem náði toppnum um tvítugt ? Lohan leikur nú í kvikmyndinni Machete í leikstjórn Roberts Rodriguez og mun leika þekktustu klámmyndaleikkonu allra tíma , Lindu Lovelace , sem sneri seinna við blaðinu og varð yfirlýstur femínisti og barðist gegn klámiðnaðinum .
Myndin , sem fengið hefur vinnuheitið Lovelace , er talin geta bjargað ferli Lohan .
Enn eru þó margir sem efast um að hún ráði við jafnviðamikið hlutverk án þess að vera áður búin að koma sjálfri sér á beinu brautina .
Mærir Monroe mikið Lindsey Lohan lítur upp til leikkonunnar Marilyn Monroe .
Árið 2008 sat hún fyrir í New York Magazine á sambærilegum ljósmyndum og teknar voru af Monroe 1962 .
Síðar sama ár ýtti Lohan úr vör sokkabuxnalínu sem hún kallaði 6126 , sem vísar í fæðingardag Monroe , 1. júní 1926 .
Fetar í vafasöm fótspor annarra ungstjarna Níutíu dagar í fangelsi og áfengismeðferð í jafnlangan tíma .
Upp á þetta hljóðar dómurinn sem Lindsay Lohan hlaut fyrir að brjóta skilorðsbundinn dóm fyrir ölvunarakstursbrot árið 2007 .
Hugsanlega þarf hún þó ekki að vera bak við lás og slá nema í 23 daga , segja kunnugir .
Með dómnum fetar Lohan í vafasöm fótspor annarra ungstjarna .
Fremstar í flokki eru vinkonurnar Paris Hilton og Nicole Richie en ekki má gleyma einni Kardashian-systurinni , Khloé og O.C .
stjörnunni Mischu Barton .
Khloé var tekin fyrir ölvunarakstur árið 2008 en þurfti þó ekki að dúsa í fangelsi nema í 173 mínútur .
Nicole Richie var enn skemur bak við rimlana eða í 82 mínútur en hún hafði einnig gerst sek um ölvunarakstur .
Micha Barton mætti ekki við dómsuppkvaðningu árið 2008 en eins og vinkonur sínar var hafði hún verið tekin fyrir ölvunarakstur .
Micha fékk skilborðsmbundinn dóm til þriggja ára .
Frægastur er þó dómurinn sem Paris Hilton hlaut ( enn og aftur vegna ölvunaraksturs ) .
Paris eyddi fimm löngum dögum í fangelsi .
