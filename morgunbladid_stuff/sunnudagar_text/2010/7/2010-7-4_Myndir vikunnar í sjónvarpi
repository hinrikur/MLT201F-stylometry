Sunnudagur 4. júlí 2010 kl. 21.10 .
( RÚV ) Besti vinur minn – Mon meilleur ami .
Frakkland 2006 Meginástæðan fyrir því að ég ætla mér alls ekki að missa af Besta vini mínum , franskri mynd frá 2006 , og leyfi mér að mæla með henni óséðri við hæstvirta lesendur , er leikarinn í aðahlutverkinu , Daniel Auteuil .
Að öðrum ólöstuðum hefur hann borið höfuð og herðar yfir kolllega sína undanfarna áratugi .
Að þessu sinni leikur hann François , miðaldra fornmunasala .
Hann lifir í vellystingum praktuglega en áttar sig ekki á því að í rauninni sjá flestir í gegnum fágað yfirborðið og fáum líkar við það sem býr þar undir .
Hann er sjálfumglaður og hrokafullur og hefur litla hugmynd um hvað sönn vinátta er .
Kannast einhver við manngerðina ? Samstarfskona hans veðjar um það við hann hvort hann geti eignast vin .
Takist honum það má hann eiga grískan vasa sem fyrirtæki þeirra var að kaupa , annars fær hún vasann .
Leikstjóri : Patrice Leconte .
Aðalleikendur : Daniel Auteuil , Dany Boon og Julie Gayet .
