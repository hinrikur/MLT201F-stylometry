Rokksveitin Liars er ekki mikið fyrir að dvelja of lengi á sama staðnum , hvort sem það er landfræðilega eða tónlistarlega séð og bera plötur hljómsveitarinnar þess greinileg merki .
Sumir segja að það megi heyra á lögum Liars hvort meðlimir sveitarinnar voru búsettir í New York eða Berlín , þegar þau voru samin .
Hljómsveitin var stofnuð árið 2000 í New York-borg eftir að vinirnir og fyrrum listaháskólanemarnir úr CalArts í Kaliforníu , Aaron Hemphill og Angus Andrew , svöruðu auglýsingu í tónlistarbúð frá Nebraska-strákunum Pat Noecker og Ron Albertson sem voru að leita að fólki til að stofna með hljómsveit .
Andrew tók að sér sönginn , Hephill gítarleikinn , Nocker fór á bassann og Albertson tók að sér að lemja trommurnar .
Mánuði síðar spiluðu Liars á sínum fyrstu tónleikum og í október árið 2001 kom svo út fyrsta plata sveitarinnar hjá jaðarútgáfunni Gern Blandsten Records og hlaut hún það skemmtilega langa nafn They Threw Us All in a Trench and Stuck a Monument on Top Only .
Platan var tekin upp á aðeins tveim dögum af upptökustjóranum Steve Revitte sem er einna þekktastur fyrir vinnu sína með Beastie Boys og Lee " Scratch " Perry .
Stuttu eftir að platan kom út sögðu Noecker og Albertson skilið við hljómsveitina og tók Julian nokkur Gross við af þeim .
Tríóið gaf út sína aðra plötu , They Were Wrong , So We Drowned , árið 2004 og sóttu þeir félagar víst innblástur í þýskar þjóðsögur um galdra .
Gagnrýnendur tóku plötunni ekki vel og fékk hún t.d. lægstu mögulegu einkunn hjá tónlistartímaritunum Rolling Stone og Spin .
Næst kom platan Drum ' s Not Dead sem að þeirra sögn gekk öll út á sköpunargleðina og tilraunamennsku .
Liars fengu svo til liðs við sig hóp kvikmyndagerðarmanna sem gerðu stuttmyndirnar sem fylgdu plötunni og hlaut platan mikið lof gagnrýnenda ólíkt They Were Wrong , So We Drowned .
Hlutirnir voru ekki jafn flóknir á næstu plötu sem heitir einfaldlega Liars .
Flóknar pælingar voru skildar eftir heima og hljómsveitin leitaði aftur til einfaldara post-pönks .
Nýjasta breiðskífa þeirra Andrews , Hemphills og Gross , Sisterworld , kom út fyrr á þessu ári og hefur fengið mikið lof frá aðdáendum sveitarinnar sem og gagnrýnendum um allan heim , fékk hún t.d. 8,1 í einkunn hjá gagnrýnanda Pitchfork.com .
Tóku INXS með Beck Nýverið fékk tónlistarmaðurinn Beck hljómsveitinar Liars , St Vincent og Os Mutantes með sér í hljóðver þar sem tekin var upp ábreiðuplata af INXS-plötunni Kick frá 1987 .
Platna er hluti af verkefni sem Beck setti í gang þar sem hann tekur upp heila ábreiðuplötu á aðeins einum degi og var Kick hljóðrituð á aðeins tólf tímum .
Hægt er að hlusta á plötuna og sjá upptökur úr hljóðverinu á beck.com .
