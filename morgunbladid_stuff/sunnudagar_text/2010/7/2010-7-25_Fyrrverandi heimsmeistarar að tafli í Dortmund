Sigur Vladimirs Kramniks yfir Kasparov í heimsmeistaraeinvígi PCA , samtaka atvinnuskákmanna , í London árið 2000 má hiklaust telja eitt óvæntasta afrek skáksögunnar .
Fram að þeim tíma hafði Kasparov unnið hvert afrekið á fætur öðru , var langstigahæstur skákmanna auk þess sem verðleikar Kramniks sem áskoranda voru umdeilanlegir , hann hafði tapað fyrir Shirov í einvígi um áskorunarréttinn en atburðarásin tók óvænta stefnu sem ekki verður rakin hér og Kramnik settist andspænis heimsmeistaranum .
Þeir tefldu 15 skákir , Kramnik vann tvær og jafnteflin urðu 13 .
Þetta var mesta þurrkatíð á ferli Kasparovs frá því hann háði sitt fyrsta einvígi við Karpov í Moskvu 1984-1985 .
Þar vann hann fyrst 32. skák einvígisins .
Sú hernaðartækni Kramniks að skipta upp á drottningum við öll möguleg tækifæri og draga þannig vígtennurnar úr Kasparov heppnaðist fullkomlega , Berlínarvörnin lék þar stórt hlutverk .
En Kramnik átti erfitt uppdráttar næstu árin , m.a. vegna veikinda og í hugum flestra tók Kasparov sitt fyrra sæti sem hinn raunverulegi heimsmeistari ; þeir grínkóngar sem FIDE krýndi heimsmeistara breyttu þar engu .
Sem betur fer gekk langt og strangt sameiningarferli skákarinnar vel fyrir sig .
Þó að Kramnik hafi tapað heimsmeistaraeinvíginu fyrir Anand í Bonn haustið 2008 verður hann að teljast líklegur til afreka í áskorendakeppni FIDE sem fram fer fyrri part næsta árs .
Því má ekki gleyma að eftir að hafa slegið í gegn á Ólympíumótinu í Manila 1992 vann hann hvert skákmótið á fætur öðru og var talinn líklegastur arftaki Kasparovs .
Hann situr nú að tafli á hinu árlega stórmóti í Dortmund en þar hefur hann sigrað eigi sjaldnar en átta sinnum .
Sex skákmenn tefla tvöfalda umferð og vekur mikla athygli 19 ára gamall Víetnami Liem Le Quang sem boðið var til mótsins eftir sigur á Aeroflot-mótinu í febrúar sl. Staðan að loknum sjö umferðum : 1 .
Ponomariov 4 v .
( af 6 ) 2 .
Le Quang 3 ½ v .
3 .
– 4 .
Kramnik og Mamedyarov 3 v .
5 .
Naiditsch 2 ½ v .
6 .
Leko 2 v .
Ruslan Ponomariov sem varð heimsmeistari FIDE árið 2002 lætur ekki hlut sinn fyrir neinum þó hann hafi um stundarsakir a.m.k. gefið sviðið eftir yngri mönnum á borð við Norðmanninn Magnús Carlsen .
Hann lagði Kramnik að velli með tilþrifum í 2. umferð .
Sá sigur er kannski tímanna tákn ; fyrir minnstu mistök í byrjun tafls er refsað grimmilega : Dortmund 2010 ; Ponomariov – Kramnik Katalónsk byrjun 1. d4 Rf6 2. c4 e6 3. g3 Bb4 + 4 .
Bd2 Be7 5 .
Bg2 d5 6 .
Rf3 O-O 7 .
O-O c6 8 .
Dc2 b6 9 .
Hd1 Ba6 10 .
Re5 Dc8 11 .
Rc3 Rbd7 12 .
Hac1 Rxe5 13. dxe5 Rd7 14. cxd5 cxd5 15 .
Bf4 Hvítur hefur í hyggju að leika 16. e4 og Kramnik telur sig þurfa að bregðast hart við .
15 .
...
g5 ! ? 16 .
Bxd5 ! Sókn á væng skal svarað með árás á miðborði ! 16 .
...
exd5 17 .
Rxd5 Dd8 Besta vörnin var 17 .
...
Bd8 .
18 .
Rc7 ! Hc8 18 .
...
gxf4 er svarað með 19 .
Df5 ! o.s.frv. 19. e6 ! fxe6 20 .
Dc6 ! De8 21 .
Dxe6 + Df7 22 .
Dxf7 + Kxf7 23 .
Rxa6 gxf4 24 .
Hxc8 Hxc8 25 .
Hxd7 Hc2 26 .
Rb4 ! Hxb2 27 .
Rc6 Hxe2 28 .
Hxa7 f3 29. h4 h5 Hvítur leikur og vinnur .
30 .
Hxe7 + Hxe7 + 31 .
Rxe7 Kxe7 32. g4 ! hxg4 33 .
Kh2 Ke6 34 .
Kg3 Kf5 35. a4 ! Leikþröng .
35 .
...
Ke4 36 .
Kxg4 - og Kramnik gafst upp .
Helgi Ólafsson helol@simnet.is 