MEÐ Sigfús Sigmundsson stjórnmálafræðingur Undanfarin misseri hefur Ísland verið kynnt í Evrópu sem ódýr valkostur fyrir ferðamenn .
Bent er á að hrun íslensku krónunnar geri það að verkum að fólk sem býr í Evrópu fái nú mun meira fyrir evrurnar sínar en áður .
Þegar fólk fer hins vegar að skipuleggja ferðina til Íslands blasir annar veruleiki við .
Mörg hótel á Íslandi gefa verð herbergja upp í evrum og bílaleigur á Íslandi leigja bíla sína út á mun hærra verði en gengur og gerist í Evrópu .
Við fjölskyldan búum í Belgíu og höfum reglulega leigt bílaleigubíla þar .
Síðastliðið sumar langaði okkur til þess að leigja bíl meðan á dvöl okkar á Íslandi stóð og vorum við tilbúin að borga það sama í evrum og við borgum fyrir sambærilega leigu úti .
Verðlagningin kom okkur hins vegar mjög á óvart .
Miklu dýrara reyndist að leigja bíl á Íslandi en í Belgíu þrátt fyrir fall krónunnar .
Verðið reyndist svo hátt að við hreinlega hættum við að leigja bíl .
Ef farið er á heimasíðu Avis á Íslandi kemur í ljós að leiga á bíl í flokki B ( Opel Astra 1.4 eða sambærilegur bíll ) í vikutíma ( frá 20.-27. júlí 2010 ) kostar 121.800 kr. eða tæpar 771 evrur .
Hjá Avis í Belgíu er hægt að fá bíl í sama flokki ( WW Golf eða sambærilegur bill ) á sama tímabili á rúmlega 268 evrur .
Það er sem sagt 288% dýrara að leigja bíl á Íslandi en í Belgíu ! Ekki þekki ég til reksturs bílaleiga og það kann að vera að einhverjir rekstrarþættir séu dýrari hér á landi en í Belgíu .
Stærðarhagkvæmni spilar inn í og eins það að ferðamannatímabilið er nokkuð stutt hér á landi .
Ég á samt afar erfitt með að skilja að þessir þættir skýri hátt í 300% verðmun á verði bílaleigubíls í þessum tveimur löndum .
Í öllu falli er ekki klókt að kynna Ísland sem ódýran valkost fyrir ferðamenn þegar allt annar veruleiki blasir við .
MÓTI Bergþór Karlsson Framkvæmdastjóri Bílaleigu Akureyrar Nei , það er ekki of dýrt en það er að sjálfsögðu dýrt yfir háannatímann .
Það eru margar ástæður fyrir því að bílaleigubílar eru dýrir á Íslandi .
Háannatíminn nær ekki nema frá byrjun júlí fram í miðjan ágúst eða í aðeins 45 daga .
Á þessum tíma er fjöldi bílaleigubíla rúmlega 6.000 og um 35% af þeim leigjast eingöngu í þessar 6 vikur yfir árið .
Ferðamönnum fer að fjölga í byrjun maí og stendur það fram í september en þá er nýtingin í heildina að hámarki 50% af heildarflotanum .
Yfir veturinn er ekki markaður fyrir nema 1.200-1.500 bíla flota .
Þessar sveiflur kalla á mikla fjárfestingu í nýjum bifreiðum í upphafi hvers sumars auk mikils bílaflota sem stendur allan veturinn .
Þarna er gífurleg fjárfesting , háir vextir og geymslukostnaður auk þeirra affalla sem bílarnir verða fyrir við að eldast þó þeim sé ekki ekið neitt .
Greinin hefur reynt að auka viðskiptin með mun lægra verði á veturna en á sumrin en það hefur ekki borið tilætlaðan árangur .
Endurnýjunarþörf er mikil , ca 35% hjá bílaleigu sem vill fylgja stöðlum um aldur bíla og öryggi .
Af þessari ástæðu er þetta fjárfrek atvinnugrein .
Ég mæli alls ekki með að það sé verið að leigja út gamla mikið ekna bíla , við eigum að bjóða upp á örugga gæðavöru á ásættanlegu verði .
Við hrun krónunnar hafa bifreiðar , varahlutir , dekk olíur og flest sem viðkemur rekstri bílaleigu hækkað gífurlega .
Ferðamenn á Íslandi aka mjög mikið , þ.e. á 7-8 daga ferðalagi má reikna með að eknir séu a.m.k. 2.500 kílómetrar Tryggingaiðjöld á Íslandi eru mun hærri en í nágrannalöndunum .
Þá er tíðni óhappa og slysa einnig meiri .
Auk þess sem vegakerfið og umhverfð veldur meira útlitssliti , t.d. skemmdum vegna grjótkasts , rúðubrotum og fleiru sem fylgir mikill kostnaður .
Kostnaður við að hafa virk útibú og þjónustubíla víða um landið er mikill .
Fyrir þrem árum bárum við saman kostnað við standsetningu og þrif á bílum í þjónustustöð hjá okkur og þjónustustöð á Heathrow-flugvelli í London , munurinn var ótrúlegur eða nálægt því að vera áttfaldur .
Verðleggja þarf þjónustuna a.m.k. ár fyrirfram þannig að óvæntar breytingar á vörugjöldum , tollum eða vsk .
geta komið illa niður á okkur , þ.e. ekki er hægt að velta þeim út í verðlagið , vsk .
breytingin síðastliðinn vetur lenti alfarið á fyrirtækjunum .
Til þess að gæta allrar sangirni í verðsamanburði við önnur lönd þarf að reyna að komast sem næst því að hafa samanburðinn sem raunhæfastan .
Utan háannar eru bílaleigubílar á Íslandi oft mjög samkeppnishæfir og jafnvel ódýrari en í nágrannalöndunum , þá er fólk að aka minna og dugar oft að kaupa pakka með 100 km akstri á dag og í löndum eins og Noregi hafa á veturna verið fáanlegir bílar hér sem eru jafnvel 50% ódýrari en þar .
Síðastliðin 10 ár hefur bílaleigubílum fjölgað úr ca 2.000 í rúmlega 6.000 eða í miklu hærra hlutfalli en fjölgun ferðamanna .
Þetta hlýtur að þýða það að ferðamennirnir eru sáttir við verðlagninguna , annars hefði þessi vöxtur aldrei orðið .
En að sjálfsögðu þarf að gæta hófs og berjast fyrir því að halda kostnaði í lágmarki og gera sér grein fyrir því að ferðaþjónustan á Íslandi er í samkeppni við önnur lönd og bílaleigurnar eru einn af mikilvægu hlekkjunum í því að viðhalda fjölgun á ferðamönnum til landsins þó að það séu alltaf takmörk fyri því hvað bílaleigur , hótel eða aðrir geti fjárfest mikið til þess að sinna toppnum á háannatíma .
