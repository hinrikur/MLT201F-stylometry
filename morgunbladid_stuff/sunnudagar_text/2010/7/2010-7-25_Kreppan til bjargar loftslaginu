Útlit er fyrir að Evrópusambandið muni fyrirhafnarlaust ná markmiðum sínum fyrir 2020 um samdrátt í losun gróðurhúsalofttegunda .
Ástæðan ? Kreppan hefur dregið verulega úr neyslu og orkunotkun .
Samkvæmt samþykktum markmiðum Evrópusambandsins er áætlað að draga úr losun gróðurhúsalofttegunda um 20% frá árinu 1990 til 2020 .
Nú verða þær raddir æ háværari að full þörf sé á því að skerpa á þessum markmiðum og hækka prósentutöluna upp í 30 .
Fjármálakreppan muni nefnilega sjá til þess að markmiðin náist án þess að ESB þurfi að lyfta litla fingri .
Samdráttur í neyslu og orkunotkun hafi verið svo mikill .
Í nýlegri loftslagsskýrslu Evrópsku umhverfisstofnunarinnar EEA kemur fram að árið 2008 hafi lönd innan ESB þegar náð að draga úr losun gróðurhúsalofttegunda um 10,7% .
Síðan hefur orðið hressilegur samdráttur í framleiðslu og neyslu með tilheyrandi samdrætti í losun gróðurhúsalofttegunda .
Þannig dróst þjóðarframleiðslan í Danmörku saman um 5,1% í fyrra sem leiddi af sér 4,1% samdrátt í losuninni og sé tekið tillit til veðurfars og orkusölu til erlendra ríkja var samdrátturinn 6,7% .
Í samtali við danska dagblaðið Information fyrr í vetur sagði Jørgen Henningsen , sem situr í loftslagsnefnd Dana , að ef þetta endurspegli samdráttinn í hinum Evrópusambandsríkjunum þýddi það að þegar í fyrra hafi verið búið að ná 15% samdrætti í losuninni .
" Áframhaldandi kreppa mun hækka þessa tölu enn frekar og síðustu prósentunum er hægt að ná með því að kaupa losunarheimildir .
Þar með er markmiðinu náð , " segir Henningsen .
Gæti aukist aftur Halldór Þorgeirsson , forstöðumaður hjá skrifstofu loftslagssamnings Sameinuðu þjóðanna , tekur undir að efnahagslegi samdrátturinn hafi auðveldað baráttuna .
" Það er kominn meiri meðbyr með því að fara strax í 30% markmið og það er ljóst að samdrátturinn hefur hjálpað til við það .
Hins vegar má alveg gera ráð fyrir því að þegar efnahagsumsvif aukast aftur komi losun til með að aukast .
Þannig að það er ekki þar með sagt að þó að þetta líti vel út núna þá sé þetta í höfn .
" Loftslagsnefnd SÞ hefur lýst því yfir að draga þurfi úr losun um 85-90% á heimsvísu fyrir árið 2050 eigi menn að ná markmiðum um að loftslagshiti aukist ekki um meira en tvær gráður og Halldór tekur undir að því veiti ekki af því að spýta í lófana varðandi markmiðin .
" Þau markmið kalla á grundvallarbreytingar í orkuframleiðslu og orkunýtingu sem aftur eykur verðmæti þekkingar á endurnýjanlegri orku .
Því er alveg ljóst að fjárfestingar í endurnýjanlegri orku eiga eftir að aukast og þær hafa þegar gert það .
Margir fjárfestar hafa fært sínar fjárfestingar úr óvistvænni orkuframleiðslu og t.d. er orðið erfiðara að fjármagna byggingar á kolaverum því menn sjá að sá orkugjafi á sér ekki framtíð .
Í staðinn beina menn athyglinni að öðrum orkugjöfum og bættri orkunýtingu , t.d. með bættri húsbyggingartækni eða í samgöngum þar sem menn hafa m.a. mikinn áhuga á sparneytnari farartækjum .
" Ný tækni og þróun í orkumálum mun því hafa úrslitaáhrif á það hvort manninum tekst að stemma stigu við hnattrænni hlýnun .
Hinn danski Henningsen segir hins vegar markmið um 20% samdrátt í losun vera metnaðarlaus þar sem þeim verði sjálkrafa náð .
Þannig dragi þau úr hvatningu til lífsnauðsynlegrar nýsköpunar í orkumálum næstu tíu árin .
" Þetta er alveg rétt en að auki er mjög mikilvægt að efnahagsforsendur séu til staðar , " segir Halldór .
" Slíkar forsendur nást t.d. með því að setja upp viðskipti með losunarheimildir eða skattleggja losun sem leiðir til þess að fyrirtæki geta réttlætt fjárfestingar í umhverfisvænni framleiðslutækni .
Hafi fyrirtækin losunarheimildir sem þau þurfa ekki að nota , geta þau selt þær á markaði og notað hagnaðinn til að fjármagna enn frekari endurbætur .
" Það leiðir aftur til áhyggna manna af því að með of metnaðarlausum loftslagsmarkmiðum sé hætta á að losunarkvótinn verði smám saman verðlaus , vegna skorts á eftirspurn .
Þar með gæti losunarkvótamarkaðurinn hrunið og um leið eitt hel Langmesta losunin kemur frá stóriðjunni Gert er ráð fyrir að aðgerðir til að minnka nettólosun gróðurhúsalofttegunda leiði til um 19-32% minni losunar en ella árið 2020 , samkvæmt drögum að aðgerðaráætlun Íslands í loftslagsmálum sem birt voru í desember sl. Stóriðja og flugsamgöngur munu þá falla undir viðskiptakerfi ESB með losunarheimildir á tímabilinu 2013-2020 .
Fram að því gildir " íslenska ákvæðið " í Kyoto-bókuninni , sem veitir undanþágu vegna stóriðju .
Hugi Ólafsson , formaður verkefnisstjórnar aðgerðaráætlunarinnar , segir að ekki liggi fyrir hvaða áhrif efnahagskreppan hefur haft á losun gróðurhúsalofttegunda hérlendis því nýjustu tölur þar að lútandi séu fyrir árið 2008 .
" Það er ekki víst að við munum sjá mikil áhrif því stóriðja telur mest í okkar losun og þar var aukning á árunum 2007 og 2008 vegna gangsetningar Fjarðaáls .
Sennilega hefur útstreymi vegna þeirra aftur minnkað árið 2009 því losun á flúorkolefnum er yfirleitt mest í gangsetningu álvera .
Árið 2008 sýnir því hugsanlega hámarkslosun frá þeim álverum sem nú eru starfandi , " segir hann .
Á árinu 2008 hafi þó örlítið dregið úr losun vegna samgangna og má leiða líkur að því að hækkandi eldsneytisverð og upphaf kreppunnar hafi þá þegar verið farin að segja til sín .
" Útstreymi vegna samgangna hefur aukist gífurlega frá 1990 eða um 57% og manni finnst líklegt að það hljóti að fara að draga úr losun þar , " segir Hugi .
Þá jókst útstreymi vegna sorps um 23% á sama tíma en verulega hefur dregið úr sorpi í efnahagskreppunni .
Sem dæmi minnkaði heildarmagn úrgangs hjá Sorpu um 38% , samkvæmt tölum þaðan á tímabilinu 2007 – 2009 .
Að sögn Kristjáns Geirssonar , deildarstjóra hjá Umhverfisstofnun , var samdráttur í losun gróðurhúsalofttegunda vegna eldsneytisbrennslu 8% milli áranna 2007 og 2008 .
" Hins vegar varð umtalsverð aukning notkunar jarðhita sem leiðir af sér aukningu í losun gróðurhúsalofttegunda , fyrst og fremst koldíoxíðs en einnig metans og fleiri lofttegunda .
Og aukningin frá jarðhitanum var 22% á árinu 2008 .
" Átta aðgerðir í farvatninu Í drögum að aðgerðaáætlun Íslands í loftslagsmálum eru tilgreindar átta aðgerðir sem eiga að leiða til samdráttar í losun fram til ársins 2020 .
Þær eru : Breytt kerfi skatta og gjalda á bíla og eldsneyti sem og aukin fræðsla ; efling göngu , hjólreiða og almenningssamgangna ; notkun lífeldsneytis á fiskiskipaflotann ; rafvæðing fiskimjölsverksmiðja ; aukin skógrækt og landgræðsla ; endurheimt votlendis ; innleiðing sam-evrópsks viðskiptakerfis með losunarheimildir og loks efldar rannsóknir og nýsköpun í loftslagsmálum .
