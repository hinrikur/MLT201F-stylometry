Hans konunglega ótukt , Prince Rogers Nelson , eða einfaldlega Prince ...
eða táknið ...
eða , æ , það skiptir ekki öllu , heldur alltént áfram að vera það sem hann er .
Ólíkindatól og ótukt .
Hann hefur gert nokkuð af því að snúa á markaðinn að undanförnu og þannig mun næsta plata hans , 20Ten , koma út sem frír fylgihlutur með hinum ýmsu blöðum og tímaritum í Evrópu .
Tvær og hálf milljón eintaka af plötunni munu fylgja með Daily Mirror og Daily Record þann 10. júlí næstkomandi og fleiri blöð víðar um álfuna munu feta í þessi fríu fótspor .
