Breskir leikarar eru í fyrirrúmi í næstu mynd meistara Martins Scorsese , Hugo Cabret .
Hún verður að sjálfsögðu í þrívídd og er byggð á metsölubók Brians Selznicks , The Invention of Hugo Cabret ( ´ 07 ) , en John Logan , handritshöfundur The Aviator , sinnir sömu skyldum hér .
Scorsese gefur ekki aðeins Di Caprio frí , heldur bandarískum leikurum yfirhöfuð .
Með aðalhlutverkin fara Jude Law ( ! ) , Ray Winstone , Christopher Lee , Frances de la Tour , Richard Griffiths , auk Bens Kingsleys , Sacha Baron Cohen , Asa Butterfield , Chloe Moretz og Helen McCrory .
Ári óvenjulega samsettur hópur , ekki satt ? Scorsese og Johnny Depp eru á meðal framleiðendanna .
Cabaret , sem vann til Caldecott- og National Book Awards-verðlaunanna , segir af munaðarleysingja sem býr í veggjarsprungum lestarstöðvar í París og á einkum samskipti við bilaðan sjálfsala , sérvitra stelpu og hlédrægan leikfangaverslunareigenda .
Hljómar eins og fersk áskorun fyrir meistarann , í ljósárafjarlægð , bæði efnis- og landfræðilega , frá flestum verka hans .
