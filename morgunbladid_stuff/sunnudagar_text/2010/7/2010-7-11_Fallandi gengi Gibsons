Ástralska stórstjarnan Mel Gibson ( ' 56 ) má muna tímana tvenna .
Fyrir aðeins örfáum árum var hann einn vinsælasti og dáðasti leikari kvikmyndaheimsins og ekki nóg með það heldur einkar fær framleiðandi og leikstjóri með tvenn topp-óskarsverðlaun á arinhillunni fyrir Braveheart ( Besta mynd og leikstjórn .
) Auk þess hefur hann unnið fullt af smælki , líkt og Golden Globe , Blockbuster , MTV , nóg til að fylla síðuna .
Gibson varð nánast stórstjarna í sínu fyrsta hlutverki , Max í Mad Max ( ' 79 ) .
Þær urðu þrjár .
Þá tók við enn vinsælli myndaröð , kennd við Lethal Weapon .
Þær urðu fjórar , stóðu yfir frá 1987-1998 og mokuðu inn gulli .
Þess á milli lék hann í fjölmörgum kvikmyndum , flestum vinsælum ; framleiddi heil ósköp af sjónvarpsefni og bíómyndum undir Icon-vörumerki sínu og leikstýrði ágætum myndum , þar sem hin margverðlaunaða Braveheart ( ' 95 ) og Apocalypto ( ' 06 ) eru hvað þekktastar , auk metaðsóknarmyndarinnar um píslarsögu Krists ; The Passion of the Christ ( ' 04 ) , sem færði Gibson fleiri hundruð milljónir dala í hreinan hagnað .
Allar þessar myndir voru gerðar af einstökum metnaði , t.d. voru Píslargangan og Apocalypto ( sem gerist á meðal frumbyggja Ameríku , nánar til tekið Maya-indíána í Mexíkó ) gerðar á þeim tungumálum sem notuð voru á svæðinu á sögutíma myndanna .
Þar með er aðeins hálf sagan sögð .
Frá fyrsta útborgunardegi hefur Gibson sýnt ótrúlega snilli í fjárfestingum , þar sem hann hefur einkum haldið sig á fasteignamarkaðnum .
Milljarðarnir hans hafa ávaxtast í slíkar fúlgur að Gibson er í hópi ríkustu manna jarðkringlunnar .
Velmegunin hefur einnig tekið sinn toll og muna sjálfsagt margir eftir uppákomu sem karl lenti í fyrir nokkrum árum .
Drykkkjuskapur hans hefur færst í aukana og hann var einmitt á brennivínstúr á hverfisbarnum sínum á Malibu-ströndinni í Los Angeles þegar ósköpin gerðust .
Löggan fór að skipta sér af honum þegar stjarnan hugðist aka á brott , ofurölvi vitanlega .
Gibson brást hinn versti við , botnaði ekkert í afskiptaseminni , – hann ætti jú Malibu-ströndina .
Í kjölfarið romsaði hann upp svívirðingum sem hann beindi aðallega að gyðingum .
Það þykir ekkert sniðugt í borg sem er stjórnað af þeim kynþætti , líkt og sjálfur kvikmyndaiðnaðurinn .
Að auki var drykkjurúturinn nýbúinn að hagnast um stjarnfræðilegar upphæðir á sjálfri píslarsögunni .
Í stuttu máli hefur veraldargengi leikarans farið hraðfallandi síðan .
Honum var náttúrlega skellt í afvötnun .
Gjafir voru gyðingum gefnar og Gibson var eins og útspýtt hundskinn á milli þáttastjórnanda og annarra slíkra til að knékrjúpa og afsaka sig .
Svo er að sjá að öll þessi fyrirhöfn hafi verið til lítils , ofurstjarnan hafði gengið of langt .
Bakkus er ekkert lamb að leika sér við og fljótlega var hann tekinn til við fyrri iðju , drykkjuslark og næturbrölt .
Robyn Moore , eiginkona hans til hartnær þriggja áratuga og móðir sjö barna þeirra hjóna , var látin flakka fyrir úkraínsku fegurðardrottninguna Oksönu Grigorievu , sem er á svipuðu reki og börnin hans .
Það er hins vegar spurning hvort Oksana verði til taks til að stjana við Gibson þegar hann fer að þarfnast hennar fyrir alvöru .
Í sjónvarpsrabbþætti fyrir skömmu sagði hann m.a. um kynbombuna : " ...
þú ert eins og gylta á lóðaríi ...
" Svo mikið er víst að ummælin urðu ekki til þess að bæta ímynd Gibsons , hún hefur að líkindum ekki verið verri .
Kynþáttahatrið og skilnaðurinn eru enn ofarlega í huga fólks og illa á bætandi .
Þar fyrir utan hirti Robyn væna sneið af auðæfum stjörnunnar .
Nú eru hlutverkin hætt að bíða hans í röðum , líkt og fyrir ósköpin árið 2006 .
Í dag er ein hraðsoðin óháð mynd á leiðinni með karli í aðalhlutverki .
Hún nefnist The Beaver og er leikstýrt af Jodie Foster , sem einnig fer með hlutverk í myndinni , sem hefur verið í undirbúningi árum saman .
Skyndilega birti til í fyrra , Summit ákvað að kosta myndina og tökum var lokið í vetur .
Til stóð að kynna myndina á hátíðarhringnum í haust en nú lítur út fyrir að það sé ekki aðeins herra Gibson sem er í tilvistarkreppu , heldur nýja myndin hans líka .
The Beaver var álitin umtalsverð áhætta áður en Gibson kom til sögunnar ; fjallar um mann sem rabbar við bifurbrúðu sem hann er með í hendinni líkt og hún sé mennsk .
Gibson var ráðinn til að veita hinum roskna leikara fríska áhættu , áður hafði m.a. verið rætt við yngri menn eins og Jim Carrey , Steve Carrell og Hugh Jackman .
En Foster , sem hefur lengi átt fagmannlegt samband við Gibson , hafði sitt í gegn .
Menn efast um að Gibson sé áhættunnar virði .
Endurkoma hans sem leikari , Edge of Darkness , tók aðeins inn 43 milljónir dala fyrir vestan þegar hún var sýnd þar eftir áramótin .
Áætlun um stórbrotna víkingamynd sem Gibson var með á teikniborðinu virðist dáin drottni sínum .
Gibson þarf greinilega á að halda viðtali við veigameiri aðila en tuskubrúðu .
