Tveir nýliðar eru í ólympíuliði Íslands sem teflir í opnum flokki Ólympíumótsins sem fram fer í Khanty Manyisk í Síberíu í haust .
Liðið skipa Hannes Hlífar Stefánsson , Héðinn Steingrímsson , Bragi Þorfinnsson , Hjörvar Steinn Grétarsson og Björn Þorfinnsson .
Tveir þeir síðastnefndu hafa ekki teflt á ólympíumóti áður og í fyrsta sinn eru bræður í liðinu .
Ekki er útilokað að skákin verði einhvern tíma tekin upp sem keppnisgrein á Ólympíuleikum en fyrstu Ólympíumótin fóru fram með reglulegu millibili á millistríðsárunum þegar Aljékin og Capablanca voru skærustu stjörnurnar en ýmsir aðrir komu þar við sögu ; í franska liðinu tefldi stundum Marcel Duchamp , frægur myndlistarmaður , löngum spyrtur við dada og súrrealisma .
Í Hamborg 1930 tapaði hann fyrir Jóni Guðmundssyni .
Sovétmenn tóku fyrst þátt á Ólympíumóti í Helsinki 1952 .
Menn þóttust greina ýmis einkenni sovéska samfélagsins : tortryggni , leynimakk og " hreinsanir " .
" Ég bjóst ekki við að það kæmi allt fram , " svaraði Smyslov þegar Botvinnik bar upp á hann að hafa tjáð valnefndinni að heimsmeistarinn gæti vart teflt af nokkru viti lengur .
Þykkjuþungur Botvinnik sat heima .
Í Munchen 1958 voru í liðinu í fyrsta sinn Petrosjan og Tal .
Spasskí kom svo í liðið í Varna 1962 og þessir menn voru bókstaflega óstöðvandi .
En 1968 var Tal ekki valinn en kom aftur í Skopje 1972 .
Á Ól .
í Buenos Aires 1978 mistókst sovésku sveitinni í fyrsta sinn að hreppa gullið .
Aðeins Polugajevskí var valinn í lið sem tefldi á Möltu tveim árum síðar .
Petrosjan og Spasskí höfðu teflt samtals á 17 ólympíumótum og aðeins tapað einni skák hvor , af einhverjum ástæðum voru þessir heiðursmenn ekki í náðinni lengur .
Þar kom að flaggið var dregið niður ; hin gildishlöðnu tákn , hamar og sigð á rauðum fleti blöktu í síðasta sinn yfir íslensku skáksveitinni sem sat við borð nr. 1 í lokaumferð Ólympíumótsins í Novi Sad í gömlu Júgóslavíu haustið 1990 og inn í keppnissalinn lagði lykt af brenndu laufi .
Á síðustu ólympíumótum hefur ermska sveitin borið ægishjálm yfir keppinauta sína , Petrosjan sem starfaði um tíma sem götusópari í Moskvu getur horft að handan stoltur af arftökum sínum .
Kannski er eftirfarandi skák sú þekktasta sem hann tefldi á öllum tíu ólympíumótunum : Ól .
í Lugano 1968 : Milko Bobotsov – Tigran Petrosjan Drottningarbragð 1. d4 Rf6 2. c4 e6 3 .
Rf3 d5 4. cxd5 exd5 5 .
Rc3 c6 6 .
Bg5 Be7 7 .
Dc2 g6 8. e3 Bf5 9 .
Bd3 Bxd3 10 .
Dxd3 Rbd7 11 .
Bh6 Rg4 12 .
Bf4 O-O 13 .
O-O He8 14. h3 Rgf6 15 .
Re5 Rb6 16 .
Bg5 Re4 17 .
Bxe7 Dxe7 18 .
Dc2 Rd6 19 .
Ra4 Rbc4 20 .
Rxc4 Rxc4 21 .
Rc5 Rd6 22 .
Hac1Dg5 23 .
Dd1 h5 Sé borðinu skipt upp í hluta sést að minnihlutarás á drottningarvæng er nánast útilokuð , á kóngvængum hefur svartur hinsvegar óbundnar hendur .
24 .
Kh1 He7 25 .
Rd3 Re4 26 .
Rc5 Rd6 27 .
Rd3 Df5 28 .
Re5 f6 29 .
Rf3 Hg7 30 .
Rh2 He8 31 .
Kg1 Re4 32 .
Df3 De6 33 .
Hfd1 g5 ! Úthugsuð peðsfórn .
34 .
Dxh5 f5 35 .
He1 g4 36. hxg4 fxg4 37. f3 37. g3 er svarað með 37 .
...
Hg5 38 .
Dh4 Kg7 sem hótar 39 .
...
Hh8 .
Meiri von um björgun gaf 37 .
Dh4 .
37 .
...
gxf3 38 .
Rxf3 38 .
...
Hh7 39 .
De5 Dc8 ! Bakkar með drottningu – vinnur drottningu .
Óvenjuleg flétta ! 40 .
Df4 Hf8 41 .
De5 Hf5 - og Bobotsov gafst upp .
Helgi Ólafsson helol@simnet.is 