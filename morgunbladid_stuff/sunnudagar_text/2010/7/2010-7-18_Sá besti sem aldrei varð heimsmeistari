Þegar spurt er að því hvaða skákmaður hafi verið bestur þeirra sem aldrei hrepptu heimsmeistaratitilinn koma nöfn Kortsnoj og Keres upp í hugann .
Saga þess síðarnefnda , Eistlendingsins Paul Keres ( 1916-1975 ) er áhugaverð .
Á árunum 1954-1962 tók hann þátt í fjórum áskorendamótum og varð alltaf í 2. sæti .
Á AVRO-skákmótinu í Hollandi 1938 bar hann sigur úr býtum og skaut aftur fyrir sig öllum helstu meisturum þess tíma .
Viðræður um heimsmeistaraeinvígi við Aljékín voru hafnar þegar seinni heimsstyrjöldin greip inn í .
Keres var í Buenos Aires vegna Ólympíumótsins en þegar hann sneri aftur höfðu Eystrasaltslöndin verið innlimuð í Sovétríkin .
Stuttu síðar hernámu nasistar Eistland og Keres tók þátt í nokkrum mótum á þeirra yfirráðasvæði .
Í stríðslok reyndi Keres að flýja hina nýju og gömlu herra , var handtekinn og yfirheyrður í nokkra daga .
Honum var m.a. gefið " að sök " að hafa búið í sama húsi og þekktur andspyrnumaður .
Það mál var tekið fyrir á ráðstefnu sem haldin var um arfleifð Keres í Tallinn árið 2006 en meðal gesta var Friðrik Ólafsson .
Því hefur verið haldið fram að skáksnilld Keresar hafi forðað honum frá aftökusveitum Stalíns .
Hann var " endurreistur " og fékk að tefla á fimm manna heimsmeistaramóti sem fram fór í Haag og Moskvu árið 1948 .
Aðrir keppendur voru Botvinnik , Smyslov , Reshevsky og Euwe en tefld var fimmföld umferð .
Sjötti maður , Ruben Fine , hafnaði þátttöku en að Miguel Najdorf skyldi ekki vera með mun eiga sér þá undarlegu skýringu að í Groningen tveim árum fyrr hafi Najdorf stofnað til veðmála um að hann myndi sigra Botvinnik í því móti – og það gekk eftir ! Keres tapaði fjórum fyrstu skákum sínum fyrir Botvinnik .
Fullvíst er talið að haft hafi verið í hótunum við hann .
Til að sanna styrk sinn vann Keres Sovétmeistaramótið þrisvar með stuttu millibili : 1947 , 1950 og 1951 .
Annálað prúðmenni en keppnismaður ; hann lét svo ummælt að nauðsynlegt væri þeim reyndari að temja og vinna unga og upprennandi skákmenn , þeir gætu annars orðið vandmál síðar .
Friðrik Ólafssyni gekk illa gegn Keres sem vann Bobby Fischer þrívegis með svörtu .
Fyrir löngu gekk ég fram á gamlan Íslandsmeistara sem tjáði viðstöddum að hann hefði skoðað allar skákir sem Keres hafði teflt á ferlinum og þær höfðu reynst honum mikill bálkur fróðleiks .
Keres var mikill meistari í Tsjígorín-afbrigði spænska leiksins .
Vann þar marga sigra eins og þennan gegn hinum harðvítuga Efim Geller : Moskva 1951 : Efim Geller – Paul Keres Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 Rf6 5 .
O-O Be7 6 .
He1 b5 7 .
Bb3 d6 8. c3 O-O 9. h3 Ra5 10 .
Bc2 c5 11. d4 Dc7 12 .
Rbd2 cxd4 13. cxd4 Bb7 14 .
Rf1 Hac8 15 .
Bg5 d5 16. exd5 exd4 17 .
Bg5 h6 18 .
Bh4 ? Geller brast kjark til að leika 18 .
Bxh6 ! gxh6 19 .
Dd2 með óstöðvandi sókn .
Svartur leikur betur , 18 .
..
Hfd8 og svartur heldur í horfinu .
18 .
...
Rxd5 19 .
Dd3 g6 20 .
Bg3 Bd6 21 .
Bxd6 Dxd6 22 .
Dd2 22 .
...
Rf4 ! 23 .
Dxa5 Betra var 23 .
Be4 .
23 .
...
Bxf3 24. gxf3 Rxh3 + 25 .
Kg2 Rf4 + 26 .
Kg1 Rh3 + 27 .
Kg2 Rf4 + 28 .
Kg1 Dd5 ! 29 .
Rg3 d3 ! 30 .
Re4 Df5 31 .
Db4 Hfe8 ! - Þögull leikur og afgerandi .
Geller gafst upp því hann átti enga vörn við hótuninni 32 .
...
Hxe4 ásamt 33 .
...
Dg5 + og mátar .
Helgi Ólafsson helol@simnet.is 