Ég get nú ekki sagt að ég sé eitthvað sérstaklega mikið fyrir sól .
Sumt fólk er alveg agalega hrifið af sól .
Smá sól brýst fram og áður en þú veist af er það búið að klæða sig úr öllum fötunum og leggjast á jörðina .
Eða fyrirgefið , á pallinn .
Allt útaf smá sól .
Reyndar held ég að ein aðalástæðan fyrir því að fólk giftir sig sé útaf sólarvörninni .
Ef maður þarf sólarvörn þá er alveg vitað mál að maður þarf aðstoð .
Það eru hlutar á bakinu á manni sem er ekki mögulegt að maður geti borið á sjálfur .
Og þá þarftu hjálp .
Og þessi hjálp kemur ekki frá neinum öðrum en makanum .
Þetta eru bara þannig staðir .
En það er alveg agalegt að brenna .
Sérstaklega þegar maður var krakki .
Og þurfti að vera í bol í sundlauginni daginn eftir .
Þvílík niðurlæging .
Manni leið eins og stóru auglýsingaskilti .
Og loftbólurnar sem mynduðust undir bolnum .
Ekkert smá hallærislegt .
Þannig að eins og þú getur ímyndað þér , kæri lesandi , þá hafa sólin og ég ekkert verið að dansa neitt mikið saman .
Sennilega spilar það inn í að ég er rauðhærður , eða Strawberry Blond eins og stendur í passanum mínum .
Ég veit ekki alveg hversu kúl mér finnst að vera líkt við ljóst jarðarber , en þetta er greinilega einhver kategóría hjá Útlendingaeftirlitinu .
Kannski er öllum líkt við ávexti , hvað veit ég .
Spurning hvað stendur í passanum hjá Jóhönnu Sigurðardóttur ? Gray Potato ? ! Það er hinsvegar alveg voðalega gott að fækka fötum í miklum hita .
Ég mæli með því .
Það er örugglega ekkert verra en að vera útfararstjóri á vakt í þrjátíu stiga hita .
Þegar maður er á strönd þá fækkar maður fötum , eða flestir gera það allavega .
Maður sprangar bara um á sundskýlunni .
Einu sinni fór ég á nektarströnd .
Fyrir þá sem ekki vita hvað nektarströnd er , þá er það svona strönd þar sem fólk er ekki í sundskýlum eða bikiníum .
Fólk er ekki í neinu .
Það er sem sagt allsbert .
Vandamálið við það að vera nakinn í margmenni er að þú hugsar ekki um neitt annað en hversu nakinn þú ert .
Og líka hversu naktir allir aðrir eru .
Þó einhver mjög stór labbi fram hjá þér þá hugsarðu ekki : " Hey , vá þessi er stór .
" Það eina sem kemst að er : " Hey , vá hvað þessi er eitthvað allsber .
" Þegar maður er í fötum pælir maður aldrei í fötunum .
Maður er bara í fötunum .
Maður er ekkert á labbi niður Laugaveginn og hugsar : " Vá , hvað ég elska buxurnar mínar .
Rosalega er ég heppinn að eiga þessar gallabuxur .
" En þegar maður er nakinn , sérstaklega í margmenni , pælir maður ekki í neinu öðru .
" Vá , ég er að labba hérna og ég er bara alls ekki í neinum buxum .
" Hvað er málið ? Enda veit maður ekkert hvað maður á að gera við hendurnar á sér .
Maður er bara í tómu tjóni .
Og allsber .
Þegar manni er rosalega heitt getur verið alveg ofboðslega gott að kæla sig í sjónum eða í sundlaug .
Vatn er náttúrlega alveg frábær uppfinning .
Ég held að vatn hafi að hluta til verið fundið upp til að laða kynin hvort að öðru .
Karlmenn yfirhöfuð eru mjög hrifnir af vatni vegna þess að þeir geta mjög auðveldlega haldið á allri manneskjunni sem þeir eru giftir ofan í vatninu , án vandræða .
Og vatn virkar mjög vel á bæði kynin .
Karlinn í vatninu er að upplifa sig mjög sterkann og konan að upplifa sig mjög mjóa .
Karlinn í vatninu hugsar : " Vá , hvað ég er sterkur .
" Konan í vatninu hugsar .
" Vá , hvað ég er að grennast ! " Og allir ánægðir .
