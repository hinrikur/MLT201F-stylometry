Jökulgil í Landmannalaugum er einn af yndisreitum RAX , Ragnars Axelssonar .
" Það var ekki farið inn í Jökulgilið fyrr en liðið var á nítjándu öld , " segir hann .
" Ástæðan var sú að menn sáu reykinn frá Torfajökulssvæðinu og héldu að þarna væru útilegumenn .
Það renndi svo frekari stoðum undir þessa kenningu að það urðu afföll af fénu , sem þó voru náttúruleg – hugsanlega hrapaði það í giljum , en kannski kunni það bara vel við sig í náttúrunni , þannig að það sneri ekki heim , " bætir hann við .
RAX hefur farið með smölum , einhverju skemmtilegasta fólki sem til er , á haustin í yfir tuttugu ár með örfáum undantekningum , en þá er farið á hestum eftir Jökulgilinu .
" Þetta er einhver fallegasti staðurinn á jörðinni , " segir hann .
" Þarna er litadýrðin öfugumegin við ímyndunaraflið ; litirnir eru svo fallegir að þú heldur að þú sért dauður – grænt og bleikt og hreint ótrúlegir litir ! " 