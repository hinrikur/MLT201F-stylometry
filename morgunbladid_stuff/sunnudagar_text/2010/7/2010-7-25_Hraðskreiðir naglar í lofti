Þótt svifryk og önnur umferðarmengun varði fleiri borgarbúa en íbúa Hlíðanna hafa þeir verið óþreytandi við að halda á lofti alls kyns rannsóknum , reglugerðum og upplýsingum til að varpa ljósi á hvílíkur skaðvaldur mengunin er .
Ekki að ástæðulausu .
Þungar umferðaræðar skera Hlíðarnar á þrjá vegu – Miklubrautin , Kringlumýrarbrautin og Bústaðavegur – svo mesta áhrifasvæði mengunarinnar nær yfir bróðurpart hverfisins .
Það er því ekki að undra að mengunarmál hafi verið meðal þess sem brann á fólki þegar íbúar Hlíða , Holta og Norðurmýrar gengu til stofnfundar íbúasamtaka sinna í október árið 2005 .
" Þetta snertir verulega lífgæði okkar sem búum í hverfinu , " segir Hilmar Sigurðsson , sem var formaður samtakanna frá upphafi og þar til nýlega , en sjálfur býr hann í Skaftahlíð við Miklubraut .
Íbúasamtökin komust m.a. á snoðir um að til væri reglugerð sem kvæði á um hversu oft á ári mæligildi svifryks í lofti mætti fara yfir svokölluð heilsufarsmörk í Reykjavík .
Reglugerðin var innleidd árið 2002 og gerði ráð fyrir nokkuð löngum aðlögunartíma , en frá og með í ár mega mæligildin ekki fara oftar en sjö sinnum yfir heilsufarsmörkin .
" Um síðustu mánaðamót var svifrykið í Reykjavík búið að fara 19 sinnum yfir mörkin á árinu , " segir Hilmar .
" Og við erum bara komin sex mánuði inn í árið .
Nú veit enginn hverjar lokatölurnar verða en líkurnar eru að þetta gerist á bilinu 25 – 29 sinnum í ár .
" Vissulega hafa aðstæður verið óvenjulegar og segir Hilmar að um fimm af þessum 19 skiptum megi rekja til öskufjúks frá Eyjafjallajökli .
" Eftir situr að mengunin hefur verið 14 sinnum yfir mörkum af öðrum sökum .
" Hann útskýrir að sjaldgæft sé að svifryksmengun fari yfir heilsufarsmörk á sumrin .
" Þegar komið er inn í vetrartímann fer það að gerast oftar eftir því sem fleiri fara á nagladekk .
Í desember er mengunin farin að fara reglulega yfir þessi mörk .
Vegna þessa höfum við aldrei verið nálægt þessum sjö skiptum , heldur hefur þetta alltaf verið mun oftar .
" Svifrykið er mælt á tveimur föstum stöðum í Reykjavík : í Húsdýragarðinum þar sem aðstæður eiga að vera hvað bestar og við gatnamót Grensásvegar og Miklubrautar þar sem lengi var talið að loftgæði í borginni væru hvað verst .
" Svo er til ein færanleg mælistöð sem hefur verið notuð fyrir staðbundnar mælingar , " segir Hilmar .
" Í desember 2007 og janúar 2008 var mengunin á horni Stakkahlíðar og Miklubrautar mæld og þá kom í ljós að meðaltalið þar var um 22% hærra en á Grensásvegi .
" Mælingarnar voru endurteknar í desember og janúar síðastliðnum og sýndu álíka mæligildi við Stakkahlíð og á Grensásvegi .
" Við getum því slegið því föstu að loftgæði þar fylgja nokkurn veginn loftgæðunum á Grensásvegi .
" Hann bætir því við að þegar upplýsingar um loftgæði séu gefnar út sé miðað við mælingarnar á Grensásvegi en engin trygging sé fyrir því að þau geti ekki verið verri annars staðar í borginni .
260 tonn af svífandi malbiki Áður en lengra er haldið segir Hilmar rétt að átta sig á því hvað svifryk er í raun .
" Svifryk er agnir í andrúmsloftinu sem eru mældar út frá tveimur stærðarviðmiðum , það er undir 10 míkrómetrum eða PM10 , og svo PM2 , sem er svo fíngert ryk að það sést ekki .
Ef skoðað er hvernig svifrykið verður til í Reykjavík þá er yfir helmingur þess malbik .
Það spænist upp við núning á malbikinu og talið er að langstærstan hluta þess megi rekja til nagladekkja .
Mig minnir að árlega verði um 260 tonn af malbiki að þessu fína ryki í Reykjavík eða um 25 kíló á bíl .
Þetta er ein meginástæðan fyrir því að mælingargildi svifryks í borginni fer svona oft yfir heilsufarsmörkin .
" Annað mengunarefni , sem veldur ekki síður áhyggjum , er svokölluð köfnunarefnisoxíð ( NOx ) sem finnast í ríkum mæli við umferðarþungar götur .
" Þau myndast aðallega vegna bruna eldsneytis sem verður við akstur .
Þessi efni eru bæði lyktarlaus og litlaus svo fólk verður ekkert vart við þau í loftinu .
Í raun er þetta eitur og miklu hættulegra en svifrykið af því að fólk verður ekkert vart við það heldur andar því bara að sér án þess að verða vart við það .
" Það er því ekki að ástæðulausu að menn hafa áhyggjur af þessu .
" Evrópusambandið hefur skilgreint loftgæði í borgum sem heilsufaraldur og stærstu ógnun við lýðheilsu fólks innan sambandsins , " segir Hilmar .
" Læknar í Landskrona í Svíþjóð sem gerðu rannsókn á áhrifum lélegra loftgæða áætla að árlega deyi þar 40 manns vegna mengunarinnar , en íbúafjöldinn er um 40 þúsund .
Sambærileg tala fyrir íbúa þriðja hverfis Reykjavíkur ( Hlíðar , Holt og Norðurmýri ) væri um 12 á ári .
Sömuleiðis sýndi finnsk rannsókn að líkur á hjartaáfalli aukast um 7,4% hjá fólki sem býr við slæm loftgæði .
" Þótt barátta Hilmars og nágranna hans hafi fyrst og fremst snúist um loftgæði í Hlíðunum segir hann málið varða daglegt líf tugþúsunda Reykvíkinga .
" Vandamálið er ekkert bundið við Hlíðarnar heldur er þessi mengun viðloðandi í allri borginni , vestur fyrir læk og austur fyrir Elliðaár .
Þetta sést vel þegar mengunin er kortlögð í samræmi við rannsókn Þórarins Gíslasonar lungnalæknis sem komst að því að mestu áhrif niturdíoxíðmengunar ná í 200 metra fjarlægð frá stofnbrautum .
Þetta snertir því miklu fleiri íbúa en þá sem búa við Miklubraut og í sumum hverfum , eins og okkar , er ærið lítill hluti þeirra undanskilinn mestu menguninni .
Ástandið er litlu betra í Vogahverfi , þar sem Sæbrautin er skammt undan , eða í Smáíbúðahverfinu .
" Hann bætir því við að foreldrar barna sem æfa íþróttir með Val hafi viðrað áhyggjur af menguninni á Hlíðarenda .
" Á þessum stað fara um 35 þúsund bílar á sólarhring um Bústaðaveg og 44 þúsund bílar á sólarhring um Hringbrautina en mengunin hefur aldrei verið mæld á íþróttasvæðinu .
" Vannýtt viðbragðsáætlun Hilmar segir tvö atriði þýðingarmest í því að vinna bug á menguninni .
" Ef naglarnir yrðu teknir út nægði það til að draga svo mikið úr svifrykinu að þau skipti sem það færi yfir heilsufarsmörkin myndu rúmast innan reglugerðarinnar í dag .
Það eru nefnilega svo fá tilvik þar sem það gerist vegna einhvers annars .
Í sjálfu sér er bann við nagladekkjum fremur lítil aðgerð .
Þeir sem aka á nagladekkjum benda alltaf á öryggismálin en það eru til dekk sem gera betur en naglar , s.s. loftbóludekk , harðkornadekk eða míkróskorin dekk .
Það er rosalega seigt í þeirri mýtu að nagladekkin séu það eina sem virki í hálku .
" Hitt atriðið er hraðinn .
" Köfnunarefnisdíoxíð myndast við bruna á eldsneyti og eftir því sem bíllinn keyrir hraðar – þeim mun meiri og hraðari verður bruninn .
Það er mjög athyglisvert að skoða hraðatölur í Reykjavík .
Þannig er 60 km hámarkshraði á Miklubraut frá Njarðargötu til Vesturgötu en mælingar hafa sýnt að á kaflanum hjá gamla Tónabæ er 74 km meðalhraði .
Á Kringlumýrarbraut er 80 km hámarkshraði en meðalhraðinn þar er yfir 90 km .
Í Ártúnsbrekkunni er meðalhraðinn kominn fast að 100 km .
Þarna er um að ræða sólarhringsmeðalhraða og svo er fólk alltaf að tala um umferðarteppur ! " Umferðarhraðinn hefur ekki bara áhrif á köfnunarefnisdíoxíðmyndunina .
" Hann rótar líka upp svifrykinu sem sest á göturnar , " segir Hilmar .
Naglarnir og hraðinn hafa líka áhrif á aðra tegund mengunar – hljóðmengunina – sem er mikil við helstu stofnbrautir borgarinnar .
" Ef naglarnir hyrfu gætum við átt von á því að hljóðstig á Miklubrautinni og við Stakkahlíð lækkaði um allt að þrjú desibel .
Það hljómar kannski ekki mikið en upplifunin er næstum helmingun á hávaðanum .
Það sama á við um hraðann – hægari umferð framleiðir minni hávaða .
" Það er þó ýmislegt annað hægt að gera en að banna nagla og draga úr hraða eins og lagt er til í Viðbragðsáætlun um loftgæði í Reykjavík .
" Þar er að finna ýmiskonar skammtímaaðgerðir sem lúta aðallega að samgöngum , " segir Hilmar .
" Í áætluninni er t.d. talað um upplýsingagjöf til almennings , sem er komin í ágætan farveg eftir að farið var að gera mælingartölur aðgengilegar fyrir almenning .
Eins er talað um rykbindingu sem gerðar voru tilraunir með og sýndu svo sannarlega árangur .
" Aðrar og öllu áhrifameiri aðgerðir eru einnig lagðar til .
Ein er að draga úr umferð með því að banna umferð bíla með oddatölu eða slétta tölu ákveðna daga þegar mengun er mikil og önnur að skylda bíla til að drepa á sér á t.d. ljósum .
Þá er lögð til skammtímalokun gatna vegna mengunar en með nýjum spálíkönum og fullkomnum veðurspám má sjá fyrir hvaða daga má búast við að svifryksmengun fari yfir heilsufarsmörk .
" En þrátt fyrir þessa ágætu áætlun stöndum við samt uppi með niðurstöðuna – að ekkert er gert , " segir Hilmar .
Hringir í stað ása Hann undirstrikar að Hlíðarnar séu frábært hverfi sem sé miðsvæðis og bjóði upp á mikil lífsgæði .
" Það eina sem angrar okkur eru þessar stóru , þungu umferðaræðar sem liggja í gegn um hverfið og eru þungamiðja fólksflutninga frá austurbæ í vesturbæ að morgni og frá vesturbæ í austurbæ um eftirmiðdaginn .
Þessir miklu fólksflutningar í Reykjavík eru stærsta skipulagsslysið í borginni – að við höfum byggt úthverfi lengst í austur á meðan vinnusvæðin eru í vestari hlutanum .
Þar fyrir utan þetta langdýrasti samgöngumátinn og óheilbrigðasti en í 80% bílferða í Reykjavík er einn í bíl , og í 33% ferða er leiðin styttri en 1 kílómetri .
" Skipulagsslysið felst ekki síst í þeirri hönnunarstefnu að reyna stöðugt að greiða fyrir umferðinni með því að hraða henni , að mati Hilmars .
" Umgjörðin á Miklubrautinni minnir t.d. helst á hraðbraut ; það er girt á milli og tryggt að gangandi vegfarendur fari ekki yfir nema á ákveðnum stöðum .
Þetta líkist miklu meira hraðbraut heldur en nokkru sinni götu í borg .
Á sama tíma er vitað að hraðinn eykur mengun , fjölgar slysum og dauðsföllum í umferðinni .
Víða erlendis er stefnan akkúrat í hina áttina enda sættir fólk sig einfaldlega við að það taki svolítinn tíma að koma sér á milli staða með öðrum hætti .
Við eigum að hætta að láta bílinn hafa forgang en greiða enn frekar fyrir hjólum og gangandi umferð og gera almenningssamgöngur betri .
" Til eru hugmyndir um hvernig leysa mætti fólksflutningana í borginni , meðal annars runnar frá Samúel Torfa Péturssyni , arkitekt í Danmörku .
" Það umferðarskipulag þekkist að utan og gengur út á að fleyta þeirri umferð sem ekki á erindi inn í viðkomandi hverfi fram hjá á stofnæðum sem liggja í hring utan um þau , " segir Hilmar sem segir vissulega þurfa endurskipulagningu til en þó ekki algera uppstokkun á því umferðarkerfi sem nú er til staðar í borginni .
" Öskjuhlíðargöng væru inni í þessu og sömuleiðis göng undir Þingholtið sem eitt sinn voru á dagská .
Hringtengingin yrði þá í gegn um Öskjuhlíðina , undir Holtið og svo Sæbrautina .
Þar með væri hringurinn kominn utan um kjarna Reykjavíkur , þ.e. Hlíðar , Laugarnesið , Vogar , Smáíbúðahverfið og Fossvoginn , sem er hin raunverulega miðborg Reykjavíkur .
" Sambærilegir hringir yrðu utan um önnur hverfi borgarinnar , en Hilmar tekur undir að slíkt hringskipulag væri framtíðarmúsík , miðað við fjárhagsstöðu hins opinbera í dag .
Með kerfið í fanginu Á meðan liggur ábyrgðin á umferðinni og umferðarmenningunni fyrst og fremst hjá okkur sjálfum .
" Það erum við sem erum í bílunum , " segir Hilmar .
" Það er t.d. stöðugt kvartað undan hraða í Hamrahlíðinni en niðurstaða hraðamælinga sýna að um 70% þeirra sem keyra of hratt í götunni eru íbúar í Hlíðum .
Þetta erum við sjálf .
Sama á við um Miklubraut – það eru íbúar Reykjavíkur sem keyra þar á blússandi hraða , en samfélagskostnaðurinn af hraðakstrinum vex með hverju árinu , hvort sem um er að ræða lýðheilsu , lífslíkur , heilbrigði , brottfall í vinnu eða annað .
" Barátta Hilmars fyrir bættum loftgæðum í borginni spannar nú þau fimm ár sem liðin eru frá því að hann gerðist formaður íbúasamtakanna .
Sem fyrr segir er hann nýhættur í því embætti og er nú kominn hinum megin við borðið .
Nýverið tók hann við sæti formanns Hverfisráðs Hlíða og má þar með segja að hann sé kominn með kerfið í fangið .
" Ég lít á þetta sem rökrétt framhald , " segir hann .
" Starfið fyrir íbúasamtökin leiddi til þess að ég ákvað að taka þátt í pólítísku starfi núna fyrir sveitastjórnarkosningarnar í vor , " en Hilmar skipaði 16. sæti framboðslista Samfylkingarinnar í Reykjavík .
" Það var ekki um annað að ræða en að fara alla leið – frekar en að sitja kyrr og nöldra varð maður að reyna að gera eitthvað í hlutunum og hreyfa við þeim .
Að sjálfsögðu sit ég uppi með þau umkvörtunarefni sem ég sjálfur hef haft en ég er þá alla vega kominn í aðstöðu til að keyra þau yfir á næsta stig og fylgja þeim eftir inni í borgarkerfinu .
" Allir í sömu súpunni Þegar við fluttum heim frá Kaupmannahöfn árið 2007 veltum við því mikið fyrir okkur hvaða hverfi við ættum að velja til að búa í , " segir Steinunn Þórhallsdóttir , sem býr ásamt fjölskyldu sinni við Lönguhlíð .
" Við bjuggum úti í tvö ár og höfðum vanist því að fara allra okkar ferða hjólandi .
Niðurstaðan var að setjast að í Hlíðunum , enda er þetta eina hverfið í Reykjavík þar sem hægt er að labba niður á ströndina í Nauthólsvík , í Öskjuhlíð , niður í bæ , í Kringluna og víðar á innan við kortéri .
" Steinunn segir að þau hafi vissulega velt því fyrir sér hvort nálægðin við Miklubrautina myndi valda þeim óþægindum .
" En þegar við sáum að til stæði að leggja hana í stokk hugsuðum við með okkur að við gætum vel þolað þetta í tvö , þrjú ár þar til stokkurinn kæmi .
" Skömmu eftir að fjölskyldan flutti heim fæddist Bríet , dóttir þeirra hjóna , og um svipað leyti greindist yngri sonurinn , Karl Orri , með astma .
" Hann var farinn að sýna einkenni úti áður en við fluttum hingað heim en þetta varð ekki ljóst fyrr en eftir að við fluttum .
Bríet litla reyndist líka vera með astma og við þessa greiningu kviknaði aldeilis á móðurhjartanu ; ég var hérna heima í fæðingarorlofi og fór að velta því fyrir mér hvort ég ætti að láta hana nýfædda sofa í vagni úti á svölum .
Þegar ég horfði þaðan út á Miklubraut var ég ekki viss um að það væri í lagi .
" Í framhaldinu ákvað Steinunn að kynna sér málin betur og datt fljótlega inn á heimasíðu íbúasamtaka svæðisins sem er sneisafull af upplýsingum um mengunarmálin í hverfinu .
" Þar sá ég að þetta var verra en ég hélt .
Mér datt þá í hug hvort betra væri að hafa vagninn á bak við hús – hvort húsið skýldi vagninum fyrir rykinu frá götunni ? Maður fer þannig að leita að leiðum til að búa við þessar aðstæður .
" Þegar Steinunn komst síðan að því að áhrifasvæði mengunarinnar næði 200 metra frá stofnbrautum burtséð frá byggingum féll henni allur ketill í eld .
" Það eru dálítið ógnvænlegar staðreyndir og maður áttar sig á því að þetta snýst ekkert bara um mínar svalir og fjögur lungu barnanna minna .
Allir grunnskólarnir í hverfinu eru innan mesta áhrifasvæðisins sem og fimm af sjö leikskólum .
Á einum þeirra , Stakkahlíð , sem er staðsettur í kverkinni á Kringlumýrarbraut og Miklubraut , er börnunum reglulega bannað að fara út vegna mengunar .
Allir íbúar hverfisins sitja í sömu súpunni .
" Með verk í lungunum Þeir íbúar sem glíma við astma- og ofnæmissjúkdóma eru þó verst settir þegar kemur að menguninni , eins og Steinunn og fjölskylda hennar hefur fengið að reyna .
" Þá daga sem mengunin er hvað verst hósta yngri börnin mikið .
Astminn er ofnæmissjúkdómur sem virkar þannig að þegar erting er frá umhverfinu bregst líkaminn við á ýktan hátt .
Það er misjafnt eftir einstaklingum hvernig , en í okkar tilfelli er það þannig að lungun í Karli Orra fara að framleiða mikið slím .
Hann finnur mikið fyrir því og t.d. fær hann verk í lungun þegar hann er að leika sér og hlaupa mikið og þarf þá að hvíla sig .
" Verstu einkennin koma þó aðeins seinna fram .
" Á morgnana eftir vonda mengunardaga á hann til að kasta upp slíminu því það safnast fyrir þegar hann liggur út af .
Þegar hann vaknar heyrir maður að hann fær hóstakast og svo þarf hann bara að hlaupa inn á klósett og gubba .
Þá þurfum við að byrja á því að gefa honum tvö astmalyf , ventolín og flixotíð , annað sem á að opna lungnaberkjurnar og fá þær til að slaka á og svo stera til að minnka bólgur og slímmyndun .
" Síðastliðinn vetur gerðist þetta þrisvar , fjórum sinnum að sögn Steinunnar en hvert kast getur tekið nokkra daga .
" Það tekur svo svolítinn tíma að komast fyrir þetta og ná honum niður aftur þegar hann verður svona slæmur .
Þá getur hann kastað upp nokkra daga í röð , bæði hér heima og í leikskólanum .
" Viðbrögðin eru ekki jafn ofsafengin hjá Bríeti .
" Hún er mun skárri .
Við finnum bara að hún hóstar meira þegar öndunarvegurinn er byrjaður að þrengjast hjá henni og þá byrjum við að gefa henni lyf til að henni skáni .
Þessi reynsla fer algerlega saman við niðurstöður nýrra rannsókna sem sýna að það er fylgni milli loftgæða í Reykjavík og sölu astmalyfja næsta dag .
Þetta er eins hjá okkur – dagana eftir vond loftgæði verða krakkarnir slæmir og þá þurfum við að fara að pústa þau og gefa þeim stera .
" Flutningar ræddir alvarlega Vegna þessa hafa Steinunn og maður hennar velt fyrir sér möguleikum á flutningum .
" Við töluðum um það mjög alvarlega þegar við fengum þá niðurstöðu frá lækninum að börnin væru með astma og að mengunin hérna hefði þessi slæmu áhrif á þau .
Raunar sagðist læknirinn ekki geta sagt okkur að flytja , en að sumir tækju ákvörðun um að flytja sig um set vegna slíkra aðstæðna .
Á hinn bóginn hreyfir maður sig ekkert í þessu efnahagsástandi .
Ég veit ekki hvað við hefðum gert ef við hefðum getað selt eins og ekkert væri á eðlilegu verði og keypt einhvers staðar annars staðar .
Ég lít enn á þetta sem eitt besta hverfið í Reykjavík því það eru líka mörg tækifæri fyrir okkur hérna .
" Í staðinn ákvað Steinunn að reyna að gera eitthvað í málunum og hellti sér út í starf fyrir íbúasamtökin , þar sem hún tók nýverið við formannsembættinu af Hilmari .
Hún segir mengunarmálin augljóslega hvíla mikið á fólkinu í hverfinu .
" Alls staðar þar sem fólk kemur saman er þetta umræðuefnið ; fólk hefur áhyggjur , því líður illa , það forðast að vera á Klambratúninu Miklubrautarmegin , það setur síur í gluggana hjá sér og finnst þetta bæði óþægilegt og erfitt .
Sem dæmi þá á ein nágrannakonan mín erfitt með að ganga í vinnuna sem er rétt hjá heimili hennar , út af astmaviðbrögðum .
" Loftgæðin hindra Steinunni og fjölskylduna þó ekki í því að nota hjólin .
" Ég læt mig hafa það að hjóla meðfram Miklubrautinni í vinnuna og við reynum líka að hjóla með börnin í leikskólann , þótt oft verði bíllinn fyrir valinu út af tímaleysi .
Við lifum okkar eðlilega lífi og líður vel í Hlíðunum .
En þrátt fyrir að hverfið sé frábært þá háir þetta okkur enda er ekki hægt að horfa fram hjá þessari neikvæðu hlið – að heilsa krakkanna okkar líður fyrir það að búa hér .
" Dagana eftir slæm loftgæði í borginni á fimm ára drengur í Hlíðunum það til að kasta upp slími sem er afleiðing ofnæmisviðbragða í lungunum .
Púst og steralyf eru honum og litlu systur hans nauðsynleg vegna mengunarinnar .
Talsverður fjöldi með óþægindi Umferðarmengun hefur fyrst og fremst áhrif á öndunarfæri og lungu en einnig á líkamann í heild , " segir Sigurður Þór Sigurðarson lungnalæknir sem hefur skoðað heilsufarsleg áhrif mengunarinnar á fólk .
" Þegar svifryksmengun er mikil þá finna þeir sem eru með astma , lungnateppu eða öndunarfærasjúkdóma greinilega fyrir versnun á sínum einkennum , " segir hann .
" Það kemur yfirleitt fram sem mæði og hósti og getur í mörgum tilvikum orðið mjög þungbært .
Rannsóknir sem hafa verið gerðar á þessu á Íslandi sýna einnig að þegar svifryksmengunin er mikil eykst notkun á öndunarfæralyfjum sem bendir til þess að fólk finni virkilega mikið fyrir þessum einkennum og leiti til læknis í auknum mæli .
" Þá gefa erlendar rannsóknir til kynna að innlagnatíðni á sjúkrahús hækki þegar svifryksmyndun er mikil .
" Það eru líka tengsl á milli svifryksmengunar og aukinnar tíðni dauðsfalla án þess að þar séu stórar tölur á ferð .
Það eru því áhrif sem eru vart mælanleg í litlu samfélagi eins og á Íslandi .
" En hvað með áhrif á heilsu þeirra sem ekki eru veikir fyrir ? " Það eru til góðar bandarískar rannsóknir sem sýna fram á verri lungnaþroska barna sem alast upp í svifryksmengun , " segir Sigurður .
" Í nýlegri rannsókn var t.d. sýnt fram á að eftir því sem börn bjuggu nær hraðbrautum þar sem var mikil svifryksmengun seinkaði lungnaþroska þeirra og eftir því sem þau bjuggu fjær hraðbrautum þeim mun betri voru þau .
Þannig að tengslin voru greinileg .
Það er síðan ekki alveg vitað hvað gerist ef börnin eru færð úr menguninni og í hreint loft – hvort þetta gangi til baka eða hvort skaðinn sé varanlegur .
Áhrifin eru hins vegar til staðar og því má ætla að þegar börn alast upp í svifryksmengun frá unga aldri verði lungnavirkni eða öndunargeta eitthvað skert til frambúðar .
" 100% fyrirbyggjanlegt Mengunin er ekki heldur holl fyrir fullorðna .
" Ef einstaklingur sem hefur engan astma eða aðra undirliggjandi sjúkdóma verður fyrir mikilli svifryksmengun , finnur hann út af fyrir sig ekki neitt í bráð , " segir Sigurður .
" Til lengri tíma litið má hins vegar leiða líkur að því að mengunin geti valdið heilsufarsvandamálum .
Mörg þeirra efnasambanda sem finnast í svifryki geta borist djúpt í lungun og valdið þar verulegum usla .
Þetta er að vissu leyti sambærilegt við reykingar þótt þær séu margfalt verri .
" Hann segir niturdíoxíðmengun lyktarlausa og lítt sjáanlega , a.m.k. í návígi .
" Það er engin leið fyrir fólk að vara sig á þessu .
Eina leiðin til að draga úr skaðlegum áhrifum er því að minnka svifryksmengunina .
Þótt sum mengunarefnanna , s.s. niturdíoxíðefnin og brennisteinsefni , séu lofttegundir eru þau líka áföst svifryksögnunum og berast þannig niður í lungun .
" Annar skaðvaldur í svifryksmenguninni er óson en sýnt hefur verið fram á tengsl þess við versnun á hjarta- og æðasjúkdómum .
" Hugsanlega eru einnig einhver tengsl við krabbamein þótt þau séu ekki mjög sterk .
Þetta er eitthvað sem menn halda áfram að rannsaka og á eftir að koma betur í ljós á komandi árum .
" Sigurður segir þó mikilvægt að fólk átti sig á samhengi hlutanna , þegar kemur að svifryksmengun .
" Það er til dæmis margfalt verra að reykja en að verða fyrir svifryksmengun .
Þetta er hins vegar áhyggjuefni sem er mikilvægt að stemma stigu við , ekki síst þar sem þetta er 100% fyrirbyggjanlegt – ef það væri engin bílaumferð væri engin umferðarmengun .
Auðvitað er það ekki raunhæft en þó er ýmislegt hægt að gera .
T.d. er hægt að banna nagladekk í Reykjavík enda engin ástæða til að hafa þau á höfuðborgarsvæðinu .
Sömuleiðis ætti að reyna að draga úr bílaumferð .
Það er óskiljanlegt að það skuli ekki hafa verið gert og að almenningssamgöngur séu ekki betri .
Ef hægt er að draga úr umferðinni minnkar mengunin samstundis .
" Aðspurður segist Sigurður ekki í vafa um að kostnaður samfélagsins af þeim lyfjum sem notuð eru vegna mengunarinnar sé mun meiri en kostar að grípa til ráðstafana til að draga úr menguninni .
" En það þyrfti heilsuhagfræðing til að fara ofan í saumana á því .
" Ástandið klárlega heilsuspillandi Astma- og ofnæmissjúklingar grípa þó til fleiri úrræða en lyfja til að þrauka af í menguninni .
" Ég hef ráðlagt fólki að flytja annað þótt ég geri mér grein fyrir að það er ekki alltaf hlaupið að því .
Eins er astma – og lungnasjúklingum ráðlagt að halda sig innandyra á þeim dögum sem svifryksmengun er mjög mikil .
Og ég myndi ekki ráðleggja neinum að fara hlaupatúr meðfram Miklubrautinni eða Kringlumýrarbrautinni , burtséð frá því hvort það er erfiður dagur eða hvort viðkomandi sé frískur .
Ástandið þar er klárlega heilsuspillandi .
" Hann segir erfitt að segja til um hversu margir þjáist af þeim sjúkdómum sem umferðarmengun hefur mest áhrif á .
" Lungnateppa er ein af fimm algengustu dánarorsökum í heiminum og fer vaxandi auk þess sem hún er mjög vangreind .
Aukningin stafar fyrst og fremst af reykingum en þessi sjúkdómur kemur ekki fram fyrr en eftir mörg ár .
Núna erum við að horfa á afleiðingar reykinga frá 1970 til 1980 hvað varðar lungnateppu og lungnakrabbamein , en svifrykið hefur örugglega einhver áhrif líka .
" Þá glíma 5-10% fólks við astma að hans sögn .
" Þeir verða margir fyrir áhrifum af slæmum loftgæðum .
Þau geta líka haft áhrif á hjartasjúklinga svo gera má ráð fyrir að talsverður fjöldi fólks hafi einhver óþægindi af þessu .
Auðvitað fer það eftir hvað fólk er slæmt hversu mikil áhrifin eru .
Þeir sem eru með vægan astma eða væga lungnateppu geta hugsanlega verið úti þegar loftgæði eru slæm án þess að finna mjög mikið fyrir því .
En þeim sem eru með svæsinn sjúkdóm líður örugglega mjög illa sömu daga .
" Breytingar í farvatninu Lög heimila ekki að heilbrigðisyfirvöld í borginni grípi til margra þeirra aðgerða , sem listaðar eru í viðbragðsáætlun heilbrigðisnefndar Reykjavíkur um loftgæði .
Nýtt frumvarp til umferðarlaga sem liggur fyrir Alþingi gæti þó breytt þeirri stöðu .
Í áætluninni er listi yfir " mögulegar skammtímaaðgerðir til að bæta inni- og útiloft " .
Þrátt fyrir að loftgæði í borginni hafi í ár mælst undir heilsuverndarmörkum mun oftar en heimilt er hafa mörg þessara úrræða aldrei verið reynd .
Má þar nefna að loka götum og minnka hámarkshraða tímabundið og fleiri aðgerðir .
Að sögn Ellýjar Katrínar Guðmundsdóttur , sviðsstjóra Umhverfis- og samgöngusviðs Reykjavíkur , er viðbragðsáætlunin sú fyrsta sinnar tegundar á landinu .
" Í raun er um að ræða ákveðið frumkvöðlastarf hjá Reykjavíkurborg .
Okkar ákvörðun var að lista upp hvað hægt var að gera , bæði til að halda umræðunni vakandi og til að setja þrýsting á okkur sjálf .
Margar þessara aðgerða eru hins vegar háðar breytingum á lögum – það skortir sumsé lagaheimild til að beita þeim en við höfum verið að vinna að því að fá slíkar heimildir í lög .
" Aðrar aðgerðir krefjast ekki lagabreytinga en eru þó háðar fleiru en einhliða ákvörðun borgarinnar , s.s. að gefa frítt í strætó þegar loftgæði eru lítil .
" Þegar ég bjó úti í Washington var stundum svokallaður " Red Dot Day " en þá var einfaldlega rauð húfa yfir gjaldbauknum í strætó þá daga sem loftgæði voru lítil .
Þetta er ein af þeim aðgerðum sem hægt væri að grípa til en hún er kostnaðarsöm og þarf því að skoðast vandlega með Strætó .
Hugsanlega mætti prófa aðgerð sem þessa tímabundið og sjá hvaða árangri hún skilar .
" Hún segir þó ýmislegt hafa verið gert .
" Við höfum t.a.m. markvisst lækkað leyfilegan umferðarhraða í borginni og þá sérstaklega í íbúðahverfum þótt við vildum vissulega hafa heimild til að geta lækkað umferðarhraða tímabundið þegar þörf er á þungum umferðargötum .
Aðrar aðgerðir eins og götuþvottur hafa skilað góðum árangri .
Við höfum gert þær kröfur til verktaka að þvo dekk vinnutækja þegar þau fara út af framkvæmdasvæðum og þegar verið er að rífa niður byggingar eru gerðar kröfur um rykbindingu .
Þar fyrir utan vörum við alltaf við því ef von er á miklu svifryki og biðjum þá fólk um að skilja bílinn eftir heima , taka frekar strætó eða labba eða hjóla .
Við höfum ekki önnur úrræði til að stöðva eða draga úr umferð vegna loftgæða .
Þetta er viðvarandi verkefni hjá Heilbrigðiseftirliti Reykjavíkur .
Ef mengun stefnir umfram heilsuverndarmörk er þriggja manna viðbragðsteymi kallað saman sem ákveður til hvaða aðgerða skuli grípa .
" Ellý segist binda vonir við nýtt frumvarp til umferðarlaga sem liggur fyrir Alþingi .
" Við höfum skilað inn þremur umsögnum um þetta frumvarp þar sem við höfum lagt áherslu á að koma inn skýrum ákvæðum sem styðja við vistvæna samgöngumáta og möguleika á aðgerðum .
Okkur finnst hafa verið komið töluvert til móts við okkar athugasemdir í frumvarpinu og þannig er í því gefin heimild til gjaldskyldu vegna nagladekkja .
Það skiptir miklu máli varðandi svifrykið .
Sömuleiðis er komin inn heimild til að grípa til ákveðinna aðgerða ef loftgæði stefna að því að vera undir heilsuverndarmörkum , þ.e. heimild til að takmarka hámarkshraða og takmarka umferð .
Ég held að það sé aukinn skilningur á þessu enda hefur þetta verið mikið í umræðunni .
" Reglugerðin í endurskoðun Á meðan þær breytingar hafa ekki gengið í gegn segir Ellý hendur heilbrigðisyfirvalda borgarinnar bundnar að miklu leyti þegar kemur að því að tryggja að mengun fari ekki oftar yfir heilsuverndarmörk en reglugerð heimilar , sem er sjö sinnum á ári .
" Þessi reglugerð er í deiglunni því sveitarfélög í Evrópu hafa kvartað mikið undan þessum skilyrðum og telja þau ekki raunhæf .
Í evrópskum borgum eins og í Reykjavík berst utanaðkomandi svifryksmengun til borganna sem þær geta ekki haft áhrif á .
Við þekkjum hér í Reykjavík að mengun getur m.a. borist hingað frá meginlandi Evrópu og svo auðvitað sandur og undanfarið einnig aska frá hálendinu .
Okkar loftgæði eru mjög mikil borið saman við flestar evrópskar borgir , sem geta almennt ekki haldið í við þessa reglugerð .
Ég veit að hún hefur því verið til endurskoðunar .
" Ellý bætir því við að Reykjavíkurborg hafi vaktað loftgæði í borginni í tæpan áratug .
" Við höfum lagt okkur fram um að upplýsa og fræða og ég tel að þessi vinna hafi skilað sér í aukinni þekkingu og meðvitund borgarbúa um loftgæði og áhrif þeirra á heilsu og mannlíf í borginni .
Það er mjög mikilvægur áfangi því þrátt fyrir að borgin geti gripið til ákveðinna aðgerða til þess að draga úr mengun þá eru það fyrst og fremst íbúarnir sem hafa málið í hendi sér .
Þeir ákveða hvaða ferðamáta þeir velja í borginni og ef þeir velja bílinn skiptir máli hvernig bíl þeir velja og hvernig þeir keyra .
Það er mjög jákvætt að íbúasamtök eru farin að setja þessi mál á oddinn og við treystum á samstarf við þau í baráttunni við svifryk .
" 