Þeir sem hafa vanið sig á að reykja maríjúana í þeirri trú að það leiði til betra kynlífs ættu að gera reykingarnar að undantekningu frekar en reglu .
Rannsókn sem nýlega birtist í tímaritinu Cancer bendir til ótvíræðs sambands milli mikilla maríjúanareykinga og krabbameins í eistum .
Í ákveðnum hlutum heimsins er hlutfall þeirra karlmanna sem greinast með eistnakrabbamein hærra en annars staðar og svo virðist sem þeim hlutum krabbameinsfrumnanna sem eru móttækilegir fyrir kannabisefninu sé um að kenna .
Niðurstöður bandarískrar rannsóknar benda til þess að tíðar maríjúanareykingar – dagleg notkun eða meira – og langtíma notkun , geri karlkyns maríjúananotendur mun líklegri til að fá nonseminoma , sem er ein tegund eistnakrabbameins .
Þessar niðurstöður eru þó aðeins þær nýjustu til að fordæma maríjúanareykingar með tilliti til kynlífs og æxlunar , en fyrri rannsóknir hafa gefið sterkar vísbendingar um að maríjúana setji strik í reikninginn þegar kemur að tilraunum til barneigna .
Í rannsókn sem framkvæmd var við University of Buffalo árið 2003 voru niðurstöðurnar þær að mikil notkun maríjúana minnkaði frjósemi karlmanna vegna þess að reykingarnar hefðu þau áhrif að sáðfrumurnar syntu of hratt of snemma , sem gerði það að verkum að þær hefðu ekki næga orku til að komast að egginu , hvað þá til að frjóvga það .
Það kemur heldur ekki á óvart að menn sem reykja maríjúana hafa talsvert minna sæðismagn en aðrir karlmenn , oft helmingi minna .
THC , virka efnið í maríjúana , hefur líka áhrif á æxlunarfæri kvenna sem nota það , sem aftur hefur áhrif á sáðfrumurnar þegar þær koma inn í líkama þeirra og breyta þeim .
Maríjúana leiðir líka til leggangaþurrks og miklar reykingar geta orðið til þess að magn testosteróns í líkamanum eykst , sem aftur getur leitt til ófrjósemi .
Hjá karlmönnum sem reykja maríjúana í miklu magni er hins vegar hætt við ófrjósemi vegna þess að testosterón magn líkamans minnkar við reykingarnar .
Hjá báðum kynjum getur langtímanotkun orðið til þess að draga úr kynhvötinni og jafnvel algjörlega slökkva á henni .
Maríjúana hefur lengi verið upphafið fyrir að auka kynferðislega örvun , helst vegna þess að það losar um hömlur .
Það hefur ennfremur haft á sér það orðspor að notkun þess leiði til þess að örvun hinna ólíklegustu líkamsparta geti leitt til fullnægingar , að það magni kynferðislegar tilfinningar , að það hafi slakandi áhrif og leiði til andlegrar fullnægju sem og líkamlegrar , og að það breyti tímaskynjuninni þannig að kynlífið virðist standa lengur en ella .
En á meðan maríjúana hefur örvandi áhrif á suma getur það haft afar ólík áhrif á aðra og leitt til óvandaðs , ófullnægjandi og frústrerandi kynlífs .
Það er þekkt að efnið takmarkar vald notandans á líkamshreyfingum sínum , það sljóvgar dómgreindina ( sem getur leitt til áhættuhegðunar eins og óvarins kynlífs ) og það getur orðið til þess að áhuginn á kynlífi hverfur , sem og getan til að örvast kynferðislega .
Sljóvgunin verður einnig til þess að menn geta átt erfitt með að fá ris og / eða sáðlát .
Það er því spurning , nú þegar það hefur verið staðfest að tíðar reykingar valdi krabbameini í eistum , hvort orðspor maríjúana sem kynörvandi efnis sé ekki við það að fuðra upp .
