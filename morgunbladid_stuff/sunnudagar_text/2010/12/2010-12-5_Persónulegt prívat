Bók Láru Bjargar Björnsdóttur byggist á pistlum sem hún skrifaði frá sumrinu 2009 .
Spurt er : Varstu með það í huga frá upphafi að gefa skrifin síðar út á prenti ? " Ég hef reyndar aldrei bloggað en bókin mín byggist að hluta til á pistlum sem ég skrifaði á Midjan.is .
Ég hafði aldrei í huga að gefa út bók þegar ég fór að skrifa á Miðjuna haustið 2009 .
Ég skrifaði um það sem mér datt í hug þá stundina og í raun hvarflaði aldrei að mér að eitthvað meira yrði úr þessum skrifum .
Meira að segja þegar ég fór að skrifa bókina mína ímyndaði ég mér aldrei að hún kæmi nokkurn tímann út .
Það hjálpaði mér kannski í skrifunum að ég var ekki meðvituð um viðbrögð fólks .
Á móti kemur að mér bregður dálítið núna að fá öll þessi viðbrögð við bókinni , þótt flest séu góð , því hún er auðvitað dálítið persónuleg og prívat .
Og ég , verandi lokuð og smábæld , á dálítið erfitt með að venjast athyglinni sem fylgir því að gefa út bók .
Enda ætlaði ég aldrei að gera þetta .
En ég gerði þetta víst .
Svo .
Takk útrásarvíkingar .
" 