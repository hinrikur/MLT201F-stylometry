Heimavöllur enska knattspyrnuliðsins Manchester United , Old Trafford , er gjarnan kallaður Leikhús draumanna .
Stöku áhorfandi á viðureigninni við Arsenal síðasta mánudagskvöld var sannarlega sem í draumi og sumir létu eins og þeir væru í miðju leikriti .
Enda hafa sumir þeirra verið það síðustu mánuði og eru eflaust enn .
Það á a.m.k. við sílesku námamennina sem voru heiðursgestir .
Fyrir leikinn röðuðu ljósmyndarar sér upp við miðju vallarins og beindu löngum linsum sínum upp í heiðursstúkuna .
Ég hugleiddi hvaða fyrirmenni væru þar samankomin og spurði mann vopnaðan myndavél og linsu : " Sílesku námamennirnir .
" Þeir skemmtu sér konunglega , brostu hringinn og veifuðu til fjöldans .
Blessaðir mennirnir ; þeir áttu aldeilis skilið glæsilega boðsferð á stórleik í enska boltanum .
Þetta var lunginn úr hópnum sem þurfti að hafast við í námu langt undir yfirborði jarðar í tvo mánuði vestur í Síle í haust .
Áhugavert að vera staddur á sama leik og þeir .
Jafnvel þótt maður sjái þá bara tilsýndar .
Sílebúarnir eru kannski frægustu menn ársins , veit þó ekki hvort það er rétta orðið , a.m.k. einhverjir þeir umtöluðustu .
Fallega gert hjá Manchester United og samstarfsfyrirtæki félagsins í Síle , vínframleiðanda sem ég man ekki hvað heitir , að bjóða hópnum yfir Atlantsála .
Daginn eftir er svo farið í skoðunarferð um leikhúsið og þá göngum við í flasið á námamönnunum .
Þeir á leið út úr búningsherbergi heimaliðsins , við á leið inn .
– Olé ! Si ! Amigo ! Það var álíka súrrealískt og þegar hópur manna með garðsláttuvélar skundaði inn á völlinn kvöldið áður , strax eftir leik .
skapti@mbl.is 