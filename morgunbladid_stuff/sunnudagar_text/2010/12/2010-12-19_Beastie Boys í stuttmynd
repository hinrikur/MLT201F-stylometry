Margir bíða efalaust spenntir eftir næstu breiðskífu Beastie Boys , en hún var sett á ís þegar fréttist af því að MCA , einn þriggja meðlimanna , stríddi við krabbamein .
Hann virðist þó vera kominn í sæmilegan bata , hefur a.m.k. næga orku til að skrifa og leikstýra stuttmynd sem verður byggð á smellinum sem kom sveitinni á kortið á sínum tíma , " ( You Gotta ) Fight For Your Right ( To Party ! ) " .
Lagið kom út 1987 en myndin , sem kallast Fight For Your Right Revisited , mun skarta þeim Will Ferrell , John C. Reilly , Seth Rogen , Jack Black og Elijah Wood í burðarrullunum , hvorki meira né minna .
Myndin verður frumsýnd á Sundance í janúar .
