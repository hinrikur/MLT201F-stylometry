Lady Gaga mun gefa út fyrstu smáskífuna af væntanlegri breiðskífu sinni , Born This Way , í febrúar komandi .
Óhætt er að segja að spennan sé mikil fyrir þessari næstu plötu poppdrottningarinnar sem er að gera sig líklega til að fella sjálfa Madonnu af stalli .
Söngkonan hefur hins vegar ekki gengið svo langt að upplýsa okkur dauðleg um lagatitilinn .
Annars er uppi typpið á söngkonunni og hefur hún lýst því yfir að væntanleg plata verði besta plata áratugarins .
Kemur hún út í kjölfar plötunnar The Fame ( 2008 ) en þess ber að geta að árið 2009 kom út platan The Fame Monster , sem var eins konar kjörútgáfa af The Fame .
