Aðventan er jú kærleikans tími og þó að ekkert sé nema gott um það að segja að frístundir fari meira og minna í það að baka piparkökur , kaupa jólagjafir og sinna öllu því sem þarf að sinna á þessum árstíma , þá má ekki gleyma að hlúa að ástinni og unaðsstundunum .
Aðventan er kjörinn tími til að skerpa á snertingunni í samskiptum kynjanna .
Jólin eiga ekki aðeins að vera hátíð barnanna , það er ekkert því til fyrirstöðu að þau séu líka sérdeilis skemmtilegur fullorðinstími .
Og þá er gott að hafa í huga að sælla er að gefa en þiggja .
Af nægu er að taka þegar kemur að því að snúa jólaleikjunum upp í svefnherbergisfjör .
Pör gætu til dæmis búið til jóladagatal þar sem þau skiptast á að skrifa inn í reitina hvað skuli gera þann daginn , jafnvel líka teikna skýringarmynd með .
Þá er nú aldeilis hægt að láta sig hlakka til , sérstaklega ef það er regla að gera eitthvað sem aldrei hefur verið prófað áður , hvort sem það er stelling sem grafin er upp úr fornu riti , einhver óvæntur fylgihlutur sem er tilkeyrður eða hvað annað sem fólki dettur í hug .
Eins mætti setja skóinn út í glugga fyrir hvort annað og sjá hvað bíður þar að morgni , kannski eitthvað afar gómsætt kynlífsnammi til að gleðja sig með í aðdraganda jólanna .
Og karlar ættu kannski að leika sér með skóhugtakið og hvísla í eyra sinnar heittelskuðu við kvöldmatarborðið : " Á eftir ætla ég að gefa þér gott í skóinn .
" Svo er líka hægt að liggja saman og segja hvort öðru helbláar jólasögur , til upphitunar áður en haldið er í jólaboðin .
Leita síðan færis og bregða sér frá borðinu með stuttu millibili , laumast á afvikinn stað og fá sér einn eldsnöggan .
Og þar sem jólin eru jú tími gómsætis er um að gera að nýta sér það í ástarleikjunum .
Karlar gætu til dæmis boðið spúsum sínum upp á girnilegan jólasleikipinna skreytan með grænum og rauðum glassúr .
Fáar konur trúi ég að fúlsi við slíku nammihlaðborði .
Konur gætu pakkað sér inn í gjafapappír og vafið sinn sæta kropp með silkiborðum og boðið félaganum að taka utan af pakkanum og borða innihaldið .
Hvurslags fullorðinssprell er afar streitulosandi og því einkar viðeigandi á aðventunni .
