Jóel Pálsson er fæddur í Reykjavík 25.maí 1972 en bjó fyrstu þrjú æviárin í New York .
Jóel gekk í Melaskóla og Hagaskóla , auk þess að stunda tónlistarnám við Tónmenntaskóla Reykjavíkur .
Því næst lá leiðin í Menntaskólann við Hamrahlíð og Tónlistarskóla FÍH .
Jóel útskrifaðist úr báðum skólum 1992 og hélt þá rakleiðis til Bandaríkjanna þar sem hann hóf framhaldsnám við Berklee-tónlistarháskólann í Boston .
Síðan Jóel flutti heim hefur hann verið virkur í íslensku tónlistarlífi , leikið á hátt í 200 hljómplötum , tekið þátt í ótal tónleikum og komið fram í leikhúsum , útvarpi og sjónvarpi .
Jóel gaf á dögunum út hljómplötuna HORN sem er hans fimmta hljómplata með eigin verkum .
Árið 2005 stofnaði Jóel ásamt konu sinni Bergþóru Guðnadóttur hönnunarmerkið Farmers Market og rekur það samhliða starfi sínu sem tónlistarmaður , en vörur þeirra eru nú seldar í verslunum víða um heim .
Þau Jóel og Bergþóra eiga tvo drengi , fædda 1998 og 2003 .
