Hvað ertu að hlusta á um þessar mundir ? Emilíönu Torrini .
Me and Armini fer enn reglulega í spilarann , en verkefna- og prófayfirferðardiskarnir með Dido og Beck ( sjá lokaspurningu ) eru samt að taka yfir .
Hvaða plata er sú besta sem nokkurn tíma hefur verið gerð að þínu mati ? Sign o ' the Times með Prince .
Hver var fyrsta platan sem þú keyptir og hvar keyptir þú hana ? Held örugglega að það hafi verið Go-Gos , Beauty and the Beat .
Hún hefur sennilega verið keypt í plötubúð á Akureyri , þó ég muni ekki hvað sú búð hét .
Hvaða íslensku plötu þykir þér vænst um ? Aldarminningu Davíðs Stefánssonar frá Fagraskógi , það var platan sem læknaði heimþrána þegar ég bjó í Bandaríkjunum .
Og Áfram stelpur , að sjálfsögðu ! Á bæði á vínyl og geisladisk .
Hvaða tónlistarmaður værir þú mest til í að vera ? Dido .
Hvað syngur þú í sturtunni ? " I Am Woman , Hear Me Roar " með Helen Reddy .
Hvað fær að hljóma villt og galið á föstudagskvöldum ? Beyoncé , Britney Spears og Justin Timberlake .
En hvað yljar þér svo á sunnudagsmorgnum ? Dido og Beck – þau eru prófa- og ritgerðayfirferðartónlistin mín og eru með mér flesta daga á þessum tíma árs , ekki bara sunnudagsmorgnum .
