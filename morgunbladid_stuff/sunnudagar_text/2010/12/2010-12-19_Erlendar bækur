The Man Who Loved Books Too Much – Allison Hoover Bartlett & sstar ; { sstar } & sstar ; { sstar } Verðmæti gamalla bóka hefur hrapað á Íslandi og er sjálfsagt hægt að kenna netinu um það eins og margt annað .
Það eru góð tíðindi fyrir bókasafnara þar til þeir vilja selja safnið sitt .
Í Bandaríkjunum geta gamlar bækur orðið gríðarlega verðmætar og bókasafnarar verða að hafa góð fjárráð ætli þeir að eignast dýrustu gripina , eða finna sér kima þar sem verðlag er ekki komið upp úr öllu valdi .
Svo er hægt að grípa til örþrifaráða .
The Man Who Loved Books Too Much fjallar um óforbetranlegan fornbókaþjóf og fornbókasala , sem er á hælum hans með snilldarlegum hætti .
Tears of a Clown - Dana Milbank * * ½ - " Þetta datt bara upp úr mér , " segir Glenn Beck stundum .
Hann segir almannavarnir " reka fangabúðir " í Wyoming .
Stjórnarskráin hangir á bláþræði .
Obama er rót alls ills , " það eina sem hann hefur ekki gert er að hafa þvaglát yfir okkur " .
Beck tjáir skoðanir sínar .
Beck er ýmist reiður , yfirvegaður , hæðinn eða hágrátandi .
Tárin eru kölluð fram með mentol-smyrsli .
Er þá ekkert ekta við Glenn Beck ? Dana Milbank , blaðamaður á Washington Post , notar orð Becks sjálfs til að lýsa honum .
Endurtekningarnar eru fullmiklar , en lesturinn fær mann til að velta fyrir sér hvort manninum geti verið alvara .
Bankareikningur Becks sýnir hins vegar að málflutningurinn borgar sig .
Karl Blöndal kbl@mbl.is 