Þökk sé upptöku þriggja stiga reglunnar og öðrum sérstæðum ákvæðum náði Magnús Carlsson að endurtaka afrek sitt frá því í fyrra og vinna London chess classic-mótið .
Eftir ævintýralegan endasprett þar sem Magnús náði 3½ vinningi úr síðustu fjórum skákum sínum , þar af jafntefli gegn Vladimir Kramnik eftir 85 leiki , en staða hans í þeirri skák var langtímum saman gjörtöpuð og eiginlega vonlaus að flestra mati .
Í lokaumferðinni lagði Magnús heillum horfinn Nigel Short , sem átti sitt lélegasta mót frá upphafi , og náði aðeins tveimur jafnteflum í sjö skákum .
Lokaniðurstaðan var þessi : 1 .
Magnús Carlsen 13 stig ( 4 ½ v .
) 2 .
– 3 .
Wisvanatahan Anand og Luke McShane 11 stig ( 4½ v .
) 4 .
Hikaru Nakamura 10 stig ( 4 v .
) 5 .
Vladimir Kramnik 10 stig ( 4 v .
) – Sigur Nakamura yfir Kramnik gilti .
6 .
Michael Adams 8 stig ( 3½ v .
) 7 .
David Howell 4 stig ( 2 v .
) 8 .
Nigel Short 2 stig ( 1 v .
) Þess má geta að ef gamla kerfinu hefði verið fylgt væri Magnús í 3. sæti samkvæmt Sonneborg-Berger stigakerfinu en hann tapaði fyrir bæði Anand og Luke McShane .
Eftir dapurt gengi á Ólympíumótinu í Khanty Manisk og síðan í Bilbao er Norðmaðurinn aftur kominn með byr í seglin , sigraði á " perlumótinu " í Kína og sýndi mikla keppnishörku eftir tvö töp í fyrstu þremur skákum sínum .
Spá greinarhöfundar um að Kramnik ynni þetta mót virtist ætla að rætast en hann yfirspilaði Magnús eftir öllum kúnstarinnar reglum í næstsíðustu umferð .
Kramnik var manni yfir en í fremur einföldu endatafli leitaði hann eftir enn meiri uppskiptum .
Þegar þessi staða kom upp varð mönnum skyndilega ljóst að vinningurinn var ekki svo einfaldur : London ; 6. umferð : Kramnik – Carlsen Þessi staða er unnin á hvítt en baráttan var orðin lýjandi og hafði staðið í u.þ.b. sjö klst. samfellt .
Kramnik taldi sig sennilega getað náð sigri án þess að leggja á sig flókna útreikninga .
En eftir næsta leik er vinningurinn úr greipum hans genginn .
69 .
Kg3 ? Vinningleiðin hefst með 69. g5 ! eins og nokkur óskeikul tölvuforrit bentu á : Aðalleiðin er þessi .
69 .
..
hxg5 70. g3 ! ! Kd4 71 .
Kg4 Ke3 72 .
Kxg5 Kf3 73 .
Kh4 og svartur lendir í leikþröng : 73 .
...
g6 74 .
Be6 g5 + 75 .
Kh3 Kf2 76 .
Kg4 Kg2 77 .
Ba2 Kf2 78 .
Bd5 ! – svartur er í leikþröng .
69 .
...
Ke3 70 .
Kh4 Kf2 71 .
Bd5 g6 ! 72 .
Kh3 g5 73 .
Kh2 Kf1 74 .
Be6 Kf2 75. c4 Ke3 76 .
Kg3 Kd4 77 .
Be6 Ke3 78 .
Kh2 Kf2 79 .
Bc4 Ke3 80 .
Kg1 Kf4 81 .
Be6 Ke5 82 .
Bb3 Kf4 83 .
Be6 Ke5 84 .
Bb3 Kf4 85 .
Be6 Ke5 86 .
Bb3 – og hér sættist Kramnik á jafnteflið .
Þröstur Þórhallsson tefldi í B- flokki mótsins en þar voru keppendur 182 talsins .
Þröstur náði sinum besta árangri í langan tíma , hlaut 7 vinninga af 9 mögulegum , hafnaði í 3 .
– 7. sæti .
Friðriks-mótið er jafnframt Íslandsmót í hraðskák Hið árlega jólamót Landsbanka Íslands , Friðriks-mótið , fer fram í dag , 19. desember .
Árni Emilsson útibússtjóri kom þessu móti á laggirnar á sínum tíma og bankinn vill eindregið halda uppi heiðri fyrsta stórmeistara Íslendinga .
Mótið er jafnframt hraðskákmót Íslands .
Þegar hafa skráð sig til leiks yfir 70 skákmenn og má búast við geysiharðri keppni en tefldar verða 11 umferðir eftir svissneska kerfinu .
Helgi Ólafsson helol@simnet.is 