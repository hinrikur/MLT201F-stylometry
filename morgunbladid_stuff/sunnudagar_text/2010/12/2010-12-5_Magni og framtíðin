Lilja Sigurðardóttir sendi frá sér sína fyrstu skáldsögu á síðasta ári , reyfarann Spor .
Í nýrri bók hennar , Fyrirgefningu , er sama söguhetja og í Sporum .
Spurt er : Er hér hafin bókaröð ? " Já , ég held að það sé orðið ljóst .
Mér skildist það fljótt eftir útgáfu Spora að það væri lenska í glæpasagnabransanum að skrifa framhald .
Svo ég gerði það og nú stefnir í framhald af framhaldinu .
Ég var í mótþróa við þennan sið fyrst en nú er ég afar ánægð með þetta og þykir vænt um að fólk er orðið hænt að sögupersónunum og vill vita meira um þær .
Það eru bæði kostir og gallar við þetta form á skáldskap .
Ég hef heyrt frá höfundum sem eru orðir leiðir á persónunum sínum og erfiða við að halda þeim lifandi en svo getur verið ákveðinn léttir að geta leyft persónunum að þroskast hægt því þær eiga sér framtíð í næstu sögu .
Ég hugsa þetta eina bók í einu og skuldbind mig ekki í meira í bili en verð að játa að í huganum þyrlast allnokkur framtíðarævintýri fyrir Magna og hans fólk ! " 