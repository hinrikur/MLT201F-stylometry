Enn á ný nálgast áramótin óðfluga en í þetta skiptið skulum við strengja áramótaheit sem munu gera kynlífið betra en nokkru sinni áður .
Með því að helga árið 2011 betra kynlífi ; bæta sjálfsmyndina , magna unaðinn og hafa gaman af , munt þú örugglega efna heitin .
Og það sem er enn betra ; að ná settum markmiðum verða eldheit verðlaun í sjálfu sér , bæði fyrir þig og makann .
1 .
Leggið rækt við sambandið Fólk í samböndum á það til að detta í það að kvarta stöðugt yfir hinum aðilanum en það verður ekki til þess að bæta kynlífið .
Eins og slagorðið segir : " Hættu að röfla og boðaðu byltingu ! " Fyrsta skrefið er að rifja það upp hvers vegna þið laðist hvort að öðru og að íhuga það hvað þið þurfið að gera til að kveikja neistann á ný .
2 .
Temdu þér jákvæðara viðhorf til kynlífs Með því á ég alls ekki við að þú ættir að gera og samþykkja alla þá kynlífshegðun sem til er undir sólinni .
En temdu þér að hugsa um kynlíf sem ánægjulegan og dásamlegan part þess að vera mannleg vera , einhvers sem ber að fagna og njóta .
Ef þú átt erfitt með að sjá kynlíf í þessu ljósi ættir þú að íhuga að leita til kynlífsráðgjafa .
Þú átt það inni hjá sjálfri / sjálfum þér .
3 .
Farðu oftar út á lífið Hvort sem þú ert að leita að spennu eða vonast til að hitta hinn eina rétta / hina einu réttu , þarftu að vinna að því .
Þú finnur hvorugt á sófanum heima í stofu .
Þetta snýst allt um tölfræði og til þess að hámarka líkurnar á því að þú finnir einhvern til að leika við , nú eða eyða ævinni með , þarftu að vera dugleg / ur við að daðra , fara á stefnumót og að umgangast fólk almennt .
4 .
Viðaðu að þér fróðleik Finndu þér bók eftir áreiðanlegan kynlífsfræðing og fræðstu um betra kynlíf .
Þú gætir viljað læra um hvernig þú framkvæmir munnmök , hvernig þú getur fengið raðfullnægingu , hvernig á að stunda tantrískt kynlíf , hvernig hægt er að seinka sáðláti .
Það eru til ótal leiðir til að gera leikina heitari .
5 .
Sýndu stuðning í verki Þú getur stutt við samtök og hópa sem aðstoða fólk og fræða , og stuðla að kynheilbrigði .
Stuðningur þinn getur verið fjárhagslegur eða þú getur boðið þig fram í sjálfboðavinnu .
Þú gætir líka sjálf / ur orðið talsmaður málstaðar sem er þér mikilvægur , t.d. að fræða unglinga á Íslandi um kynlíf og getnaðarvarnir og þá þjónustu og aðstoð sem þeim stendur til boða .
6 .
Stundaðu meira kynlíf Lykillinn að því að lenda ofan á ( á fleiri en einn hátt ) er að víkka skilgreininguna á kynlífi umfram það að snúast bara um samfarir .
Ábending : Þetta þýðir til dæmis að þú ættir að " eiga huggulegar stundir " með sjálfri / sjálfum þér .
Með því að finna fleiri leiðir til að vera náin með makanum er ekki ólíklegt að kynlífið aukist samfara því , og það ætti að létta lundina næstu tólf mánuðina .
Gleðilegt nýtt ár ! 