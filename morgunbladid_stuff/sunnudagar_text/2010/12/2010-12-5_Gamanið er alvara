Skáldsagan Sigurðar saga fóts eftir Bjarna Harðarson er riddarasaga í ýkju- og gamanstíl þar sem saga brakúna er rakin frá því fyrir efnahagsbóluna miklu og fram yfir hrun ; frá því menn taka að braska með land og laxveiðileyfi og þar til þeir hafa sett þjóðina á hausinn og leita skjóls utan landsteinanna .
Spurt er : Þú hefur ekki viljað glíma við viðfangsefnið , ris og hrun hagkerfisins , af meiri alvöru ? " Í frásögu reynir miklu meira á alvöru og nákvæmni þegar sagt er frá í stíl gamansögunnar heldur en þegar efnið er teygt inn í heim alvarleikans .
Þó að þessir atburðir standi okkur ennþá býsna nærri þá megum við alls ekki missa sjónar á því að það sem gerðist hér á miklu meira skylt við farsa heldur en tragedíu og flest með þeim hætti að það er nær útilokað að ýkja nokkuð .
Og bara til að það sé á hreinu þá er okkur Sigurði fót innst inni fúlasta alvara með þessu öllu saman .
" 