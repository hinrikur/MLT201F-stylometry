Í Allt fínt , en þú ...
er sagt frá prestsfrúnni Nínu sem líf hennar er í slíkum hnút að erfitt er úr að leysa .
Þar sem bókinni lýkur er hún á tímamótum .
Spurt er : Verður framhald ? " Þótt Nína sé aðeins tæplega fertug hefur hún lengi verið máttarstólpi fjölskyldunnar og sú sem ætlast er til að reddi öllu , enda á hún afar erfitt með að segja nei .
Þar að auki hefur hún alla tíð reynt að lifa samkvæmt því mottói að koma fram við aðra eins og hún vildi gjarnan að þeir kæmu fram við hana , þótt hennar nánustu lifi samkvæmt einhverjum allt öðrum kennisetningum .
Þetta er auðvitað uppskrift að vandræðum , eins og Nína kemst heldur betur að , og breytingar eru óumflýjanlegar .
En það er hægara sagt en gert að taka á vandamálum sem hafa gerjast lengi og vafið hressilega upp á sig .
Því dýpra sem fólk er sokkið , þeim mun meira átak er að tosa sig upp úr pyttinum .
Ég held að í bókarlok vefjist ekki fyrir lesendum hvert framhaldið verður .
Margir þekkja það hreinlega úr eigin lífi .
" 