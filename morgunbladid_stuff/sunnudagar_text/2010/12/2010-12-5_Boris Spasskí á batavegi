Fáir skákmenn hafa notið viðlíkrar hylli hér á landi og Boris Spasskí .
Aðdáendum hans og velunnurum hans var því illa brugðið þegar fréttir bárust af því að hann lægi alvarlega veikur eftir heilablóðfall í september sl. Hann var heiðursgestur á skákmóti kvenna í Moskvu þegar hann hné skyndilega niður .
Spasskí er fæddur 30. janúar 1937 og þó kominn sé af léttasta skeiði hefur hann alla tíð verið vel á sig kominn líkamlega .
Spasskí dvelur nú á sjúkrahúsi í París og mun væntanlega útskrifast þaðan um miðjan janúar og horfur á fullum bata munu vera góðar .
Hann biður vini sína um að hafa ekki alltof miklar áhyggjur af sér .
Árið 1969 vann Spasskí Tigran Petrosjan 12 ½ : 10 og varð þar með heimsmeistari , sá tíundi í röðinni .
Nafn hans er í dag ekki minna þekkt á alþjóðavísu en t.d. Kasparovs eða Karpovs en þó er samanburður við þessa tvo honum ekkert sérlega hagstæður .
Eftir stóra einvígið í Reykjavík var hann lengi eins og skugginn af sjálfum sér .
Þó hafa komið fram skákmenn , eins og t.d. bosníski stórmeistarinn Ivan Sokolov , sem telja Spasskí hiklaust einn af merkilegustu skákmönnum sem uppi hafa verið .
Spasskí hefur sjálfur haldið því fram við ýmis tækifæri að tímabilið frá 1964 – 1970 sé sitt besta en frá þessum árum er oft vitnað til frábærrar meðhöndlunar hans á flóknum miðtaflsstöðum .
Þar er að finna námu fróðleiks .
Spasskí yfirbugaði Keres , Geller og Tal í áskorendaeinvígjunum árið 1965 og árið 1968 vann hann Geller , Larsen og Kortsnoj .
Ef frá er skilið einvígið við Paul Keres ( 6:4 ) vann hann öll þessi einvígi með þriggja vinninga mun .
Hann var óumdeildur og glæsilegur heimsmeistari árið 1970 , vann þau mót sem hann tók þátt í og lagði Fischer að velli í frægu 1. borðs uppgjöri á Ólympíumótinu í Siegen .
Spasskí tefldi á þessu tímabili 462 kappskákir , vann 171 skák , tapaði 28 og gerði 263 jafntefli , um 65% árangur gegn bestu skákmönnum heims .
En það var eins og stríðsgæfan yfirgæfi hann árið 1971 .
Hvað gerðist ? Tölvutæknin gerir mönnum kleift að stunda alls kyns samanburðarannsóknir og greinarhöfundur freistaðist til að láta forritið Rybku rýna í skákir Spasskís frá þessu tímabili og niðurstaðan var athyglisverð , ýmis lausatök sem vart sáust áður koma fram í síauknum mæli árið 1971 .
Á dögunum vann Rybka með yfirburðum þrítugasta hollenska meistaramótið í tölvuskák .
Forritið keyrði á 26 tölvum með samtals 260 örgjörva ( kjarna ) sem hver var knúinn af a.m.k. 2,93 Ghz , svo öllum ætti að vera ljóst að þarna er öflug vél á ferðinni .
Lítum á dæmi frá skák Spasskí , með " augum " Rybku , frá opna kanadíska meistaramótinu 1971 : Sjá stöðumynd Spasskí – Suttles Hvernig skyldu menn meta þessa stöðu ? Heimsmeistari situr að tafli , hrókarnir ráða yfir opnu línunum og biskuparnir eru ógnandi .
Suttles lék 31 .
...
Hxd3 32 .
Dxd3 Rhxg3 en Spasskí vann eftir 33 .
Hfe1 .
Rybka mat þetta á augabragði og niðurstaðan var óvænt : svartur er með unnið tafl og fyrsti leikurinn er : 31 .
...
Rf4 ! ! Aðalafbrigðið leiðir til unnins hróksendatafls : 32. gxf4 Rd2 33 .
Dg3 Rxf1 + 34 .
Hxf1 Dxd5 35 .
Hd1 Dxd4 ! 36 .
Bxg6 + Kxg6 37 .
Hxd4 He2 + 38 .
Dg2 Haxa2 39 .
Dxe2 Hxe2 + 40 .
Kg3 b3 – og vinnur þó það taki nokkurn tíma til viðbótar .
Helgi Ólafsson helol@simnet.is 