Hvað ertu að hlusta á um þessar mundir ? Seríu 2 með Skúla Sverrissyni .
Frábær plata .
Hvaða plata er sú besta sem nokkurn tíma hefur verið gerð að þínu mati ? Það eru svo margar plötur sem mér finnst vera besta plata í heimi , verð því að fá að nefna a.m.k. fjórar : ...
and Justice for All með Metallicu , Komputer Welt með Kraftwerki , Söguna af Melodie Nelson eftir Serge Gainsbourg og Alina eftir Arvo Pärt – ég fór að skæla þegar ég heyrði þá tónlist í fyrsta skipti .
Hver var fyrsta platan sem þú keyptir og hvar keyptir þú hana ? Animalize með Kiss , keypt í Steinum í Austurstræti .
Eða var það ekki annars Steinar sem var með plötubúð þar ? Hvaða íslensku plötu þykir þér vænst um ? Mér þykir mjög vænt um plötur Megasar sem ég hef hlustað á síðan ég var barn .
Mesta nostalgían er í kringum smáskífuna með " Spáðu í mig " á annarri hliðinni en " Komdu og skoðaðu í kistuna mína " á hinni .
Man hvað mér fannst þetta skrítið og skemmtilegt þegar ég var lítill snáði .
Hvaða tónlistarmaður værir þú mest til í að vera ? Ron Mael .
Hvað syngur þú í sturtunni ? " Born to be Alive " með Patrick Hernandenz .
Hvað fær að hljóma villt og galið á föstudagskvöldum ? Ég kemst alltaf í tryllt stuð þegar ég heyri " Money for Nothing " með Dire Straits og " Pínulítinn karl " með Þursaflokknum .
En hvað yljar þér svo á sunnudagsmorgnum ? Margt , t.d. Genesis , kafli 1 , 32. vers með Alan Parsons Project .
