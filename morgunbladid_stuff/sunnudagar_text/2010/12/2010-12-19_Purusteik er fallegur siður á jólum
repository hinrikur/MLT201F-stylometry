Margir tengja grísahrygg með puru við jólin , í dag er ég einn af þeim .
Þegar ég var yngri og síðast þegar ég bjó á höfuðborgarsvæðinu fyrir 17 árum var puruhryggurinn ekki endilega jólalegur þar sem hann var alltaf á boðstólum í hádeginu á námsárum mínum á Hótel Holti .
Þó að fleiri borði reykt grísakjöt yfir hátíðirnar en nýtt , þá er purusteik úr hrygg eða síðu orðin partur af jólahlaðborðum veitingahúsa .
Þetta er fallegur siður sem sennilega kemur til okkar frá Danmörku og til þeirra frá Þýskalandi .
Ég tengdi ekki purusteikina við jólin fyrr en eftir að ég hafði búið í nokkur ár í Munkaþverárstræti á Akureyri , og upplifað fjölskyldujólaskemmtun með nágrönnunum á heimili vina okkar Rikka og Allýjar , en húsfreyjan er dönsk og töfraði alltaf fram hefðbundinn jólafrokost sem á eftir fylgdu fjölskylduleikir og skemmtilegar serimóníur .
Annar jólalegur siður tíðkaðist á hótelinu á þessum tíma , það var að bjóða upp á skötu með öllu tilheyrandi á Þorláksmessu .
Það var þó ekki algilt á veitingahúsum höfuðborgarinnar á þeim tíma eins og það er í dag , sem mér finnst fagnaðarefni , að veitingamenn og Íslendingar almennt heiðri þennan skemmtilega jólasið .
Kanski er það bara góð lausn að fólk sæki skötuna á veitingastaði í stað þess að fylla híbýli sín af skötulykt daginn fyrir jól .
Ég vil nota þetta tækifæri nú til þess að senda kveðju til allra Norðlendinga sem hafa sótt skötuhlaðborð hjá okkur fjölskyldunni undanfarin ár um leið og ég treysti veitingamönnum á Akureyri til að taka á móti þeim og vona að þetta raski ekki öðrum jólasiðum þeirra .
Okkur fjölskyldunni hefur verið tíðrætt um aðra jólahefð sem við eigum með Akureyringum og munum sakna mikið en það er rjúpusúpan sem við fjölskyldan höfum gefið bæjarbúum í miðbænum að kvöldi Þorláksmessu síðastliðinn áratug .
Þetta á eflaust eftir að vera skrítið Þorláksmessukvöld , því einhvern veginn byrjuðu jólin , þegar rjúpusúpuilmurinn blandaðist skötulyktinni , það er hreinlega spurning hvort við feðgar þurfum ekki að gera súpu handa höfuðborgarbúum um þessi jól , hver veit .
Nýr grísahryggur með puru Fyrir 6 manns 2,5 kg grísahryggur með puru 2 msk .
salt 1 tsk .
hvítur pipar 1 laukur ( skorinn í 4 bita með hýði ) 1 hvítlaukur ( skorinn í tvennt með hýði ) 5 msk .
sætt sinnep 3 msk .
dijon-sinnep 2 msk .
hunang 5 dl grísasoð 1dl rjómi Aðferð Skerið grunna skurði í puruna með 5 til 10 millimetra millibili , blandið salti og pipar saman og nuddið vel á puruna og allan hrygginn , setjið hrygginn á grind ofan á ofnskúffu þar sem laukurinn og hvítlaukurinn er settur .
Hitið ofninn í 210°C , setjið hrygginn inn og eldið í 20 mínútur áður en hitinn er lækkaður í 165°C og hryggurinn eldaður í 1,5 til 2 klukkustund eða þar til kjarnahitinn er u.þ.b. 70°C eða þangað til safinn sem rennur úr kjötinu eftir að prjóni er stungið í það er tær .
Þá er kjötið tekið úr ofninum og helmingnum af soðinu hellt yfir laukana í ofnskúffunni og skófirnar skafnar vel og soðið síðan sigtað í pott og látið standa í 5 mínútur þannig að fitan fljóti ofan á .
Gott er að fleyta meirihlutanum af fitunni ofan af og henda , að því loknu er hveiti stráð ofan á soðið til að binda fituna og það þykkir einnig sósuna þegar hún sýður .
Sósan er soðin í 10 mínútur , smökkuð til með sinnepinu , hunangi , salti , pipar og að lokum rjómanum .
Sjóðið sósuna í 2 til 3 mínútur eftir það og berið fram .
