Nú fara verslanir víða um heim smátt og smátt að fyllast af viðskiptavinum sem langar að kaupa eitthvað fallegt í jólapakkann handa sínum nánustu .
Verslunarfólk í Bretlandi getur ekki kvartað yfir jólagjafasölunni það sem af er jólavertíðinni .
Jólagjafakaup á netinu eru orðin mjög vinsæl þar í landi og síðastliðinn mánudag eyddu viðskiptavinir meira en 3.000 pundum á sekúndu í netkaup .
Það samsvarar ríflega hálfri milljón íslenskra króna .
Leikfangahestur vinsælastur Á vefverslun verslunarinnar John Lewis var leikfangahesturinn Butterscotch vinsælasta jólagjöfin .
Hesturinn sá er eftirlíking smáhests frá Hjaltlandi , er í raunstærð og gengur fyrir batteríum .
Kostar hann tæplega 40.000 krónur og er því sannarlega ekki ódýrasta jólagjöfin sem til er .
En netið getur líka nýst vel til kaupa á smærri hlutum í jólagjafir eins og t.d. geisladiskum og dvd-diskum eða sjónvarpsþáttaseríum sem ekki fást hér á landi .
Eða bara til að kaupa fallega og óvenjulega hluti fyrir heimilið , já eða föt í mjúka pakka .
Mörgum finnst líka þægilegt að geta keypt jólagjafirnar heima í stofu og þurfa ekki að halda út í ösina sem skapast í verslunum fyrir jólin .
Þá er bara eftir að pakka gjöfunum fallega inn og setja þær fyrir fjölskylduna undir tréð og koma hinum til viðtakanda .
