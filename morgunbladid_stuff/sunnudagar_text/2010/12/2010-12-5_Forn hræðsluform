Ég man þig eftir Yrsu Sigurðardóttur þykir mörgum óttaleg og mæla með að hún sé lesin í björtu .
Spurt er : Varstu ekkert skelkuð sjálf þegar þú varst að skrifa hana ? " Ekki get ég nú sagt það enda erfitt að hræða sjálfan sig .
Það er svo að auki ekki alveg að marka mig þar sem ég er með harðan skráp þegar kemur að bæði spennu og hrolli því ég hef lengi verið mjög veik fyrir slíku , bæði þegar kemur að því að velja bækur og kvikmyndir .
Ég sá til að mynda hverja einustu hryllingsmynd sem kom út á DVD þau ár sem ég vann á Kárahnjúkum og horfði á þær ein inni hjá mér , kolsvart einmanalegt umhverfið fyrir utan eingöngu til bóta .
Aldrei varð ég neitt sérstaklega taugaveikluð eða hrædd , ætli sé ekki eins fyrir mér komið og mörgum öðrum nútímamanneskjum að það fáa sem raunverulega hræðir mann eru asnalegar ógnir á borð við tölvuvírusa , frekari skattahækkanir eða ámóta .
Ekkert af því er neitt skemmtilegt og það er eflaust ástæðan fyrir því að það er svo gaman að reyna sálartetrið við öllu fornari hræðsluform .
" 