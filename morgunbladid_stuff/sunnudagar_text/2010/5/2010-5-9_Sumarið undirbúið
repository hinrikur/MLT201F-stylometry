Markús H. Guðmundsson , forstöðumaður Hins hússins , hefur í mörg horn að líta þessa dagana .
Bæði þarf að undirbúa umfangsmikið sumstarf menningar- og mannlífsmiðstöðvarinnar en að auki heldur Markús utan um skipulag hátíðahalda í miðborginni 17. júní og vinnur úr umsóknum um 4.000 ungmenna sem fá starf hjá borginni og íþróttafélögunum í sumar .
Markús segir síðasta mánudag hafa verið nokkuð dæmigerðan : " Ég ætti kannski að halda svona dagbók oftar því áður en ég skrifaði listann fannst mér eins og ég hefði ekki komið neinu að ráði í verk , " segir hann .
08:15 Vaknaði .
Las blöðin , fékk mér djúsglas og tók með jógúrt á fund .
Fann ekki giftingarhringinn minn sem var frekar óþægilegt .
09:15 Hitti Ragnheiði Stefánsdóttur á B1 .
Fundarefnið var aukafjáveiting til Skapandi sumarstarfs , Jafningjafræðslunnar og Götuleikhússins .
Mjög jákvætt fyrir ungmennin í Reykjavík .
10:15 Hitti Ómar Einarsson og ræddi við hann um 17. júní , fjárhagsáætlun og dagskrá .
Ætlum að funda með þjóðhátíðarnefnd seinna í vikunni .
11:30 Keypti hamborgara á Hamborgarabúllunni og fór með hann til pabba á Bíldshöfða .
Skoðuðum bíl , er alltaf að spá .
Hitti mömmu þar líka .
Harpa systir einnig í bílahugleiðingum .
Hún ræddi við pabba .
Ætli þetta sé í genunum ? 12:30 Kom við í Markinu og keypti framskipti á hjólið mitt .
Það verður allt að vera klárt , ég er að fara hjóla 800 km Jakobsstíginn á Spáni .
Gisti í kirkjum og klaustrum á leiðinni .
13:00 Fæ sms frá Atla Árnasyni , forstöðumanni í Gufunesbæ .
Hafði ætlað að reyna að kíkja á aðalfund Samfés í Hveragerði þennan dag .
Átti að vera í síðasta mánuði á Höfn í Hornafirði en því var frestað vegna goss .
15:30 Steök út í Ráðhús og tala við Ástvald Guðmundsson um 17. júní .
Sá Sigrúnu systur mína koma hjólandi .
Stoppaði hana .
Var á leiðinni í leikfimi .
16:00 Fundaði með Ásu , deildarstjóra menningarmála , um útfærslu á þeirri aukafjárveitingu sem Hitt húsið fékk .
17:19 Fékk sms frá Björgu konunni minni : " Vantar gos og kaffi fyrir kvöldið ! " 18:30 Fór að kaupa fisk í fiskbúðinni Hafberg .
Tók eftir að grasið er farið að grænka í Seljahverfinu .
Þegar ég lagði bílnum á bílaplaninu heima áttaði ég mig á því að ég hafði gleymt gögnunum í vinnunni en ég á að fara á fund á Bæjarhálsi kl. 09:00 í fyrramálið .
Varð að sækja gögnin niður í Hitt hús .
Guðmundur Fannar , yngri sonur minn , setur upp hrísgrjón og býr til kokteilsósu .
19:00 Kominn heim .
Steikti þorsk með eggjum , hveiti og karrí , lauk , sítrónu .
Borðuðum .
Sagði frá því að blaðamaður hafi hringt frá Morgunblaðinu og óskað eftir því að fá dagbókina mína í dag og birta hana næstu helgi .
Björgu finnst það áhugavert að heyra hvað ég sé að gera á daginn í vinnunni .
Björg sagði : " Þetta er mjög gott " en enginn þakkaði fyrir sig .
20:00 Þrettán manns mættu heim á kynningarfund vegna Laugavegsgöngu sem verður farin 26.-30. júní .
Farið yfir leiðirnar , útbúnaðarlista , b-plan ef gosið verður áfram .
Björg búin að baka eplabökur sem við borðuðum með ís , rjóma og bláberjum 22:30 Gestirnir farnir .
Sest niður við tölvuna til að kíkja á hugmyndir sem Jón Heiðar og Rósa í Jafningjafræðslunni ætluðu að senda mér .
Náði ekki að horfa á Fréttir og Kastljós yfir daginn .
Horfi á það á miðnætti .
01.00 Leggst á koddann .
Get ekki sofnað .
Lít á klukkuna 01:40 og sofna .
asgeiri@mbl.is 