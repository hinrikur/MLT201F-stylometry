Á meðan til eru myndir þá verður hátíð , " segir Hálfdán Pedersen , kvikmyndagerðarmaður og einn aðstandenda Skjaldborgar hátíðarinnar , þar sem íslenskar heimildarmyndir eru sýndar .
Hátíðin er árleg og verður haldin í fjórða sinn á Patreksfirði um hvítasunnuhelgina .
" Við erum búin að fá heilmikið af myndum og í raun fleiri en við höfum tök á að sýna .
Þessi hátíð verður jafn flott , ef ekki flottari en fyrri ár , " segir Hálfdán .
Mikil umræða hefur verið um niðurskurð í greininni , en það virðist ekki koma niður á hátíðinni , að minnsta kosti ekki í ár .
" Þrátt fyrir ástandið er enn verið að búa til heimildamyndir , " segir Hálfdán .
Kvikmyndagestum gefst færi á að sjá bæði nýjar og eldri íslenskar heimildarmyndir , sem þeir í sumum tilfellum hefðu annars ekki átt kost á að sjá .
Aðstandendur eru bæði frá Reykjavík og Patreksfirði og hafa átt góða samvinnu við heimamenn , sem hafa lagt mikið af mörkum til að gera hátíðina sem veglegasta .
Í raun má kalla Skjaldborgarhátíðina uppskeruhátíð íslenskra heimildamynda og þangað eru allir velkomnir .
Síðustu árin hafa tæplega hundrað íslenskar heimildarmyndir verið frumsýndar á hátíðinni , auk þess sem valdar eldri myndir hafa verið á dagskránni .
Þar hafa einnig verið sýnd sýnishorn af myndum í vinnslu og leikstjórar setið fyrir svörum .
Hálfdán segir mikla eftirspurn hafa verið eftir að fá myndir sýndar á hátíðinni .
" Því miður höfum við stundum þurft að vísa myndum frá sem við hefðum gjarnan viljað sýna , dagskráin hefur bara sprungið og jafnvel orðið of löng .
Að þessu sinni var lokafrestur til 1. maí og engar myndir tilkynntar fyrir þann tíma .
" Heillaðist af bíóinu Hugmyndin að hátíðinni kviknaði þegar Hálfdán var staddur á Patreksfirði .
" Foreldrar mínir eiga þar hús , ég var að kynna mér bæinn og fékk í leiðinni að kíkja inn í bíóið á Patreksfirði , Skjaldborgarbíó .
Ég heillaðist alveg af því og komst að því að þar væri lítið af sýningum .
Ég hafði samband við Huldar vin minn Breiðfjörð , sagði honum frá þessu og okkur datt í hug að gaman væri að vera með hátíð þarna og nýta bíóið .
Við spáðum í alls kyns form af hátíðum og okkur fannst heimildarmyndageirinn eiga það inni að fá sína eigin hátíð því við vissum að þar var mikil gróska .
Geir Gestsson á Patreksfirði hafði komið mest að uppbyggingu og rekstri á bíóinu , við töluðum við hann og hann varð strax spenntur .
Saman fórum við á fund bæjarstjóra og úr varð hátíð .
Þetta var í árslok 2006 og í maí 2007 var fyrsta hátíðin haldin .
" Hálfdán segir framlag Geirs kraftaverki líkast .
" Því miður er hann ekki virkur þátttakandi lengur , því hann hefur öðrum hnöppum að hneppa , en það var alveg ótrúlegt hvað hann náði að komast yfir mikið .
Í stað hans hefur slegist í för með okkur góður hópur af fólki á Patreksfirði , alveg gríðarlega öflugur .
" Fyrsta árið voru 27 íslenskar heimildarmyndir sýndar , þar af var 21 frumsýnd .
Síðan hefur hátíðin vaxið og dafnað .
Hálfdán segir það ánægjulega þróun að fólk sé farið að líta á hátíðina sem góðan stað til að frumsýna myndirnar sínar , fólk sé farið að sækjast eftir frumsýningu á Skjaldborg þó að það eigi kost á að frumsýna í Reykjavík .
Flóra heiðursgesta Sú stefna var strax tekin að hafa heiðursgest á Skjaldborg .
Öll árin hafa það verið afkastamiklir kvikmyndagerðarmenn , sem hafa verið viðstaddir hátíðina og setið fyrir svörum um myndir sínar og kvikmyndagerð almennt .
Fyrsta árið var Þorsteinn Jónsson heiðursgestur og voru sex heimildarmyndir hans frá áttunda áratugnum sýndar , auk nýjustu myndar hans , Annað líf Ástþórs .
Árið eftir kom hinn virti kvikmyndagerðarmaður Albert Maysles og voru fjórar myndir hans sýndar .
Maysles ræddi við gesti um kvikmyndagerð og skemmti sér svo fram á nótt á Patreksfirði áður en hann hélt aftur vestur um haf .
Í fyrra var Þorfinnur Guðnason heiðursgestur og voru sýndar sex myndir hans , þar á meðal Draumalandið .
Í ár verður það færeyska kvikmyndagerðarkonan Katrin Ottarsdottir .
Á meðal þekktari mynda hennar eru Atlantic Rhapsody og Bye Bye Bluebird , en sú mynd hlaut hin eftirsóttu Tiger-verðlaun á kvikmyndahátíðinni í Rotterdam .
Á Skjaldborgarhátíðinni verður sýnd heimildarmynda triologia eftir hana um þrjá færeyska listamenn .
Auk þess mun Katrin sitja fyrir svörum og ræða við gesti .
Framlag heimamanna Það má segja að hátíðin sé um margt mjög sérstök , ekki síst fyrir gestrisni heimamanna og örlæti .
Ekki aðeins er boðið upp á fríar kvikmyndasýningar frá morgni til kvölds , heldur er gestum einnig boðið í mat bæði á föstudags- og laugardagskvöldi .
Lionsklúbbur Patreksfjarðar hefur séð um Skjaldborgarbíó um langt árabil og standa þeir vaktina sem fyrr í húsinu og sjá um að allt sé klárt fyrir og yfir hátíðina .
Kvenfélagið á Patreksfirði sér svo um hina árlegu plokkfiskveislu og reiðir fram með honum dýrindis heimabakað rúgbrauð .
Grillveisla Skjaldborgar hefur undanfarin tvö ár verið haldin í Sjóræningjahúsinu á Patreksfirði .
Þá hefur m.a. verið boðið upp á fisk frá fiskvinnslufyrirtækinu Odda , krækling úr Arnarfirði , rækjur og fleira og allir fengið nóg að borða .
Fjölmörg fyrirtæki á svæðinu styðja við hátíðina með einum eða öðrum hætti , sem og bæjaryfirvöld .
, , Við höfum fengið alveg frábær viðbrögð frá heimamönnum , segir Hálfdán. , Ef einhverju er ábótavant , þá er það kannski hvað heimamenn koma lítið í bíó .
Hátíðin er fyrir alla , ekki síður heimamenn en aðkomufólk og það hefur kannski ekki komist nægilega vel til skila , segir Hálfdán .
Þess má kannski til gamans geta að kvikmyndaleikarinn Brian Cox sat meðal gesta árið 2008 og gæddi sér á grilluðu sjávarfangi í Sjóræningjahúsinu en hann var þar á ferð í tengslum við gerð kvikmyndarinnar The Good Heart eftir Dag Kára Pétursson sem var nýlega frumsýnd á Íslandi .
Hámenningarleg og sveitó Hátíðin er í senn hámenningarleg og sveitó og líklega með vilja gert .
Sýndar eru myndir af öllu tagi , stuttar , langar , skrýtnar , fyndnar , sorglegar , furðulegar .
Þarna er öll flóran .
Sýningarnar fara fram í einu elsta starfandi bíói á Íslandi , en það tekur 180 manns í sæti .
Umferðin er mikil inn og út .
Gestir velja sér sjálfir hvaða myndir þeir vilja sjá og hverjar ekki .
Í upphafi hverrar sýningar fer fram stutt kynning og stundum er spjallað við leikstjórann fyrir sýningu , þannig að áhorfendur fá smjörþefinn af því sem er í vændum .
Ásgrímur Sverrisson hefur séð um pallborð og umræður við kvikmyndagerðarmenn .
Andrúmsloftið er afar frjálslegt og hressandi og á kvöldin hittist fólk að loknum löngum kvikmyndadegi og skemmtir sér saman , hvort sem er á veitingastaðnum Þorpinu , Sjóræningjahúsinu eða fer í ferðir eða aðra afþreyingu sem heimamenn hafa boðið upp á .
Sumir fara á sjóstöng á meðan aðrir fara að skoða Látrabjarg eða aðra staði í nágrenninu .
Einn anga hátíðarinnar mátti sjá í Ríkissjónvarpinu í vetur þegar íslenskar heimildarmyndir voru sýndar á þriðjudagskvöldum .
, , Ásgrímur Sverrisson og Herbert Sveinbjörnsson gerðu mynd um hátíðina í fyrra , sem var upphafsmynd heimildamyndarvetrar á Rúv .
Þær myndir sem þar voru sýndar komu allflestar frá hátíðinni og við vonum að með hátíðinni séum við með smávakningu fyrir heimildamyndargeiranum , " segir Hálfdán .
Ánægjan stendur upp úr En hvað skyldi standa upp úr eftir þessar þrjár hátíðir ? , , Við erum náttúrlega mjög stolt af því að hafa komið þessu á fót , " segir Hálfdán .
, , Ég held það sé nú bara helst ánægja gestanna og þeirra sem sýna sem stendur upp úr .
Á hverri hátíð eru einhver atvik skemmtilegri en önnur en á heildina litið er það hvað hátíðin hefur fallið í góðan jarðveg .
Bæði það að drífa fólk út úr bænum og að finna vettvang þar sem fólk getur sýnt sínar myndir fyrir áhugasama .
Við erum stolt af því að geta boðið upp á þennan viðburð svona langt frá Reykjavík , þar sem flestir aðstandendur myndanna búa , en það virðist ekki hafa nein áhrif þó að fólk þurfi að ferðast langan veg og leggja mikið á sig .
" Hálfdán ítrekar að hátíðin sé alls ekki einkapartí kvikmyndagerðarmanna og hvetur alla til að koma í bíó á Patreksfirði um hvítasunnuhelgina .
Þeir sem vilja kynna sér dagskrána geta lesið um hana á heimasíðu hátíðarinnar : skjaldborgfilmfest.com Myndirnar á hátíðinni Amma Backyard Beyond Strength Björgunarafrekið við Látrabjarg Brautin Burkina Faso 8600 km Faceland Frelsi Friur fantasiur Garðarshólmi GusGus – Make Them Soft Imbinn Ísland Úganda Íslenzk menning : 3. byndy Liljur vallarins Línudans Meinvill í myrkrunum lá Með hangandi hendi Skaftfellingur Skarfar Stafræna holan Súðbyrðingur Útrás eldri borgara 