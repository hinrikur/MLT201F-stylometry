Trent Reznor , söngvari hljómsveitarinnar Nine Inch Nails , segir ekkert hæft í þeim sögusögnum að sveitin sé á leiðinni að leggja upp laupana .
Reznor er þessa dagana að spila með nýrri hljómsveit , How to Destroy Angels , en það þýðir ekki að hann sé búinn að gleyma gömlu sveitinni sinni .
Hann er að vinna að nýju efni fyrir Nine Inch Nails sem á eftir að vera frábrugðið því sem heyrst hefur frá sveitinni hingað til .
Í nýlegu spjalli við aðdáendur sína á netinu sagði Reznor að næstu tvö árin færu í að sinna How to Destroy Angels en ný Nine Inch Nails-plata væri þó væntanleg í framtíðinni .
