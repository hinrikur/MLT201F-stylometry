Ég er of þreyttur til að ganga um gólf Of eirðarlaus til að standa kyrr Í of miklu uppnámi til að sitja Af sömu ástæðu get ég ekki legið .
Tökum örstutta stund til að melta þetta .
Ég þarf að hanga eða fljóta Mig vantar króka og kaðal Svo ég geti hangið Eða stóra laug Til að fljóta í Því ég þarf að hanga eða fljóta Það eru örlög mín Og fleiri manna ef út í það er farið .
Ég er í vandræðum Ég get hvergi krók keypt Og allir kaðlar eru uppseldir Þá eru allar laugar fullar Af fljótandi fólki Mikið er sniðugt að sjá það Vesturbæjarlaugin er smekkfull Af líkömum við líkama Hvítum skvapmiklum húðkeppum Sem fljóta láréttir Með spriklandi lappir Troðandi marvaðann Af ánægjulegri örvæntingu Þvílíkt sprikl .
Börnin leika sér samt eðlilega Hjóla og sparka í knött Þó fleiri og fleiri Kjósi að hanga í köðlum Ég sá feitt barn hanga í trjágrein Óhugnanleg sjón En í sama hlutfalli Nokkuð kómísk .
Hvert er ég að leiða ykkur ? Jú .
Sjáið til Ég vakna á hverjum morgni Með munninn fullan af salti Og það tekur mig hálfan daginn Að hreinsa það út Það er tímafrekt og leiðinlegt En ég lít á hvert verkefni Sem áskorun Held ég .
Loksins tekst mér að smokra mér Húð við blauta húð Ofan í laugina Og þar flýt ég með spriklandi lappir Við hliðina á Össuri Skarphéðinssyni Og nokkrum öðrum góðum Við spriklum skinn við skinn En á milli okkar fljóta diskar Með ágætis brunch Kámugum kartöfluskífum Og fleira góðgæti Þessu skolum við niður með greipsafa Og svo tístum við Eins og stressaður spói Sem er hræddur um ungann sinn .
Í fáum orðum : Þetta er tilvera mín Ég bara gæti ekki útskýrt það öðruvísi Ekki fyrir mitt litla líf Ég bugta mig En þvílíkt postulínsandlit Sem þú hefur Ég myndi snerta það Ef ég hefði ekki kámuga fingur Ef það væri í lagi Stúlkan mín .
Úr Tími hnyttninnar er liðinn , Mál og menning 2010 .
