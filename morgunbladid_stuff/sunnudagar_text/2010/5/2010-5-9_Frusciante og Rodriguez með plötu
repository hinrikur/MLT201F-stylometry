Í desember síðastliðnum tilkynnti gítarleikarinn John Frusciante að hann væri ekki lengur meðlimur Red Hot Chili Peppers og að nokkuð væri síðan hann hefði hitt aðra meðlimi sveitarinnar .
Síðan þá hefur ekki heyrst mikið úr herbúðum gítarleikarans snjalla , þangað til nú .
Frusciante hefur fengið til liðs við sig Omar Rodriguez , gítarleikara úr Mars Volta , og hafa þeir félagar nú sent frá sér sjö laga plötu .
Plötuna er hægt að nálgast frítt á netinu , en fólk er hvatt til að gefa þess í stað til góðgerðamála .
Segir Frusciante að hann sé hættur að búa til tónlist fyrir sjálfan sig eða aðra til að græða á .
