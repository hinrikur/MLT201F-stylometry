Átti Benazir heitin Bhutto , fyrrverandi forsætisráðherra Pakistans , þátt í dauða tveggja bræðra sinna , Murtaza og Shahnawaz ? Þessi spurning brennur nú á allra vörum þar eystra en dóttir Murtaza , Fatima Bhutto , gerir þessu skóna í endurminningum sínum , Söngvar blóðs og sverðs , sem út komu á dögunum .
Bókin hefur vakið hörð viðbrögð í Pakistan , ekki síst meðal ættingja hinnar 27 ára gömlu Fatimu Bhutto , sem saka hana um að draga minningu frænku sinnar niður í svaðið með tilhæfulausum ásökunum .
Sem kunnugt er féll Benazir Bhutto fyrir morðingja hendi árið 2007 .
Bræðurnir voru báðir myrtir .
Shahnawaz var byrlað eitur í Suður-Frakklandi árið 1985 og Murtaza skotinn til bana af lögreglu fyrir utan heimili sitt í Karachi árið 1996 .
Að sögn Fatimu voru bæði vígin að undirlagi Benazir .
" Þetta var hneyksli , " skrifar hún í bókinni .
Einsýnt þykir að deilurnar innan Bhutto-fjölskyldunnar færist nú milli kynslóða en upphaf þeirra má rekja meira en þrjá áratugi aftur í tímann .
Benazir og Murtaza töluðust ekki við þegar hann var ráðinn af dögum en hann var mjög gagnrýninn á stjórnarhætti systur sinnar .
Hvorki Asif Ali Zardari , forseti Pakistans og ekkill Benazir Bhutto , né börn þeirra hafa viljað tjá sig um bókina og fárið sem henni hefur fylgt en elsti sonurinn , Bilawal , sem almennt er álitinn krónprins ættarinnar , leggur nú stund á háskólanám í Uxafurðum .
Eina eftirlifandi systkini Benazir Bhutto , Sanam , sem búsett er í Lundúnum , hefur heldur ekki tjáð sig um bókina en í samtali við sjónvarpsstöðina Geo fyrir hálfu öðru ári staðfesti hún að innihald bókarinnar , sem þegar hafði flogið fyrir , ylli sér mikilli hryggð .
" Ég get ekki lýst því hversu miklum kvölum þetta veldur mér .
Hún [ Fatima ] virðist afar reið og ég skil ekki hvers vegna .
" Í vikunni rufu ættingjar loks þögnina .
" Þetta er ekkert annað en sögufölsun , " sagði náinn ættingi , Tariq Islam .
" Ég vil ekki efna til illinda í fjölskyldunni og Fatima er frænka mín þannig að ég ann henni en þessi bók er morandi í villum .
Hún notar ónákvæmar frásagnir til að styðja við sína eigin útgáfu af gangi mála .
" Óupplýst morð Morðið á Murtaza Bhutto hefur aldrei verið upplýst en gagnrýnendur liggja Fatimu á hálsi fyrir að virða að vettugi upplýsingar sem eru málstað hennar í óhag .
" Frásögnin er augljóslega einhliða , " segir Mahir Ali , blaðamaður á Dagrenningu , stærsta dagblaðinu í Pakistan sem skrifað er á ensku .
" Það sem hún skrifar um föður sinn er hjartnæmt en menn ættu hvorki að líta á það sem sagnfræði né alvöru pólitíska greiningu á nýliðnum atburðum .
" Lögreglumaður sem nafngreindur er í bókinni segir mikið ósamræmi í frásögn Fatimu og hyggst leita réttar síns .
Fatima hefur líka verið gagnrýnd fyrir að reyna að klóra yfir hlutverk föður síns í byltingarsamtökunum Al Zulfikar sem mistókst að steypa herstjórninni í Pakistan af stóli á sínum tíma .
Tilraun Fatimu til að bendla frænku sína við morðið á Shahnawaz þykir enn langsóttari en þær vangaveltur byggir hún á samtali við franskan lögmann sem kom að málinu á sínum tíma .
" Það er ekkert vit í þessum pælingum , " segir Mahir Ali .
Engan bilbug er á Fatimu Bhutto að finna .
" Vegurinn til réttlætis er langur og strangur , " sagði hún í samtali við breska ríkisútvarpið , BBC , og í Twitter-færslu lét hún þess getið að góðu fréttirnar væru þær að heima í Pakistan hötuðu allir hana ennþá .
Sjálfri var Benazir Bhutto kunnugt um kenningar Fatimu .
Skömmu áður en hún var myrt sagði hún við blaðamann : " Hún er besta skinn og allir segja að hún sé alveg eins Féll ung fyrir lystisemdum lýðræðisins Benazir Bhutto fæddist 21. júní 1953 í Karachi í Pakistan .
Hún var elsta barn Zulfikars Ali Bhutto , fyrrverandi forsætisráðherra Pakistans , og eiginkonu hans , Nusrat .
Föður hennar var steypt af stóli í byltingu hersins undir forystu Muhammads Zia-ul-Haq hershöfðingja árið 1977 og hann síðar tekinn af lífi .
Benazir var um tíma í varðhaldi .
Benazir Bhutto lagði stund á háskólanám í Bandaríkjunum og Bretlandi og féll þar að eigin sögn fyrir lystisemdum lýðræðisins .
Benazir Bhutto varð fyrsta konan til að verða kjörin til forystu í múslimaríki en hún tók fyrst við starfi forsætisráðherra í Pakistan árið 1988 , 35 ára að aldri .
Hún lét af embætti 1990 vegna gruns um spillingu en komst aftur til valda þremur árum síðar og sat á forsætisráðherrastóli til 1996 .
Aftur var henni borin spilling á brýn og árið 1998 hélt hún til Dubai í sjálfskipaða útlegð .
Bhutto sneri aftur til Pakistans í október 2007 eftir að Pervez Musharraf forseti veitti henni friðhelgi og hreinsaði hana af öllum grun um spillingu .
Hún hugði á endurkomu í stjórnmálin og var forsætisráðherraefni stjórnarandstöðunnar fyrir kosningarnar í ársbyrjun 2008 .
Bhutto var þó ekki í kjöri því hún var ráðin af dögum 27. desember 2007 skömmu eftir að hún yfirgaf kosningafund flokks síns , Þjóðarflokksins , í borginni Rawalpindi .
Ári síðar hlaut Benazir Bhutto Mannréttindaverðlaun Sameinuðu þjóðanna .
Létust báðir við dularfullar aðstæður Synir Zulfikars Ali Bhuttos , Murtaza og Shahnawaz , fæddust árin 1954 og 1958 .
Þeir voru báðir í háskólanámi í Evrópu þegar líflátsdómur var kveðinn upp yfir föður þeirra í Pakistan árið 1977 , Murtaza í Bretlandi og Shahnawaz í Sviss .
Eftir fráfall Bhuttos sóru synirnir þess eið að hefna hans .
Sumarið 1985 fannst Shahnawaz látinn í Nice í Frakklandi .
Talið var að honum hefði verið byrlað eitur .
Enginn var dreginn fyrir dóm en eiginkona Murtaza lá um tíma undir grun .
Þau skildu í kjölfarið .
Ellefu árum síðar féll Murtaza fyrir byssukúlum lögreglunnar í Karachi .
Morðið á honum er líka óupplýst .
