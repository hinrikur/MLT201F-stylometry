Laugardagur 22. maí 2010 kl. 22.20. ( RUV ) Leikstjórinn Mike Nichols lætur ekki deigan síga þó hann verði áttræður að ári og tæp 45 ár séu liðin síðan hann stýrði The Graduate , sinni frægustu og vinsælustu mynd .
Í kvöld býðst okkur Charlie Wilson ' s War , nýjasta mynd Nichols , gerð það dæmalausa ár 2007 .
Hún fjallar um þennan alræmda þingmann , kvennamann og drykkjurút sem var dálítið áberandi á þingi um 1980 .
Aldrei álitinn merkilegur pappír en sat þó í nokkrum veigamiklum nefndum og vann það helst til afreka að útvega Afgönum vopn í baráttu þeirra við Sovétið .
Prýðileg skemmtun , Tom Hanks leikur breyskan vandræðagrip trúverðuglega , atburðarásin er lífleg , lygileg en sönn og aukaleikarar góðir : Amy Adams , Julia Roberts og Philip Seymour Hoffman .
½ Börn Hvítasunnudagur 23. maí 2010 kl. 22.25 ( RUV ) Fyrri myndin í tvíeykinu Börn / Foreldrar eftir Vesturportshópinn og Ragnar Bragason sem jafnframt leikstýrir .
Fjallað er um vandamál nokkurra , ólíkra Reykvíkinga sem flestir hafa lítið á milli handanna , þ.á m. Karítas ( Nína Dögg Filipusdóttir ) einstæða móður með fjögur börn og á í forræðisdeilum við fyrrverandi sambýlismann sinn yfir dætrum þeirra þremur .
Þá áttar hún sig ekki á að sonur hennar , sem er fórnarlamb eineltis , stefnir hraðbyri niður á við .
Frábærlega skrifuð af hópnum sem tekur á umhugsunarverðu samtímavandamáli , börnum , uppeldi þeirra og aðstæðum .
Nína Dögg er stórkostleg , sömuleiðis Gísli Örn Garðarson og Ólafur Darri er eftirminnilegur í hlutverki geðfatlaðs , ungs manns .
Annars er leikurinn yfirhöfuð framúrskarandi eins og myndin öll .
