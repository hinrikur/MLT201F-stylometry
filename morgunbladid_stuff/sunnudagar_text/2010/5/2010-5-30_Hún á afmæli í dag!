Við Íslendingar getum ekki stært okkur af mörgum Hollywoodstjörnum í gegnum tíðina .
Þær Anna Bjorn og María Ellingsen áttu sín augnablik í kvikmyndaborginni en um þessar mundir eigum við engan fulltrúa sem eitthvað kveður að , aðra en hina hánorrænu og glæsilegu Anitu Briem .
Og hún á einmitt afmæli um helgina ( 29.5. ) , er í blóma lífsins , verður 28 ára gömul .
Við sendum henni okkar bestu kveðjur og óskir um velgengni í lífinu .
Anita er frægust fyrir hlutverk sitt í þrívíddarmyndinni Leyndardómum Snæfellsjökuls , eða Journey to the Center of the Earth , útgáfunni sem var sýnd hérlendis síðla árs 2008 .
Hún átti lítið skylt við bókina , en naut það mikilla vinsælda hér sem annars staðar , að fyrir nokkrum dögum birtist frétt í The Hollywood Reporter , um að framhaldsmynd væri í bígerð og við skulum rétt vona að hlutverkið sem Anita lék , Hannah Ásgeirsson , haldist inni .
Anita , sem er dóttir Gunnlaugs Briem trommuleikara , kemur fram í a.m.k. tveimur Hollywood-myndum í ár ; Everything Will Happen Before You Die , og Dylan Dog : Dead of Night , þar sem hún leikur m.a. á móti heillakarlinum Peter Stormare .
