Það er í nógu að snúast hjá Andrési Ramón , tónlistarmanni , sem er í tónsmíðanámi í Listaháskóla Íslands og starfar við hljóðfæraverslunina Sangitamiya á Klapparstíg , þar sem fást hljóðfæri frá öllum heimshornum .
5.50 .
" Ég vaknaði rétt fyrir sex , fór í sturtu og hugleiddi í 40 mínútur .
Þetta var fallegur morgunn og ég söng nokkur lög í hálftíma .
Svo las ég andlegar bókmenntir hálftíma í viðbót .
Ég er að lesa ritgerðir eftir indverskan heimspeking að nafni Sri Aurobindo , en þar talar hann um þróun mannkynsins og hvert næsta skref þess verður .
Það eru áhugaverðar kenningar .
Hann segir til dæmis að munurinn á manninum eins og hann er í dag og því hvernig hann verði í framtíðinni sé meiri en munurinn á öpum og mönnum .
Þú getur sagt þetta í viðtalinu ! " segir hann og hlær .
8.30 " Ég fékk mér morgunmat ristað brauð með kotasælu og mangó .
" 9.00 " Ég fór í Listaháskólann , æfði mig á píanó í tæpa fjóra tíma .
Ég er að æfa og semja verk , sem ég flyt eftir mánuð .
" 12.30 " Mötuneytið var fullt af fólki þegar ég borðaði í hádeginu .
Þar voru tónlistarmenn og nemendur í leiklist og dansarar sem ég spila undir hjá .
Það leiðist engum í slíkum félagsskap .
" 13.30 " Ég kom við í hljóðfæraversluninni Sangitamiya og hitti hjón sem eru tónlistarmenn og spila með Sinfóníuhljómsveitinni .
Það voru Steef van Oosterhout , slagverksleikari , og Herdís Anna Jónsdóttir , víóluleikari .
Þau eru fastir viðskiptavinir í búðinni og það er alltaf gaman að spjalla við þau og sýna þeim hljóðfæri .
" 14.00 " Keypti í matinn og fór heim og æfði smávegis á píanó verkin sem ég er að semja .
" 14.30 " Fékk að vita að við hefðum fengið risastóra sendingu með fullt af skemmtilegum og framandi hljóðfærum .
Þá fór ég niður til að taka á móti þeim .
Þetta eru margar tegundir af úkúlele og þá nefni ég sérstaklega minnsta bassa í heimi , úkúlele-bassa sem kallaður er " u-bass " .
Við fengum eitt slíkt hljóðfæri fyrir þremur mánuðum , en okkur hélst bara á því í nokkra daga .
Það vakti hinsvegar mikla athygli og nú eru margir tónlistarmenn að spyrja um u-bassann .
Við fengum líka sópran-úkúlele í allskonar litum og viðartegundum .
Og svo fengum við íhluti , stillitæki , töskur og poka utan um úkúlele .
Hljóðfærið úkúlele er upprunalega frá Portúgal , margra alda gamalt .
En eftir að það barst til Havaí varð það aðalhljóðfæri eyjarskeggja .
Það eru aðallega tónlistarmenn þaðan sem hafa borið hróður þessa hljóðfæris um allan heim .
" 18.00 " Fór heim að borða , en hélt svo áfram að taka úr kössum og verðleggja .
Svo bíða tónsmíðarnar helgarinnar .
" 