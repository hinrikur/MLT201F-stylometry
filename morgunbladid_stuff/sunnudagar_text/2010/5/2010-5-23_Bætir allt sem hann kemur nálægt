Terry O ' Quinn lék einstaklega illa innrætta og brenglaða mannskepnu í hrollinum Stjúpinn – The Stepfather , sem var sýnd hérlendis undir lok 9. áratugarins .
Á ytra borðinu var hann þessi viðkunnanlegi náungi sem hefur blasað við okkur á skjánum undanfarin ár , en er loksins að ljúka göngu sinni .
En innrætið var útlitinu mun verra .
O ' Quinn , sem nálgast óðfluga sextugsafmælið , er Bandaríkjamaður sem hefur verið hamingjusamlega giftur sömu konunni allt frá því hún kenndi honum að sitja hest , árið 1979 .
Tilefnið var fyrsta kvikmyndahlutverk hins 27 ára ganla leikara í þeim sögufræga ( að endemum ) stórvestra , Heaven ' s Gate .
Þau hjónin hafa búið í nágrenni Baltimore í í Maryland mestallan sinn hjúskap .
Það er eitthvað heillandi í fari O ' Quinn , sem fékk mann til að gleyma honum ekki þó hann hafi tæpast verið áberandi fyrr en Lost kom til sögunnar árið 2005 .
Þá var um aldarfjórðungur liðinn frá smellinum The Stepfather .
Hann fékk leiklistarbakteríuna á meðan hann stundaði nám við háskóla í Michigan , þar sem hann fékk hlutverk í uppfærslu á Hinrik IV .
Síðan varð ekki til baka snúið , þó svo að O ' Quinn hafi m.a. ótvíræða tónlistarhæfileika og spili m.a. eins og engill á gítar .
O ' Quinn hóf atvinnumennsku í leiklist á fjölunum í Baltimore , það var síðla á 8. áratugnum og fór með hlutverk í mörgum frægum verkum .
Frammistaða hans barst norður á Broadway , þar sem hann starfaði í mörg ár .
Þaðan lá leiðin í sjónvarp og síðar í kvikmyndir .
Frægastur er hann fyrir glæsilega frammistöðu sem John Locke í Lost , sem færði honum Emmy-verðlaunin árið 2007 .
Hann naut einnig mikilla vinsælda í sjónvarpsþáttunum Millenium , JAG og Alias .
Sem fyrr segir sást O ' Quinn fyrst á hvíta tjaldinu í vandræðavestranum Heaven ' s Gate , sem gerði sér lítið fyrir og setti gamalgróið kvikmyndaver á höfuðið .
Það er þó ofrausn að kenna O ' Quinn um hvernig fór , hann fer með smáhlutverk í myndinni .
Magnaður leikur hans sem geðklofi og morðingi gerði The Stepfather að víðfrægri költ-mynd og er það án efa hans þekktasta kvikmyndahlutverk .
Það dugði þó ekki til að setja hann á stall með þeim frægustu , O ' Quinn hefur haft vissulega nóg fyrir stafni , en einkum í sjónvarpi og myndum á borð við Young Guns , The X-Files Movie og The Rocketeer .
Hvað sem því líður þá er O ' Quinn einn þeirra leikara sem bæta allt sem þeir koma nálægt og óskandi að við fáum að njóta hæfileika hans sem fyrst , á litla skjánum eða tjaldinu .
Þegar litið er á afrek hans í The Stepfather og Lost , furðar maður sig á því hversvegna þessi geðugi hæfileikamaður sem jafnan rís upp úr hisminu , hefur ekki yfrið nóg að gera í góðum verkum .
saebjorn@heimsnet.is 