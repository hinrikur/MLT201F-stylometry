Þetta er nokkuð annasöm helgi – eftir hádegisgrill hjá tengdaforeldrum mínum á sunnudag á ég á von á 40 manns heim til mín í Karfavog í tilefni listahátíðar í Reykjavík klukkan 16:00 .
Ég mun lesa upp ljóð , sögur og reyna að segja eitthvað gáfulegt , ég geri ráð fyrir að ca helmingurinn verði gamalt efni og um það bil helmingurinn alveg glænýtt og áður óbirt – spila það bara eftir eyranu .
Ég var svo heppinn að hitta mikinn heimsmeistara í kaffigerð í Karlsruhe í vor en hann er á leiðinni til landins og bauðst til að hella upp á hjá mér – hann mætir með alveg sérstakar baunir af þessu tilefni .
Ég missi hins vegar af brúðkaupi skiptinema sem bjó heima hjá okkur þegar ég var í menntaskóla – nú er hann læknir í Svíþjóð – Vidar Hjertberg heitir hann .
( Mæli með því að allir fái sér skiptinema .
) Annars er ég að vasast í mörgu , ég ætla að kjósa á laugardag , horfa á skemmtiþátt í sjónvarpinu sem ég man ekki hvað heitir og á von á góðum gömlum vini og nágranna í mat sama kvöld og svei mér þá ef ég var ekki beðinn um að mæta upp í sjónvarp til að gefa álit á fyrstu tölum .
Einhversstaðar þar á milli er ég að undirbúa dálitla ferð til útlanda .
Fyrir þá sem missa af þessu þá var Jón Ársæll að elta mig í síðustu viku fyrir Sjálfstætt fólk þar sem ég leik sjálfan mig við leik og störf og segi honum frá ýmsu gáfulegu .
