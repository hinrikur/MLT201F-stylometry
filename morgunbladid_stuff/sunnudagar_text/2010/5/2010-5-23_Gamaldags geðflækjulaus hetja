Á síðustu árum hefur bókaröð enska rithöfundarins Lees Childs um hörkutólið Jack Reacher notið sívaxandi vinsælda víða um heim .
Þótt Child sé enskur er Reacher Bandaríkjamaður og má lýsa honum sem erkitýpu harðhaussins ; uppgjafahermaður , stór og mikill og rammur að afli .
Hann hefur lifað sem flækingur allt frá því hann hætti í hernum , lætur hverjum degi nægja sín þjáningu og ferðast um Bandaríkin án farangurs og aldrei með meira á sér af fé en dugir fyrir mat og húsaskjóli og ódýrum fatnaði þegar fötin óhreinkast .
Hann er myndarlegur maður og finnur sér nýja kærustu að segja í hverri bók : " Jack Reacher : Karlar vilja vera hann , konur vilja vera með honum .
" " Þú ert rekinn " Lee Child fæddist í Coventry og ólst upp í Birmingham .
Hann stundaði laganám en fór að vinna við sjónvarpsþáttagerð eftir að námi lauk .
Í spjalli segist hann og ekki hafa ætlað sér að verða lögfræðingur : " Ég valdi laganámið vegna þess hve vel það hentar almennt , enda lærir maður í raun sagnfræði , stjórnmálafræði , hagfræði , félagsfræði , tungumál og sálfræði – allt í einum pakka .
Að því sögðu þá er ekki til neitt hagnýtt nám fyrir störf í skemmtanaiðnaðinum og því skipti það í sjálfu sér engu hvað ég lærði .
" Undir lok áttunda áratugarins var Child kominn í þægilega stöðu hjá Granada Television og vann að mörgum helstu þáttum stöðvarinnar á þeim tíma .
Hann segist hafa kunnað afskaplega vel við starfið , " en svo sagði yfirmaður minn nokkuð sem gerði mér ómögulegt að halda áfram : " Þú ert rekinn " .
Ég fór því að skrifa til að framfleyta fjölskyldunni .
" Landflæmi fyrir flæking Child segir að litlar rannsóknir og lítill undirbúningur sé á bak við hverja bók , hann skrifi yfirleitt um það sem hann veit fyrir , en það kosti þó alltaf sína vinnu að skrifa og best að hafa þann tíma vel skipulagðan : " Ég sit við fimm til sex tíma á dag og er mjög skipulagður .
Skriftum má lýsa á ýmsa vegu , en að mínu viti eru þær fyrst og fremst vinna og kalla jafnvel á meiri viðveru en önnur vinna .
" Í ljósi þess að hann segist skrifa eftir því sem hann veit fyrir kviknar sú spurning hvort skoðanir Reachers séu og hans skoðanir , til að mynda á Íraksstríðinu sem lesa má í þarsíðustu Reacher-bók , Gone Tomorrow , sem kom út á íslensku í vikunni sem Friðlaus , en þar er hann býsna gagnrýninn á það sem fram fór og fer þar eftir innrás Bandamanna á sínum tíma .
" Ég fékk bágt fyrir frá mörgum vegna þeirra ummæla , en hið kaldhæðnislega við það er að skoðun Reachers rímar við skoðanir hermanna í Írak , enda byggði ég þær beint á bréfum frá þeim sem mér hafa borist .
" Þegar Child settist niður að skrifa sína fyrstu bók varð Reacher til .
Child lýsir honum sem dagréttri goðsögn , hetju aldanna ; " dularfulli flækingurinn , göfugi einfarinn , riddarinn hreinlyndi – hann er óskhyggja mín og vonandi lesandans líka " , segir Child og bætir við að Reacher sé Bandaríkjamaður því það sé einn af fáum stöðum á jörðinni þar sem enn er landflæmi fyrir flæking .
Reacher er reyndar svo mikil erkitýpa að hann gæti ekki verið til , en að sama skapi frábrugðinn þeim hetjum sem okkur hefur verið boðið upp á undanfarin ár ; hann er ekki ofbeldishneigður / lífsþreyttur drykkjumaður á snúrunni , uppfullur af persónuleikjaflækjum sem á í erfiðleikum með hitt kynið .
Það skýrir að einhverju leyti hversu vel honum hefur verið tekið og til að mynda forvitnilegt hvað margar konur sem ég þekki til hafa hrifist af bókunum enda hafa þær alla jafna ekki gaman af spennubókum .
Þreyttur á gallagripum Child segist hafa orðið var við það líka að konur kunni að meta bækurnar og skrifað það á að þær kunni jafnan að meta menn sem berjist fyrir réttlæti , en svo megi ekki gleyma því hve mikið kvennagull Reacher er .
" Sjálfur var ég orðinn þreyttur á gallagripum og fannst tími til kominn að til yrði gamaldags geðflækjulaus hetja og gaman að sjá að lesendur eru sama sinnis .
Reacher hefur reyndar eitthvað mýkst með tímanum , en það er ekki meðvitað og sennilega bara til marks um það að ég hef sjálfur breyst með tímanum , enda finnst mér að aðalpersónur í bókaröðum ættu ekki að breytast .
" Bækurnar um Reacher eru orðnar fjórtán og ekkert lát á , þótt mjög sé það rætt á netmiðlum hvort hetjan hafi gefið upp öndina í lok síðustu bókarinnar um hann , 61 Hours , og kemur ekki í ljós fyrr en með næstu bók sem kemur út í haust .
Child er þó ekki á því að hann skilji lesandann eftir í neinni óvissu : " Í bókinni eru allar þær upplýsingar sem lesandi þarf á að halda til að átta sig á hvað er á seyði .
Ég er bara að reyna að treysta á lesandann .
Hvað fjölda Reacher-bóka varðar þá mun ég skrifa bækur um hann á meðan fólk hefur áhuga á að lesa þær , ég er ekki með annars konar bækur í smíðum .
" 