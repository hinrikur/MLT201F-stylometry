Hin vinsæla Twilight-sería var skrifuð af bandaríska rithöfundinum Stephenie Meyer og kom út á árunum 2005-2008 ; Twilight ( 2005 ) , New Moon ( 2006 ) , Eclipse ( 2007 ) og Breaking Dawn ( 2008 ) .
Bækurnar slógu strax í gegn og hafa verið seldar í yfir 100 milljón eintökum á heimsvísu en þær hafa einnig verið þýddar á íslensku .
Vinsældir Meyer hafa síður en svo dalað því bóka hennar er alltaf beðið með eftirvæntingu en segja má að einhverskonar vampíruæði virðist hafa gripið umheiminn í kjölfar þessarar seríu .
Fyrir stuttu kom svo út einskonar aukabók í seríunni , The Short Second Life of Bree Tanner , örstutt , sem selst hefur metsölu um allan heim og ljóst að vinsældirnar fara síst dvínandi .
Hvers vegna eru þær svo vinsælar ? Svo virðist sem fólki finnist eitthvað spennandi við þá tilhugsun að vampírur gætu verið til og búið meðal okkar .
Þjóðsagnir um vampírur hafa lifað manna í millum svo öldum skiptir og í bókum Meyer er ýjað að því að vampírur hafi alltaf verið til en ekki fyrr en á miðöldum hafi þær haft einhver náin afskipti af mannkyninu .
Með þessu vísar Meyer auðvitað í fyrirmynd allra vampírusagna , Dracula eftir Bram Stoker .
Hann byggði sína sögu á greifanum Vlad Tepes frá Transylvaníu í Rúmeníu , sem var þekktur fyrir óvenjulegar aftökur sínar .
Stoker gerði Dracula að goðsögn þó að síðar hafi komið í ljós að Stoker vissi lítið um Vlad Tepes og slóvenskar þjóðsagnir um vampírur , hann notfærði sér aðeins nafnið .
Dracula átti að hafa verið óhugnanlega blóðþyrstur og oftast gæddi hann sér á ungum stúlkum .
Hann átti að geta breytt sér í leðurblöku og hafa yfirnáttúrlega krafta .
Hann þoldi ekki sólarljós og eina leiðin til þess að drepa hann var að reka stiku í hjartastað .
Goðsagnir um hið yfirnáttúrlega hafa löngum lifað með manninum því einhverra hluta vegna viljum við trúa því að það sé eitthvað annað og meira til í þessum heimi en það sem við sjáum , skynjum og skiljum .
Meyer breytir ekki út af hefðinni í sögu sinni heldur endurnýtir hana sér til framdráttar .
Hún býr til heim sem lesandanum þykir spennandi , heim sem við þegar þekkjum úr öðrum goðsögnum .
Hún dregur upp persónulegri og innilegri mynd af samskiptum vampíra við menn .
Við fáum að kynnast báðum hliðum betur en ella enda hefur Meyer sjálf sagt að það séu tvær hliðar á öllum sögum .
Þess má til gamans geta að hún hefur einnig skrifað styttri sögur um minni persónur sem koma fram í Twilight-seríunni , til dæmis fjallar nýja bók hennar , The Short Second life of Bree Tanner , um nýskapaða vampíru sem bregður fyrir í bókinni Eclipse en er einnig tortímt í sömu bók .
Meyer reynir í bókum sínum að gera sumar vampíurnar mannlegri með því að láta þær neita sér um mannablóð , þær ganga í skóla og vinna ýmis störf , en einnig koma fyrir illgjarnar og blóðþyrstar vampírur .
Það sem Meyer gerir hins vegar þrátt fyrir allar nýjungarnar er að hún gengst enn við hefðinni um ungu stúlkuna sem fórnarlambið .
Ungmeyjablæti og heimilisofbeldi Dracula er síður en svo eina vampíran með ungmeyjablæti , í flestöllum vampírusögum er fórnarlambið ung varnarlaus stúlka sem dregst að yfirnáttúrlegu aðdráttarafli vampírunnar og gefur sig henni á vald þó oftast með smá mótþróa .
Meyer bregður ekki út af hefðinni því aðalsöguhetja Twilight-seríunnar er hin unga og fagra Bella sem kynnist draumaprinsi sínum , Edward .
Edward er auðvitað alls ekki allur þar sem hann er séður , hann er vampíra og yfir hundrað ára gamall þó hann líti ekki út fyrir að vera deginum eldri en 17 ára .
Hann tekur sér sem sagt barnunga stúlku .
Hann elskar hana og vill alls ekki særa hana en hættan vofir alltaf yfir .
Hann gæti misst stjórn á sér og drepið hana á einu augabragði .
Bella er hins vegar í afneitun , hún trúir því ekki að Edward muni meiða hana en þegar slys gerist er hún nauðbeygð til þess að horfast í augu við staðreyndirnar .
Því má segja að hluti sögunnar sé einskonar dæmisaga um heimiliofbeldi , kærastinn óttast að missa stjórn á sér ef hún gerir eitthvað rangt , ögrar honum um of og þá er voðinn vís .
Bella sér hins vegar ekki alveg hættuna sem þetta skapar því hún er svo óskaplega ástfangin og háð Edward að þegar Edward yfirgefur hana , missir hún allan lífsvilja .
Svo mánuðum skiptir er hún sem skugginn af sjálfri sér , því henni finnst hún aðeins vera lifandi með Edward .
Bella er ein af þessum stúlkum sem verða óskaplega háðar öðrum , svo háðar að þær kunna ekki að skilgreina sjálfar sig nema út frá öðrum .
Bella er kona sem myndi ekki yfirgefa manninn sinn þó hann berði hana , því er Bella ekki mjög sterkur karakter , hún er vonlaus rómantíker og gerir allt fyrir ástina , þar á meðal að fórna sjálfri sér .
Karakter Bellu fær hins vegar smá uppreisn æru þegar henni tekst að bjarga Edward en það dugar ekki til því við vitum alltaf hvert stefnir .
Það er ekki hægt að bjarga manneskjunni Bellu því hún hefur gefið sig vampírunni á vald líkt og hefðin segir til um fórnarlömb vampíra .
Gengið á hefðir í óvæntum endalokum Ýmsir óvæntir atburðir verða að lokum til þess að bjarga lífi Bellu og breyta henni í vampíru þrátt fyrir að það setji allt á annan endann og út brjótist stríð milli vampíra .
Bella er hins vegar hæstánægð því hún þráði alltaf að vera síung eins og hennar heittelskaði Edward .
Hún þarf ekki lengur að búa í ótta við Edward og aðrar vampírur , hún getur loks varið sig sjálf ef hún þarf .
Edward fær að hafa Bellu sína síunga og þarf ekki að óttast að meiða hana framar .
Því má segja að jafnvel þó að Meyer haldi í margar hefðir þá brjóti hún sumar þeirra einnig , því unga fórnarlambið deyr nánast alltaf en það gerir Bella hins vegar ekki , því má segja að Meyer brjóti upp hefðina um fórnarlambið á sama tíma og hún gengst við klisjunni um hamingjusöm endalok .
