Aðeins fáir einstaklingar ráða við að gera marga hluti samtímis án þess að það komi niður á frammistöðu þeirra .
Heilinn á í öllu falli erfitt með fleiri en tvö verkefni á sama tíma .
Þetta sýna tvær rannsóknir sem vefsíðan forskning.no greinir frá .
Flest höfum við heyrt af fólki sem virðist geta horft á sjónvarp , prjónað heilu peysurnar , eldað mat , skrifað tölvupóst , straujað skyrtur og lesið blaðiðog það allt í einu .
Við köllum þetta fólk stundum " múltítaskara " .
Allar líkur eru þó á að þetta fjölhæfa fólk komist í hann krappan við þessa fjölbreyttu iðju hvort sem það birtist í lykkjufalli , ofsteiktum fiski , brenndum skyrtum eða erótískum tölvupósti sem sendur er á vitlausan viðtakanda .
Aðeins 2,5 prósent ofurfólk Eldri rannsóknir hafa sýnt að þeir sem skipta stöðugt á milli sjónvarpsrása ráða ekki við fjölmiðlaflakkið .
Þvert á móti gengur þeim æ ver að fylgjast með því sem er á skjánum .
Sennilega ofmetum við hæfileika okkar , t.a .
mynda við akstur .
Sálfræðingar við Háskólann í Utah í Bandaríkjunum fundu út að aðeins 2,5 prósent af 200 manna úrtaki réðu við að aka og tala í farsíma í einu , án þess að það kæmi niður á akstrinum eða að það leiddi til lélegri niðurstaðna á prófum sem lögð voru fyrir þá í gegnum farsímann .
Fyrst óku þátttakendur í aksturshermi án þess að verða fyrir truflandi áhrifum á meðan .
Síðan áttu þeir að tala í farsímann í gegnum handfrjálsan búnað á meðan vísindamenn mældu viðbragðsflýti og minni þátttakenda .
Þeir örfáu sem réðu við aðstæðurnar að fullu hafa vísindamennirnir í Utah nefnt " supertaskers " eða ofurfólkið .
Hinir , sem ekki náðu þeirri nafnbót , notuðu t.d. um 20 prósent lengri tíma til að hemla á meðan þeir töluðu í símann og minnið versnaði um 11 prósent .
Ofurfólkið var hins vegar jafn fljótt að hemla og bætti beinlínis minni sitt örlítið .
Skiptir það svo einhverju máli hvort ökumaðurinn notar handfrjálsan búnað við akstur eða ekki ? Ekki ef marka má fyrri rannsóknir sömu vísindamanna .
Í raun veldur samtalið sjálft truflunum hjá ökumanninum .
Þetta styðja aðrar rannsóknir .
Þriðja verkefnið of mikið Jason Watson , sálfræðingur við Utah-háskóla , segir að í raun eigi ofurfólkið ekki að vera til .
Akstur sé í sjálfu sér margþætt verkefni , þótt ekki sé nema að setjast á bak við stýrið .
Þegar símtal sem felur í sér að leysa verkefni bætist við verði það of mikið fyrir flesta .
Í raun kemur í ljós að fleiri en tvö verkefni í einu geta verið of mikið fyrir flesta , ef markmiðið er að leysa þau með nákvæmni .
Þetta kemur fram í annarri rannsókn sem nýlega var birt í tímaritinu Science .
Þar komast franskir vísindamenn að því að þegar reynt er að leysa tvö verkefni samtímis skiptir heilasvæði sem kallast " medial prefrontal cortex " með sér verkum .
Helmingur svæðisins tekur annað verkefnið að sér og hinn helmingurinn hitt .
Sé þriðja verkefnið inni í myndinni flækjast málin um of ; heilinn erfiðar of mikið sem kemur niður á nákvæmninni við að leysa verkefnið .
Þannig sé t.a.m. mögulegt að elda mat og tala í síma samtímis en í raun gangi ekki að leysa þriðja verkefnið um leið , eins og að lesa blaðið .
Norskir vísindamenn segja bandarísku könnunina renna styrkari stoðum undir fyrri staðhæfingar um að réttast væri að banna farsímasamtöl meðan ekið er , óháð því hvort notast sé við handfrjálsan búnað eða ekki .
Handfrjálsi búnaðurinn gefi í raun falskt öryggi en hins vegar geti verið erfitt að snúa við þróuninni .
