Undanfarna mánuði hefur Amazon glímt við bókaútgefendur vegna verðlagningar á bókum sem gefnar eru út á rafrænu sniði þar sem fyrirtækið hefur viljað halda verðinu niðri , en útgefendur uppi .
Eftir stífar samningaumleitanir hefur Amazon náð samningum við alla risana í útgáfubransanum nema einn - Penguin .
Penguin og Amazon hafa ekki náð saman og svo fór að Penguin hætti að skaffa Amazon rafrænar útgáfur á bókum sínum , en þær er enn hægt að fá í rafbókabúðum Apple og Barnes & Noble .
Nýjasta útspil Amazon í deilunni hefur svo enn aukið gremju Penguin-manna því nú er hægt að fá allar nýjar bækur frá Penguin á níu dali og níutíu og níu sent , eða á um 1.300 kr. , í netverslun Amazon .
Sem dæmi um afsláttinn má nefna að listaverð á nýrri bók metsöluhöfundarins Stuarts Woods , Lucid Intervals , sem kom út í lok apríl , er um 3.400 kr. , en semsé hægt að kaupa hana á 1.300 kr. , með 62% afslætti , hjá Amazon .
Í iBooks-sjoppu Apple kostar sama bók um 2.300 kr. í rafrænni útgáfu og um 1.700 í rafbókabúð Barnes & Noble .
