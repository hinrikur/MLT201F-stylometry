Megas treður upp í Háskólabíói 24. þessa mánaðar , á stórtónleikum á vegum Listahátíðar .
Hann segir að um þessar mundir séu 47 ár síðan hann fékk það embætti að mála leiktjöld fyrir uppfærslu menntaskólapilta á Útilegumönnum Matthíasar Jochumssonar .
" Þá var Háskólabíó nýreist og ég þurfti að gera á gasbindi málverk sem var á stærð við allt sviðið , " segir hann .
Megas , Magnús Þór Jónsson , stillir ekki upp málverki að þessu sinni heldur stíga margir og ólíkir tónlistarflytjendur á svið með honum .
Þar á meðal strengjakvintett sem sonur Megasar , Þórður Magnússon tónskáld , hefur útsett fyrir .
" Þetta er gömul hugdetta .
Það var kominn tími á að ég syngi með kvartett eða kvintett , " segir Megas þegar þeir feðgar eru spurðir út í verkefnið sem er framundan .
Hann segist hinsvegar ekki muna hvað leiddi til þessa að þeir réðust í þetta einmitt núna .
" Ég man það ekki heldur , " segir Þórður .
" Ég var allt í einu kominn með hugmyndina – og hún kom ekki frá mér .
" " En mér fannst þetta mjög snjallt þegar þetta var komið upp á borðið , " segir Megas .
" Drengurinn er tónfræðimenntaður , og menntaður sem kompónisti , en ég lærði bara af dægurlagaútsetningum í gamla daga .
" Megas hefur þó alltaf skrifað sína tónlist og kunn eru lagaheftin sem hann myndskreytti sjálfur og komu fyrst út fyrir löngu .
" Eitt það glataðasta sem ég hef lent í var þegar ég spilaði fyrst með rokkbandi og kom með lögin skrifuð , " segir hann .
" Það las enginn nótur ! En ég hef skrifað allt og þegar ég fékk sessjónmenn úr Sinfóníunni til að spila með mér á sínum tíma var ég með lögin skrifuð fyrir þá og þeir urðu hvekktir við , margir hverjir .
Þeir litu svo á að sessjónir með poppmúsíköntum væru ekkert mál .
Þeir vildu hafa það rólegt og héldu að við poppararnir vildum bara fá sándið úr hljóðfærunum þeirra .
Ég var hinsvegar með hugmyndir um hvernig þeir ættu að spila saman , með laglínu og fleiru .
Víbrafónalínurnar urðu til dæmis mikið djobb fyrir Reyni ( Sigurðsson ) .
En á barnaplötunni impróvíseruðu þau Scott ( Gleckler ) og ( Guðný Guðmundsdóttir ) mikið .
Svo ég tali ekki um Hjörleif Valsson þegar hann hefur spilað með mér .
Hann hefur farið út og suður .
" Nóg af rokki í byrjun og í bláendann en mildast um miðjuna En hvað munu gestir upplifa á tónleikunum Aðför að lögum í Háskólabíói ? " Þetta verður venjulegur konsert nema þessi strengjakvintett verður óvenjulegur og svo er það stúlknakórinn , " segir Megas .
Hann segist hafa sungið með stúlkunum á dögunum í dagskránni Dyndilyndi í Listasafni Íslands á dögunum og þær séu mjög góðar söngkonur .
Hann hafi notið sín sem kórfélagi með þeim .
" Það verður annars nóg af rokki í byrjun og í bláendann en mildast um miðjuna , fer út í akústík , kántrí , og svo koma strengirnir eftir hlé , " segir hann .
" Ég fékk lagalista , tólf lög , sem ég hef verið að útsetja , " segir Þórður .
" Ég er kominn langleiðina , með hugmyndir fyrir öll lögin og nokkurnveginn klárar útsetningar .
Ég á eftir að setja út fyrir sjálfa strengjasveitina en það er bara tæknilegt atriði .
" Strengjasveitina skipar einvalalið : Þau Hávarður Tryggvason á kontrabassa , Bryndís Halla Gylfadóttir , eiginkona Þórðar , á selló , Helga Þórarinsdóttir á víólu , Zbigniew Dubik á aðra fiðlu og Sigrún Eðvaldsdóttir á þá fyrstu .
En hvaða leið fer Þórður við útsetningarnar ? " Verður það ekki bara að koma á óvart ? " svarar hann íbygginn .
Megas tekur orðið : " .
Þegar ég var að spila með Guðmundi Péturssyni hvíslaði ég að honum þegar hann tók sólóin , að spila sem súrast .
Hann er veikur fyrir sýrutónlist .
Ef hann fær læsens til að spila sem súrast þá fær maður allt fjörið fram í honum , þá lifnar hann allur við og hárið á honum verður eins og geislabaugur .
En þegar einn útsetur þá verða allir í hljómsveitinni að fá að njóta sín .
" " Lögin segja mikið um það hvernig útsetningin verður , " segir Þórður þá .
" Ég get ekki valið að búa til músík eins og eftir Bartok , það felst ekki í tónlistinni .
Ég verð að velja einhverskonar stíl sem er tónal .
Í rauninni tek ég bara grindina og útkoman getur hljómað talsvert öðruvísi en ef hljómsveit væri látin impróvísera í kringum þetta , þá yrði niðurstaðan allt önnur .
" " Þegar aðrir hafa tekið lög eftir mig þá finnst mér þeim mun skemmtilegra sem þeir komast lengra frá minni gerð , " segir Megas .
Þórður segist hafa gert svolítið af því að útsetja tónlist annarra og finnst það skemmtilegt .
" Það er áskorun að útsetja línur eftir aðra , " segir hann .
" Í mínum tónsmíðum er ég líka oft að leika mér með eitthvað sem er löngu komið úr höfundarrétti , eins og þjóðlög.Ég er þannig alltaf að útsetja að einhverju leyti .
" " Hilmar Örn ( Agnarsson ) hringdi í mig og var að fara að jarða mann sem hafði haldið upp á tónlistina mína .
Hann vildi spila einhverja tónlist eftir mig í útförinni , var með Gamla skrjóðinn , sem er nú nokkuð þungt stykki , en bar mig að útsetja Spáðu í mig fyrir jarðarför .
Ég spurði hvað ég hefði langan tíma .
Svona klukkutíma , sagði hann .
Það hljómar absúrd en það má draga lag eins og það áfram í jarðarfararstíl ...
" " Það mætti fara í sammarka moll , " skýtur Þórður inn í .
" Ég geri það á einum stað fyrir tónleikana .
Ef eitthvað er í dúr má fara í mollinn þríund neðar .
Þá kemur annar blær .
" " En að fara úr a-dúr yfir í c-moll er líka dálítið skemmtilegt , " segir faðirinn þá .
" Já , það er skemmtilegt , " samþykkir sonurinn .
" Eitt sem einkennir mörg lögin hjá pabba eru þessi tíundastökk , " segir hann svo við blaðamann .
" Það eru ekki margir sem gera tíundastökkin sannferðuglega , " segir Megas þá .
" Ef menn stökkva yfir áttund er hætt við því að það verði tortryggilegt .
En ef það er sannfærandi er það nokkuð vel af sér vikið .
Það getur hljómað abnormalt að stökkva svona en hefur alla tíð verið ósköp eðlilegt hjá mér .
" Bæði fjölþreifinn og fíflskur Eitt af einkennum ferils Megasar er að hann hefur aldrei hikað við að taka upp samstarf við nýja tónlistarmenn , og leitar leiða við útsetningar á klassískum söngvum .
" Ég er bæði fjölþreifinn og fíflskur , " segir hann .
" Það er með mig eins og aðra sem eru ekki með grúppu sem þeir eru límdir við , að þeir ná ekki alltaf saman bandinu sem þeir unnu síðast með .
Svo er líka gaman að gera eitthvað sem maður er ekkert vanur að gera ! " Stundum er haft á orði að Listahátíð sé hámenningarleg stofnun en Megasi líst vel á samstarfið .
" Ég hef aldrei komist svo langt inn að það sé ekki mjög stutt út aftur , " segir hann og brosir .
" Ég get tekið þátt í hverju sem er , nema að taka í höndina á ráðherrum – öðrum en Birni Bjarnasyni þegar hann var menntamálaráðherra .
Og ég hef aldrei komið á Bessastaði , þrátt fyrir ítrekuð boð .
" Hann segir umgjörð tónleikanna verða góða .
" Þetta virkar vel í lýsingu .
Vonandi verður þetta ekki eins og kvikmyndahandrit eftir Hrafn Gunnlaugsson sem eru mjög interessant þegar hann segir frá þeim en á leiðinni á filmuna fer einhver vírus í gang og spillir öllu .
Þetta er fjölbreytilegt og mikið prógramm en þunginn dreifir sér .
Tónleikarnir á Bræðslunni á Borgarfirði eystra voru tveir eða þrír tímar , þegar ég söng þar í fyrsta skipti með Senuþjófunum .
Það var geysilangur konsert .
" Það hlýtur að vera erfitt að syngja slíkt prógramm ? " Ja , þegar ljónin eru á eftir manni þá hleypur maður langtum hraðar ! Þegar við vorum einhverntímann að spila á Græna hattinum á Akureyri þá var ég algjörlega búinn í síðustu lögunum ; var líka með flensu og var kominn bakvið og búinn að klæða mig úr að ofan því ég var svo ofboðslega sveittur .
Þá sé ég á hæla hljómsveitinni sem fer aftur út og ég heyri þá byrja á intrói að ákveðnu lagi .
Ég gat ekki hugsað mér að það yrði bara spilað instrúmental þannig að ég skellti á mig gítarnum og hljóp eins og ég var .
Ég er ekki einn af þeim sem fara mikið úr að ofan – eða að neðan ; eða eins og þeir sem geta státað af einhverjum skrokki , eins og Bubbi ; ég hljóp bara út bullsveittur og ber að ofan og söng þetta lag .
Það gekk ...
" Megas á Listahátíð Megas kemur fram í Háskólabíói 24. maí á stórtónleikum á vegum Listahátíðar í Reykjavík sem nefnast Aðför að lögum .
Á tónleikunum mun Megas horfa á merkan feril sinn í baksýnisspegli .
Ásamt honum koma fram hljómsveit , gestasöngvarar , stúlknakórinn Karítur Íslands og strengjakvintett .
Sonur Megasar , Þórður Magnússon tónskáld , hefur útsett lög Megasar fyrir kvintettinn .
