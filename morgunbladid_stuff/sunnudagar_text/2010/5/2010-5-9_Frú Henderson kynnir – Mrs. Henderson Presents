Laugardagur 8.5. kl. 22:45 ( Stöð 2 ) Frú Henderson ( Lady Judy Dench ) missir mann sinn , leiðist ekkjustandið og kaupir Windmill-leikhúsið til að lífga upp á tilveruna .
Ræður Van Damm ( Bob Hoskins ) til að stjórna rekstrinum og von bráðar er það orðið vinsælt og víðfrægt fyrir djarfar uppfærslur .
Síðari heimsstyrjöldin skellur á , ríkisstjórnin vill loka The Windmill , en frú Henderson er ekki á þeim buxunum .
Myndin mun fylgja sannleikanum að talsverðu leyti , leikhúsið og aðalpersónurnar eru þekkt nöfn úr bresku leikhúslífi , einkum fyrir " listrænar " nektarsýningar og seigluna í leikhúsfólkinu sem hélt sýningunum ótrautt áfram á hverju sem gekk undir sprengjuregni loftárása nasista .
Skemmtilegur kafli úr leikhússögunni með stjörnunum í ham .
Leikstjóri Stephen Frears .
* * * * 