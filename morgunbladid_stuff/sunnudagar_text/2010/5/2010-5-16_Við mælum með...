13. maí Síðastliðinn fimmtudag var opnuð í Þjóðminjasafni Íslands sýningin Klippt og skorið - um skegg og rakstur .
Þar eru til sýnis ýmsir gripir og ljósmyndir sem tengjast þessu karlmennskutákni og fjallað um hvernig það hefur tekið mið af tísku og tíðaranda .
Sýningin stendur út árið .
18. maí Á þriðjudaginn kl. 12.15 verða síðustu hádegistónleikar Óp-hópsins haldnir í Íslensku óperunni , en þar munu hljóma íslenskar aríur , sönglög og samsöngvar úr íslenskum óperum og söngleikjum .
Sérstakur gestur á tónleikunum verður tenórinn Gissur Páll Gissurarson .
Stórsveitin flytur Consummation 17. maí Á mánudaginn ætlar Stórsveit Reykjavíkur að flytja eitt af lykilverkum stórsveitabókmenntanna , Consummation eftir Thad Jones , á tónleikum í Þjóðleikhúskjallaranum .
Platan Consummation var hljóðrituð fyrir 40 árum , en ásamt lögunum átta af plötunni stendur til að flytja helstu verk stórsveitar Jones og Mel Lewis .
Stjórnandi á tónleikunum verður Sigurður Flosason , en tónleikarnir hefjast kl. 21 .
