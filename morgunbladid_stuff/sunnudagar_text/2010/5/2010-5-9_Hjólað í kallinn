Hjólað í vinnuna hvað ? Hvaða bull er þetta að ætlast til að fólk mæti pungsveitt til starfa eftir að hafa hamast á reiðhjóli til að komast leiðar sinnar ? Rífi sig upp fyrir allar aldir bara til að geta eytt ómældum tíma í að juðast upp brekkurnar ? Og taka svo upp á því að keppa um það á milli vinnustaða hver hafi nú hjólað mest ? ! Kom on ! Er ekki miklu nær að fólk hjóli hvað í annað ? Ég er ekki að hvetja til úlfúðar og mælast til þess að fólk hendi sér á næsta mann og rífi hann í sig í vonsku eins og hundar sem slást í réttum .
Ég er bara að mælast til þess að fólk riðlist frekar á lifandi fólki en steindauðum reiðhjólum .
En eftir á að hyggja þá er reið á hjóli ágætis forleikur að annars konar reið .
Kannski er það bara heillaráð að fólk ríði sínum reiðhjólum til og frá vinnu .
Mæli sér svo mót einhvers staðar á leiðinni heim , kannski í laut eða runna , kasti þar frá sér fákunum og taki svo hvort annað til kostanna ( svona eins og knaparnir gera með gæðingana á skeiðvellinum ) .
Nú eða fylli brjóstið af keppnisskapi , leggi af stað á sínum reiðhjólum á sama tíma frá vinnustöð og sá sem er fljótari heim fær kannski í verðlaun það sem honum finnst best ( makinn veit væntanlega hvar og hvernig honum eða henni finnst best að láta gæla við sig ) .
Ég ætla rétt að vona að karlmenn þessa lands séu ekki svo teprulegir að þeir nái honum ekki upp ef spúsur þeirra hjóla í þá þegar þær koma heim löðursveittar og sjóðheitar eftir dágóðan núning við hnakkinn .
Alvöru karlmenn taka slíkum konum fagnandi .
Og njóta þess að taka þær í engum klæðum öðrum en reiðhjálminum .
Svo geta konurnar keppt um það á sínum vinnustöðum hversu oft þær hjóluðu í karlana sína þá vikuna , nú eða öfugt , hversu oft karlarnir hjóluðu í þær .
Reiðhjól eru vænstu skinn eftir allt saman .
Hnakknúningur á reiðhjóli er kannski ekki það besta fyrir kynfæri karlmanna en fyrir konur er þessi staða afar hentug til örvunar .
Hjólgraðar konur eru þá bæði svo löngunarfullar að þær hjóla í menn en ekki síður vegna þess að hjólreiðatúr getur gert þær alveg spól .
Það er engin tilviljun að mörgum finnst þokkafullt að sjá konu renna áfram á sínu reiðhjóli , þar sem hún hallar sér fram á stýrið svo rassinn sveigist í yndisstöðu .
Þegar hún stígur petalana og lífbeinið nuddast taktfast við hnakkinn , þá teiknar endurtekin hreyfingin iðandi kvenlegar línur um allan skrokk : Læri , mjaðmir , mitti , brjóst , axlir , handleggir , fótleggir , ökklar , hár ...
allt tengist saman og vaknar til lífs .
Hún verður lifandi ess .
Mörg ess .
Og henni hitnar við átökin .
Og hún hitnar að innan .
Og hún hlakkar til að hitta sinn ástmann .
Hjólum og hjólum í allt sumar ! Hjólum í og úr vinnu .
Hjólum hvert í annað .
Verum hjólglöð og spólgröð í allt sumar .
