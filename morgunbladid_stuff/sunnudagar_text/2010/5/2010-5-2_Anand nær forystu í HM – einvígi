Byrjun heimsmeistaraeinvígis Wisvanathan Anand og Venselin Topalov í Sofia í Búlgaríu er með hressilegra móti .
Eftir afleita byrjun , tap í fyrstu skák sem margir vildu kenna röskun á ferðaáætlun vegna gossins í Eyjafjallajökli , lét Anand hendur standa fram úr ermum og vann aðra og fjórðu skák einvígisins og heldur forystu , 2½ : 1½ .
Þeir tefla 12 skákir en fimmta skákin var á dagskrá sl. föstudag .
Heimavöllurinn virðist enn sem komið er ekki skipta miklu máli , þetta er í raunar í fyrsta sinn síðan 1921 er Emanuel Lasker mætti Jose Raoul Capablanca í Havana á Kúbu , að heimsmeistari í skák fellst á að tefla á heimavelli andstæðingsins .
Og kannski var Anand , sem býr í smábænum Collado Mediano steinsnar frá Madrid , með Spán í farangrinum á sínu langa ferðalagi til Búlgaríu : báðar vinningsskákir hans koma upp úr katalónskri byrjun .
Þar virtist hann hitta á veikan blett hjá Topalov sem í báðum skákunum hirti peð en varð afar bumbult af .
Rannsóknir beggja eru vissulega keyrðar áfram af miklu afli hugbúnaðar sem reynir á minnið og í fyrstu skákinni varð óvænt skammhlaup í heilabúi Anand sem ruglaðist í ríminu þegar tefld var Grünfelds-vörn .
Þess finnast dæmi að auðfenginn sigur í fyrstu skák fari illa í menn og Indverjinn kom til baka af miklum krafti .
Hin magnaða fjórða skák fer hér .
Lokin eru tefld með glæsilegum hætti : Sofia 2010 ; 4. skák : Wisvanathan Anand – Venselin Topalov Katalónsk byrjun 1. d4 Rf6 2. c4 e6 3 .
Rf3 d5 4. g3 dxc4 5 .
Bg2 Bb4 + 6 .
Bd2 a5 7 .
Dc2 Bxd2 + 8.Dxd2 c6 9. a4 b5 10 .
Ra3 Endurbót Anand á 1. einvígisskák Kramnik og Topalov í Elista 2006 .
Þar var leikið 10. axb5 cxb5 11 .
Dg5 og hvítur náði peðinu til baka .
10 .
...
Bd7 11 .
Re5 Rd5 12. e4 Rb4 13 .
0-0 0-0 14 .
Hfd1 Be8 15. d5 ! Sprengir upp miðborðið .
15 .
...
Dd6 16 .
Rg4 Dc5 17.Re3 R8a6 18. dxc6 bxa4 19 .
Raxc4 Bxc6 20 .
Hac1 h6 ? H6-peðið er því miður fyrir Topalov kjörið skotmark riddarans .
Sennilega er hér kominn tapleikurinn í þessari skák .
Nú spyrja menn tölvurnar hvað best sé að gera ! Rybka mælir með 20 .
...
De7 t.d. 21 .
Rd6 Had8 22 .
Rac4 f5 með flókinni stöðu .
21 .
Rd6 Da7 22 .
Rg4 Had8 ( Sjá -stöðumynd ) 23 .
Rxh6 + ! gxh6 24.Dxh6 f6 25.e5 ! Það tók Anand 10 mínútur að finna þennan leik sem molar niður varnir svarts .
25 .
...
Bxg2 26.exf6 ! Hxd6 27 .
Hxd6 Be4 28 .
Hxe6 Rd3 29.Hc2 Dh7 30. f7 + ! Lokahnykkurinn .
Að leika peði ofan í þrælvaldaðan reit kom oft fyrir í skákum Kasparovs .
30 .
...
Dxf7 31 .
Hxe4 Df5 32 .
He7 – og Topalov gafst upp .
Eftir 32 .
...
Hf7 getur hvítur t.d. unnið með 33 .
Hc8 + ! Dxc8 34 .
Dg6 + Kh8 35 .
Dh5 + ! og mátar í tveim leikjum Helgi Ólafsson helol@simnet.is 