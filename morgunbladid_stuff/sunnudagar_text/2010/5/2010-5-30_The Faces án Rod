Hljómsveitin The Faces sem áður hét Small Faces býr sig nú undir sitt fyrsta tónleikaferðalag frá því að hún hætti árið 1975 .
Í fyrra kom sveitin saman á góðgerðartónleikum og fékk þá með sér á svið Mick Hucknall söngvara Simply Red .
Nú ætlar sveitin að koma saman aftur , en litlar líkur eru taldar á að söngvarinn Rod Stewart verði með að þessu sinni .
Sveitin hefur staðfest tvenna tónleika í sumar en Ian McLagan hljómborðsleikari segir að þeim muni fjölga .
