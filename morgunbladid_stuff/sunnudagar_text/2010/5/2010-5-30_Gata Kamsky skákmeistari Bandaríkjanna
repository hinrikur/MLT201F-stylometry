Mikið vatn hefur runnið til sjávar síðan hinn 14 ára gamli Gata Kamsky baðst hælis í Bandaríkjunum eftir Opna New York-mótið 1989 .
Þetta var mikill uppsláttur í Bandaríkjunum á þeim tíma og voru þó fréttir af sovéskum andófsmönnum nánast daglegt brauð á níunda áratugnum .
Gata þótti svolítið þunglyndislegt ungmenni og margir vildu rekja það til pabbans Rustam , fyrrverandi hnefaleikakappa sem augljóslega hafði tekið við nokkrum þungum höggum um dagana .
Hann vildi auðvitað drengnum vel en vissi jafnframt að til að ná árangri á skáksviðinu þyrfti að herða hann til átaka og var haft fyrir satt að drengurinn hlyti það sem kallað hefur verið spartanskt uppeldi .
Feðgarnir voru býsna umtalaðir í skákheiminum fram eftir tíunda áratugnum og stundum bárust fréttir af samskiptum Rustam við aðstoðarmenn Gata sem þegar verst lét þurftu að flýja af vettvangi .
Eftir marga frækilega einvígissigra á tíunda áratugnum yfir mönnum á borð við Anand , Kramnik og Salov tefldi Kamsky um FIDE-heimsmeistaratitilinn við Karpov í Elista 1996 en tapaði , 7 ½ : 10 ½ .
Eftir það hætti hann keppni , lauk laganámi og hóf svo aftur atvinnumennsku árið 2004 , dálítið ryðgaður i fyrstu en vann svo frækilegan sigur á heimsbikarmóti FIDE í Khanty Manyisk árið 2007 þar sem hann lagði að velli í stuttum einvígjum meðal annarra Peter Svidler , Ruslan Ponomariov , Magnús Carlsen og loks Alexei Shirov .
Hann tapaði fyrir Topalov í einvígi um réttinn til að tefla við Anand um heimsmeistaratitilinn en hefur engu að síður tryggt sér þátttökurétt í átta manna áskorendakeppni FIDE sem fram fer á næsta ári .
Stíll Kamsky virðist í fljótu bragði fremur hversdagslegur .
Hann vinnur margar skákir í löngum og ströngum endatöflum , er þolinmóður og sennilega sterkari á taugum en gengur og gerist .
Á bandaríska meistaramótinu sem lauk á dögunum var lengi beðið eftir uppgjöri hans og meistarans frá 2009 , Nakamura sem er einn hugmyndaríkasti stórmeistari heims í dag .
Á þessu móti hófu 24 skákmenn keppni og eftir sjö umferða mót með svissneska kerfinu komust fjórir efstu áfram , þ. á m. Kamsky og Nakamura .
Sá síðarnefndi féll úr keppni við fremur óvænt tap fyrir Shulman .
Úrslitaskák Kamsky og Shulman fór svo fram með því sérkennilega fyrirkomulagi að Kamsky dugði jafntefli með svörtu í at-skák til að vinna titilinn .
Það gekk síðan eftir .
Hér á eftir fylgir ein skemmtilegasta skák þessa meistaramóts .
Nakamura lendir í flóknu afbrigði franskrar varnar .
Fléttan í lokin er afar óvenjuleg , 25. fxg5 – í stað 25 .
Dxg5 – dugir skammt dugir því eftir 25 .
...
Rf5 ! fær hvítur ekki við neitt ráðið .
Aðalvilla Nakamura lá í leiknum 23 .
Hh2 , 23 .
Df6 var nánast þvingað t.d. 23 .
...
Dxf6 24. exf6 Rf5 25 .
Hh3 eða 25. g4 og staðan ætti að vera í jafnvægi .
Bandaríska meistaramótið 2010 : Hikaru Nakamura – Jurí Shulman Frönsk vörn 1. e4 e6 2. d4 d5 3 .
Rc3 Bb4 4. e5 c5 5. a3 Bxc3 + 6. bxc3 Da5 7 .
Bd2 Da4 8 .
Rf3 Rc6 9. h4 cxd4 10. cxd4 Rge7 11. h5 Rxd4 12 .
Bd3 h6 13 .
Kf1 Rxf3 14 .
Dxf3 b6 15 .
Dg3 Ba6 16 .
Dxg7 Bxd3 + 17. cxd3 Hg8 18 .
Dxh6 Dd4 19 .
He1 Dxd3 + 20 .
Kg1 Hc8 21 .
Bg5 Df5 22. f4 Hc2 23 .
Hh2 Dd3 24 .
Df6 Hxg5 25 .
Dxg5 25 .
...
Dd4 + 26 .
Kh1 De3 – og hvítur gafst upp .
Helgi Ólafsson helol@simnet.is 