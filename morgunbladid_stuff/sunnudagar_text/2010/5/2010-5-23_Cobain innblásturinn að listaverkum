Listasafnið í Seattle-borg í Bandaríkjunum hefur opnað sýningu á verkum þar sem Nirvana-söngvarinn sálugi Kurt Cobain er innblástur listamannanna .
Sýningin ber heitið Kurt og stendur framundir miðjan september .
Hún inniheldur verk fjölda listamanna sem vinna í mismunandi miðla .
Á sýningunni er meðal annars að finna brjóstmynd úr pappa af tónlistarmanninum eftir listamanninn Scott Fife og ljósmyndir teknar á upphafsárum Nirvana af ljósmyndaranum Charles Peterson .
