Fyrir nærri 40 árum efuðust margir gagnrýnendur um að Rolling Stones-platan Exile on Main Street ætti eftir að teljast til meistaraverka rokksögunnar .
Platan varð hins vegar gífurlega vinsæl meðal hlustenda , ekki síst fyrir frábæra blöndu af ýmsum tónlistarstefnum .
Í vikunni var platan svo endurútgefin hjá plöturisanum Universal Records , þó með nokkrum viðbótum .
Á aukadiski sem fylgir endurútgáfunni er að finna nýjar útgáfur af nokkrum lögum , í bland við lög sem náðu ekki inn á fyrstu plötuna .
Hljómsveitin fékk til liðs við sig upptökustjórann Don Was , sem gróf upp ónotuð lög og lagaði önnur .
