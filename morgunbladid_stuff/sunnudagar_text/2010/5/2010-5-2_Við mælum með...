2. maí Í dag býður Þjóðminjasafnið upp á barnaleiðsögn um safnið , sem að þessu sinni er ætluð börnum á aldrinum 5-8 ára .
Ferðast verður um tímann frá landnámi og fram til nútímans og verða t.d. skoðaðar beinagrindur , gömul sverð og dularfullur álfapottur .
Leiðsögnin hefst kl. 14 og stendur í um 45 mínútur .
8. maí Léttsveit Reykjavíkur heldur upp á 15 ára afmæli sitt með tónleikum í Háskólabíói .
Meðlimir kórsins eru um 120 talsins , en auk þeirra munu hinir sí-glöðu Álftagerðisbræður kíkja í heimsókn .
Tónleikarnir hefjast kl. 17 .
Caput-hópurinn í Listasafni Íslands 5. maí Caput-hópurinn heldur tónleika næstkomandi miðvikudag , en á þeim verða frumflutt þrjú ný íslensk verk .
Víkingur Heiðar Ólafsson píanóleikari mun flytja einleikskonsertinn Allt hefur breyst .
Ekkert hefur breyst eftir Hauk Tómasson og Hávarður Tryggvason kontrabassaleikari flytur Konsert fyrir kontrabassa og kammersveit eftir Snorra Sigfús Birgisson .
Einnig verður frumflutt verkið Hrím eftir Önnu Þorvaldsdóttur .
Stjórnandi er Snorri Sigfús Birgisson og hefjast tónleikarnir kl. 20 .
