Plató hélt því fram að á fornöld hafi verið til þrenns konar tegundir af manneskjum .
Sem sagt ekki bara karlar og konur .
Samkvæmt skilgreiningum Platós voru manneskjur á fornöld samansettar af tveimur pörtum ; karl og karl , karl og kona , og kona og kona .
Lengi vel var fólk almennt mjög ánægt með þetta fyrirkomulag og lítið var um kvartanir .
Þeir félagar Plató , Hómer , Sókrates og " vinir " þeirra í Samtökunum ' 78 fyrir Krist hefðu eflaust viljað vera uppi aðeins fyrr .
En einhverra hluta vegna ákvað svo guð að breyta ríkjandi fyrirkomulagi og skar alla í tvennt .
Ekkert múður .
Og það tók hann auðvitað ekkert langan tíma vegna þess að hann er guð .
Og guð getur gert alveg rosalega margt í einu , eins og við vitum .
Sem ýtir auðvitað enn frekari stoðum undir það að guð sé kona .
Þegar guð var búinn að skera alla í tvennt , sagði hann að nú væru bara til karlar annars vegar og konur hinsvegar og ef fólk ætlaði að rugla saman reitum eða hefði áhuga á því að komast í snertingu við hvort annað , þyrfti það að giftast .
Kirkjan greip þetta hugtak fegins hendi og gerði sér mat úr .
Kirkjan ákvað þó að setja þak á þetta fyrirkomulag því almennt bann var sett við því að konur gætu gifst konum og karlar körlum .
Ég veit ekki af hverju þetta þróaðist svona en kirkjur hafa í gegnum tíðina ekki verið neitt sérstaklega hliðhollar hommum og lesbíum .
Reyndar gengið svo langt að kalla homma og lesbíur kynvillinga .
Sem er líka svolítið spes vegna þess að maður hefur heyrt af nokkrum kynverum innan ýmissa safnaða ( eða Byrgja ) svona í gegnum tíðina , sem sýnt hafa villimannslega framkomu , og þá á ég við mun alvarlegri hluti en að prestur sé skotin í öðrum presti , sem er þegar öllu er á botninn hvolft ekkert svo villimannslegt .
En þetta var náttúrulega alveg brilliant hjá kirkjunni að gera sér mat úr giftingunni og eigna sér hana .
Gifting er eitt besta marketing stönt sem fundið hefur verið upp .
En ég hef aldrei áttað mig á hvers vegna kirkjunni hefur verið svona illa við homma og lesbíur .
Ég meina ef þú lítur á giftingu sem bisness þá er í raun kirkjan að ýta frá sér bisness með þessum hætti .
Ætti kirkjan ekki frekar að opna þetta bara uppá gátt og leyfa hverjum sem er að gifta sig ? Þetta er svona svipað og ef íslenska ríkisstjórnin tæki ákvörðun um að hækka ekki skatta til að koma hagkerfinu almennilega af stað .
Já , nei , slæmt dæmi .
Auðvitað hækkar maður allt upp úr öllu valdi og lætur millistéttina borga brúsann .
Ekki er hægt að hækka skattana á unga liðið , það er allt farið .
Einhver verður jú að borga .
Og kirkjan getur auðvitað ekki gift bara alla .
Það myndi enda með ósköpum .
Tveir giftir hommar , það náttúrulega gengi aldrei .
Þeir gætu farið sér á voða .
En segjum að þetta sé rétt hjá Plató , að það hafi verið til þrjár tegundir af fólki áður en guð og síðan kirkjan skárust í leikinn ( og ég meina Plató var enginn vitleysingur ) – erum við þá öll meira og minna hálf ? Er þessi endalausa makaleit karla og kvenna , hvort sem verið er að leita að körlum eða konum , einfaldlega vegna þess að við erum að leita að " hinum rétta helmingi ? " Og ef guð meðvitað skar okkur öll í helminga , hvers vegna í ósköpunum kom hann þá ekki upp einhvers konar númerakerfi til að auðvelda okkur þessa leit ? Ókei , segjum sem svo að þetta sé bara rétt hjá Plató , að allir eigi sinn rétta helming einhversstaðar þarna úti , er þá ekki svolítið sérstakt að þér sé í framhaldi bannað að giftast honum ? Það meikar eiginlega bara engan sens .
Eins og reyndar svolítið margt þessa dagana .
