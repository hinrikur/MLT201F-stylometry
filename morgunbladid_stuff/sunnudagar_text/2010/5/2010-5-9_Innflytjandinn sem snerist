Hver var veröld Faisals Shahzads ? Hann virtist vera ósköp venjulegur maður , sem daglega hélt snyrtilega klæddur til vinnu sinnar , hluti af bandarískri millistétt .
Á laugardag ók hann bifreið fullri af sprengiefni inn á Times Square , fjölfarnasta staðinn í New York .
Í Shahzad toguðust greinilega á tveir heimar , Bandaríkin og Pakistan , en ekkert hafði bent til þess að hann væri líklegur til að fremja hryðjuverk .
Shahzad ólst upp í Pakistan , einn fjögurra systkina í virðulegri millistéttarfjölskyldu .
Faðir hans var yfirmaður í pakistanska flughernum og er nú sestur í helgan stein .
Nágranni fjölskyldunnar í þorpinu Mohib Banda sagði í samtali við fréttastofuna AFP að faðir Shahzad væri hófsamur maður , sem hefði latt syni sína til þess að safna skeggi að íslömskum hætti og sent börn sín til útlanda í leit að friðsælla lífi , en völ er á í Pakistan .
Þoldi ekki að sjá kind slátrað " Ég man eftir því að Faisal kom eitt sinn í þorpið og við vorum að slátra kind og hann byrjaði að gráta og spurði hverslags grimmd þetta væri , " sagði nágranninn .
" Ég er hissa á að maður , sem gat ekki umborið að sjá dýri slátrað , skyldi geta lagt á ráðin um sprengjutilræði .
" Shahzad fór í háskóla pakistanska flughersins og hélt síðan til náms í Bandaríkjunum árið 1998 .
Hann útskrifaðist með gráðu í tölvunarfræði frá háskólanum í Bridgeport í Connecticut árið 2000 og með MBA-gráðu árið 2005 og fékk vinnu sem fjármálaráðgjafi hjá fyrirtækinu Affinion Group .
Shahzad stofnaði til fjölskyldu í Bandaríkjunum .
Hann kvæntist Huma Mian , sem er af pakistönskum uppruna og er frá Colorado , og þau eiga tvö börn , dóttur og son .
Árið 2004 keyptu þau sér tveggja hæða hús í Shelton , litlum bæ í Connecticut .
Mian er með háskólagráðu í viðskiptum .
Engan trúarlegan bakgrunn Brúðkaup þeirra fór fram í Peshawar .
Ibrar-ul Haq , frændi hans , hitti hann þar : " Í grunninn er hann frjálslyndur maður og sá hann aldrei biðja eða einu sinni fara í mosku .
Satt að segja hefur hann engan trúarlegan bakgrunn .
" Á samfélagssíðu á Netinu skrifar Mian að hann Shahzad sé sér allt .
Hjónin eru múslímar , en áhugamálin eru dæmigerð fyrir unga konu í Bandaríkjunum : " Tíska , skór , töskur , að versla , " segir hún um ástríður sínar .
" Og auðvitað Faisal .
" 17. apríl 2009 fékk Shahzad bandarískan ríkisborgararétt í dómsal í Bridgeport í Connecticut .
Fljótt á litið var hann dæmigerður innflytjandi í hinum bandaríska suðupotti menningarstrauma .
Hins vegar var byrjað að síga á ógæfuhliðina hjá hinni ungu fjölskyldu og vandinn var sá sami og herjaði á margar fjölskyldur í Bandaríkjunum á þessum tíma .
Greint hefur verið frá því í dagblaðinu The New York Times að Shahzad reyndi að selja húsið í Connecticut árið 2006 þegar húsnæðisverð var í hámarki , en fann engan kaupanda .
Árið 2008 var húsið orðið að sligandi byrði .
Shahzad keypti það upprunalega á 273 þúsund dollara og tók 218 þúsund dollara að láni .
Jafnt og þétt fjaraði undan fjölskyldunni .
Shahzad sagði upp í vinnunni árið 2009 og húsið var tekið til gjaldþrotameðferðar .
Í apríl hvíldi tæplega 213 þúsund dollara skuld á húsinu .
Seint á liðnu ári hélt fjölskyldan til Pakistans .
Eftir stóð húsið , óselt og að sögn fasteignasala , sem The New York Times ræddi við , í algerri óreiðu , matarleifar , föt og leikföng út um allt .
Fjölskylda Shahzads á veglegt hús í Peshawar , en hann mun hafa haldið til héraðsins Waziristan þar sem hryðjuverkasamtök og öfgahópar ráða ríkjum .
Samkvæmt kærunni á hendur Shahzad hefur hann játað að þangað hafi hann farið til að fá þjálfun í að búa til sprengjur .
Þegar Shahzad sneri aftur til Bandaríkjanna 3. febrúar , fimm mánuðum eftir brottförina , var hann einn síns liðs .
Ráðgátan er hvers vegna þessi friðsami fjölskyldufaðir ákvað að reyna fyrir sér sem fjöldamorðingi .
Fyrrverandi nágranni Shahzads lýsti honum sem " venjulegum náunga " , sem enginn hefði gefið frekari gaum .
Það er tekið eftir honum núna .
Hættulegasti staður á jarðríki Samtökin Tehreek-e-Taliban í Pakistan lýstu þegar yfir ábyrgð á tilræðinu á Times Square og sögðu að ætlunin hefði verið að hefna fyrir árásir Bandaríkjamanna með ómönnuðum flugvélum á uppreisnarleiðtoga í Pakistan .
Bandarískir embættismenn gerðu lítið úr þessari yfirlýsingu , en Shah Mehmood Qureshi , utanríkisráðherra Pakistans , sagði að það væri " barnalegt " að ætla að hið falda stríð í Waziristan yrði án afleiðinga í Bandaríkjunum .
Faisal Shahzad hefur játað að hafa farið til Waziristan til að læra að búa til sprengjur .
Gefið hefur verið til kynna að hann hafi nefnt Tehreek-e-Taliban .
Leiðtogi samtakanna heitir Hakimullah Mehsud og sagt er að hann vilji auka blóðsúthellingar og sé bandamaður Al-Qaeda , hryðjuverkasamtaka Osamas bin Ladens .
Samtökin hafa ýmist lýst á hendur sér eða verið kennt um skæðustu sprengjuárásirnar í herferð , sem staðið hefur yfir undanfarin þrjú ár í Pakistan .
Mehsud kom fram í myndbandi með jórdönskum gagnnjósnara Al-Qaeda sem myrti sjö útsendara bandarísku leyniþjónustunnar CIA í Afganistan í desember í fyrra .
Samtökin hafa hótað að gera árásir á stórborgir í Bandaríkjunum , m.a. til að hefna fyrir stofnanda þeirra , Baitullah Mehsud , sem féll í árás ómannaðrar flugvélar .
Bandaríkjamenn hafa gert um 100 slíkar árásir og hafa þær vakið reiði múslíma í Pakistan og gagnrýni pakistanskra stjórnvalda .
Bandarísk stjórnvöld hafa kallað Waziristan hættulegasta stað á jarðríki .
Pakistönsk ungmenni á Vesturlöndum , sem aðhyllast róttækar útleggingar á íslam , hafa laðast þangað .
Vilja hylja andlit sitt " Pakistanar eru hræddir .
Þegar þeir sjá í sjónvarpinu , " Pakistanskur hryðjuverkamaður á Times Square " , vilja þeir bara hylja andlit sitt .
" Zahid Hussain , starfsmaður á pakistönskum veitingastað í úthverfi Washington eftir að Faisal Shahzad var handtekinn .
