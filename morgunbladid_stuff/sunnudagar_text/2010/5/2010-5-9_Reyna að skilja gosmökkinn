" Við erum að koma fyrir tækjum til að hlusta á eldfjöllin og svo erum við að safna gögnum til að gera líkan af gosmekkinum , " sagði Ármann Höskuldsson frá Jarðvísindastofnun , sem var á gosslóðum í gær .
" Markmiðið er að búa til reiknilíkan sem lýsir því hvernig agnirnar herðast í andrúmsloftinu og falla úr mekkinum .
Þess vegna erum við með Dobbler-radar , sem mælir stærð á ögnum og fallhraða og þéttleika .
" Hann segir að þetta sé í og með til að geta sagt betur fyrir um flugskilyrði .
" Við erum að reyna að skilja betur þennan gosmökk , agnastærðirnar og hvernig allt hreyfir sig .
" – Hvernig er gosið að þróast ? " Óróinn datt niður seint í gær og væntanlega þýðir það að hraunið er hætt að renna og það eru bara sprengingar uppi í gíg .
Miðað við mínar mælingar , en ég sé ekki toppinn á mekkinum , þá er hann í fimm til sex kílómetrum .
En hann er lægri en hann var í gærmorgun .
" Hann segir þó engin merki þess að gosið sé að detta niður .
Ármann var á ferð með eldfjallafræðingum frá Genf í Sviss og Flórens á Ítalíu , sem fylgjast með ítölsku eldfjöllunum .
" Það er sígos í Stromboli og ætli það sé ekki ár síðan Etna gaus síðast , " segir hann .
" Við erum bara að klára að koma fyrir þessum græjum .
Að öðru leyti er þetta við sama horfið .
Það bara stendur strókurinn upp úr eldfjallinu .
" 