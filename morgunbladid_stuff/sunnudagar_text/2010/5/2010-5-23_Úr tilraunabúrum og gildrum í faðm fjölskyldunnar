Þegar í lok 19. aldar voru nagdýr orðin þekktur hluti af dýrahaldi mannskepnunnar , ekki síst sem tilraunadýr á rannsóknarstofum , bæði í tengslum við hegðunarrannsóknir og lyfjapróf .
Þannig fengu rottur , mýs , marsvín og hamstrar nýtt og kannski lítt öfundsvert hlutverk í samskiptum við manninn , sem uppgötvaði að þau þrjú síðasttöldu voru róleg , vinaleg og auðveld í umönnun .
Rottan hins vegar fékk fljótlega þann stimpil á sig að búa yfir mestu hæfileikunum til að læra allskonar " trix " .
Á tuttugustu öldinni varð svo sprenging í vinsældum nagdýra sem lítilla gæludýra sem höfð voru í búrum inni á heimilum fólks .
Víða voru stofnaðir áhugamannaklúbbar sem lögðu stund á ræktun , héldu sýningar og veittu upplýsingar um nagdýr .
Æ fleiri fjölskyldur áttuðu sig á því hversu hentug þessi dýr voru sem búrdýr í íbúðum í bæjum og borgum , og mörg börn kynntust umönnun dýra í fyrsta sinn með því að verða stoltir eigendur að mús eða gullhamstri .
Óljósara er hvað leiddi til þess að maðurinn fór að halda kanínur .
Sumir hafa giskað á að veiðimenn sem hafi veitt héra hafi tekið unga þeirra með sér heim til fjölskyldunnar , en hérar lifa villtir víða um heim .
Kanínur eru þannig heimilisútgáfa héranna en talið er að villihérinn hafi fyrir mörg hundruð árum verið taminn þannig að hann varð að húsdýri .
Í framhaldinu voru kanínur hafðar í búrum og fóðraðar í þeim tilgangi að gefa af sér kjöt og skinn .
Slíkt kanínuhald var mjög algengt í síðari heimsstyrjöldinni bæði í Evrópu og á Norðurlöndum .
Í dag eru kanínur hins vegar fyrst og fremst hafðar sem gæludýr og hafa ólíkar kanínutegundir verið fluttar á milli landa .
Þannig hefur undirtegundum þeirra fjölgað í hverju landi fyrir sig , en muninn á þeim má t.a.m. merkja á eyrnalagi þeirra , stærð og gerð feldarins .
Víða hafa verið stofnaðir áhugamannaklúbbar sem stunda ræktun og halda úti sýningum og nokkrir þeirra standa m.a.s .
fyrir hoppikeppnum fyrir kanínur .
Heimild : www.dyrenett.no Heimild : www.dyrenett.no Heimild : www.dyrenett.no 