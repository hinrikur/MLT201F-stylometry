Sigþór Ægisson fæddist í Hafnarfirði 27. október 1975 .
Hann lést hinn 6. maí 2010 á sjúkrahúsi í Tókýó .
Foreldrar hans eru Guðbjörg Magnea Sigurbjörnsdóttir , f. 21. september 1958 , og Ægir Hrólfur Þórðarson , f. 3. september 1953 .
Eiginkona Sigþórs er Karina Caetavo Fugita Ægisson , f .
17. apríl 1980 , sem hann gekk að eiga í Brasilíu 20. desember 2008 .
Sigþór á eina alsystur , Agnesi , f. 22. janúar 1982 , eiginmaður hennar er Páll og börn þeirra eru Brynjar Jökull og Viktor Breki , og eina hálfsystur , Lindu Ýri , f. 9. janúar 1973 , börn hennar eru Klara Sól og Tómas Jökull .
Sigþór Ægisson var uppalinn í faðmi fjölskyldu sinnar á Hellissandi .
Hann gekk í Grunnskóla Hellissands .
Að lokinni skólagöngu stundaði hann ýmis störf , vann meðal annars við sjómennsku .
Árið 1998 urðu þáttaskil í starfsferli hans þegar hann tók þátt í Herra Vesturland og vann þá keppni , tók síðan þátt í Herra Ísland og varð hann annar í þeirri keppni og hófst þá fyrirsætuferill hans .
Undanfarin ár hefur Sigþór unnið mest erlendis , t.d. í New York , Evrópu og síðast í Tókýó þar sem hann var búsettur síðustu ár .
Útför Sigþórs fer fram frá Ingjaldshólskirkju á morgun , 16. maí 2010 , og hefst athöfnin kl. 14 .
Elsku vinurinn minn , þá er þrautargöngu þinni lokið , alltaf héldum við í vonina um að þú myndir sigra að lokum , en nei þér var greinilega ætlað eitthvað annað og meira , það er á svona stundum sem að maður trúir máltækinu " þeir deyja ungir sem að guðirnir elska " .
Ég gleymi því aldrei þegar við hittumst fyrst árið 1998 þá var ég að leita að fulltrúum í keppnina Herra Vesturland , ég hafði fengið ófá símtöl um að ég yrði að hafa samband við Sigþór Ægisson frá Hellissandi , ég hringdi nokkrum sinnum í þig og þú varst svo sem ekkert að tapa þér yfir þessu en ákvaðst að hitta mig á Klifi þegar ég yrði með fyrstu æfinguna .
Það sló þögn á hópinn þegar þú birtist minn kæri , og svo sem ekkert skrítið , þvílíkt myndarlegur og nærvera þín yndisleg .
Þú leist yfir hópinn og sagðir " já ég ætla að vera með " .
Þessi hópur minn var frábær og myndaðist mikill vinskapur á milli okkar og eiga nú þessar elskur um sárt að binda og votta ég þeim mína dýpstu samúð með þakklæti fyrir góðar stundir þarna um árið .
Þú sigraðir keppnina elsku vinur og þá byrjar allt á fullu hjá þér , Andrea Brabin hafði samband við mig og vildi fá þig til sín sem módel , þú spurðir mig hvort að ég héldi að sjóari frá Hellissandi hefði eitthvað að gera í þetta , ég svaraði " ekki spurning elskan , þú ert flottastur " .
Þú lést slag standa og ferðaðist um heiminn sem módel og áttir farsælan feril , ég fylgdist með þér úr fjarlægð með stolti .
Við hittumst fyrir ári þá komst þú með elskuna þína hana Karinu til okkar , Einar Karl og Jói Ármanns vinir þínir úr keppninni komu líka , mikið óskaplega þótti mér vænt um þetta kvöld með ykkur .
Síðasta heimsókn þín til okkar Sigga var í janúar , þá færðir þú mér blóm , við settumst eins og alltaf og spjölluðum , þú þakkaðir mér fyrir að hafa tekið þig í þessa keppni mína , því ef ekki þá hefðir þú aldrei hitt Karinu og gert allt það sem að þú hafðir upplifað , Það er á svona stundum sem að maður spyr sig hver sé tilgangurinn með þessu öllu , ungur maður tekinn frá okkur í blóma lífsins og þvílíkur drengur , yndislega vel gerður í alla staði .
Ég og fjölskyldan mín kveðjum þig með harm í hjarta og biðjum almættið að vefja þig örmum sínum og alla þína ástvini .
Ástarþakkir elsku Sigþór og Karina fyrir að taka hana Villimey mína að ykkur í nokkra daga í fyrra þegar hún var í Japan , þú fársjúkur og vildir allt fyrir okkur gera , við getum aldrei fullþakkað ykkur það .
Takk fyrir að hafa fengið að kynnast þér elsku vinur og fyrir okkar góða og yndislega vinskap í gegnum árin , þín verður sárt saknað af mér og minni fjölskyldu .
Þar sem englarnir syngja sefur þú sefur í djúpinu væra .
Við hin sem lifum , lifum í trú að ljósið bjarta skæra veki þig með sól að morgni .
/ Drottinn minn faðir lífsins ljós lát náð þína skína svo blíða .
Minn styrkur þú ert mín lífsins rós tak burt minn myrka kvíða .
Þú vekur hann með sól að morgni .
/ Faðir minn láttu lífsins sól lýsa upp sorgmætt hjarta .
Hjá þér ég finn frið og skjól .
Láttu svo ljósið þitt bjarta vekja hann með sól að morgni .
/ Drottinn minn réttu sorgmæddri sál svala líknarhönd og slökk þú hjartans harmabál slít sundur dauðans bönd .
Svo vaknar hann með sól að morgni .
/ Farðu í friði vinur minn kær faðirinn mun þig geyma .
Um aldur og ævi þú verður mér nær aldrei ég skal þér gleyma .
svefnsins draumar koma fljótt .
svo vöknum við með sól að morgni .
( Bubbi Morthens ) Elsku Karina , Ægir , Guðbjörg , Agnes , Linda , fjölskyldur og vinir megi allt það góða styrkja ykkur í ykkar miklu sorg .
Hvíl í friði elsku vinurinn minn .
Kveðja , Silja , Siggi og fjölskylda .
