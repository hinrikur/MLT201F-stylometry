Núorðið eru minningarsíður oft settar upp á netinu , ekki síst á samskiptavefnum Facebook , til að heiðra minningu nýlátins fólks .
Þetta gerist helst þegar slys verða , eða fjallað er um andlát fólks í fjölmiðlum af öðrum ástæðum .
Oft berast tíðindin þá fljótt um allan bæ , en ef til vill ekki til þeirra sem standa næst .
Hægt er að taka ímyndað dæmi : Þú ert í útlöndum og ákveður að setjast inn á kaffihús til að kíkja á tölvupóstinn .
Sjá hvað er að gerast heima á Íslandi .
Þú ferð inn á Facebook .
Þú flettir í gegnum tilboð , spjallþræði og ýmislegt fleira .
Svo rekurðu augun í eitthvað undarlegt .
Þér hefur verið boðið að gerast félagi í hópi , sem heiðrar minningu bróður þíns .
Þú skilur fyrst um sinn ekki við hvað er átt .
" Vinnuslys ? Hvaða vitleysa er þetta ? Hann hringdi í gær til að spjalla .
" Þú lest meira og meira .
" Hvenær ? Núna í morgun ? Og hundrað manns búnir að votta honum virðingu sína ? " Og síminn svarar ekki heima hjá honum .
Örvæntingin tekur öll völd ...
Allur gangur er á því hverjir stofna svona minningarsíður .
Vinir , kunningjar eða jafnvel fólk sem þekkti hinn látna ekki neitt .
Oftast er það þó ungt fólk .
Kröftug umræða er um þetta á netinu og fólk fylkist ýmist með eða gegn minningarsíðum af þessu tagi .
Þótt fólki gangi gott eitt til geta þessir minnisvarðar verið bæði ótímabærir og óviðeigandi .
" Ættingjar þurfa að tryggja að enginn fái dánarfregnina með opinberum hætti , sem á að fá hana persónulega , " segir Bjarni Karlsson , sóknarprestur í Laugarneskirkju .
Oft kemur það í hlut presta að hjálpa til við að koma skilaboðunum til aðstandenda .
" Það verður óbætanlegt tjón í sálarlífi fólks ef það fær vondar fréttir , sem breyta lífi þess varanlega , með kuldalegum hætti , " segir hann .
Erla Guðmundsdóttir , prestur í Keflavíkurkirkju , tekur í sama streng .
Stundum taki það nokkra daga að ná í nánustu aðstandendur .
Sumir eru úti á sjó , aðrir í útlöndum .
Ástæðurnar geta verið óteljandi .
" Hvernig áttu að tilkynna móður um andlát barnsins hennar , ef hún er utan landssteinanna og ekki umkringd ástvinum ? Það getur komið upp að það verði að bíða átekta eða að einhver verið að leggja á sig ferðalag þvert yfir veröldina til að færa henni fréttirnar , " segir Bjarni .
Erla segir líka að aðstandendur taki svona minningarsíðum yfirleitt ekki sem neinni vanvirðingu af ásettu ráði .
Frekar sé fólk ósátt við að fá ekki að vera með í ráðum , ósátt við hversu fljótt þetta er gert og einnig við það hvers konar myndir af hinum látna eru notaðar á síðunni , ef það er gert .
" Þeir sem nota þessi samskipti til að takast á við áföll eru svolítið að fjarlægjast mannlega þáttinn .
Það þarf alltaf að vera vettvangur til að vera saman og tala saman um það sem gerst hefur .
Mér finnst þessi mannlegi þáttur vera svolítið að gleymast , af því að þetta gerist allt við tölvuna , " segir Erla .
Fólk þurfi að læra að nota þennan nýja fjölmiðil , sem netið er .
Það er svo auðvelt að misskilja Bjarni er á sama máli .
" Það er ekki víst að tilfinningarnar sem við höfum , þegar við skrifum , yfirfærist á textann svo annað fólk skilji hann eins og við sjálf .
" Hann segir að þegar fólk hittist augliti til auglitis séu samskiptin á miklu breiðari grunni en á netinu .
" Þá skiljum við miklu betur samúð og samhygð í gegnum líkamlega nærveru .
Þess vegna er svo mikill vandi að tjá sig um mikilvæg tilfinningaleg málefni á netinu .
Það er hægt að túlka texta á svo misjafnan máta .
" Við lestur á minningarsíðum fann blaðamaður setningar á borð við " ég þekkti hann ekkert en vil minnast hans hér " og " ég samhryggist : ) " Svona mætti lengi telja .
Samúðarkveðjan með broskallinn fyrir aftan er til dæmis margræð .
Er þetta vinalegt , hlýtt og hughreystandi bros ? Eða er þetta kaldhæðni ? Eftir situr óöryggi og óvissa hjá þeim sem les .
Eðlilegt að vilja tjá sig um hræðilega atburði Það eru eðlileg viðbrögð við áföllum af öllum toga að tala um þau .
Rannsóknir sýna að það er mjög hollt fyrir fólk , bæði andlega og líkamlega , að tala um þau .
Að sama skapi hefur það neikvæðar afleiðingar fyrir heilsu og líðan fólks að bæla niður neikvæða reynslu , að sögn Sjafnar Ágústsdóttur , sálfræðings hjá Miðstöð sálfræðinga í Hafnarfirði .
En hvers vegna er það gott fyrir fólk að tala um svona lagað ? Gömul máltæki halda jafnvel hinu gangstæða fram , að fólk eigi að bera harm sinn í hljóði og ekki bera tilfinningar sínar á torg .
" Samkvæmt sálfræðilegum kenningum þróum við með okkur hugkerfi um okkur sjálf , aðra , lífið og tilveruna , " segir Sjöfn .
Sem dæmi um hugkerfi nefnir hún þá trú að ekkert slæmt komi fyrir gott fólk .
Eða að ekkert slæmt komi fyrir mann sjálfan , heldur hendi það bara aðra .
" Þessi hugkerfi eru til staðar áður en svona áfall verður .
Og áfallið , hvers eðlis sem það er , getur tvístrað þessum þessum hugmyndum sem við höfðum , " segir Sjöfn .
" Þess vegna eru það mjög eðlilegt að upp komi svona ágengar hugsanir um atburðina .
Þær kalla á að við förum í gegnum það sem gerðist og vinnum úr því , til að aðlaga það þeim hugmyndum sem við höfðum fyrir eða breyta þeim .
Ef okkur tekst ekki að vinna úr þessu getur það viðhaldið vanlíðan okkar , af því að þessar hugsanir koma upp aftur og aftur og vekja kannski sterk tilfinningaleg viðbrögð í hvert sinn .
" Minningarsíður um nýlátið fólk eru hluti af þessu .
Fólk upplifir áfall og þarf nauðsynlega að tjá sig um það .
Internetið er handhægasti vettvangurinn til þess og án frekari umhugsunar fer fólk að segja frá reynslu sinni þar .
Dauðinn er líka ennþá tabú , sem umræðuefni .
Sumu fólki finnst óþægilegt að ræða hann eða kann það ekki .
Finnst það ekki fá stuðning frá öðrum þegar það talar um hann .
Á internetinu skapast farvegur ti lað ræða um slíka hluti .
" Ungt fólk er alið upp við að geta skrifað á netið .
Það frelsi sem netið gefur þeim er hluti af þeirra veruleika .
En það er kannski á okkar ábyrgð sem erum eldri og reyndari , að kenna þeim að nýta þann vettvang af meiri ábyrgð , " segir Sjöfn .
Gott ef rétt leið er farin Á einni minningarsíðunni á Facebook má sjá athugasemd frá aðstandanda látins manns .
Hann þakkar þar kærlega fyrir allar kveðjurnar og segir mikla huggun hafa verið í því að lesa þær allar og sjá hvað mörgum þótti vænt um hinn látna .
Anna Kristína Lobers , 18 ára nemi í Verzlunarskóla Íslands , á sæti í ungmennaráði SAFT , sem fjallar um örugga netnotkun barna og unglinga .
Hún segir að margar svona síður séu í góðu lagi .
Hins vegar sé alveg nauðsynlegt að bíða í nokkra daga áður en þær eru settar upp .
" Svona síður eru kannski góð leið til þess að fjölskyldan fái að vera í friði .
Þegar fjölskyldan hefur fengið að anda aðeins og átta sig á því sem er búið að gerast , getur hún farið inn á svona síðu og séð kveðjurnar frá fólkinu , " segir Anna Kristína .
Þannig sé hægt að senda kveðjur , án þess að allir séu að hringja í fjölskylduna .
" Krökkunum hlýtur náttúrlega að líða illa , fyrst þau eru að þessu .
Þetta eru kannski vinir þeirra sem hafa dáið .
En þau þurfa bara að finna réttu aðferðina , " segir hún .
Það sé hræðilegt ef aðstandendur frétti um slys og dauðsföll á netinu .
Sömuleiðis segir hún samskipti á netinu oft flókin .
Það sé auðvelt að verða misskilinn á netinu og ungt fólk lendi oft í því .
Eins er formið á samskiptum svo skrýtið á netinu .
Hvað þýðir það til dæmis ef maður gerist " aðdáandi " minningarsíðu eða ýtir á " like " við innlegg þar ? " Það getur verið að þú sért að gera grín að manneskjunni .
Það er ekkert gefið .
Þú getur sagt eitthvað sem verður algerlega misskilið því það sér enginn hvernig þú hagar þér á meðan þú segir það , " segir Anna .
