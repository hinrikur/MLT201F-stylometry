Margir muna eflaust eftir hetjunni Modesty Blaise sem barðist við óþokka í Dagblaðinu og Vísi á níunda áratugnum , en höfundur hennar , Peter O ' Donnell , lést í vikunni .
O ' Donnell skapaði Modesty Blaise og skrifaði teiknimyndasögur og bækur um hana í um fjóra áratugi , en Modesty lagði byssuna á hilluna 2001 þegar O ' Donnell komst á níræðisaldur .
Modesty Blaise birtist fyrst á prenti í bresku dagblaði 1963 með Willie Garvin , sem var hægri hönd hennar , og náði svo mikilli hylli að hún gekk samfellt í fjóra áratugi og gat af sér þrettán skáldsögur og smásagnasöfn , sjónvarpsþætti og kvikmyndir .
Teiknari framan af var Jim Holdaway , en hann fékk hjartaáfall í miðjum klíðum , sat við að teikna þegar hann hné niður örendur .
Það var mjög umdeilt meðal aðdáenda Modesty að í Cobra Trap , síðustu bókinni sem O ' Donnell skrifaði , farast þau bæði , Modesty og Willie .
