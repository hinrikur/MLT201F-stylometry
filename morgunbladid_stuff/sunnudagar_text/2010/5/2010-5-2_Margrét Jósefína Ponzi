Margrét Jósefína Ponzi fæddist í Reykjavík 2. maí 1961 .
Hún lést á sjúkrahúsi í Bologna Ítalíu 18. mars síðastliðinn .
Foreldrar hennar eru Guðrún Tómasdóttir , söngkona f. 13. apríl 1925 og Frank J. Ponzi , listsagnfræðingur f. 18. maí 1929 , d. 8.febrúar 2008 .
Margrét átti einn bróður Tómas Atla f. 10. júní 1959 .
Margrét giftist 9. febrúar 1991 Ólafi Árna Bjarnasyni , söngvara , f. 18. júní 1962 .
Foreldrar hans eru Alda Magnúsdóttir , sjúkraliði , f. 15. apríl 1943 og Bjarni Ólafsson , ráðgjafi , f. 13. apríl 1941 , d. 11. nóvember 2004 .
Margrét og Ólafur eignuðust þrjú börn .
Þau eru Ástríður Jósefína f. 17. júlí 1990 , Bjarni Jósef f. 23. júlí 1993 og Frank Nikulás f. 20. nóvember 1995 .
Margrét ólst upp í Reykjavík til 9 ára aldurs .
Fluttist með foreldrum sínum og bróður að Brennholti , Mosfellsdal .
Hún hóf nám við Varmárskóla , var síðar í Menntaskólanum við Hamrahlíð og lauk þaðan stúdentsprófi 1981 .
Margrét nam söng við Tónlistarskólann í Reykjavík og lauk þaðan söngprófi .
Frekara söngnám sótti hún við söngdeild Indiana University , Bloomington , Bandaríkjunum .
Útskrifaðist hún þaðan og hélt tónleika í skólanum vorið 1990 .
Margrét og Ólafur fluttust til Þýskalands haustið 1990 .
Síðan lá leiðin til Ítalíu og bjó hún þar ásamt börnum sínum síðustu fimmtán árin .
Vann hún við söngkennslu , hélt ótal tónleika og var organisti í San Prospero-kirkjunni .
Einnig fór hún til Finnlands og öðlaðist réttindi til Zuzuki söngkennslu barna .
Margrét glímdi við erfiðan sjúkdóm síðustu tvö árin .
Hún hélt áfram að syngja og söng síðast á jólatónleikum 2009 .
Minningarathöfn um Margréti verður í Mosfellskirkju , Mosfellsdal sunnudaginn 2. maí 2010 og hefst kl. 14 .
Hún elsku Margrét er fallin frá .
Úr barnæsku minni á ég afar skýra mynd af Margréti .
Hún og allt hennar líf var sveipað ævintýraljóma í augum barnsins .
Herbergi Margrétar í Brennholti stendur mér skýrt fyrir hugskotssjónum .
Þar blasti við gína þegar gengið var inn , á veggnum stór mynd af Margréti eftir Tómas bróður hennar , herbergið sneisafullt af forboðnum og fallegum munum , að ógleymdu skordýrasafni dr. Ponzis sem stundum mátti skoða .
Brennholt , útópía allra ævintýra , með aldingarði , iðandi ám , stokkum , steinum , leiðinu hans Lappa og sundlaug utandyra .
Margrét með síðar fléttur í litríku pilsi , ávallt brosandi eins og sólin að dikta upp sögur um framtíð mína sem balletdansari eða óperusöngkona .
Margrét að selja súkklaðihúðaða banana niðri í bæ .
Heimsborgarinn Margrét , sem bjó í hinum fjarlægu Útlöndum .
Hún sendi gjafir frá framandi slóðum , ég man til dæmis mjög vel eftir agnarsmáu bollastelli úr China Town í New York sem hún sendi mér þegar ég var átta ára .
Þvílík gersemi ! Áfram hélt hún að gefa mér og síðar börnum mínum gjafir .
Margrét hafði sérstakt næmi fyrir fegurðinni .
Hún unni listum á þann hátt sem fáir kunna .
Gjafmild og góð og yndisleg Margrét , þannig man ég hana sem barn , sem ævintýraprinsessu allra drauma .
Ævintýraþráin leiddi Margréti til föðurlandsins , Ítalíu , þangað sem blóðið kallaði hana , eins og hún sagði einu sinni .
Sumarið 2001 dvaldi ég hjá Margréti í fjöllum Emiliana-Romagna , sem nokkurs konar au-pair stúlka , nýskriðin úr menntaskóla .
Þetta var dásamlegt sumar og ég á margar góðar minningar frá þeirri dvöl .
Það var svo sannarlega fátt hefðbundið við Margréti .
Hún keyrði einu sinni heilt eftirmiðdegi um afskekktustu sveitir héraðsins í leit að hænum ! Það var eins og að keyra nokkra áratugi aftur í tímann þegar við hittum tannlaus sveitahjón á hrörlegum bæ , en ekki vildu þau gefa eða selja hænur .
Hún bjó til leiksvið í garðinum þar sem við börnin hennar settum upp leiksýningu , Rauðhettu , við góðan orðstýr nágranna .
Alls staðar þar sem eitthvað var um að vera var Margrét mætt .
Stundum fórum við í næsta þorp til að fá okkur kaffi eða líkjör og Margrét átti ávallt ógrynni af sögum af heimafólki sem hún deildi með mér .
Margan sólardaginn hengum við í sundlauginni í Monghidoro og létum fara vel um okkur .
Margrét átti marga vini og velgjörðarmenn í nágrenninu , þótt sjálfsagt hafi ýmsir hugsað sitt um þessa sjálfstæðu konu í íhaldssömu landi .
Margrét unni sönglistinni öðrum listum fremur .
Hún hafði ótakmarkaðan áhuga á söng og tónlist og saman gátum við rætt um hinar ýmsu söngkonur og kennara , og stundum spilaði hún fyrir mig hina eða þessa upptökuna og lét mig giska hver söng .
Hún var iðin við að koma fólki í sambönd og sá til þess að au-pairstúlkan kæmist í píanótíma niður til Bologna , sem laun fyrir heimilisstörfin .
Hún aðstoðaði marga kóra og aðra listamenn frá Íslandi sem komu á hennar heimaslóðir við skipulagningu tónleikaferða .
Kaldhæðni örlaganna olli því að tæpum áratug eftir sumarið mitt á Ítalíu var ég sjálf komin í sömu spor og Margrét , einstæð móðir .
Mér hefur því oft verið hugsað til þess hvernig hlutirnir hljóta að hafa verið henni erfiðir oft á tíðum .
En hún lét það ekki aftra sér .
Hún hélt áfram að eltast við draumana og auðga líf sitt og annarra með fegurðinni , jákvæðninni og bjartsýninni , sama á hverju dundi .
Það var öllum erfitt , þegar Margrét veiktist .
Okkur hér heima þótti verst að geta ekki gert mikið annað en senda hlýjar hugsanir og bænir yfir hafið .
Hugur minn hefur dvalið mikið hjá börnum Margrétar , Ástríði , Bjarna og Frank , sem hafa misst svo mikið .
Ég veit að móðir þeirra lifir með þeim áfram og fylgist með þeim , og að rödd hennar mun lifa í hjörtum þeirra eins og Ástríður skrifaði svo fallega til móður sinnar .
Margrét brosir í minningunni .
Ástríði , Bjarna , Frank , Guðrúnu og Tómasi og öðrum ættingjum vott ég mína dýpstu samúð .
Tinna Sigurðardóttir 