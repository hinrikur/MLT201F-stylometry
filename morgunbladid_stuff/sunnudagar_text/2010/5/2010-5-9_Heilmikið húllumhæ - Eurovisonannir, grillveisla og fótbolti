Þetta er síðasta heila helgin áður en við leggjum í hann til Noregs .
Á föstudagskvöldið höldum við fjölskyldan upp á 12 ára afmæli dóttur minnar .
Við tökum vinkonur hennar með út að borða og gerum svo eitthvað skemmtilegt á eftir .
Ég er annars með nokkur verkefni sem ég þarf að klára áður en til " Eurovisionlands " verður haldið en vonandi næ ég smá afslöppun um helgina með fjölskyldunni .
Á laugardag kemur út nýja platan hennar Heru Bjarkar og það verður heilmikið húllumhæ í Smáralindinni milli 14 og 16 í tengslum við það .
Allur Eurovisionhópurinn kemur fram og þá þarf ég að sjá um að hljóðið sé í lagi .
Ætli ég og frúin hendum okkur svo ekki fyrir framan sjónvarpið á laugardagskvöldið og horfum á einhverja bíómynd .
Á sunnudaginn ætlum við sem förum út til Noregs á Eurovision að hittast með börnum okkar og maka og grilla og hafa það gott saman .
Á sunnudagskvöld fer ég svo í fótbolta .
Við erum góður hópur og höfum hist á þessum sama tíma í 10 ár og spilað .
Horfi svo á 60 mínútur og Silfur Egils áður en ég fer að sofa .
