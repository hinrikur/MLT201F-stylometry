Enn er samfélagið að umbyltast vegna tækniframfara .
Nú eru það farsímarnir sem opna nýjar samskiptaleiðir , þar sem gáttir Netsins eru að opnast og þar með óþrjótandi möguleikar .
Útibú á Facebook Það segir sína sögu að símafyrirtækið Nova heldur úti heimasíðu á Fésbókinni , sem ekki er aðeins hugsuð til markaðssetningar , heldur einnig sem þjónustuútibú .
Viðskiptavinir rata um gáttina úr tölvum og farsímum .
" Þangað berast fyrirspurnir frá núverandi viðskiptavinum og mögulega nýjum , " segir Liv .
" Þetta hefur ekki áður verið hægt á Netinu .
Nova var eitt af fyrstu fyrirtækjunum á Íslandi til að nýta Facebook með þessum hætti .
Eitt af því sem við bjóðum upp á , er að fólk getur sett SMS-box á heimasíðuna sína , þar sem stendur : " Sendu mér SMS " .
Ef fólk gefur upp símanúmerið sitt , þá geta allir hjá Nova nýtt sér þá þjónustu og sent ókeypis símaskilaboð .
Kosturinn við að bjóða þessa þjónustu á Facebook er rekjanleikinn , þar eru allir skráðir inn og því fylgir alltaf nafn með skilaboðunum .
Þess vegna eru líka flest allar vefsíður komnar með tengingu við Facebook þar sem hægt er að deila myndböndum og öðru efni .
Facebook er sú vefsíða sem fær langflestar heimsóknir úr farsímum okkar viðskiptavina .
Þar sem fólk er ekki við tölvu allan daginn , þá getur það notað farsímann til að uppfæra síðuna og fylgjast með vinum sínum .
" Breytt samskiptamynstur fyrir tilstuðlan Facebook og fleiri samskiptasíðna hefur ýmsar breytingar í för með sér .
Tíðindi á Facebook fara sem eldur í sinu um samfélagið .
" Ef t.d. auglýst er partí fyrir ball og einn setur það í statusinn , þá geta skilaboðin á örskotsstundu borist til þúsunda , " segir Liv .
" Tengslanet ungs fólks hefur snertingu við ótrúlega marga .
Ég heyrði sögu af því , að unglingur hefði farið með foreldrum sínum í Kringluna og upplýst þá um að sjö skólasystkin sín væru þar á sama tíma að kaupa fermingarfötin – hann hafði séð það á Facebook .
Þau fylgjast stanslaust með vinum sínum .
Bylting með Netinu " Fólk myndi aldrei uppfæra Facebook-síðuna sína ef það kostaði formúu að fara inn á Netið í farsímanum , " segir Liv .
" Það var dýrt í gsm-kerfum , en þriðja kynslóð farsíma , 3G , er netkerfi og þess vegna er það orðið ódýrara og hraðinn meiri .
" Engu að síður hefur farsímareikningurinn ekki lækkað að meðaltali , sumum til nokkurs hugarangurs , en Liv bendir á að þjónustan sé alltaf að aukast .
" Fyrst var bara hringt úr símunum , svo var hægt að senda SMS símaskilaboð og núna er Netið komið í farsímann , þar sem gagnamagnið og hraðinn er alltaf að aukast .
Um leið verður þörfin sífellt meiri , næst fáum við 4G og þannig eykst gagnamagnið stöðugt fyrir sama pening .
" Og ný tækni er fljót að ryðja sér rúms .
" Fólk flutti sig úr fastlínusímum yfir í farsíma , sem komu til Íslands árið 1994 , og Netið er næsta bylting .
Nú þegar eru um 30% fólks í 3G farsímaþjónustu og að nokkrum árum liðnum verður ekki hægt að kaupa farsíma , sem ekki eru með Netinu .
Ekki frekar en hægt er að fá farsíma , sem ekki eru með SMS .
" Raunar hefur 3G verið lengi til staðar fyrir neytendur , allt frá aldamótum , og búið er að þróa fjórðu kynslóð farsíma fyrir löngu .
" Það sjá allir í hvað stefnir , " segir Liv .
" En þetta þarf að hanga saman .
Tæknin er einskis nýt , ef endabúnaðurinn er ekki fyrir hendi .
Nú er hinsvegar komið fram ótrúlega mikið úrval af þjónustu fyrir farsíma og stærri skjáir sem fólk nennir að vafra á og horfa á .
3G er meiri bylting en fólk gerir sér grein fyrir og er að breyta landslaginu á þessum markaði .
" " Nú erum við með 3G og næst fáum við 3G+ , þannig að hraðinn er alltaf að aukast , " segir Harald Pétursson , sölustjóri hjá Nova .
" Við sjáum ekki annað en að heimilin verði meira og minna þráðlaus í nánustu framtíð .
Það eru ekki mörg ár síðan fyrirtæki voru tengd með 2 Mb tengingu , jafnvel verkfræðistofur , en nú dugar það engu heimili .
Það er vegna aukinnar kröfu um lifandi myndefni og öflugri tengingar .
" Samkeppni símaframleiðenda Það segir sína sögu um hraða breytinganna , að kínverska fyrirtækið Huawei var ekki á meðal fjarskiptafyrirtækja fyrir tíu árum , en nú er það risi á þessum markaði og helsti keppinautur Ericsson í símkerfum .
" Kerfisframleiðendurnir gengu í lið með gömlu símafyrirtækjunum og ætluðu að stýra þróuninni , " segir Harald .
" Þó að 3G tæknin sé löngu komin til sögunnar , þá eru aðeins um 30% notenda komin yfir í það kerfi .
Þeir ætluðu að loka markaðinn af og stýra þessu .
En samkeppnisumhverfið er þannig , að það er ekki hægt , því þá verður bara einhver annar fyrri til að veita þjónustuna .
Nokia , Ericsson og Siemens fengu því spark í rassinn frá Apple , sem setti iPhone á markað með snertiskjá , og síðan sigldu Huawei og Google í kjölfarið með eigið stýrikerfi .
Það er fyrst núna sem gömlu risarnir eru að koma með snertiskjái og sambærilega virkni , tveimur árum eftir að iPhone kom á markað .
Nokia og Sony Ericsson hafa því misst forskotið og það verður fróðlegt að sjá hvort börnin mín muni vita að þessi fyrirtæki hafi nokkurn tíma verið til .
" Til marks um öra þróunina segir Harald að Google-síminn sé þannig , að þegar kveikt er á honum í fyrsta skipti , þá kalli hann eftir upplýsingum um Gmail og Facebook og eftir það hafi notandinn aðgang að því í farsímanum .
Þá nefnir hann Android-stýrikerfið , sem Google styðji , en það sé meðal annars í farsímum frá Motorola og Samsung .
" Allir nema Nokia eru farnir að nota Android-stýrikerfi , einnig Huawei .
En Nokia sendir frá sér Symbian3-stýrikerfið í sumar .
Það hefur hinsvegar lítið komið frá Sony Ericsson í langan tíma og spurning hvort þeir nái aftur fótfestu á markaðnum .
" Skype í farsímum Ein stærsta byltingin er tilkoma Skype í farsímum .
" Símafyrirtæki eru að reyna átta sig á þessum nýja veruleika , hvernig símtöl verða í nánustu framtíð , " segir Liv .
" Þau eru enn að rukka mínútugjald og upphafsgjald , sem er gamaldags viðskiptamódel , en nýi tíminn snýst um netsímtöl , þar sem hringt er í gegnum þjónustu á borð við Skype úr farsímum .
Auðvitað er það ógn við símafélögin og þau þurfa að spila úr því á réttan hátt .
Þetta eru mikil tímamót og í þeim felast tækifæri fyrir fyrirtæki á borð við Nova , því við erum fyrst og fremst að selja aðgang að netinu .
Okkur er alveg sama hvort fólk notar netið í tölvunni heima eða í farsímanum – eini munurinn er sá að skjárinn er minni .
" Tilkoma Skype getur dregið verulega úr kostnaði við símtöl úr farsímum , en margir hafa þegar tileinkað sér þessa tækni í heimatölvum .
" Símtöl um Skype krefjast aðeins hefðbundinnar nettengingar , " segir Harald .
" Ég hef til dæmis Skype á iPhone-símanum mínum og er með vini mína þar inni .
Svo get ég hringt í þá sem eru í símabókinni og þá er þetta bara eins og í tölvunni – ég hala niður af netinu og greiði ekki mínútugjald .
Þetta eru orðin fín gæði og hægt að gera þetta annarsvegar á 3G-netinu , eins og hjá Nova , en líka með því að sækja þráðlaust samband ( WiFi ) .
Það er til dæmis ókeypis nettenging á kaffihúsum , sem maður dettur sjálfkrafa inn á , og Nova veit aldrei af því símtali .
" " Sum símafyrirtæki hafa lokað á Skype , af því að þau fá ekki símtalstekjur af símtölunum , en önnur vinna með þessari tækni , " segir Liv .
" Skype er komið í samstarf við Nokia , þannig að hægt er að ná í Skype fyrir flestalla Symbian-síma , sem er bróðurparturinn af símum í umferð .
" Harald segir að einnig sé hægt að hlaða Skype niður fyrir iPod touch-tónlistarspilara , því hægt er að tengjast Netinu í gegnum þá , og breyta þeim þar með í síma .
" Þetta er eitt af þessum tækjum sem eru gríðarlega vinsæl hjá ungu fólki í dag , " segir hann .
" Skype hefur verið hlaðið niður í yfir 15% af iPhone og iPod touch .
Flestir þeirra sem breyta iPod touch í síma eru 17 ára og yngri , en þeir sem nota iPhone eru á aldrinum 25-40 ára , því hann er enn sem komið er dýr .
Þegar farsími er notaður með þessum hætti , þá er til dæmis nóg að kaupa netpakka fyrir 990 krónur , sem innifelur 1 GB , og þá er hægt að hringja nánast ótakmarkað í gegnum Skype – líka til útlanda .
Síðan er greitt fyrir hefðbundin símtöl eftir gamla kerfinu , upphafsgjald og mínútuverð .
" Veröldin kortlögð Eins og nærri má geta er unga fólkið fljótast að tileinka sér þessa nýju tækni .
" Yngra fólk notar farsíma með allt öðrum hætti en það eldra , " segir Liv .
" Það sést best á því , að markaðshlutdeild Nova var komin í um 20% í ársbyrjun , en við erum með um 70 þúsund viðskiptavini .
Viðskiptavinir Nova nota hinsvegar um 60% af öllu gagnamagni í farsímum á Íslandi .
Ástæðan er sú að við gerum ráð fyrir að okkar viðskiptavinir noti netið í farsímunum , og veðjum á þetta breytta neyslumynstur , sem er meiri ógnun við hin símafyrirtækin .
Þannig nýtum við okkar sérstöðu .
" Og það má segja að veröldin sé kortlögð á nýjan hátt með farsímunum .
" Nýjasta æðið eru kortin , " segir Harald .
" Farsímarnir eru óðfluga að breytast í staðsetningartæki , þannig að notendur geta orðið sér úti um þjónustu í næsta nágrenni , til dæmis bestu veitingastaðina og helstu söfnin .
Svo er hægt að spila tónlist í farsímum og nota þá til að mæla og kortleggja hlaupavegalengdir , þannig að ýmis önnur tæki eru að verða óþörf .
" Næsta samkeppni í símtækjum á milli framleiðenda verður á milli Google Maps og annarra kortaframleiðenda .
Nokia er komið með tengingu við Lonely Planet og hefur ráðist í mikla herferð undir slagorðinu : Ókeypis kort um alla eilífð eða " Free maps forever " .
" Með því að fara á ovi.com , má hlaða niður ókeypis kortum af öllum borgum í heiminum og tugþúsundum forrita , sem sum eru frí og sum ekki – stundum kostar uppfærslan einn dollar , " segir Harald .
" Þegar Nokia tilkynnti um þessi áform sín og samstarfið við Lonely Planet , þá hröpuðu hlutabréfin í Garmin og TomTom , sem hafa verið best í GPS-tækjum .
Það er engin spurning í mínum huga að fólk mun nota farsímann til að leiðbeina sér , hvort sem það er gangandi eða á bíl , hvar sem það er í heiminum .
" " Manni finnst þetta eiginlega offramboð á upplýsingum , " segir Liv , " en yngra fólki þykir þetta sjálfsagt á meðan við sem eldri erum þurfum aðeins að setja okkur meira inn í þetta .
Og sem dæmi um hvað kortin í farsímunum eru orðin flott , þá leitar farsíminn að gervihnetti sem staðsetur notandann og kemur strax með fullt af valkostum , verslanir , veitingastaði og gististaði .
" Hún velur Lonely Planet í símanum hjá sér og valmöguleikarnir sem bjóðast í grennd við höfuðstöðvar Nova í Lágmúla eru Vox 246 m , Múlakaffi 320 m , Café Konditori 425 m. " Þeir veitingastaðir sem ekki eru inni á þessu korti verða bara útundan , " segir hún .
" Farsíminn er því líka orðinn auglýsingamiðill .
Annað sem Nokia kortin hafa það fram yfir Google er að það sjást allir göngustígar , hver stysta leiðin er og einnig hvaða viðburðir eru í gangi í grenndinni .
" Áætlað er að Ísland komist á kortið hjá Nokia nú í sumar og þá verður hægt að ferðast um landið eftir leiðbeiningum úr farsímanum .
Sjónvarpað á Netinu Einnig má geta nýrrar leiðar til að hefja sjónvarpsútsendingar um farsíma .
" Það er hægt að fara inn á Qik.com , taka upp efni og senda það beint út á Netinu , " segir Harald .
" Ef einhver frægur verður á vegi þínum , þá geturðu tekið það upp og sett slóðina á Facebook – þannig að fólk trúi þér nú örugglega .
Svo er líka hægt að senda út viðtöl í gegnum farsímana eða jafnvel nettengja kvikmyndatökuvélar með símkorti og senda beint úr þeim til að ná meiri gæðum .
Hver sem verður vitni að fréttnæmum atburði getur sett það inn á Netið .
Og svo er hægt að senda myndir úr ferðalaginu til fjölskyldunnar .
Þannig er allt að breytast .
" " Eitt að lokum , " segir Liv brosandi .
" Þessi nýja tækni býður upp á nýjar leiðir í netverslun .
Eitt af forritunum mínum er Shoe Salon .
Ef farið er inn á Apple Store í iPhone er hægt að hlaða niður þessu ókeypis forriti , þannig er hægt að fylgjast með skótískunni á nýstárlegan hátt og jafnvel kaupa sér nýja skó .
Það sama á eflaust eftir að verða uppi á teningnum með aðrar vörur .
" 