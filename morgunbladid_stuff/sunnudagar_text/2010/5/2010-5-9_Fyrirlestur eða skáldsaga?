Hefð er fyrir því í Kanada að fluttur er fyrirlestur , kenndur við Vincent Massey , forðum landstjóra Kanada , og þykir upphefð að vera valinn til þess arna .
Alla jafna eru fyrirlesarar kanadískir fræði- eða listamenn , þó stöku stjörnur annarrra þjóða hafi fengið að fljóta með frá því fyrirlestrunum var komið á fyrir tæpum fimm áratugum .
Kanadíska rithöfundinum Douglas Coupland var falið að flytja fyrirlestur þessa árs , en í stað þess að leggja fram hefðbundinn fyrirlestur skilaði hann skáldsögu .
Skáldsagan , sem segir frá nítján ára stúlku sem alist hefur upp á netinu , er um 50.000 orð .
Það tekur eðlilega tíma að lesa slíkt upphátt og fyrir vikið verður fyrirlesturinn fluttur í fimm hlutum og hver hluti um klukkutími að lengd .
Coupland er annars þekktastur fyrir bækurnar Generation X : Tales for an Accelerated Culture , Girlfriend in a Coma , Hey Nostradamus ! og jPod .
