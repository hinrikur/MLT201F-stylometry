Það er sniðugt að taka sig til öðru hvoru og senda vinum eða ættingjum gamaldags , handskrifað bréf .
Nú eða póstkort , það þarf minna að skrifa á það .
Margir gleyma þessari gömlu góðu aðferð og senda frekar tölvupóst .
Það er jú frábær leið sem getur hvatt fólk til að vera duglegra við að vera í sambandi hvað við annað þar sem hægt er að senda stutta línu á fljótlegan hátt .
En það er samt alltaf gaman að fá eitthvað í póstkassann eins og á aðventunni þegar jólakortin fara að berast og kæta mann .
Það er góð hugmynd að kaupa nokkur póstkort til að eiga og velja svo einhvern góðan vin eða ættingja til að senda stutta kveðju einu sinni í mánuði .
Þú getur annaðhvort skrifað eitthvað persónulegt eða ljóð eða söngtexta sem þér finnst passa vel fyrir viðkomandi .
Svo þarf ekki að tala um þá sem búa í útlöndum , þeim finnst flestum gaman að fá kveðju að heiman og kannski smásúkkulaði eða lesefni með .
