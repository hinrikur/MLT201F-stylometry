Hvað ertu að hlusta á um þessar mundir ? Best of Bang Gang-plötuna sem var að koma út , mæli eindregið með henni ! Hvaða plata er sú besta sem nokkurn tíma hefur verið gerð að þínu mati ? Á mjög erfitt með að velja einhverja eina plötu , þyrftu helst að vera topp 10-plötur til þess að velja en í fljótu bragði detta mér þessar þrjár í hug : Neil Young ; Harvest , Beck ; Sea Change , Interpol ; Turn on the Bright Lights .
Hver var fyrsta platan sem þú keyptir og hvar keyptirðu hana ? Ætli það hafi ekki verið Kafbátamúsík með Ensími og ég keypti hana örugglega í Skífunni , ef ég man rétt .
Annars stalst ég alltaf í plöturnar hjá bræðrum mínum þegar ég var lítill .
Hvaða íslensku plötu þykir þér vænst um ? Fyrstu plötu Lights on the Highway sem heitir einfaldlega Lights on the Highway , hún vekur minningar um skemmtilega tíma .
Hvaða tónlistarmaður værir þú mest til í að vera ? Mike Patton .
Maðurinn getur gert allt ! Hvað syngur þú í sturtunni ? Syng ekki í sturtu og hef aldrei gert .
Vinir mínir gera grín að því hversu lengi ég er í sturtu , ef ég syngi í henni gæti ég örugglega tekið heila plötu ...
held ég ætti ekki að fara að byrja á því núna .
Hvað fær að hljóma villt og galið á föstudagskvöldum ? Það er misjafnt , fer allt eftir því hvað maður er að fara að gera .
En það er aldrei leiðinlegt að setja einhvern Eagles of Death Metal-disk í tækið .
En hvað yljar þér svo á sunnudagsmorgnum ? Grizzly Bear eða Neil Young .
