Lítið hefur farið fyrir George W. Bush , fyrrverandi forseta Bandaríkjanna , frá því hann lét af embætti fyrir tæpum tveimur árum .
Hann var áberandi fyrirferðarlítill í aðdraganda þingkosninganna 2. nóvember þar sem flokkur hans , repúblikanar , náði meirihluta í fulltrúadeild þingsins og saxaði verulega á meirihluta demókrata í öldungadeildinni .
Ólíkt varaforseta sínum , Dick Cheney , hefur Bush látið hjá líða að gagnrýna Barack Obama , eftirmann sinn .
Nú er Bush hins vegar í öllum fjölmiðlum .
Út eru komnar endurminningar hans , Decision Points , þar sem hann fjallar um umdeildustu mál forsetatíðar sinnar .
Bush sagði í viðtali um bókina á miðvikudag að hann bæri að hluta til sök á efnahagshruninu 2008 , en kvaðst vera með " hreina samvisku " hvað snerti ástæðurnar fyrir því .
Í bókinni ver Bush innrásina í Írak og yfirheyrsluaðferðir þar sem hinir grunuðu voru reyrðir á bretti og kaffærðir í vatni .
" Ég fann sterka sannfæringu fyrir ákvörðunum mínum og fannst að sagan myndi skilja þær , " sagði Bush í viðtali við Opruh Winfrey í upphafi liðinnar viku .
Bush viðurkenndi að of hratt hefði verið fækkað í herliði í Írak í kjölfar innrásarinnar í mars 2003 og það hefði ýtt undir glundroðann í landinu .
Hann sagði einnig að meðferð á föngum í Abu Ghraib-fangelsinu í Bagdað hefði komið sér í opna skjöldu og það hefðu verið gríðarleg vonbrigði að ekki skyldu finnast gereyðingarvopn í Írak .
" Enginn var meira hissa eða reiðari en ég þegar við fundum ekki vopnin , " skrifar Bush .
" Ég fann fyrir lamandi tilfinningu í hvert skipti sem ég hugsaði um það .
Ég geri það enn .
" Bush lýsir því í bókinni að hann hafi sjálfur fyrirskipað að Khalid Sheikh Mohammed , sem viðurkenndi að hafa verið heilinn á bak við hryðjuverkin 11. september 2001 , skyldi kaffærður með orðunum : " Fjandinn , já .
" Hann bætir því við að lögmenn bandarískra yfirvalda hafi gefið grænt ljós á að þessari aðferð yrði beitt og segir bæði " móðgandi og rangt " að halda því fram að bandarísk lög hafi verið brotin við yfirheyrslurnar .
Bush heldur því sömuleiðis fram að með þessum aðferðum hafi fengist mikilvægar upplýsingar , sem bjargað hafi mannslífum , meðal annars hafi verið komið í veg fyrir ráðabrugg um að ráðast á Heathrow-flugvöll og Canary Wharf í London .
Talsmaður David Cameron , forsætisráðherra Bretlands , vildi ekki tjá sig um þessar fullyrðingar Bush , en sagði að breska stjórnin skilgreindi kaffæringaraðferðina sem pyntingar : " Við hvorki líðum þær , né biðjum aðra um að beita þeim í okkar þágu .
" Bush segir að stjórnvöld hafi getað staðið sig mun betur þegar fellibylurinn Katrína gekk yfir 2005 .
Bush var gagnrýndur fyrir að skoða tjónið aðeins úr lofti .
Hann segir að það hafi verið mikil mistök vegna þess að svo hafi virst sem hann hafi ekki haft jarðsamband og stæði á sama , en það hefði tafið fyrir björgunarstarfinu að lenda .
Söngvarinn Kanye West sagði að þetta sýndi að Bush stæði á sama um blökkumenn , sem væru í meirihluta íbúa í New Orleans , sem fór illa út úr flóðum vegna fellibylsins .
" Ég skil að svo hafi virst sem Bush væri kannski sama , " sagði Bush .
" En að saka mig um að vera kynþáttahatari er ógeðfellt .
" West hefur nú dregið í land og kvaðst á miðvikudag ekki hafa haft " ástæðu til að kalla hann kynþáttahatara " .
Bush kvaðst aðspurður kunna að meta þessa yfirlýsingu söngvarans .
Byggt á AFP , BBC og The New York Times .
Segir Schröder hafa brugðist trúnaði Bush lýsir ýmsum leiðtogum í bókinni .
Hann fer mjög fögrum orðum um samband sitt við Tony Blair , fyrrverandi forsætisráðherra Bretlands , eins og búast má við , en einna versta einkunn fær Gerhard Schröder , fyrrverandi kanslari Þýskalands .
Bush kveðst hafa sagt við Schröder á fundi í Hvíta húsinu í janúar 2002 að hann vildi láta reyna á samninga til fulls , en ef nauðsyn krefði mundi hann ráðast inn í Írak .
Síðan hefur Bush eftir Schröder : " Það sem gildir um Afganistan gildir um Írak .
Þjóðir , sem styðja hryðjuverk , verða að taka afleiðingunum .
Ef þú ferð fram hratt og örugglega stend ég með þér .
" Schröder lagðist síðan gegn því að ráðist yrði inn í Írak og sú andstaða átti þátt í að hann náði endurkjöri í september 2002 .
Bush lýsir því í bókinni að sér hafi sárnað að Schröder skyldi ganga á bak orða sinna .
Schröder lýsti hins vegar yfir því í liðinni viku að hann hefði sagt Bush að hann myndi " standa hliðhollur með Bandaríkjunum " ef sannað yrði að Írakar hefðu skotið skjólshúsi yfir þá , sem stóðu á bak við hryðjuverkin 11. september .
" En þau tengsl , eins og kom fram 2002 , voru röng og tilbúin ...
Eins og við vitum í dag voru ástæður stjórnar Bush fyrir Íraksstríðinu byggðar á lygum .
" Treysti ekki ritningunni George W. Bush segir í endurminningum sínum að hann hafi talað fyrir trúfrelsi í samtölum sínum við Jiang Zemin , fyrrverandi forseta Kína , með því að segja að trúað fólk gæti verið " friðsælir og framleiðnir borgarar " og sagst leita daglega í Biblíuna .
" Ég hef lesið Biblíuna , " svaraði forseti Kína .
" En ég treysti ekki því sem í henni stendur .
" 