Joey Tempest fór fyrir sænsku rokksveitinni Europe sem sló rækilega í gegn með laginu " The Final Countdown " árið 1986 .
Þetta þekkta lag varð allra stærsti smellur sveitarinnar en lagið fór á toppinn í 26 löndum og seldist í alls átta milljónum eintaka .
Lagið er ennþá töluvert spilað á diskótekum og ekki síður á kappleikjum og hefur heyrst í ófáum farsímum .
Fæddur Joakim Larsson Nafnið er sviðsnafn en Joey fæddist Rolf Magnus Joakim Larsson í Stokkhólmi árið 1963 .
Áður en hann varð listamaðurinn Joey Tempest lærði Joakim Larsson litli á píanó og gítar .
Eins og svo margir sænskir strákar spilaði hann fótbolta og íshokkí og keppti í gókarti og náði reyndar ágætisárangri í síðastnefndu íþróttinni sem unglingur .
Átta plötur með Europe og þrjár sólóplötur Europe gaf út fimm plötur á árunum 1983-1991 en tók sér síðan hlé frá störfum .
Tempest hefur aldeilis ekki setið á rassinum síðan " The Final Countdown " kom út .
Hann hefur gefið út þrjár sólóplötur , A Place to Call Home ( 1995 ) , Azalea Place ( 1997 ) og Joey Tempest ( 2002 ) .
Gamla rokksveitin hans tók til starfa á ný árið 2004 og sendi frá sér plötuna Start from the Dark .
Secret Society fylgdi á eftir 2006 og loks gaf Europe út Last Look at Eden í fyrra .
Þótt það sé vissulega blessun fyrir hljómsveit að eignast stórsmell getur það líka háð henni .
Það er ekki skrifað um nýja plötu frá sveitinni nema rætt sé um umrætt lag .
Rokksíðan Espy Rock kvartar í grein um nýjustu plötuna yfir því að í nýlegu blaðaviðtali hafi meira púðri verið eytt í " The Final Countdown " en plötuna , " sönnum aðdáendum til mikils ama " .
Tempest lætur það ekki á sig fá og heldur ótrauður áfram .
Á næstu fimm árum ætlar hann að gefa út tvær plötur með Europe og fara í samsvarandi tónleikaferðalög um heiminn .
ingarun@mbl.is 