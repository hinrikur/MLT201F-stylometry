Haustið 1977 sneri Jón Loftur Árnason frá Cagnes sur mer , Frakklandsmegin við Miðjarðarhafið , nýkrýndur heimsmeistari sveina 16 ára og yngri og engir smákarlar skáksögunnar sem hann atti kappi við : Garrí Kasparov og Nigel Short .
Mér er til efs að nokkur íslenskur afreksmaður hafi hlotið þvílíka umfjöllun fjölmiðla og fylgdi í kjölfar þessa sigurs .
Þetta ár varð hann einnig skákmeistari Íslands 16 ára , sá yngsti í skáksögunni .
Í dag , 13. nóvember , fagnar Jón L. fimmtíu ára afmæli sínu .
Ég er ekki viss um að Jón hafi endilega látið sig dreyma um þann heimsmeistaratitil sem Kasparov féll í skaut átta árum síðar en afrek hans á skáksviðinu á löngum ferli eru ótal mörg : stórmeistari 1986 , um tíma í hópi 50 stigahæstu skákmanna heims , Íslandsmeistari 1977 , 1982 og 1989 , sigurvegari á alþjóðlega Reykjavíkurmótinu 1988 og 1990 , meðlimur í sigursælustu skáksveit Íslendinga fyrr og síðar o.s.frv. Það er einhver sjaldséður rómantískur þokki yfir bestu skákum Jóns L. Í ótal mótum og flokkakeppnum lágu leiðir okkar saman .
Ólympíuskákmótin hygg ég að hafi verið í sérstöku uppáhaldi hjá honum .
Þar stóð hann alltaf fyrir sínu og yfirleitt miklu meira en það .
Frægum ósigri fyrir Englendingum í Dubai ´ 86 svaraði hann með því að launa þeim lambið gráa – tvisvar ! 3:1 -sigurinn í Manila ´ 92 gegn nánast sama liði og í Dubai var alveg sérstaklega sætur .
Í Novi Sad tveim árum fyrr lagði John Nunn að velli .
Skákin lýsir manni sem nær að " endurnýja " sig fyrir mikilvæga viðureign .
Spurningin var m.a. þessi : hvaða vopn á að velja þegar teflt er við skákmann sem kann allt og tapar í hæsta lagi 3-4 skákum á ári og hefur í ofanálag ritað þykka doðranta um allar þær byrjanir sem hann teflir ? Fyrir skákina fékk Jón léða bók sem Nunn hafði skrifað um Marshall-árásina .
Jón hafði ekki áhuga á að þræða krákustíga þess afbrigðis ; miklu frekar vildi hann vita hvað Nunn hefði að segja um ýmsar minna kannaðar leiðir .
Nunn hafði stundum komið með merkilegar uppástungur sem reyndust honum síðar erfiðar viðfangs .
Í sigurskák Jóns er hvert einasta smáskref í byrjun tafls þrungið þekkingu og næmu sálfræðilegu innsæi : Ol – Novi Sad 1990 : Jón L. Árnason – John Nunn Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 Rf6 5 .
O-O Be7 6 .
He1 b5 7 .
Bb3 O-O 8. a4 Hindrar Marshall-árásina sem kemur upp eftir 8. c3 d5 .
8 .
...
Bb7 9. d3 d6 10 .
Rc3 Ra5 11 .
Ba2 b4 12 .
Re2 c5 Einnig kom 12 .
...
b3 til greina sem Jón hefði sennilega svarað að hætti Tal með 13. cxb3 c5 14. b4 ! cxb4 15 .
Rg3 .
13. c3 bxc3 14. bxc3 c4 15 .
Rg3 Rd7 16 .
Ba3 ! He8 ? Eftir þennan sakleysislega leik á svartur í óyfirstíganlegum erfiðleikum .
Hann varð að leika 16 .
...
g6 .
17 .
Rf5 ! Dc7 18 .
Rd2 ! cxd3 19 .
Dh5 ! g6 ( Sjá stöðumynd ) 20 .
Bxf7 + ! Kxf7 21 .
Dxh7 + Kf6 22 .
He3 ! ? Kemur hróknum í sóknina .
" Rybka " mælir með 22 .
Dg7 + Ke6 23 .
Dxg6 + Rf6 24 .
Rg7 + Kd7 25 .
Df5 + og 26 .
Rxe8 .
En leikur Jóns er erfiðari viðfangs .
22 .
...
Rf8 23 .
Dh8 + Kf7 Eina vörnin var 23 .
...
Ke6 .
24 .
Hf3 ! gxf5 25 .
Dh5 + Rg6 26 .
Dxf5 + - og Nunn gafst upp .
Framhaldið gæti orðið 26 .
...
Kg7 27 .
Df7 + Kh6 28 .
Hh3 + o.s.frv. Glæsilegur sigur .
Helgi Ólafsson helol@simnet.is 