Peter ' Sleazy ' Christopherson úr Throbbing Gristle , áhrifamestu " industrial " sveit allra tíma , er látinn , 55 ára að aldri .
Hann dó í svefni á heimili sínu í Bangkok .
Auk þess að starfa með sveitinni , sem var stofnsett árið 1976 , vann Christopherson sem hönnuður og kom m.a. að gerð umslaga með Led Zeppelin og Pink Floyd .
Þá tók hann fyrstu kynningarljósmyndina af Sex Pistols .
Þegar Throbbing Gristle lagði upp laupana árið 1981 stofnuðu hann og hinn litríki Genesis P-Orridge hljómsveitina Psychic TV .
Einnig lék hann með sveitinni Coil .
Throbbing Gristle kom síðan saman aftur árið 2004 , hélt nokkra tónleika og gaf út plötur .
