Stjarna evrópoppsöngkonunnar og rapparans Leilu K skein skært í upphafi tíunda áratugarins en hennar er áreiðanlega hvað mest minnst fyrir lagið " Open Sesame " , sem var einn mesti smellur ársins 1993 í Evrópu .
Ættuð frá Marokkó Leila K fæddist Laila El Khalifi hinn 6. september árið 1971 í Gautaborg í Svíþjóð en hún á ættir að rekja til Marokkós .
Foreldrar hennar sendu hana í skóla í Marokkó en hún passaði ekki inn þar og sneri aftur til Svíþjóðar eftir ársdvöl .
Þótt " Open Sesame " sé stærsti smellur hennar , lagið var mjög vinsælt hérlendis og náði til dæmis 23. sæti vinsældalista í Bretlandi og 5. sæti í Þýskalandi , var hann ekki sá fyrsti .
Hún var uppgötvuð af tvíeykinu Rob ' n ' Raz og náði hátt á lista með laginu " Got to Get " árið 1989 .
Stíll Leilu K átti vel upp á pallborðið og átti hún marga evrópoppsmelli .
Hún sleit tengslunum við Rob ' n ' Raz og fór til diskóeyjunnar miklu Ibiza þar sem hún sló rækilega í gegn á dansklúbbunum .
Smellur með Dr. Alban Þess má líka geta að hún átti ennfremur smell með annarri stórstjörnu tíunda áratugarins , Dr. Alban , en sá er líka sænskur .
Lagið sem þau sungu saman bar nafnið " Hello Afrika " og náði sjöunda sæti vinsældalista í Svíþjóð .
Dr. Alban þessi er frægastur fyrir stórsmellinn " It ' s My Life " .
Efir stutt hlé kom Leila K aftur fram á sjónarsviðið en hún sendi árið 1995 frá sér smáskífuna " Electric " , sem naut nokkurra vinsælda .
Hún gaf út tónlist allt til ársins 1997 en síðan þá hefur ekkert nýtt efni komið frá henni .
Hún hefur átt fjölda smella í heimalandinu og er of langt mál að telja þá alla upp hér .
Þótt hún líti út fyrir að vera einhvers konar " eins-smells-undur " hér á landi var hún mikil stjarna í Svíþjóð og var löndum hennar því mjög brugðið þegar fréttist af henni peningalausri og heimilislausri .
Sænska sjónvarpið SVT gerði heimildarmynd um Leilu K árið 1998 sem tók að einhverju leyti á þessu .
Myndin bar titilinn Fuck You , Fuck You Very Much .
Heimilislaus , í vímuefnaneyslu og stal sér til matar Eftir þetta hallaði þó enn frekar undan fæti hjá söngkonunni .
Hún var í vímuefnaneyslu , bjó á götunni og þurfti að stela sér til matar .
Ekki hefur bætt úr skák að það slitnaði upp úr tengslum hennar við fjölskylduna , sem gat aldrei sætt sig við tónlistarferil hennar .
Árið 2003 kom síðan út safnplata með helstu smellum hennar og átti útgáfan að bæta fjárhag hennar og stöðu .
Það gekk ekki eftir en ári síðar eyddi hún þremur mánuðum í fangelsi .
Stutt endurkoma árið 2007 Hún steig óvænt á svið í veislu á vegum bloggsins Bögjävlar hinn 15. júní árið 2007 og tók gamla smellinn " Electric " auk lagsins " Ça Plane Pour Moi " .
Aðstandendur bloggsins stóðu fyrir tónlistaruppákomu og höfðu margoft skrifað að þeir vildu fá Leilu K til að koma fram en það náðist ekki í söngkonuna enda hún ekki skráð til heimilis neins staðar .
Þakið ætlaði því að rifna af húsinu þegar hún steig á svið .
Eftir þessa óvæntu uppákomu fer ekki mörgum sögum af þessari djúprödduðu söngkonu .
Hún virðist þó vera í sömu vandræðunum og áður en hún náðist við þjófnað úr matvörubúð í Stokkhólmi snemma árs í fyrra .
Verðmæti vörunnar sem hún stal nam 67 sænskum krónum sem eru um 1.100 íslenskar krónur .
ingarun@mbl.is 