Tímamótaverki Primal Scream , Screamadelica , verður fagnað með einkar veglegri endurútgáfu á næsta ári .
Þá verða liðin tuttugu ár síðan platan kom út .
Endurútgáfan er allsvakaleg , en það er Creation sem gefur út hinn 7. mars .
Fjórir geisladiskar munu innihalda endurhljómjafnaða plötuna , endurhljóðblandanir , stuttskífuna Dixie Narco og svo mynddisk .
Einnig verður platan fáanleg á hnausþykkum vínyl .
Það er enginn annar en galdrakarlinn Kevin Shields ( My Bloody Valentine ) sem sá um að aðstoða við endurhljómjöfnunina .
