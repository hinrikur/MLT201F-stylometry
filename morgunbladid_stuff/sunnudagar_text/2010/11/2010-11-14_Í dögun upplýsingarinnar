Spurt er : Hellir á Suðurlandi í miðju gosi .
Hvaðan er hugmyndin ? " Hugmyndin að Skáldsögu um Jón kviknaði þegar ég var á ferð um Mýrdalinn með Minjaverði Suðurlands þar sem hann var að skrá fornleifar .
Leiðin lá í hellinn þar sem Jón Steingrímsson dvaldi veturinn 1755-1756 .
Þá var það samræða við Ugga minjavörð um Jón og aðstæðurnar í hellinum og andrúmsloftið , og við hinn fjölfróða Þórð í Skógum , sem ollu mikilli opnun .
Þennan vetur kom upp mikið Kötlugos og sveitin varð öll svört af sandi á meðan Jón og bróðir hans dvöldu neðanjarðar við skriftir .
Þeir eru þarna í dögun upplýsingarinnar , í ljósaskiptunum , á mörkum miðalda og nútíma .
Og svo var það hin tilfinningalega togstreita í Jóni sjálfum sem fram kemur í Æfisögunni sem vakti með mér mestan áhuga á þessu sögusviði , hans tilfinningalíf virðist alveg samofið þessum tímamótum ; hann stefnir í ljósþrenninguna : Guð , ástina og þekkinguna , áður en hann drukknar í myrkri og angist og söknuði ! " 