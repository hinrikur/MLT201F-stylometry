Í Heimanfylgju rekur Steinunn Jóhannesdóttir ævisögu Hallgríms Péturssonar frá fæðingu í Gröf og þar til hann heldur utan ungur maður í ævintýraleit .
Spurt er : Í lok Heimanfylgju skilur þú við Hallgrím þegar hann á eftir að lifa ævintýralegan tíma ; ertu með framhald í huga ? " Já .
Það verður vissulega flókið að átta sig á því hvernig unglingurinn komst af einn síns liðs á erlendri grund .
En það gerði hann .
Heimanfylgjan dugði Hallgrími vel í Þýskalandi og Danmörku og lagði grunninn að skáldinu sem hann átti síðar eftir að verða .
Rannsókn mín á sambúðarárum Hallgríms og Guðríðar var komin vel á veg þegar barnið og unglingurinn knúðu á um forgang .
Þann þráð tek ég nú aftur upp .
Aðferðin sem ég beiti snýst um rannsóknir á heimildum og innlifun í aðstæður og staðhætti á sautjándu öld .
Hún er bæði tímafrek og kostnaðarsöm og leiðir mann um vegi sem liggja í ýmsar áttir .
Verkefnið er stórt og krefjandi og enginn veit sína ævina .
" 