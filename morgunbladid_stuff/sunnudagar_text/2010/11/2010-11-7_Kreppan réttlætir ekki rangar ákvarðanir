Hugmyndir að betra samfélagi Margfeldisáhrif gagnavera geta orðið mikil , að áliti Hauks Arnþórssonar , doktors í stjórnsýslufræði , þau geta dregið að sér erlend fyrirtæki og skapað íslenskum fyrirtækjum ný tækifæri .
Þá er lega landsins milli tveggja markaðssvæða hagkvæm .
" Þessi tækifæri verður að nýta .
" Orri Páll Ormarsson orri@mbl.is Hraði í þróun upplýsingatækninnar er mikill og vaxandi .
Samkvæmt tölfræði Sameinuðu þjóðanna , sem talin er hafa forspárgildi , að sögn Hauks Arnþórssonar , doktors í stjórnsýslufræði , eru tækifæri Íslendinga í þessari þróun bæði stór og mörg , m.a. vegna hás menntunarstigs þjóðarinnar og annarra aðstæðna .
" En samkvæmt öðrum mælingum Sameinuðu þjóðanna eru þessi tækifæri enn illa nýtt hér á landi , " segir Haukur .
" Til þess að raungera þessa möguleika verða Íslendingar að horfa fram á við , þeir þurfa að skilja og ræða um tækifæri framtíðarinnar og þeir þurfa að grípa tækifærin .
Annars breytast þau í ógnanir – og kreppan , fortíðarhyggja og röng forgangsröðun getur valdið því að svo fari .
" Haukur spyr eftirfarandi spurninga : Munu um tvö þúsund tölvu-menn sem vinna við tölvurekstur í hinum smáu rekstrareiningum á Íslandi missa vinnuna á næstu misserum með tilkomu gagnaveranna ? Er auglýsingamarkaðurinn að flytjast á Facebook með tilheyrandi tekjutapi auglýsingastofa , íslenskra fjölmiðla og íslenska ríkisins ? Eru vídeóleigur að loka og mun miðlun símafélaga á afþreyingarefni flytjast til i-Tunes ? Hann segir þetta dæmi um ógnanir af völdum tölvutækninnar og þær verði fleiri .
" Upplýsingatæknin og alþjóðavæðingin hefur mikil hagræðingaráhrif , fækkar störfum og flytur þau til sigurvegaranna á markaði .
" Hvað ? " Átakspunktar þróunarinnar eru meðal annars gagnaverin , " segir Haukur .
" Þau munu smám saman taka að sér miðlæga vistun gagna og eru jafnvel þegar orðin hagkvæmari kostur fyrir fyrirtæki og stofnanir en eigin vélasalir .
Ísland styrkir stöðu sína mikið í þessari þróun með því að fá til sín gagnaver og nýta þannig ódýra og umhverfisvæna orku og aðstæður til kælingar .
" Margfeldisáhrif gagnavera geta orðið mikil , að áliti Hauks , þau geta dregið að sér erlend fyrirtæki og skapað íslenskum ný tækifæri og lega landsins milli tveggja markaðssvæða er hagkvæm .
" Þessi tækifæri verður að nýta .
En ógnanirnar eru líka fyrir hendi , stjórnmálin og stjórnsýslan hér á landi hafa ekki alltaf fagþekkingu og framfaravilja til að leysa málin hratt og vel og ekki er víst að vestræn stórfyrirtæki treysti íslenskum stjórnvöldum fyrir gögnum sínum .
Ljóst þarf að vera að stöðugleiki ríki hér á landi og að alþjóðasamningar séu virtir .
" Hvers vegna ? " Heimurinn er að verða einn markaður fyrir upplýsingatækni – og hátækni og nýsköpun – að minnsta kosti hinn frjálsi heimur .
Mjög erfitt er að hólfa hann niður , til dæmis með landamærum og reglusetningu .
Á síðustu öld eignuðust Excel og Word skrifstofumarkaðinn og búnaður , sem kemst á markað yfirleitt , fer oftast á heimsmarkað .
Þjóðlegur markaður er þó til staðar til dæmis sem heimamarkaður búnaðar og stóru markaðssvæðin , Norður-Ameríka , Evrópa og Kína , eru að einhverju litlu leyti sérstök markaðssvæði .
En fyrirtæki sem nær árangri á einum stað er í aðstöðu til þess að ná góðri stöðu á heimsmarkaði .
" Haukur segir hagræðingarþróunina taka til allra ríkja og fjölmörg störf muni flytjast milli landa á næstu árum , til þeirra landa sem standa sig best .
Sú þróun verði ekki stöðvuð nema með óyndisráðum , til dæmis því að loka ríkjum .
" Til að mæta þessu þurfa ríki og rík-isstjórnir að finna sér ný atvinnutækifæri sem byggjast á upplýs-ingatækni , vísindum og hátækni og í því tilliti er samkeppnisstaða ríkja ójöfn .
Tækifæri Íslands eru ennþá allgóð .
Þeirra ríkja sem ekki takast á við tækifæri upplýsingatækninnar bíður samt landflótti .
" Hvar ? Hér á landi þarf að verða hugarfarsbreyting , ef við ættum á ekki að daga uppi sem verstöð , segir Haukur .
" Rangar ákvarðanir verða ekki réttlættar með kreppunni .
Byggja þarf upp þá innviði sem upp-lýsingatæknin kallar eftir , til dæmis ráðleggur Alþjóðabankinn að tengigjald heimila sé ekki hærra en 5$ ef hámarks margfeldisáhrif eiga að nást .
Lágt tengigjald gerir heimilunum kleift að borga fyrir innihald sambandsins og opnar þar með fyrir að íslensk heimili verði heimamarkaður fyrir íslensk sprotafyrirtæki , sem þau eru ekki í dag .
" Hefðbundnar atvinnugreinar geta ekki skapað þann fjölda starfa sem þarf í landið , tækniþróunin ber með sér sífellt færri störf við orkuöflun , sjávarútveg og landbúnað , segir Haukur .
" Hins vegar skapar fjárfesting í upplýsingatækni ný störf fyrir mannauðinn í landinu og er mjög mannaflsfrek og gæti orðið hin nýja stóriðja Íslands .
" Hver ? " Vissulega snýr þetta mál að atvinnulífinu , en í vaxandi mæli láta leiðandi stjórnmálamenn hvarvetna í heiminum þessi mál til sín taka .
Stjórnvöld þurfa að stórauka fé til rannsókna og fjárfestinga í upplýsingatækni – og hátækni og nýsköpun – og takast á við endurnýjun stjórnsýslunnar .
Stórfelld fjárfestingamistök urðu hjá stjórnsýslunni á síðustu 10-15 árum þegar stærðarhagkvæmni upp-lýsingatækninnar var ekki nýtt og smáar rekstrareiningar ríkisins hófu allar að byggja upp innviði sína .
Kaup á vélbúnaði og rekstrarþjónustu hefur lítil margfeldisáhrif , en kaup ríkisins á frumsömdum hugbúnaði hafa mikil margfeldisáhrif .
Fyrirtækið Hugvit er til marks um það og sýnir að kaup á búnaði fyrir opinbera þjónustu skapa atvinnu í landinu og útflutningstekjur .
Sérhæfður hugbúnaður með innbyggða fagþekkingu er framtíðin í hugbúnaði stofnana og fyrirtækja á sérhæfðum sviðum og menntun Íslendinga og fagleg vinnubrögð styðja að þeir semji slíkan búnað fyrir aðra .
Tækifærið hefur staðið opið og gerir það enn , en eftir nokkur ár verða alþjóðlegir hugbúnaðarpakkar til fyrir flest sérfræðistörf .
" Hvernig ? " Stjórnvöld þurfa að koma sér upp fagþekkingu á sviði upplýsingatækni og haga mannaráðningum þannig að upplýs-ingatækni sé ekki aukageta fyrir embættismenn sem raunverulega sinna öðrum verkefnum að aðalstarfi .
Yfirmenn tölvumála ríkisins verða svo sannarlega að hafa fagþekkingu , ekki síður en seðla-bankastjóri þarf að vera hagfræðingur .
Þá þarf stjórnsýslan að leita mikið meira til háskólanna um stefnumörkun á sviðinu og jafnvel til erlendra ráðgjafa og Stjórnarráðið þyrfti að koma sér upp akademíu eða óháðu ráðgjafateymi í upplýsingatækni , sem getur leitt stjórnmála mennina og embættismennina í gegnum þessa miklu breytingatíma .
Samráð við hagsmunaaðila sé ágætt , en það má ekki vera eina aðfengna ráðgjöfin , " segir Haukur .
Hann bætir við að Stjórnarráðið myndi gjarnan nefndir um upplýsingatæknimál með millistjórnendum ráðuneytanna .
Það sé hluti af atgervisvanda Stjórnarráðsins – í stefnumótun séu millistjórnendur verri en enginn , því þeir standi vörð um þröng deildarsjónarmið sinnar stofnunar .
" Almennt er upplýsingatæknin verkfæri æðstu stjórnenda og hún ógnar millistjórnendum og lækkar píramíða .
" Fagþekking og leiðsögn í upplýsingatæknimálum er sérstaklega mikilvæg , að mati Hauks , ef starfsmannamál Stjórnarráðsins eru í sjálfheldu vegna pólitískra ráðninga .
" Hvenær ? Framtíðin knýr dyra , segir Haukur .
Ef stjórnvöld hafa aðgang að nægu ódýru lánsfé er sjálfsagt að takast á við kreppuna með byggingu mannvirkja ( tónlistarhúss , hátæknisjúkrahúss o.fl. ) , vegalagningu og jarðgangagerð , þótt ekki sé ljóst hver muni nota þessi mannvirki ef fækkar hjá þjóðinni .
" Þá er sennilega óhjákvæmilegt að takast á við virkjanir og jafnvel stóriðju .
" En ef lánsfé er dýrt og Íslands bíður landflótti þúsunda eða tugþús-unda íbúa um leið og efnahagsástandið batnar í nágrannaríkjunum , þá er í huga Hauks ástæða til þess að takast á við þau verkefni sem brýnust eru , upplýsingatækniverkefni , ( og hátækniverkefni og nýsköpun ) .
Þau skapa flest störf , hafa margfeldisáhrif á vinnumarkaði og skapa mest verðmæti .
Á sama tíma takast slík verkefni á við nýjar ógnir vegna alheimsvæðingarinnar og eru tækifæri Íslendinga til þess að skapa sér nýjan starfs- og viðskiptavettvang í heimi sem breytist hratt .
Hver er maðurinn ? Haukur Arnþórsson er doktor í stjórnsýslufræði og hefur rannsakað rafræna stjórnsýslu íslenska ríkisins .
Hann er stundakennari við Háskóla Íslands og ráðgjafi , en var áður forstöðumaður upplýsinga- og tæknisviðs skrifstofu Alþingis í 15 ár og þar áður starfsmaður Reiknistofnunar Háskólans .
Haukur hefur á síðustu árum tekið þátt í evrópskum og norrænum rannsóknarverkefnum , en var áður þátttakandi í norrænu og evrópsku samstarfi vegna tölvumála þjóðþinga .
Hann hefur lifandi áhuga á þróun upplýsingatækninnar og hvernig hún breytir nútímasamfélögunum , einkum þegar stjórnsýslan hagnýtir sér hana og með mótun innviða hjá ríki og sveitarfélögum og er einn af þeim sem trúa því að hún hafi jákvæð áhrif á lýðræðið og styrki stöðu almennings og framsækinna samfélaga , ef tækifærin eru hagnýtt eðlilega .
