Friðrik Dór er rísandi stjarna á íslenskum popphimni en plata hans , Allt sem þú átt , hefur vakið verðskuldaða athygli .
Spurt er : Þú hefur notið mikilla vinsælda í ár .
Verður þú Ingó Veðurguð næsta árs ? " Já það er rétt að árið 2010 hefur verið gott ár fyrir mig persónulega .
Þetta hefur verið fljúgandi start á mínum ferli og vonandi verður framhaldið jafn gott .
Hvort ég nái sömu vinsældum og Ingó Veðurguð á næsta ári get ég ekki sagt með vissu , en það er allavega verðugt markmið .
Það er fullt af góðu efni á leiðinni frá mér út á öldur ljósvakans .
Kannski fer aðeins eldra fólk að kveikja á minni tónlist á nýju ári og minn markhópur að stækka .
Það voru einmitt tvær hressar mæðgur fremst við sviðið á útgáfutónleikunum mínum , alveg trylltar og það er vonandi þróunin , að krakkarnir fari að kynna foreldra sína fyrir minni tónlist .
Ég verð aldrei eins og Ingó , þó það væri ekki leiðum að líkjast .
Vonandi verður næsta ár bara nógu gott til að ég komist til Bahama um jólin .
" 