Umskiptin gætu ekki verið meiri .
Fyrir nokkrum árum var hagvöxtur óvíða meiri en í Lettlandi .
Verg landsframleiðsla á föstu verðlagi jókst um rúmlega 10% árið 2007 og rúmlega 12% árið 2006 , eins og rakið er í greininni Ísland og Lettland : Þjóðhagsleg aðlögun og peningastefna í Peningmálum Seðlabankans .
Svo kom hrunið .
Lettnesk stjórnvöld biðu ekki boðanna heldur gripu strax til gríðarlegs niðurskurðar í útgjöldum ríkisins .
Taka átti út sársaukann strax .
Laun opinberra embættismanna voru lækkuð um að meðaltali 30% og víða skorið dýpra en inn að beini .
Ellilífeyrisgreiðslum var ekki hlíft Aðferðafræðin er umdeild og er hagfræðingurinn og athafnamaðurinn Janis Oslejs í hópi Letta sem telja að stjórnvöld hafi brugðist kolrangt við .
" Stjórnvöld hafa dregið úr útgjöldum í nokkrum áföngum .
Fyrsta lotan var þegar á árinu 2009 .
Það sem þau gerðu var að skera flatt niður á öllum sviðum , þar með talið greiðslur til ellilífeyrisþega , útgjöld til heilbrigðismála , framlög til menntamála og allt sem nöfnum tjáir að nefna [ ...
] Við höfðum nokkra mánuði til undirbúnings og fáeina daga til að hrinda þessu í framkvæmd .
Ég held að stjórnvöld hafi því ekki velt þessu mikið fyrir sér heldur ákveðið að fara út í flatan niðurskurð .
" Samstaða um miklar launalækkanir En hver var meðalniðurskurðurinn í launum hjá opinberum embættismönnum ? " Ég hygg að hann hafi verið um 30% .
" – Reis upp mikil mótmælaalda ? " Nei , vegna þess að fólk hélt að slík lækkun væri hyggileg .
Sú röksemd varð enda ofan á að við stæðum frammi fyrir miklum vanda og yrðum að skera niður í útgjöldum hins opinbera .
" – Bar þetta tilætlaðan árangur ? " Nei .
Þetta misheppnaðist þvert á móti algjörlega vegna þess að næsta ár dróst hagkerfið saman um 20% .
Hagkerfið leið gríðarlega fyrir niðurskurðinn .
Markmiðið með niðurskurði ætti að vera tvíþætt : Annars vegar að ná jafnvægi í tekjum og útgjöldum hins opinbera og hins vegar að tryggja að hjól efnahagslífsins haldi áfram að snúast , " segir Oslejs og bendir á að önnur afleiðing hinnar kröppu dýfu hafi verið sú að atvinnuleysi fór í hátt í 20% .
Eins og rakið er í áðurnefndri grein Peningamála hefur fastgengisstefna verið við lýði í Lettlandi frá árinu 1994 .
Grípum niður í greinina .
Verðbólgan snarjókst " Hinn 1. janúar 2005 var gengi lettneska gjaldmiðilsins fest við gengi evrunnar í stað myntkörfu sem samanstóð af bandaríkjadal , evrunni , breska pundinu og japanska jeninu .
Var það gert til að tryggja stöðugleika og auka erlenda fjárfestingu og útflutning , auk þess að auðvelda upptöku evrunnar síðar meir .
Um svipað leyti hófst hins vegar , eins og á Íslandi , tímabil vaxandi verðbólgu .
" Er síðan rakið hvernig verðbólga í Lettlandi hafi aðeins einu sinni farið niður fyrir 6% frá árinu 2004 og ársverðbólga í apríl 2008 mælst 17,5% , sem sé mesta verðbólga frá því í ágúst árið 1996 .
" Einkennin voru flest hin sömu og hér á landi .
Viðskiptahallinn jókst úr 4,8% af landsframleiðslu árið 2000 í 22,8% af landsframleiðslu árið 2007 .
Útlán hafa aukist mjög hratt undanfarin ár en þau eru í mun meira mæli veitt í erlendum gjaldmiðlum , einkum evrum , en hér á landi .
Árið 2007 voru 86% útlána í Lettlandi í evrum .
" Skuldirnar komu í veg fyrir gengisfellingu Með ofangreinda tengingu í huga vaknar sú spurning hvort Lettar hafi fellt gengið eftir hrunið .
Svarið er nei og segir Oslejs að ástæðan sé sú að lettneska ríkið hafi viljað koma í veg fyrir að gengislækkun snarhækkaði skuldir í evrum og ylli því þar með að bankastofnanir og einstaklingar stæðu frammi fyrir óviðráðanlegum skuldum .
Að hans sögn tóku Lettar evrulánin í trausti þess að landið myndi senn taka upp evru sem gjaldmiðil .
Kreppan hafi því komið á versta tíma .
Kosningarnar í haust þóttu prófsteinn á afstöðuna til AGS Þegar Lettar gengu að kjörborðinu í þingkosningunum í októberbyrjun var víða fylgst með útkomunni í ljósi samvinnu lettneska ríkisins og Alþjóðagjaldeyrissjóðsins ( AGS ) .
Fór svo að ríkisstjórn Valdis Dombrovskis hélt velli en hann tók við stjórn landsins í miðri kreppu í marsmánuði 2009 .
Dombrovskis – sem er á veggspjaldinu á myndinni hér fyrir ofan – hefur á stefnuskránni að taka upp evru sem gjaldmiðil árið 2014 en hann fer fyrir stjórn sem þykir hægra megin við miðju .
Líkt og íslensk stjórnvöld óskuðu Lettar eftir aðstoð AGS örlagahaustið 2008 og fengu í kjölfarið lánalínu upp á 1,7 milljarða evra , eða sem svarar til 261 milljarðs króna , auk fjárhagsaðstoðar frá ríkjum Evrópusambandsins , Alþjóðabankanum og Endurreisnar- og þróunarbanka Evrópu , alls um 1.150 ma .
kr. Íslendingar eyddu á við hátt í 1.100.000 Búlgara árið 2005 Meðaltekjur á hvern Letta í fyrra voru sem svarar 1.625 þúsund krónum , en til samanburðar voru meðaltekjur á hvern Íslending þá ríflega 4,25 milljónir króna .
Fram kemur á fréttavef breska útvarpsins , BBC , að laun hafi í sumum tilfellum verið lækkuð um allt að 50% í Lettlandi en með hliðsjón af meðaltekjum er ljóst að í mörgum tilfellum var ekki úr háum söðli að falla .
Fram kemur í samanburðartöflu Hagstofu Evrópusambandsins ( Eurostat ) að meðalneysla á hvern Letta árið 2007 var 61% af meðaltalinu í aðildarríkjunum 27 en talan fyrir Ísland var þá 132% .
Samkvæmt Hagstofunni voru Íslendingar 315.459 á nýársdag 2008 sem þýðir að þann dag þurfti 682.632 Letta til að standa undir meðalneyslu Íslendinga árið 2007 .
Athygli vekur að árið 2005 var hlutfallið 135% á Íslandi en 37% í Búlgaríu .
Samkvæmt Hagstofunni var íbúafjöldi Íslands á nýársdag 2005 alls 299.891 sem þýðir að þann dag þurfti 1.094 milljónir Búlgara til að standa undir neyslu Íslendinga þann daginn , miðað við meðalneysluna 365 dagana á undan .
Árið 2005 var neyslan 49% af meðaltalinu í Lettlandi , 56% árið eftir og 61% árið 2007 .
