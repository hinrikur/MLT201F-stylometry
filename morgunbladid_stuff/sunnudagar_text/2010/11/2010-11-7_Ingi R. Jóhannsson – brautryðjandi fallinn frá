Ingi Randver Jóhannsson sem lést hinn 31. október sl. tæplega 74 ára að aldri stendur í huga þeirra sem kynntust honum sem sérstaklega glaðbeittur náungi , orðheppinn með afbrigðum , frábær skákmaður og mikill fræðimaður .
Þegar hann varð Norðurlandameistari í Reykjavík 24 ára gamall árið 1961 gat hann einnig státað af þrem Íslandsmeistaratitlum og sex sinnum hafði hann unnið sigur á Skákþingi Reykjavíkur .
Ingi R. og Friðrik Ólafsson voru á þeim tíma eins og tveir turnar meðal íslenskra skákmanna , brautryðjendur hvor með sínum hætti .
Styrkleikamunur með þeim og öðrum virkum skákmönnum þess tíma var sláandi .
Inga varð ekki skotaskuld úr því að næla sér í titil alþjóðlegs skákmeistara á svæðamótinu í Halle 1963 en upp frá því dró hann úr taflmennsku .
Friðrik og Ingi R. voru fengnir til að tefla fyrsta skákeinvígið í sjónvarpsal og var það sýnt í ársbyrjun 1967 .
Þeir tefldu margoft saman á Ólympíumótum en frækilegasta för gerðu þeir til Havana á Kúbu árið 1966 þar sem sveit Íslands komst í A-úrslit mótsins og hafnaði að lokum í 11. sæti .
Á meðan heimsmeistaraeinvígi Fischer og Spasskí stóð sumarið 1972 var hann ásamt Bent Larsen einn vinsælasti skákskýrandinn í Laugardalshöll .
Þó að afrek Inga liggi á sviði kappskáka voru hraðskákir í sérstöku uppáhaldi hjá honum .
Margir eiga skemmtilega minningar frá löngum hraðskákeinvígjum við Inga R. Ingi tefldi fyrst á Ólympíumóti í Amsterdam 1954 þá 17 ára gamall en í tveim þeim síðustu var hann einnig í hlutverki liðsstjóra .
Á Möltu 1980 stóð hann sig alveg sérstaklega vel .
Vitað var að aðstæður á Möltu yrðu erfiðar en Ingi fór út á undan hópnum og undirbjó komu hans .
Við biðskákrannsóknir var hann eldfljótur að greina aðalatriðin og hann var laginn við að stappa stálinu í menn þegar þess þurfti .
Eftir því sem leið á níunda áratug síðustu aldar fækkaði komum Inga á skákmót og hann hætti alveg að tefla opinberlega .
Þegar sá gállinn var á honum virtist hann ekki þurfa að tefla mikið til að ná upp góðum styrk .
Sú mikla vinna sem hann lagði á sig á yngri árum skilaði sér alltaf .
Best kom þetta í ljós á Reykjavíkurmótinu 1976 en þar var Ingi meðal efstu manna lengi vel .
Sigurskák hans yfir fulltrúa Sovétmanna á mótinu er gott dæmi um traustan stíl hans : Vladimir Tulkmakov – Ingi R. Jóhansson Tarrrasch vörn 1. c4 Rf6 2 .
Rc3 e6 3 .
Rf3 c5 4. g3 Rc6 5 .
Bg2 d5 6. cxd5 exd5 7. d4 e7 8 .
O-O O-O 9 .
Bg5 c4 10 .
Re5 Be6 11. e3 Rd7 12 .
Rxc6 bxc6 13 .
Bxe7 Dxe7 14. b3 cxb3 15 .
Dxb3 Hab8 16 .
Dc2 Hb4 ! ? Þessi leikur þótti býsna " menntaður " á sínum tíma .
Svartur reynir að framkalla veikingu á b3 .
17. a3 Hb7 18 .
Ra4 Hc8 19 .
Hfc1 c5 20. e4 ! dxe4 21 .
Bxe4 Bb3 22 .
Dd3 Gott var einnig 22 .
Bxh7 + Kh8 23 .
De4 o.s.frv. 22 .
...
c4 23 .
Df3 Hbb8 24 .
Rc3 Rf6 25 .
Bc6 Hd8 26. d5 Dc5 27 .
Df4 h6 28. a4 a6 29 .
Hab1 Hd6 30 .
He1 Hbd8 31 .
He3 Bc2 32 .
Hb7 g5 33 .
De5 Bg6 34. h3 Kg7 35 .
De7 Dd4 36 .
Hf3 h5 ! Keppendur voru báðir í tímahraki en staðan á borðinu í sérkennilegu ógnarjafnvægi .
Nú sá Tukmakov sér leik á borði .
37 .
Be8 ? ? g4 ! 38 .
Bxf7 H8d7 ! 39 .
Hxd7 Hxd7 40 .
Dxf6 Dxf6 41 .
Hxf6 Kxf6 42 .
Be6 Hb7 43. hxg4 hxg4 44 .
Bxg4 Hb3 45 .
Re2 c3 46. d6 Hb1 47 .
Kg2 c2 48. d7 Ke7 – og Tukmakov gafst upp .
Helgi Ólafsson helol@simnet.is 