Sögupersónan í bókum Margrétar Örnólfsdóttur heitir Aþena .
Spurt er : Varð nafnið til á undan söguhetjunni og hvaðan er það komið ? " Það er skemmtilegt að velta því fyrir sér hvernig maður velur nöfn á sögupersónur .
Þegar ég var að skrifa sketsa fyrir Stelpurnar var þumalputtareglan að velja nógu stutt nöfn , helst þriggja stafa , ekki verra ef þau voru tveggja stafa .
Aþena datt í hausinn á mér án þess að ég viti beinlínis hvers vegna .
Ég var að leita að nafni sem bæri tíðarandanum vitni en væri um leið frekar óvenjulegt , sem sagt nútímalegt án þess að vera of mikið tískunafn .
Svo þegar nafnið var komið var ómótstæðilegt að leika sér aðeins með það , það bauð upp á svo marga skemmtilega möguleika , og auðvitað kom aldrei neitt annað til greina en að nota það í titlana .
Krakkar tengja sterkt við eiginnöfn : Fíasól , Molly Moon , Harry Potter , Bob Moran ( hver var nú það ? ! spyrja allir undir fertugu ) þannig að nú er hægt að fara að tala um Aþenubækurnar .
" 