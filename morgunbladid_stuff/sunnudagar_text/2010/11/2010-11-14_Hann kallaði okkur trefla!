Það koma fjórar bækur frá mér fyrir jólin , " segir Hugleikur Dagsson og hallar sér aftur í hægindastól á Kaffi Rósenberg – að loknu góðu ársverki .
" Popular Hits kom út í vor .
Þá tek ég fyrir lagaheiti erlendra dægurlaga og sný út úr þeim .
Ég verð einnig með sjálfstætt framhald af Íslenskum dægurlögum .
Bubbi Morthens skrifar formálann , síðast var það Valgeir Guðjónsson .
Ef til er efniviður í þriðju bókina mun ég reyna að fá Pál Óskar .
Ég segi þetta , því síðast þegar ég sagði í viðtali að ég væri til í að fá Bubba sem formálaskrifara hafði hann samband og sagði : " Hvað segirðu , á ég að skrifa formála ? " Þannig að ég legg hér með inn umsókn .
Svo var Garðarshólmi að fara í prentsmiðju , sem birtist í símaskránni 2008 og 2009 .
" – Þú ert ekkert umdeildur ! " Nei , ég er ekkert umdeildur , ég meina , úff ...
" Hann grettir sig .
" Á ég að fara að snerta á þessu máli ? Ég var með heitar skoðanir á því , en sveiflaðist yfir í að vera alveg drullusama .
Ég held að allir á Íslandi hafi fengið ógeð á sama degi , það var á miðvikudegi , eftir að þetta hafði verið í umræðunni í tvær vikur .
Þá var hætt að tala um þetta á Facebook og í næsta partíi var allt í einu sagt : " Neibb , ég ætla ekki að tala um næstu símaskrá .
" Hann yppir öxlum .
" Ég er ekkert umdeildur .
Ætli það sé ekki af því að fólk fattar brandarana mína .
" – Hefurðu ákveðnar skoðanir á Gillzenegger ? " Hann var mikið í umræðunni þegar hann kom fyrst fram .
Ég lét hann fara í taugarnar á mér , fannst stælarnir pirrandi , en aðallega leiðinlegt að hann kallaði okkur trefla ! Tvíhöfði hafði skipt mannkyninu í hnakka og úlpur og mér fannst það ganga betur upp – ég geng aldrei með trefil , heldur í úlpu .
Ef eitthvað er , þá eru hnakkar frekar með trefla en treflar .
Ég ákvað því að semja Eineygða köttinn kisa og hnakkana .
Aðalhnakkinn var Jabba the Hut-týpa , og sögn bókarinnar var sú , að foringi hnakkanna væri í raun fituklessa , þannig að innst inni væri hnakkinn fituklessa .
Síðan opnaði hann hlera , kisi datt í kjallarann , eins og í Stjörnustríði 3 , nema skrímslið sem mætti honum var byggt á Gillzenegger , skeinarinn mikli frá Hnakk-hnakk-hnakkalakka-lakk-hnakk .
Hann var með líkama kjúklings og síðan , eins og hnakkarnir í bókinni , ekki með andlit , heldur hnakka báðum megin – þeir töluðu með rassinum .
Hann var svakalegt skrímsli , með vígtennur í rassinum .
Svo voru hendurnar klósettrúllur , því hann var alltaf að tala um að skeina fólk , og þær voru hvassar – hann skar jólasveininn í tvennt .
Ég varð ekkert pirraður á hnökkunum lengi eftir að hafa gert bókina – það er sniðugt að beina pirringi sínum í bækur .
Einn vinur minn , sem er nörd , sagði mér um svipað leyti , að hann hefði svikið lit og farið til Gilzeneggers í einkaþjálfun .
Ég leit á þetta sem svik við nördasamfélagið og einn karakterinn er byggður á honum , Darth Vader sem var einu sinn nörd en breyttist í hnakka .
" Brúnin lyftist á Hugleiki við það eitt að minnast á Stjörnustríð .
" Það er erfitt að detta ekki inn í Stjörnustríð ; ég vísa ósjálfrátt í þær myndir .
Ég verð til dæmis með sýningu ásamt fleiri listamönnum í anda Empire Strikes Back , bestu stjörnustríðsmyndarinnar , í Crymo-galleríi í desember ásamt fleiri listamönnum .
" – Átti Garðarshólmi ekki að vera þríleikur ? " Ég hugsa að það verði raunin ef þessi bók selst vel .
Þá geri ég Garðarshólma 2 , hvort sem hún heitir Ísafold eða Frón .
Ég þarf líka að finna vettvang til að birta hana .
Ef mér býðst ekki símaskráin aftur , þá getur verið að ég birti hana bara á vefnum .
Eða í IKEA-bæklingnum ? Það hefði verið flott að fá rannsóknarskýrsluna – það hefði verið lö-ö-öng saga ! " – Ég heyrði að þú værir kominn með annan teiknara fyrir eineygða köttinn kisa ! " Já , Eineygði kötturinn kisi og leyndardómar Eyjafjallajökuls kemur út hjá JPV fyrir jólin .
Þegar ég gerði Eineygða kisa og leyndarmálið hélt ég teiknikeppni á My Space , í þeim steinaldarhelli , og bað fólk að teikna karaktera í kisa .
Einn bar af , Pétur Antonsson , sem er í teikniskóla í Kaliforníu .
Ég var búinn að ákveða að teikna ekki aðra Kisabók , mér fannst það leiðinlegt og vissi að hægt væri að teikna hann betur .
Pétur var til í slaginn .
Ég vippaði því upp handriti og áttaði mig fljótlega á , að sagan gat ekki verið um annað en Eyjafjallajökul .
Ég bjó til lítið Indiana Jones-ævintýri með eineygða kettinum kisa og vinum hans , sem er alþjóðlegra en sögurnar hafa verið hingað til og kemur einnig út á ensku .
" – Þú varst á lista Besta flokksins , sem mikið er talað um þessa dagana ! " Já , ég fylgist ekkert með þessum umræðum – ég er svo upptekinn af sjálfum mér .
Ég veit aldrei hvort fólk er almennt pirrað eða örfáir bloggarar .
En ég hef heyrt einhverja segja það sama og alltaf , að Jón Gnarr viti ekkert í sinn haus og kunni ekkert að stjórna borginni .
Og í rauninni , ja , að minnsta kosti viðurkennir hann það , " segir Hugleikur og hlær .
" Ég hef ekki séð neinar sprengingar ennþá , borgin er ekki farin að hrynja , þannig að ég held að henni sé ágætlega stjórnað .
Þegar við sjáum börn borða rottur úti á götu , þá getum við kannski byrjað að hafa áhyggjur .
Mér finnst við Íslendingar gleyma því stundum að horfa á heildarmyndina .
Þrátt fyrir að allt sé í steik , þá gætum við ekki haft allt í steik á betri stað í heiminum .
Það sveltur enginn úti á götu og hér eru engin hryðjuverk .
Það eina sem gerðist er að við misstum peninginn okkar .
Kannski er naívt að hugsa svona , en mér finnst að við ættum að líta á björtu hliðarnar og það voru einmitt formerki besta flokksins .
" – Koma fleiri " Okkur " bækur ? " Okkur mun einn daginn snúa aftur , þegar það er tilbúið , þau eru tilbúin eða við erum tilbúin ! Þá mun það ekki heita " okkur " , heldur eitthvað allt annað .
En ég hef ekki ákveðið ennþá hvað .
" Texti Pétur Blöndal pebl@mbl.is Ljósmynd : Kristinn Ingvarsson kring@mbl.is 