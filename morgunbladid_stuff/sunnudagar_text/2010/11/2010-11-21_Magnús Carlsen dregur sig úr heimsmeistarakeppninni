Í byrjun þessa mánaðar barst FIDE yfirlýsing frá " norska undrinu " Magnúsi Carlsen þess efnis að hann hygðist ekki nýta sér þátttökurétt sinn í áskorendakeppninni .
Til höfðu verið kvaddir átta stórmeistarar sem áttu að tefla um réttinn til að skora á heimsmeistarann Anand .
Magnús lét þess getið að heimsmeistarakeppnin , eins og hún væri rekin , gengi þvert á hugmyndir sínar um sanngjarnt keppnisfyrirkomulag .
Hann nefndi að engum dytti í hug veita Spánverjum , heimsmeisturunum í knattspyrnu , þann rétt að mæta á HM eftir fjögur ár til þess eins að " verja " titilinn í úrslitaleik keppninnar .
FIDE brást við með því að tilnefna Rússann Alexander Grischuk í stað Magnúsar og þátttakendur í áskorendaeinvígjunum , sem hefjast á næsta ári , koma því allir frá gömlu Sovétlýðveldunum að frátöldum Venselin Topalov .
En knattspyrnutenging Magnúsar er athyglisverð .
Sá munur er á heimsmeistarakeppni FIDE og FIFA , að styrkur knattspyrnunnar liggur í því að allar aðildarþjóðirnar eiga þess kost að vera með frá byrjun .
Og í eina tíð virtu menn í hvívetna fyrirkomulag heimsmeistarakeppninnar í skák sem samanstóð af svæðamótum , millisvæðamótum og áskorendaeinvígjunum .
Því kerfi var varpað fyrir róða eigi alls fyrir löngu og þar var Kasparov ekki lítill áhrifavaldur .
Sú spurning vaknar hvort Magnús hefði tekið þessa ákvörðun ef FIDE-kosningarnar í Khanty Manyisk hefðu farið á annan veg .
Yfirlýsing hans er talin áfall fyrir Kirsan , nýkjörinn forseta FIDE .
Af Magnúsi er það að segja að eftir að hafa unnið " Perlu-mótið " í Nanjing í Kína á dögunum stefndi hann skónum til Moskvu en á fimmtudaginn lauk minningarmótinu um Tal með heimsmeistaramótinu í hraðskák .
Eftir æsispennandi keppni þar sem 20 skákmenn tefldu tvöfalda umferð varð Armeninn Aronjan hlutskarpastur , hlaut 24 ½ v .
af 38 mögulegum .
Aserinn Radjabov kom næstur með 24 v .
og Magnús varð í 3. sæti með 23 ½ .
Í aðalmótinu , sem fram fór í stórversluninni GUM sem stendur við Rauða torgið , tefldu tíu skákmenn og þar var niðurstaðan þessi : 1 .
– 3 .
Karjakin , Aronjan , Mamedyarov 5 ½ v .
( af 9 ) 4 .
– 6 .
Grischuk , Nakamura og Wang Hao 5 v .
7 .
Kramnik 4 ½ v .
8 .
Gelfand 3 ½ v .
9 .
Shirov 3 v .
10 .
Eljanov 2 ½ v .
Besti Rússinn , Vladimir Kramnik sem hefur heitið því að endurheimta heimsmeistaratitilinn náði sér ekki á strik og tapaði m.a. fyrir Karjakin sem nú er genginn í lið með Rússum eftir að hafa teflt fyrir Úkraínu .
Sergei Karjakin – Vladimir Kramnik Petroffs-vörn 1. e4 e5 2 .
Rf3 Rf6 3 .
Rxe5 d6 4 .
Rf3 Rxe4 5 .
Rc3 Rxc3 6. dxc3 Be7 7 .
Be3 O-O 8 .
Dd2 Rd7 9 .
O-O-O Re5 10. h4 c6 11. c4 Be6 12 .
Rg5 Bf5 13 .
Kb1 He8 14. f3 h6 15 .
Be2 ! ? d5 Kramnik hafnar fórninni en besti kosturinn var sennilega að leika 15 .
...
hxg5 16. hxg5 Dd7 og svartur getur varist .
16. g4 Bg6 17. f4 dxc4 Eða 17 .
...
Rxc4 18 .
Bxc4 dxc4 19 .
Df2 Da5 20. f5 með sterkri sókn .
18 .
Dc3 Rd3 19. f5 Óvenjuleg staða .
Hér er allt á tjá og tundri .
19 .
...
Bxg5 20. fxg6 Hxe3 21. gxf7 + Kf8 22 .
Dxc4 Hxe2 23. hxg5 Dxg5 24 .
Dxd3 De3 25 .
Dh7 De4 26 .
Dg8 + Ke7 27 .
Dxg7 ! Dxc2 + 28 .
Ka1 Hf8 29 .
Hhf1 Hd2 30 .
Hfe1 + He2 31 .
Dc3 ! Kxf7 32 .
Df3 + - og Kramnik gafst upp .
Helgi Ólafsson helol@simnet.is 