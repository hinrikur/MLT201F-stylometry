Tónlist gefur manni ótrúlega mikið og er þeim eiginleika gædd að geta bundið minningar fastar í huga manns .
Hún lyftir manni líka upp í erli dagsins og fátt vekur mann betur en að syngja hástöfum með góðu lagi í bílnum á morgnana .
Fólkið við hliðina í næsta bíl má svo bara horfa eins og því lystir og halda að maður sé að tala við sjálfan sig .
Eins og hendi er veifað getur maður verið kominn ein 10 ár eða lengra aftur í tímann með einu lagi .
Fyrsti geisladiskurinn sem ég man eftir að hafa keypt mér var No Need to Argue með Cranberries .
Hann var keyptur þegar ég var ca 12 ára á leið til Kaupmannahafnar með fjölskyldunni og var í ferðageislaspilaranum mínum mest allan tímann .
Þarna var ég rétt að skríða inn á gelgjuna og fannst flott að geta hlustað á mína eigin tónlist í friði fyrir öðrum .
Um ári síðar kolféll ég síðan fyrir Damon Albarn og félögum og eignaðist eina fjóra eða fimm geisladiska með Blur á þeim tíma sem hljómsveitin ( að mér fannst ) var best .
Fyrir akkúrat áratug fór ég svo í fyrsta skipti ein til útlanda og í bílferð með breskum fjölskylduvinum uppgötvaði ég bresku sveitina Moloko með Rosin Murphy í broddi fylkingar og líkaði vel .
Hún átti eftir að dúkka aftur upp í lífi mínu nærri áratug seinna á allt öðrum staði í góðu partíi .
Fljótlega eftir þetta kom Coldplay fram á sjónarsvið lífs míns og spilaði undir byrjuninni á fyrsta alvöru sambandinu mínu .
Þar af leiðandi átti ég síðar dálítið erfitt með Coldplay en hef tekið þá aftur í sátt í dag .
Á háskólaárunum eignaðist ég svo góða vinkonu sem kynnt hefur fyrir mér ýmsa gerð tónlistar sem ég hlustaði ekki á áður .
Ég tel að hún hafi komið mér á beinu brautina og slökkt að mestu á iðnaðarvædda popphluta heilans í mér .
Jú , jú vissulega hef ég ekkert á móti Justin , Pink og Britney á góðu kvöldi þegar gleðin stendur sem hæst en annars finnst mér skemmtilegast að hlusta á flotta , nýja íslenska tónlist í dag , svo og eins konar elektrópopp / rokk .
Annars hefur aldrei skipt mig miklu máli hvað þetta heitir allt saman .
Sum lög bara hrífa mann með sér , ég tala nú ekki um ef textinn er góður .
Það finnst mér einna mikilvægast í dag og ligg oft yfir textunum og velti fyrir mér merkingu þeirra .
Svo bara lygni ég aftur augunum , dansa eins og óð kona eða læri eða vinn á fullu .
Bara allt eftir því hvernig lag er í spilaranum , sem að sjálfsögðu fer eftir stemningunni hverju sinni .
Poppað í mörg ár Frægasti og vinsælasti tónlistarþátturinn í Bretlandi er vafalaust Top Of The Pops sem sýndur var á sjónvarpsstöðinni BBC frá árinu 1964 til 2006 .
Þátturinn var fyrst sendur út á gamlársdag árið 1964 og átti að höfða til hins ógnandi nýja samfélagshóps , unglinga .
Stjórnandi þáttarins fyrstu árin var Jimmy Savile , sem í dag er þekktur fyrir að klæðast jogginggöllum og reykja stóra vindla , en sú mynd var ekki orðin til af honum í þá daga .
Meðal þeirra sem komu fram í þættinum á uppvaxtarárum hans voru engir aðrir en Bítlarnir , Rolling Stones , Dusty Springfield og The Hollies .
Dónalegur prins Í dag eru geisladiskar með efni sem ekki þykir við hæfi barna merktir með sérstökum límmiða til að vekja athygli foreldra á þessu .
Uppruna límmiðans má rekja til lagsins Darling Nikki sem kom út með Prince á áttunda áratugnum .
Á þeim tíma þótti ekki við hæfi að tala jafn opinskátt um kynferðislegar athafnir og söngkonurnar Lady Gaga og Britney Spears gera nú til dags án þess að nokkur kippi sér sérstaklega upp við það .
Lagið Darling Nikki lenti á lista yfir 15 dónalegustu lög sem gefin hefðu verið út en þykir sjálfsagt orðið saklaust í dag miðað við það sem ómar á öldum ljósvakans .
En í þá daga þótti textinn um hina lauslátu Nikki bara alls ekki við hæfi en í textanum lýsir Prince nánum samskiptum sínum við elsku litlu Nikki , eins og hann kallar hana .
Eiginkonu Al Gore , Tipper , varð nóg um og hún stofnaði foreldraráð til að fylgjast með tónlist en ráðið lagði síðar fram tillöguna að límmiðanum sem varar hlustendur við dónaskap í dag .
Mozart ku gera börnin gáfuð Þar sem tónlist hefur svona mikil áhrif á okkur á mannfólkið hefur löngum verið velt vöngum yfir því hvort fóstur geti heyrt tónlist .
Rannsóknir hafa gefið til kynna að svo sé og að þau bregðist við tónlist með því að hreyfa sig .
Þó veit enginn alveg fyrir víst hvort það er tónlistin sem hefur þessi áhrif .
Enda er mun erfiðara að rannsaka fóstur heldur en fætt barn .
Mozart eða rapp Miklar umræður hafa spunnist um þessi mál bæði meðal fræðimanna og almennings .
Rætt er um hvort fóstrið geti heyrt rödd móður sinnar og tónlist og eins hvaða tónlist sé þá best að spila .
Ætli Mozart hafi bestu áhrifin á ófætt barnið eða getur rapp verið alveg jafngott ? Kanadískur hönnunarnemi nokkur hefur nýtt sér hina svokölluðu Mozart-kenningu .
En samkvæmt henni eiga börn að verða gáfaðri hlusti þau á klassíska tónlist í móðurkviði .
Geof Ramsay tók sig því til og hannaði eins konar tónlistarbelti sem móðirin setur utan um magann .
Innbyggður í beltið er MP3 spilari sem mæðurnar geta hlaðið inn þeirri tónlist sem þær vilja .
Þá er einnig nuddbúnaður í beltinu sem nuddar þreytt bak á verðandi mæðrum .
Það hljómar nú alls ekki illa , sama hvort tónlistin hefur einhver áhrif eður ei .
Tónlistarbeltið góða ku þó enn ekki vera komið á markað ytra .
