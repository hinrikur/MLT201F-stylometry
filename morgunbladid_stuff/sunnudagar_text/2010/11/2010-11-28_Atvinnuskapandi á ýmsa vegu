Ísland og uppruni jurtanna sem notaðar eru í SagaPro er mikið notað við markaðssetningu á vörunni ytra .
" Við höfum notað hvönnina í lækningaskyni í 1000 ár , og enn lengur í Skandinavíu , þannig að sagan er löng , " segir Perla .
" Vísindamennirnir okkar eru einfaldlega að staðfesta visku forfeðra okkar með vísindalegum vinnubrögðum .
" Fyrirtækið hefur líka nýtt sér ljósmyndir frá Íslandi í sinni markaðssetningu ytra , sem virðist hafa mikil , jákvæð áhrif á væntanlega kaupendur .
Sér í lagi hafa myndir frá Hrísey vakið athygli , en hvönnin er m.a. fengin úti í eyjunni .
" Það eru allir tilbúnir í að koma í uppskerustörf með okkur eftir að þeir sjá þessar myndir , " segir Perla hlæjandi .
" Það er þó ekkert langt síðan við fórum að taka hráefni í Hrísey því það var dálítið erfitt að vinna þetta í upphafi .
Þá tók tvær vikur að þurrka laufið af hvönninni en með samstarfi við kornbændurna á Þorvaldseyri undir Eyjafjöllum tekur þurrkunin nú minna en sólarhring .
Sömuleiðis hefur Bjarni Thorarenssen í Hrísey þróað þurrkgáma fyrir hvönnina sem þýðir að við getum núna þurrkað hana úti í eynni .
" Og hagnaðurinn af samstarfinu við Hríseyinga er á báða bóga : " Það er svo mikið af hvönn úti í Hrísey sem heimamenn vilja gjarnan losna við .
Þegar við fórum fyrst til Hríseyjar fyrir tveimur sumrum var töluvert atvinnuleysi þar eftir kreppuna og 18 manns á atvinnuleysisskrá .
En þarna sköpuðust sex ný störf við uppskeru svo þú getur ímyndað þér hvað það skiptir miklu máli að fá þessa nýju atvinnugrein inn í þetta litla samfélag .
" 