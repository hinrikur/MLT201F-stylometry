Sjáumst á morgun , kæru barnaníðingar , " sagði Nicolas Sarkozy , forseti Frakklands , þegar hann kvaddi blaðamenn á fundi á föstudag og leið ekki á löngu áður en orð hans voru komin um allt .
Í franskri pólitík er ekkert hreint og beint .
Mánuðum saman hafa fjölmiðlar smjattað á hinnu safaríka máli vinnumálaráðherrans , Erics Woerth , þar sem fjármál flokksins og hagsmunaárekstrar fóru saman .
Nú hefur hann losað sig við Woerth úr stjórninni og þá er komið upp nýtt mál , sem nefnt hefur verið Karachi-gate .
Nafnið vísar til tilræðis , sem framið var í Karachi í Pakistan fyrir átta árum .
14 manns létust í tilræðinu , þar af 11 franskir verkfræðingar og tæknimenn , sem voru að vinna við kafbáta , sem Frakkar höfðu selt Pakistönum .
Því var haldið fram að tilræðismennirnir hefðu verið íslamistar , en tveir franskir saksóknarar rannsaka nú hvort verið geti að pakistanski herinn hafi staðið á bak við ódæðisverkið vegna þess að hann vildi ná sér niðri á frönskum stjórnvöldum .
Jacques Chirac fyriskipaði eftir að hann varð forseti 1995 að bundinn skyldi endi á mútugreiðslur , sem streymt höfðu til Pakistans skilgreindar sem umboðslaun .
Slíkar greiðslur voru löglegar til ársins 2000 .
Einnig er verið að rannsaka hvort menn á vegum Eouards Balladurs , fyrrverandi forsætisráðherra , sem barðist við Chirac um forsetaembættið , hefðu verið viðriðnir mútugreiðslurnar og haft það hlutverk að setja upp farveg fyrir peninga frá Pakistan í kosningasjóði Balladurs í París .
Mútuþegarnir hafi sem sagt endurgoldið mútuféð af hluta .
Þótt mútur hafi verið löglegar var ekki löglegt að þiggja hluta af þeim til baka .
Spjótum beint að Sarkozy Þar berast böndin að Sarkozy .
Sarkozy var þá talsmaður Balladurs og einn af stjórnendum framboðs hans .
Hann var einnig fjárlagaráðherra þegar samningurinn var gerður um kafbátana þrjá .
Sagt er að vísbendingar finnist um að Sarkozy hafi lagt blessun sína yfir þennan peningakapal leppfyrirtækja og vafasamra einstaklinga og jafnvel átt þátt í að leggja hann .
Lögreglan í Lúxemborg er höfð fyrir því að Sarkozy hafi haft umsjón með stofnun tveggja félaga þar í landi , Heine og Eruolux .
En eins og bent er á í grein í þýska vikuritinu Die Zeit er einmitt aðeins um vísbendingar að ræða , ekki sannanir .
Staðfest er að peningarnir streymdu í sjóði Balladurs , en ekki að þeir tengst þessu máli .
Einnig er sagt að í vitnisburði þátttakenda og vitna að kafbátaviðskiptunum hafi komið fram að Sarkozy hafi í það minnsta vitað af mútugreiðslunum til Pakistananna .
Í herbúðum Chiracs hafi menn einnig verið vissir um að eitthvað af því fé hafi borist aftur til baka .
Giscard D ' Estaing , fyrrverandi forseti Frakklands , hefur meira að segja haldið því fram að til sé skráð yfirlit yfir greiðslurnar , sem bárust aftur til Frakklands .
Charles Millon , fyrrverandi varnarmálaráðherra Frakklands , sagði samkvæmt heimildum í vitnisburði í fyrri viku að vitað væri að peningar hefðu verið greiddir til baka .
Stjórn Chiracs er ekki heldur laus allra mála .
Hún á að hafa vitað hvaða hætta fylgdi því fyrir franska ríkisborgara í Pakistan að stöðva greiðslurnar .
Dominique de Villepin , einn helsti keppinautur Sarkozys í franskri pólitík , var utanríkis- , innanríkis- og forsætisráðherra í stjórnartíð Chiracs .
De Villepin þvertók fyrir það um liðna helgi að nokkur tengsl væru á milli vopnaviðskiptanna og dauða Frakkanna í tilræðinu 2002 .
Hann sagði að " engar formlegar sannanir " væru um að fé hefði verið greitt til baka .
" Í þessu samhengi sé ég ekki að það hafi verið áhætta , " sagði hann í samtali við sjónvarpsstöðina TV5 .
" Annar atburðurinn átti sér stað 1995 , hinn 2002 , önnur stjórn sat í Pakistan og aðstæður voru aðrar í Pakistan .
" Sarkozy neitar sömuleiðis þessum ásökunum og þvertekur fyrir að hafa átt hlut að máli .
Sérstakur saksóknari , Reanaud van Ruymbeke , hefur nú rannsakað þetta mál frá 2008 .
Málið hefur skiljanlega vakið mikla reiði fjölskyldna þeirra , sem létu lífið í tilræðinu og vilja þær að forsetinn beri vitni í málinu .
" Herra Sarkozy skuldar okkur vitnisburð sinn , að hann segi sitt , hann sem hefur líkt þessari fjármálarannsókn við þjóðsögu , " sagði Sandrine Leclerc , dóttir eins þeirra , sem féllu í tilræðinu .
" Nicolas Sarkozy þarf að taka af allan vafa , " sagði Olivier Morice , lögmaður fjölskyldnanna .
Engar sannanir Engar beinharðar sannanir liggja fyrir um að mútur til Pakistana vegna vopnaviðskipta hafi runnið til baka í vasa franskra stjórnmálamanna eða Sarkozy hafi verið viðriðinn málið .
Ekki hefur heldur verið sannað svo hönd á festi að samband sé á milli þess að múturnar voru stöðvaðar og franskir ríkisborgarar létu lífið í árás hryðjuverkamanna í Pakistan .
Á hinum pólitíska vígvelli í Frakklandi skiptir það hins vegar ekki öllu máli .
Frakklandsforseti svarar fyrir sig Stutt er síðan Nicolas Sarkozy , forseti Frakklands , stokkaði upp í stjórn sinni .
Í kjölfarið virðist hann hafa ætlað að stokka upp ímynd sína og koma fram sem hinn mildi og mjúki forseti í viðtölum .
Sarkozy var hins vegar allt annað en mildur og mjúkur þegar blaðamaður spurði hann um mútumálið og vopnasöluna til Pakistans fyrir rúmri viku á leiðtogafundi Atlantshafsbandalagsins í Lissabon .
" Þetta er galið , " sagði hann í samtali við blaðamenn á föstudegi , sem síðan birtist á vefsíðum í Frakklandi á mánudag .
" Enginn ykkar trúir því að ég hafi skipulagt mútugreiðslur og endurgreiðslur fyrir kafbáta handa Pakistan , þetta er ótrúlegt .
" Næst greip forsetinn til samlíkinga : " Og þú , ég hef engar sannanir gegn þér , " sagði hann og tók einn blaðamann út úr hópnum .
" Þú er augljóslega barnaníðingur .
Hver sagði mér það ? Ég er algerlega sannfærður ...
Getur þú staðið fyrir máli þínu ? " Sarkozy kvaddi síðan blaðamennina með orðunum : " Sjáumst á morgun , kæru barnaníðingar .
" Bent hefur verið á að Sarkozy hafi notað sama orðalag og Charles Millon , sem í hlutverki varnarmálaráðherra fékk það verkefni árið 1995 að binda enda á mútugreiðslur , og mun í nýlegri yfirheyrslu hafa sagst " algerlega sannfærður " um að um endurgreiðslur hefði verið að ræða .
Stuðningsmenn Sarkozys segja að hann sé undir miklum þrýstingi um þessar mundir .
Þetta er þó ekki í fyrsta skipti , sem hann lætur vaða .
" Burt með þig , fjárans fíflið þitt , " sagði Sarkozy við mann sem neitaði að taka í hönd hans á landbúnaðarsýningu fyrir tveimur árum .
