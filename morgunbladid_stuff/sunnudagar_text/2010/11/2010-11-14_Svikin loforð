Fáir bandarískir tónlistarmenn hafa talað jafn skýrt til hvítrar amerískrar alþýðu og Bruce Springsteen , helst að Woody Guthrie standi honum framar í þeim efnum .
Þetta skýrir vinsældir Springsteens , hann er annað og meira en rokkstjarnan á Born in the U.S.A. , eitthvað sem hefur verið að koma æ betur í ljós hin síðari ár .
Vegleg endurútgáfa á Born to Run ( 1975 ) fyrir ca .
fimm árum hefur gert sitt í þessu , en þar var hægt að kafa djúpt ofan í þetta tímamótaverk Springsteens , plötuna sem þeytti honum upp á næsta stig .
Með tónleikum frá því tímabili , og heimildarmynd , var hægt að fara í rækilega djúpköfun hvað listamanninn varðaði , nema stöðu hans í tónlistinni á þessum tíma og sjá feril hans og vegferð í samhengi .
Nú hefur verið bætt um betur , og platan Darkness on the Edge of Town ( 1978 ) hefur verið sett í allsvakalega yfirhalningu þar sem orð eins og " limited " og " deluxe " eru nýtt í botn .
Ekki ætla ég að eyða plássi hér í tæknilegar lýsingar , en hvalrekinn í þessu dæmi öllu er að sjálfsögðu The Promise , heil plata sem varð til á milli Born to Run og Darkness ...
og hefur haft stöðu hins heilaga kaleiks Bruce Springsteen-aðdáenda allar götur síðan .
Eftir óvæntar vinsældir Born to Run leitaði Springsteen enn frekar inn á við , og áferð Darkness ...
er nokkuð melankólísk og þung ; djúpar hugleiðingar um örlög mannanna , og sorgina – en um leið sáttina – sem fylgir því að kveðja unglinginn og breyttast í mann .
Lögin hlóðust upp á þessu tímabili og fullkláruð lög voru sett á hilluna , ekki af því að þau væru eitthvað slæm , heldur vegna þess að þau pössuðu ekki nákvæmlega við þann ramma sem Springsteen vildi stilla fram á Darkness ...
Þetta orð , promise eða loforð , var miðlægt í pælingum Springsteens um lífið og tilveruna á þessum tíma .
Í titillaginu kemur setningin " the promise is broken " fyrir , þrisvar sinnum alls .
Í því felast vangaveltur um hvernig maðurinn lifir af , þegar hann uppgötvar að heimurinn verður aldrei eins og draumar hans bjóða honum .
Já , krakkar mínir , það er djúpt á Stjóranum .
Alger kjörgripur Kjörútgáfa The Promise : The Darkness on the Edge of Town Story kemur með 80 síðna bók , sem er eftirlíking af glósubókinni sem " stjórinn " notaði þegar hann var að vinna að plötunni .
Þar er síðan að finna þrjá hljómdiska og þrjá mynddiska og er mesti fengurinn að sjálfsögðu í því 21 lagi sem almenningur hefur ekki komist í tæri við áður , þ.e. The Promise .
Einnig verður að finna heimildarmyndina The Promise : The Making of Darkness on the Edge of Town en hún var frumsýnd á liðinni kvikmyndahátíð í Toronto .
The Promise kemur þá líka út sér en best er að fara á opinbera vefsíðu Springsteen til að fá nákvæmar upplýsingar .
