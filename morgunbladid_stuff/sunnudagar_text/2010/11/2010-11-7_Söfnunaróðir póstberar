Reglulega berast fréttir í fjölmiðlum af póstsendingum sem berast ekki fyrr en mörgum árum seinna .
Sumt týnist í flutningum eða gleymist en sumir fá aldrei tiltekið bréf því það er einfaldlega sett inn um vitlausa lúgu .
Ítarleg rannsókn Breska póstþjónustan hefur löngum legið undir ámæli og nú síðast í október bárust fréttir af rannsókn Royal Mail um týndan póst í bænum Bury .
Síðastliðið ár hefur það gerst trekk í trekk að íbúar fá engan póst en nú er pósthaugurinn fundinn og rannsókn í gangi .
Svo var það póstmaðurinn í Los Angeles sem nýlega var dæmdur fyrir að bera ekki út póstinn eins og hann átti að gera .
Hann meinti þó ekkert illt heldur vildi bara sleppa fólki við ruslpóst .
Svo hann henti honum í ruslatunnur í götunni sem hann bar út eða bara heima hjá sér .
Þessi hjálpsemi var hins vegar ekki vel séð af yfirvöldum .
Hann henti þó í það minnsta póstinum í ruslið en það gerði ekki starfsbróðir hans sem komst upp um nú í vor .
Sá var einfaldlega haldinn söfnunaráráttu og fundust nærri 20 þúsund póstsendingar heima hjá honum í bílskúrnum .
Maðurinn sjálfur hafði hins vegar látið sig hverfa áður en lögreglan kom á staðinn .
