Nýlega glennti sig stútfullt tungl á heiðum vetrarhimni og gengu nokkrir af göflunum af þeim sökum , eins og venjulega .
Tunglið togar vissulega mismikið í fólk , sumir finna ekki nokkurn hlut fyrir þessum áhrifum á meðan aðrir þurfa nánast að halda sér fast í nærstadda jarðfasta hluti til að hafa stjórn á varúlfseðlinu sem blossar upp .
Ég veit um fleiri en eina og fleiri en tvær konur sem fullyrða að blóðið hreinlega sjóði í æðum þeirra á fullu tungli .
Þær ærast af frygð , glenna upp sinn kjaft og finna fyrir vígtönnum rétt undir tannholdinu .
Og upp úr þeim hrekkur gjörsamlega stjórnlaust spangól .
Þetta gerist alveg fyrirvaralaust og þá er nú eins gott að vera ekki á röngum stað á röngum tíma .
Líkamans miðja ólgar af slíkri fullnægjuþörf að óhætt er að líkja við fárviðri .
Vessarnir streyma fram líkt og leysingavatn að vori .
Vei þeim sem verða á vegi kvenna í þessu ástandi .
Þær taka menn með slíku áhlaupi að sumir þeirra sem hafa orðið fyrir þeim ósköpum tala um að þeir hafi upplifað árás .
Riðlast hafi verið á þeim af hvílíkum dýrslegum krafti með tilheyrandi óhljóðum að þeir hafi fundið fyrir skelk í bringu , jafnvel tapað niður holdrisi af ótta við að hafa ekki úthald í óseðjandi dýrið sem hamast ofan á þeim .
Skelkur skekur því ekki síður sálartetur veslings fórnarlambanna vegna óttans um afdrifin , því hvað gerir dýr í slíkum ham ef það fær ekki fullnægt sínum þörfum ? Þetta dýr sem þeir héldu að væri kona en virðist í álögum einhverskonar skepnu miðað við hvað hún hefur mikla bitþörf .
Karlagreyin hafa sumir komið blóðrisa undan þess háttar átökum og þakkað sínum sæla að sleppa lifandi frá hremmingunum .
En sem betur fer gerast þau undur stöku sinnum að tunglsjúk kona hittir fyrir tunglæran mann og þá geta bæði notið sökkvandi tanna í hold og fiðrings undan klórandi úlfaklóm .
Ýlfrið sem fylgir þeim sæluhrolls-slagsmálum á ekkert skylt við það sem fólk tengir við raunheiminn , það kemur úr ævafornum fylgsnum hugans .
Hámarkssælan er svo þegar úlfar tveir ná tunglfyllingu .
