Fyrir Íslendinga hlýtur það að virðast fáránlegt að banna bækur .
En það gerist í Bandaríkjunum .
Síðastliðinn 29 ár hefur Vika bannaðra bóka verið haldin til að vekja athygli á þeim verkum sem hafa verið bönnuð , fjarlægð eða aðgangur að þeim takmarkaður á einhvern hátt , aðallega í skólum og bóksöfnum .
Meginmarkmið vikunnar : að fagna lestrarfrelsinu – rétti einstaklingsins til að velja sér lesefni án ritskoðunar .
Á meðal þeirra bóka sem hafa lent á bannlistanum samkvæmt Newsletter on Intellectual Freedom , eru m.a. I Know Why the Caged Bird Sings eftir Maya Angelou , To Kill a Mockingbird eftir Harper Lee , Dagbók Önnu Frank og The Joy of Sex eftir Alex Comfort .
Þar sem kynlíf ( ásamt kynþáttafordómum og ljótum munnsöfnuði ) er ein helsta ástæða þess að stofnanir eru beðnar um að takmarka aðgang að bókum , hefði maður haldið að höfundar efnis um kynlíf og kynlífsfræði væru skjálfandi á beinum .
En í fullri hreinskilni hef ég ekki haft neina ástæðu til að hafa áhyggjur ..
hingað til .
Þetta eru titlarnir á þeim bókum sem ég hef skrifað : The Hot Guide to Safer Sex Touch Me There ! A Hands-On Guide to your Orgasmic Hot Spots Sex with Your Ex & 69 Other Things You Should Never Do Your Orgasmic Pregnancy : Little Sex Secrets Every Hot Mama Should Know Pleasuring : The Secrets to Sexual Satisfaction The Better Sex Guide to Extraordinary Lovemaking Og svo skulum við skoða titil nýjustu bókarinnar minnar : Sultry Sex Talk to Seduce Any Lover : Lust-Inducing Lingo & Titillating Tactics for Maximizing Your Pleasure .
Er þessi eitthvað vafasamari eða djarfari en hinir ? Þeim virðist finnast það við gamla háskólann minn , University of Pennsylvania .
Tímarit útskrifaðra nemanda , Graduate School of Education Alumni Magazine , hefur alltaf " plöggað " bækurnar mínar .
Þar til núna .
Í tilkynningu um útgáfu bókarinnar í hausthefti tímaritsins stendur einfaldlega : " Yvonne K. Fulbright , PhD , GEd ' 98 gaf út bók um kynlíf og sambönd í júní 2010 .
" Og þetta er háskólinn sem ég útskrifaðist frá með mastersgráðu í kynlífsfræðum .
Þetta væri kannski ekki stórmál nema af því að aðrir fyrrverandi nemendur sem einnig hafa nýlega gefið út bækur fengu sína titla , t.d. Professional Ethics in Midwifery Practice og Couple Therapy and Hidden Meanings , nefnda sérstaklega .
Við skulum aðeins setja það til hliðar að þessi stofnun virðist sjá meira gildi í því að leysa vandamál para í stað þess að koma í veg fyrir þau með bættum samskiptum .
Það sem er virkilega alvarlegt er að fræðastofnun , sem hreykir sér af akademísku frjálsræði og óritskoðaðri útgáfu , virðist nú vera að ritskoða titil , og það á bók sem er skrifuð til að auka heilbrigði og hamingju elskenda .
Það vekur einnig miklar áhyggjur að ýmis fagsamtök í Bandaríkjunum hafa gerst sek um ritskoðun .
Jafnvel bókasíður vefsvæðis Samtaka bandarískra kynfræðinga , ráðgjafa og meðferðaraðila ( AASECT ) , neituðu að birta forsíðu bókarinnar Mastering Multiple Position Sex eftir Eric M. Garrison , sem er meðlimur í samtökunum .
Þrátt fyrir að kápan hefði verið samþykkt til útstillingar í verslunum eins og Borders og Barnes & Noble , þóttu myndirnar utan á bókinni af hálfnöktum einstaklingum of sjokkerandi fyrir heimasíðu samtakanna .
Bókin endaði að lokum á lista yfir bannaðar bækur árið 2010 eftir að bókasafnsgestur gerði allt vitlaust og neitaði að skila þessari fræðabók um ástaratlot af því að honum þótti þetta " klám í dulargervi fræðarits " .
Maður má kannski kannski eiga von á slíkum ummælum frá áhyggjusamri ömmu .
En maður gerir ekki ráð fyrir svona fordómum frá stofnunum og samtökum sem hafa gert sig út fyrir að styðja akademískt frelsi og kynfrelsi , sem fær mann til að spyrja " af hverju ? " – af hverju er verið að banna ákveðnar titla og bækur sem fjalla um kynlíf ? Eins og Garrison sagði sjálfur : " Meðlimir bókaklúbba , kaupendur þeirra og fræðamenn verða að spyrja sig að því af hverju það virðist algjörlega tilviljanakennt hvers konar titill , myndir og innihald verða til þess að bók er bönnuð .
Af hverju hneyksla sumar bækur meira en aðrar ? Af hverju stendur fólki svona mikil ógn af vel meinandi bókum sem fagna heilbrigðu kynlífi ? " Þegar þessum spurningum hefur verið svarað munum við kannski sjá Bandaríkin sem land sem er sannanlega laust við ritskoðun þegar kemur að lesefni , land sem er frjálslynt eins og Ísland , þar sem fólki er frjálst að velja hvað svo sem það vill lesa , óháð innihaldi , myndefni eða titli .
