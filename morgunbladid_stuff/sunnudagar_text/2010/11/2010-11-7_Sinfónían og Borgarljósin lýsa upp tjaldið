Hljómleikarnir verða í Háskólabíói 11. , 12 .
( Borgarljósin ) og 13. nóvember ( tvær barnasýningar á Hundalífi ( A Dog ' s Life ) og Iðjuleysingjunum ( The Idle Class ) , við undirleik Sinfóníunnar undir stjórn Franks Strobel .
Kvikmyndatónleikar sem þessir hafa verið næsta árviss liður í starfsemi hljómsveitarinnar og hafa sannarlega lífgað upp á kvikmyndaumhverfið .
Allir einkar minnisstæðir , má geta í því sambandi flutnings á tónlist bandaríska tónskáldsins Richards Einhor við Píslarsögu Jóhönnu af Örk ( La Passion de Jeanne d ´ Arc ) ( ´ 28 ) , við meistaraverk Carls Theodors Dreyers og sýningar á kvikmyndinni Sirkusinn eftir Charles Chaplin , en sá viðburður var á dagskrá Kvikmyndasafnsins og hljómsveitarinnar í kringum aldamótin .
Þá stjórnaði Strobel þeim minnisstæðustu þar sem Borgarljósin lýstu upp tjaldið , líkt og nú .
Ef minnið bregst ekki voru það fyrstu kvikmyndatónleikarnir ( þá í samstarfi við Kvikmyndasafn Íslands ) .
Það er og vel til fundið að endurtaka þá nú þar sem þeir marka þáttaskil í sögu þessa ágætu tónleika því þeir verða þeir síðustu sem fara fram í upprunalegu umhverfi bíósalar .
Sem kunnugt er flytur Sinfónían starfsemi sína úr Háskólabíói í tónlistarhöllina Hörpu að sumri .
Stjórnandinn Frank Strobel er einn helsti sérfræðingur heims á sviði kvikmyndatónlistar og þaulkunnugur kvikmyndum Chaplins og ferðast um heiminn til að stjórna þeim með sinfónískum undirleik .
Hann hefur m.a. komið áður við sögu kvikmyndatónleika Sinfóníuhljómsveitar Íslands .
Chaplin-bíótónleikar 11.11 .
2010 kl. 20:00 og 12.11 .
2010 kl. 20:00 í Háskólabíó .
Strobel og Sinfóníuhljómsveitin göldruðu fram ósvikið kraftaverk þegar klassíkin Borgarljósin var sýnd á sínum tíma .
Tónlistin , undir stjórn Þjóðverjans Strobels , sem þekkir hvern ramma og stef í verkinu , hefur þau áhrif að upplifunin verður enn magnaðri og gjörsamlega ógleymanlega stund .
Áhorfandinn upplifir þessa rómuðu kvikmyndaperlu í fullkomlega nýju ljósi .
Borgarljósin – City Lights ( ' 31 ) , er ásamt The Immigrant ( 1917 ) , The Gold Rush ( 1925 ) , Modern Times ( 1936 ) og The Great Dictator ( 1940 ) , eitt af stórvirkjum hins afkastamikla Charles Chaplin .
Í myndinni er Chaplin í þekktasta sköpunarverki sínu – hlutverki litla flækingsins , sem enn er í fullu fjöri árið 1931 .
Undir oftast gamansömu yfirborðinu er Borgarljós að líkindum hans dramatískasta verk og í því að finna eitt af mögnuðustu augnablikum kvikmyndasögunnar þegar ástin hans fær sjónina .
Litli flækingurinn verður ástfanginn af undurfríðri en blindri blómasölustúlku.sem telur hann vera vellauðugan hertoga .
Þegar hann fréttir af því að uppskurður geti fært henni sjónina aftur gerir hann allt sem hann getur til að afla fjárins .
Þessi ásetningur hans hefur margs konar ævintýri í för með sér , auk þess sem útkoman er önnur en sú sem flækingurinn hafði séð fyrir .
Að venju er Chaplin allt í öllu , leikstjóri , handritshöfundur og tónskáld , auk þess sem hann fer með aðalhlutverkið .
Barnabíó með Chaplin Charles Chaplin : Hundalíf ( A Dog ' s Life ) Charles Chaplin : Iðjuleysingjarnir ( The Idle Class ) Laugardagur , 13. nóvember 2010 , kl. 14.00 .
Háskólabíó – Tvöbíó með Chaplin og sama dag , kl. 17.00 í Háskólabíói – Fimmbíó með Chaplin .
Ungir sem aldnir hafa jafngaman af verkum Chaplins og þegar þau voru frumsýnd á fyrri hluta síðustu aldar .
Þessar sérstöku barnasýningar bjóða upp á Hundalíf – A Dog ' s Life ( ' 18 ) , sem er röskur hálftími að lengd og segir af hundinum Scraps sem hjálpar litla flækingnum og söngkonunni vinkonu hans að ná áttum í varasamri stórborginni .
Með aðalhlutverkin fara Chaplin , Edna Purviance Dave Anderson Í Iðjuleysingjunum – The Idle Class ( ' 31 ) , er litli flækingurinn í ógleymanlegum ævintýrum á golfvellinum .
Hann lendir m.a. í mjög snúinni flækju þegar kona auðkýfings villist á Chaplin og eiginmanni sínum .
Chaplin , Purviance og Mark Swain fara með aðalhlutverkin í þessari bráðfyndnu mynd sem er um hálftími að lengd .
