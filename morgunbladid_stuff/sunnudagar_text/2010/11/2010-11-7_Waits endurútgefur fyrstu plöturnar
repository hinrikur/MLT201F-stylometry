Meistari Tom Waits mun endurútgefa fyrstu fjórar plötur sínar í desember – en bara á vínyl .
Um er að ræða Closing Time ( 1973 ) , The Heart Of Saturday Night ( 1974 ) , Nighthawks At The Diner ( 1975 ) og Small Change ( 1976 ) .
Plöturnar verða gefnar út á 180 gramma vínyl en 1.000 eintök af hverri plötu verða gefin út í takmörkuðu upplagi á rauðum vínyl .
Það er Rhino sem gefur út en plöturnar eru frá hinu svokallaða Asylum-tímabili Waits , þar sem hann söng lof til skuggaveraldar þeirrar sem þrífst eftir miðnætti í stórborgum Ameríku .
Hann átti svo eftir að kúvenda í stíl með Swordfishtrombones árið 1983 .
En það er önnur saga ...
