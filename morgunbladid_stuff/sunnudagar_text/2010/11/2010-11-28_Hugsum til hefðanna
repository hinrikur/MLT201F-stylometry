Eftir allt þetta villibráðartal og nú þegar aðventan er byrjuð er við hæfi að byrja á hressilegri fiskisúpu áður en við förum í allt kjötátið .
Það er ekki laust við að maður sé farinn að spá í hátíðarmatinn enda nýtt fyrir mig að standa ekki inni í atvinnueldhúsi á kafi í jólaundirbúningi .
Í staðinn hef ég notað tímann og velt fyrir mér því hráefni sem er í boði í stórmörkuðum og sérverslunum .
Það er sorglegt að þurfa að viðurkenna það að við Íslendingar berum ekki nægjanlega virðingu fyrir hráefni og hefðum .
Gott dæmi er að nú er hægt að kaupa í stórmörkuðum eitthvað sem kallast " ekta norðlenskt laufabrauð " sem minnir ekkert á laufabrauð enda ferkantað og pakkað í druslulegan plastpoka .
Einnig er hægt að kaupa sósu sem kölluð er " köld béarnaisesósa " , þar er um að ræða bragðbætta majonessósu í plastbrúsa sem á fátt sameiginlegt með hinni eiginlegu béarnaisesósu , sem er heit og úr smjöri og eggjarauðum .
Hjá bakaranum er hægt að kaupa eitthvað sem kallast " ostaslaufa " sem inniheldur varla ost og er ekki slaufa heldur ferkantað stykki .
Það er eðlilegt að velta fyrir sér kringlunni okkar sem hefur verið hringur frá því að ég man eftir mér þrátt fyrir að vera einkennismerki Bakarameistarafélagsins í réttu útliti sem kringla .
Á pítsastöðum er hægt að fá eitthvað sem kallast " ostabrauðstangir " en það er ekkert annað en ostapítsa sem skorin er í ræmur eftir bakstur .
Það er gott fyrir okkur neytendur að hugsa til hefðanna nú yfir hátíðirnar og velja vel svo þær glatist ekki og komandi kynslóðir þekki hefðirnar og séu ekki upp á gróðavonarfúskara komnar .
Fisksoð 500 g flatfisksbein ( tálkn og augu fjarlægð ef hausinn er notaður ) 2 laukar ( ekki hýði ) 1 gulrót 1 lárviðarlauf 3 piparkorn blaðlaukur 1 sítróna ( ekki hýði ) ½ dl hvítvínsedik 2½ l kalt vatn Allt sett í pott og soðið við vægan hita í 20 mín .
Látið standa í 10 til 15 mín .
Sigtað .
Ath. : Ekki hræra gruggið upp .
Soðið sett í annan pott og soðið í 20 mín .
við vægan hita .
Fiskisúpa með karríi og kókos fyrir 6 100 g lúða eða annar fiskur 100 g lax 100 g rækjur 50 g hörpuskel 50 g humar ( skelflettur ) 1 dós kókosmjólk 2 rif hvítlaukur ( saxaður ) 1 laukur ( saxaður ) 2 msk smjör 3 gulrætur ( saxaðar ) 1 msk sítrónugras ( saxað ) 3 msk engifer ( saxað ) 1-2 msk grænt karrí 1 smátt chili ( mulið í morteli ) 6 humarhalar í skel ( til skrauts , má sleppa ) 6 tígrisrækjur , skelflettar ( til skrauts , má sleppa ) 3 msk steinselja ( söxuð ) saffranþræðir 1½ l fisksoð 1 tsk túrmerik 3 dl hvítvín svartur pipar og salt Aðferð : Laukur og hvítlaukur er brúnaður í smjörinu þar til laukurinn er orðin meyr .
Bætið þá engiferi , sítrónugrasi og gulrótum út í og mallið í smástund .
Þá er karríi , chili og túrmeriki sáldrað yfir .
Víni og fisksoði er hellt yfir ásamt kókosmjólkinni og soðið í u.þ.b. tuttugu mínútur við væga suðu .
Súpan smökkuð til með saffran , salti og pipar .
Hreinsið sinina af hörpuskelfiskinum , skolið humarinn og skerið í bita ásamt lúðu og laxi .
Bætið fiskinum öllum út í ½ l af fisksoði og sjóðið í stutta stund .
Setjið í skálina og hellið súpunni yfir .
Sjóðið humar og rækju sér og setjið í súpuna á diskunum ásamt steinselju og limebáti .
