Hvað ertu að hlusta á um þessar mundir ? Ég er mikið að hlusta á nýju plötuna með Amiinu og Dirty Projectors .
Og nýju plötuna hennar Ólafar Arnalds , hún er mjög góð .
Hvaða plata er sú besta sem nokkurn tíma hefur verið gerð að þínu mati ? Það er mjög erfitt að segja .
Debut með Björk er það fyrsta sem mér dettur í hug og örugglega Post líka .
Svo vorum við systir mín með Clangour með Sin Fang Bous alveg á heilanum í einhverjar vikur .
Við spiluðum hana í gegn aftur og aftur og hún þreyttist aldrei .
Nema lagið " Lies " .
Ég var mjög lengi að fatta " Lies " .
Hver var fyrsta platan sem þú keyptir og hvar keyptir þú hana ? Ég held að ég hafi keypt geisladisk með Pink í Skífunni þegar ég var lítil ( eða allavega minni ) .
Mér fannst hún mjög kúl á þeim tíma .
Hvaða íslensku plötu þykir þér vænst um ? Takk ...
með Sigur Rós .
Ég fékk hana í afmælisgjöf þegar ég var 12 ára frá mömmu og pabba .
Og líka allt með Björk þykir mér mjög vænt um .
Hvaða tónlistarmaður værir þú mest til í að vera ? Sierra eða Bianca úr Cocorosie .
Þá myndi ég vera í einhvers konar grímubúningi með málningu í andlitinu að spila á gítar eða dótapíanó eða einhvers konar dótahljóðfæri .
Hvað syngur þú í sturtunni ? Ég syng aldrei í sturtunni .
Ég syng kannski áður en ég fer í sturtu eða eftir að ég var í sturtu en aldrei í henni .
Ég hef samt reynt það en ég skil ekki alveg af hverju fólk gerir það .
Hvað fær að hljóma villt og galið á föstudagskvöldum ? Animal Collective ! Eða Stereolab .
Ég spila alltaf Stereolab í partíum .
En hvað yljar þér svo á sunnudagsmorgnum ? " Sunday Morning " með Velvet Underground .
Það bara meikar sens .
