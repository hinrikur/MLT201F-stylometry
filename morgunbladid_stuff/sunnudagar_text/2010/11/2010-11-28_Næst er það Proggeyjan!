Bragi Valdimar Skúlason hefur að sönnu verið iðinn við kolann í ár .
Hann er potturinn og pannan í Diskóeyjunni auk þess að eiga texta á jólaplötu Baggalúts og alla textana á jólaplötu Sigurðar Guðmundssonar .
Spurt er : Er það Pönkeyjan næst ? " Það væri vissulega freistandi að senda prófessorinn , þjakaðan af miðlífskrísu og glamúróþoli á hina hrjóstugu Pönkeyju , suðsuðaustur af Diskóeyju .
Þar fær hann útrás fyrir hvers kyns andfélagslega hegðun , nælublæti og leðurfíkn innan um hanakambseðlur og ráðvillta ræflarokklinga .
Hann snæðir auðvaldssvínapöru í hvert mál og drekkur 12 ára gamalt eðalbótalím með – milli þess sem hann kastar sér út í ólgandi nýbylgjurnar á gaddabrimbrettinu og spilar angurværa Cramps-söngva á kókoshnetulangspilið sitt .
En það er í fyrsta lagi þar næst .
Næst er það að sjálfsögðu Proggeyjan .
" 