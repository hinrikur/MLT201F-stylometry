Flateyjarbréf Kristjönu Friðbjörnsdóttur eru nokkuð frábrugðin fyrri bókum hennar .
Spurt er : Ert þú að taka snarpa stílbeygju ? " Það getur vel verið , og þó .
Í Flateyjarbréfunum er ég að reyna mig við sendibréfaformið sem hefur alltaf heillað mig sem lesanda .
Fjörug atburðarás , grín og galsi er þó í fyrirrúmi líkt og í spæjarasögunum um Fjóla Fífils .
Mér fannst tilvalið að láta aðalpersónuna , Ólafíu Arndísi , 11 ára Grafarvogsbúa og óþekktarorm , spreyta sig á bréfaforminu þar sem flestir af hennar kynslóð hafa aldrei sent né fengið slíkt fyrirbæri .
Þrátt fyrir augljósa yfirburði tölvupóstsins þá er synd að þetta forna samskiptaform skuli gleymast .
Hver okkar hinna eldri kannast ekki við eftirvæntinguna sem fylgdi því að rífa upp röndótt umslag frá fjarlægum pennavini eða afmæliskveðjuna frá frænku fyrir norðan ? Ég vil meina að ungir lesendur séu opnir fyrir ólíkum stílbrögðum , sé þeim á annað borð haldið að þeim .
Það er því aldrei að vita hvað mér dettur í hug að taka fyrir næst .
" 