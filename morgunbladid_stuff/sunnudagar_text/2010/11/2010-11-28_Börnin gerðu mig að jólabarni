Söngkonan góðkunna Regína Ósk sendir frá sér jóla / vetrarplötu sem heitir hinu skemmtilega nafni Regína Ósk ...
um gleðileg jól .
Spurt er : Ertu svakalegt jólabarn ? " Já , ég er mikið jólabarn .
Ég er einmitt fædd þremur dögum fyrir jól , þannig að ég fæddist í jólaskapi .
Fékk reyndar alltaf jólaskraut í afmælisgjafir lengi vel svona frá bekknum o.s.frv. Fannst það ekkert svakalega spennandi ...
átti orðið meirihlutann af jólaskrautinu á heimilinu ! Seinni árin hef ég orðið enn meira jólabarn , sérstaklega eftir að ég átti börnin .
Þá uppgötvaði ég jólin aftur í gegnum þau .
Mér finnst þessi tími alveg yndislegur og við verðum að passa það að gleyma okkur ekki í öllu áreitinu sem við verðum fyrir í formi auglýsinga o.fl. Ekki gleyma af hverju við erum að halda jól .
Þetta er tími fyrir fjölskylduna og vini , að njóta samvista hvert við annað .
Kærleikurinn og friðurinn skiptir mestu máli .
" 