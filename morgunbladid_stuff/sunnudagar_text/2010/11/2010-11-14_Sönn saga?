Í skáldsögu Sigurjóns Magnússonar , Útlögum , segir frá íslenskum ungmennum sem halda til Austur-Þýskalands í nám á sjöunda áratugnum , sum uppnumin af sósíalismanum , en önnur ekki eins hrifin , enda veruleikinn þar austur frá annar en glansmyndin gaf til kynna .
Fljótlega fara námsmennirnir að takast á á pólitískum og býsna ævintýralegum nótum .
Spurt er : Er það sönn saga ? " Hvað skyldi nú vera sönn saga ? Það sem ég skrifa þarna um misklíð Íslendinganna í Leipzig er ekki sannleikanum samkvæmt í þeim skilningi að ég haldi því samviskusamlega til haga sem á sínum tíma gerðist í námsmannahópnum .
Ég nýti vissulega sumt sem ég veit en vík þó hiklaust af vegi sannleikans þegar það þjónar sögunni og því sem henni er ætlað að fást við – sem á vel að merkja ekkert skylt við sagnfræði .
En vonandi er þarna sannleikskjarni , eða eigum við ekki að trúa því að skáldskapurinn sé ekki síðri leið en hver önnur til að komast að kjarna málsins um liðna tíð ? " 