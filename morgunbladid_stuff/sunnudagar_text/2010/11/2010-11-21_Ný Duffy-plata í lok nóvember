Plata velsku söngkonunnar Duffy , Rockferry , hefur verið eitt glæstasta framlag breska söngkonuæðisins til dægurtónlistarinnar hin síðustu ár en platan kom út á því herrans ári 2008 og líknaði vitstola , hrunskemmdum Íslendingum það árið svo um munaði .
Tónþyrstir hafa því beðið með vatnið í munninum eftir næsta skammti og því gleðilegt frá því að segja að platan Endlessly kemur út í enda þessa mánaðar .
Platan er unnin í samvinnu við gamla stríðshrossið Albert Hammond , en Bernard Butler Suede-liði lagði hins vegar mikið til á síðustu plötu .
Fyrsta smáskífan , " Well , well , well " , kemur út um þessa helgi en þar nýtur Duffy liðsinnis hipphoppsveitarinnar knáu Roots .
