Laugh , Cry , Eat Some Pie : A Down-to-Earth Recipe for Living Mindfully er hnyttinn og skemmtilegur titill á nýrri bók eftir Deanna Davis en bókin er sambland af sjálfshjálpar- og uppskriftabók .
Bráðnuð súkkulaðibaka Í bókinni blandar höfundurinn sinni eigin lífsspeki og annarra í léttum dúr saman við bökuuppskriftir .
Líkt og með uppskriftir fer það síðan eftir smekk fólks hvort því líkar við slíka bók .
Davis er fyrirlesari og hefur haldið smiðjur tengdar þessu málefni en hún hefur áður gefið út tvær sjálfshjálparbækur .
Davis heldur því fram að , líkt og lífið , snúist bökubakstur um það að blanda saman hráefnum sem ekki eru endilega góð ein og sér og gera þannig úr þeim eitthvað gómsætt .
Hún mælist til þess að fólk nýti sér hlátur , vináttu og meðvitaða virkni í lífinu til að komast í gegnum erfið tímabil .
Hverju viðfangsefni í bókinni fylgir viðeigandi uppskrift af svipuðum toga eins og Chocolate Meltdown Pie en í bókinni leikur höfundur sér líka mjög að orðaleikjum í tengslum við mat og andlega heilsu .
Bókin er mjög á léttu nótunum sem kannski hentar ekki öllum en hún er gæti verið forvitnileg fyrir mataráhugafólk í leit að sjálfu sér .
Í það minnsta má þá alla vega nota uppskriftirnar til að baka sér eitthvað gott .
