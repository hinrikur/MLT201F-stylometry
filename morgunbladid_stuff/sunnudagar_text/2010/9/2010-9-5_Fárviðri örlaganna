Vandfundið er leikrit sem togar samfélagið meira sundur og saman í háði og spotti en Hamskiptin í uppfærslu Vesturports í Þjóðleikhúsinu .
Það gildir einu þó að við lokum á ljótleikann í tilverunni , eða bara það sem stingur í stúf eða sker sig úr , það sem við skiljum ekki – það bankar upp á fyrr eða síðar .
Kannski er það óhjákvæmilegt að fólk sé alltaf að loka augunum fyrir hinu ljóta í tilverunni .
Hvernig ætti fólk að komast í gegnum lífið ef það væri stöðugt að hugsa til allra sem ekki hafa í sig og á – ef fólk væri stöðugt að setja sig í spor þeirra sem líða hungur og bíða hörmungar .
Á sama tíma er gerð krafa um að fólk sé hamingjusamt og nái árangri .
Faðirinn snýr baki við fjölskyldunni og fer út í horn til að telja peningana .
Þar sem er lykt af peningum , þar dafnar hégóminn .
" Ef hún sæi nú hvernig við búum , " segir móðir Gregors við sjálfa sig .
Og þetta er ofurvenjuleg fjölskylda á yfirborðinu .
" Hér á öllum að vera frjálst að tala bara án umhugsunar , " lýsir faðirinn yfir .
En ekki segja of mikið samt .
" Við verðum að þagga niður í honum .
Fólk gæti komist að þessu .
Það má bara ekki ! " Sami maðurinn sem talar .
Að einhverju leyti gerir lífið þær kröfur til fólks að það gleymi sér í amstri dagsins .
Það ræður sjaldnast ferðinni , heldur berst stjórnlaust með straumnum og svamlar í öldurótinu .
Á það eru lagðir skattar og skyldur og það berst í bökkum við að ná endum saman .
Smám saman þrengist sjóndeildarhringurinn , fólk horfir meira og meira til síns nærumhverfis , lokar augunum fyrir því sem stendur í veginum eða ýtir því í burtu – og það er kallað að fullorðnast .
Þá fyrst verður Gréta að ungri " konu " í leikritinu þegar hún hefur kastað sakleysinu og fordómaleysinu – sinni barnslegu einfeldni .
Það eru forréttindi listarinnar að geta afhjúpað grimman veruleika með því einu að setja sögu á svið , sem rennur að því er virðist áreynslulaust í gegnum skilningarvit áhorfenda , og lætur þá síðan um að vinna úr honum þegar komið er út í harðan veruleikann .
Eins og leigjandinn segir beisklega : " Það þarf kjark og þor til að standa af sér það fárviðri sem örlögin sulla yfir mann .
" pebl@mbl.is 