Þjórsárver eru hjarta Íslands .
Hjartafell blasir við í miðju veranna sem tákn fyrir þau náttúruundur sem ekki hafa orðið fyrir áhrifum framkvæmdaviðleitni manna .
Í fellinu má sjá eins fullkomna mynd af hjarta og hugsast getur .
Hjarta Íslands er líka vatn , vatn lífsins fyrir fólkið og landið og náttúrulega frjósemi þessi .
Vatnið sem kemur frá jökulhettu Hofsjökuls og skriðjökla hans er undirstaða vistkerfis Þjórsárvera .
Þjórsárver , með vatnið sem lífgjafa , eru einnig hjarta í eyðimörk hálendisins með meiri gróðurþekju , sem að takmörkuðu leyti hefur orðið fyrir áhrifum af mannanna verkum , en þekkist annars staðar á Íslandi Hvar annars staðar á jörðu má finna votlendi með svo fjölbreyttu munstri gróðurs sem er í sífelldri þróun ? Hvar annars staða á jörðu endurmóta flæðandi jöklar bæði gróðurmunstrið og móta nýtt landslag ? Hvar annars staðar á jörðu er virkni votlendisins svo öflug og án svo að segja nokkurrar íhlutunar manna ? Hvar annars staðar er afl náttúrunnar svo greinilegt á yfirborðinu ? Og hvar á jörðu er að finna hjartanístandi litafegurð vatns og gróðurs , steina og setmyndana ? Þjórsárver eru einstakur staður á jörðinni vegna þessara fjölþættu eiginleika sem má upplifa á svæðinu .
Svæðið verðskuldar að þetta sé viðurkennt með því að festa stöðu þess í sessi svo komandi kynslóðir geti haft af ánægju af því , notið þar andlegrar upplyftingar , skilið flókna þróunarsögu þess og þau öfl sem enn eru að móta svæðið í þeirri fullvissu að það fái að vera það sem það er um ókomna framtíð .
Um áratuga skeið hafa verið færð skýr rök fyrir því að tryggja beri formlega verndun Þjórsárvera til langs tíma .
Enn eru þó uppi áform um að mynda lón á svæðinu fyrir vatnsorkuver og vistkerfið sem heild hefur ekki verið verndað .
Ógnandi virkjunaráform , áformuð endurskoðun rammaáætlunar um virkjanir , ný ríkisstjórn og nýjar áskoranir um að skapa nýja framtíð fyrir þjóðina og endurnýjaður pólitískur vilji til að vernda náttúruarfleifð Íslands ættu að vera fullnægjandi forsendur fyrir því að sigla þessu máli í farsæla höfn og vernda að eilífu þetta alþjóðlega mikilvæga svæði .
Núverandi staða Þjórsárvera er algjörlega óviðunandi og margendurteknar vel rökstuddar kröfur um verndun hafa verið hunsaðar af stjórnvöldum um langt skeið á sama tíma og ránshuga verkfræðingar orkufyrirtækis ríkisins hafa ólmir viljað beina lífsgefandi vatni svæðisins til ónauðsynlegra virkjunaráforma .
Það er löngu tímabært að viðurkenna að svæðið er verðmætasta votlendi Íslands og er jafnframt svæði sem hefur alþjóðlegt verndargildi og á því heima á heimsminjaskrá .
Roger Crofts starfaði um árabil sem forstjóri Náttúruverndarstofnunar Skotlands .
Crofts hefur oft heimsótt Ísland .
