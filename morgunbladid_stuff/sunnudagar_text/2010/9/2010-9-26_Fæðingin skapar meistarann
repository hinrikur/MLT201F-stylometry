Mér finnst alltaf jafn fallegt að sjá óléttar konur .
Sem karlmaður get ég þó á engan hátt vitað hvað þær eru að ganga í gegnum .
Þó maður hafi nú verið gerður að formanni í stuðningsmannaliði óléttrar konu , getur maður ekki sett sig í spor þeirra .
Ég meina , þær eru með aðra manneskju inni í sér .
Líkami konunnar tekur auðvitað stakkaskiptum þegar þær verða óléttar .
Þær breytast úr venjulegri manneskju í fíl og aftur til baka í venjulega manneskju á innan við níu mánuðum .
En það er ekki bara líkaminn sem breytist .
Heilabúið líka .
Tilfinningalífið blómstrar sem aldrei fyrr .
Ég er ekki frá því að tilfinningalíf kvenna á meðgöngu sé eins og íslenska veðrið .
Blankalogn og 15 stiga hiti getur breyst í norðan strekking og haglél á innan við mínútu .
Matarvenjur breytast líka .
Óléttar konur taka oft ástfóstri við furðulegan mat og sérstaklega finnst þeim gaman að setja saman furðulegan mat .
Þær geta til dæmis fengið sér 45 kíló af djúpsteiktum kjúklingi , með grænum frostpinna og harðfiski .
Ekkert mál .
Skýringin á þessum skrýtnu matarvenjum kvenna þegar þær ganga með börn er auðvitað sú að barnið þarf sitt .
Barnið er í rauninni bara að æfa sig í að panta .
Þetta er svona " Fóstur Take-out .
" Þau toga bara í naflastrenginn og panta : " Já , ég ætla fá hérna ostborgara , franskar og stóra kók , takk .
Og ef þú gætir verið svolítið fljót með pöntunina vegna þess að ég er tímabundinn .
Ég á nefnilega að rækta í mig lungu eftir hálftíma .
" Talandi um take-out .
Og Ísland .
Það á svolítið vel við okkur Íslendinga , þetta take-out fyrirbæri .
Við erum nefnilega alltaf að flýta okkur svo svakalega mikið .
Allt er á milljón .
Og allt á að vera svo auðvelt .
Auðvelt að taka með .
Á hlaupum .
Þetta er sennilega ástæðan fyrir því að við fundum upp fyrirbærið drykkjarjógúrt .
Fyrirgefiði , en hvað er það ? Ég meina áttum við í einhverjum erfiðleikum með venjulegt jógúrt ? Var venjulegt jógúrt að hægja eitthvað svakalega mikið á okkur ? Svona heilt yfir ? Karlmaður hringir í kærustuna sína : " Hæ .
Maggi hérna .
Eigum við kannski að skella okkur í bíó í kvöld ? " " Veistu ég held bara að ég nái því ekki .
Ég var að opna hérna jógúrtdós .
Sko stóra .
Og ég verð sennilega bara alveg að til miðnættis .
" En konan er auðvitað ekki sú eina sem fitnar á heimilinu .
Ó nei .
Og konurnar losna við flest öll aukakílóin sín eftir níu mánuði .
Við karlmennirnir erum stökk með aukabirgðirnar okkar miklu , miklu lengur .
Það er þó ekkert svo skrítið að við karlmenn fitnum líka á meðgöngunni .
Vegna þess einfaldlega að við erum auðvitað alltaf að ná í mat .
Búa til mat .
Mat sem þarf helst að koma strax ! Núna ! Og svo þegar að maturinn loksins kemur segir sú ólétta : " Æ nei , mig langar ekki í lasagna .
Mér er flökurt .
Mig langar í peru .
" Og hvað gerir karlmaðurinn ? Hann auðvitað stendur þarna með sjö kíló af lasagna sem enginn hefur áhuga á .
Og áður en hann veit af er hann farinn að líta út eins og fíll .
Og öllum er sama .
Öllum er nákvæmlega sama þó karlmenn fitni við meðgönguna .
Meira að segja heilbrigðisstéttinni .
Konurnar fara í skoðun og eru viktaðar og mældar hátt og lágt á meðan karlinn stendur bara út í horni með Snickers og horfir á .
Karlmaðurinn fær ekki einu sinni hrós á þessum erfiða tíma í lífi hans .
En fólk stendur í biðröðum til að dást að aukakílóunum á konunni hans .
Næst þegar þú kæri lesandi hittir verðandi foreldra , prófaðu þá að hrósa karlinum aðeins líka .
Ég skora á þig .
" Heyrðu þetta er falleg kúla sem þú ert kominn með félagi .
" " Já , þakka þér fyrir .
" " Hvað ertu kominn langt á leið ? " " 18 vikur .
" " Já .
Og það bara geislar af þér .
" " Takk .
" " Fyrirgefðu , en má ég nokkuð koma við hana ? " " Þó það nú væri .
Gjörðu svo vel .
" 