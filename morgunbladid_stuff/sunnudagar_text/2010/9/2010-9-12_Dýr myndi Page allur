Gítarjöfurinn Jimmy Page sendir frá sér einskonar ævisögu síðar í mánuðinum , en í henni verða myndir frá ferlinum sem hann hefur valið .
Alls verða í bókinni tæplega 650 myndir af Page með gítarinn í fanginu eða sér við hlið og ítarlegir myndatextar .
Bókin sú verður ekki gefins því hvert eintak mun kosta um 80.000 krónur .
Hátt verð bókarinnar skýrist af því að hvert eintak verður í skinnbandi og áritað af Page , en einnig verða aðeins prentuð af henni 2.500 eintök .
Hvað ítarlegri ævisögu varðar segir Page að það sé ekki tímabært að skrifa hana strax .
Hann varð sjötugur í byrjun janúar sl. 