Sunnudagur 5. sept. 2010 kl. 21.00 Leikstjóri : David Lynch .
Leikarar : John Hurt , Anthony Hopkins , Anne Bancroft , John Gielgud .
124 mín .
Bandaríkin 1980 .
Áhrifamikil bíómynd um einstakt lífshlaup Johns Merricks ( John Hurt ) , sem kallaður var Fílamaðurinn vegna hryllilegs vanskapnaðar .
Þar sem fólk hélt að færi skrímsli bjó undir viðkvæm , falleg sál og heiðursmaður , sem Hurt tekst að lýsa á ógleymanlegan hátt í erfiðu hlutverki undir hrikalegu og fyrirferðarmiklu gervi .
Hopkins fer mikinn sem hjálparhella Fílamannsins og kemur honum úr eymd viðundurs fjölleikahúsa í álit og eftirlæti góðborgaranna .
Sérlega vel tekin í svart / hvítu , af Freddie Francis sem færir okkur listilega inn í dimma og drungalega London aldamótaáranna 1900 .
Myrk , áhrifarík og ógleymanleg , þökk sé ásækinni leikstjórn Lynch , leik , förðun , búningum og handriti , allt ósvikið afbragð .
Sæbjörn Valdimarsson 