Þótt gagnrýnendur séu almennt í skýjunum yfir Freedom hafa þó ekki allir tekið bókinni vel , eða réttara sagt tekið umfjöllun um hana vel .
Mikla athygli vakti þegar rithöfundarnir Jodi Picoult og Jennifer Weiner létu hnúturnar fljúga .
Picoult reið á vaðið með því að tísta um að New York Times hefði farið á límingunum yfir nýju Franzen-bókinni : " Er einhver hissa ? Mikið væri gaman ef NYT myndi falla í stafi af hrifningu yfir rithöfundi sem ekki er hvítur karlmaður og eftirlæti bókabéusa .
" Weiner tísti í sama streng og í kjölfarið spunnust miklar umtræður um það hvort og þá hvernig blaðið gerði upp á milli karla og kvenna ; tölfræðin sýnir að karlar fá frekar umsagnir um bækur sínar og eins að oftar eru skrifaðar um þá sérstakar greinar og tekin viðtöl .
( Í slíkri greiningu er ekki lagt mat á hugsanleg gæði bókanna sem fjallað er um en rétt að geta þess að þeir karlar sem skrifa spennu- og glæpasögur fá frekar umfjöllun en konur sem skrifa álíka bækur .
) Sumir hafa svo rakið óánægju þeirra Picoult og Weiner til þess er Franzen móðgaði Oprah og kvenlesendur sína almennt , eins og greint er frá hér fyrir ofan , og víst að Weiner hefur lýst því yfir á bloggi sínu að hún muni ekki lesa Freedom þar sem Franzen vilji greinilega ekki að konur lesi bækur sínar .
Picoult leggur þó áherslu á það að hún sé ekki að líkja sér við Franzen og alls ekki að gera lítið úr bókinni – hún sé einfaldlega að benda á staðreynd sem fáir virðist láta sig skipta .
