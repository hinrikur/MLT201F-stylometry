Ef Rússland verður raunverulegt lýðræðisríki þar sem réttarríkið er haft í heiðri og mannréttindi virt ætti það að vera langtímamarkmið að Rússar fái aðild að Atlantshafsbandalaginu , " segir dr. Klaus Naumann , 71 árs gamall þýskur hershöfðingi á eftirlaunum .
" Þannig gætum við eytt þeim misskilningi í huga þeirra að NATO sé óvinur sem bíði og voni að tækifærið komi til að traðka vesalings Rússland í hel .
" Naumann var áður einn ef æðstu mönnum NATO .
Hann flytur á mánudag erindi í Norræna húsinu um framtíðarstefnu bandalagsins á fundi Samtaka um vestræna samvinnu og alþjóðamál , Varðbergs og Alþjóðamálastofnunar Háskóla Íslands .
Naumann hefur m.a. setið í stjórnarnefnd Sameinuðu þjóðanna um friðargæslu og alþjóðanefnd um bann við dreifingu kjarnorkuvopna .
Naumann hefur fjallað mikið um þann vanda sem erfitt efnahagsástand og vaxandi kostnaður vegna tækniþróunar á sviði varnarmála valdi nú vestrænum ríkjum .
Rætt var við Naumann fyrir helgi og sagðist hann álíta að svarið yrði ekki síst að samstarf um dýr verkefni yrði aukið .
Er líklegt að Evrópa komi sér upp sameiginlegum her ? Erfitt að ná einingu um varnir Evrópu " Þá yrðu Evrópuríkin að ná samkomulagi um eina , sameiginlega varnarstefnu , þau geta ekki hagað sé eins og nokkur þeirra gerðu þegar þau ákváðu að taka upp evru en móta síðan stefnu í gjaldmiðilsmálum eftir á , " sagði Naumann .
" Kjarninn í stefnu í öryggis- og varnarmálum er að fólk er látið hætta lífi sínu vegna vopnaðrar ógnar .
Fyrst og fremst verða menn að koma sér saman um markmiðið með evrópskum her , hvaða skilyrði þurfi að uppfylla til að senda megi evrópska hermenn í orrustu , hver eigi að stjórna þeim .
Sem stendur get ég ekki séð að eining geti náðst í Evrópu um þessi mál .
" Hann er spurður hvort vandinn sé að lítill vilji sé almennt meðal Evrópumanna til að verja peningum til varnarmála og enn minni til að berjast .
" Að nokkru leyti er það rétt .
Stjórnmálamennirnir hafa ekki sinnt því hlutverki sínu að segja fólki hvaða hættur geti verið við sjóndeildarhringinn á 21. öldinni .
Við ættum því ekki að furða okkur á að fólk og fjölmiðlar séu vægast sagt hikandi við að samþykkja hernað og aðrar aðgerðir sem það skilur ekki .
Tökum Afganistan sem dæmi .
Mjög fáir stjórnmálamenn hafi útskýrt fyrir almenningi hvað sé í húfi í Afganistan .
Fyrrverandi varnarmálaráðherra Þýskalands sagði að frelsi Þjóðverja yrði varið í Hindu Kush .
Það hljómar prýðilega en ef fólk spyr nánar geta stjórnmálamenn ekki svarað neinu .
– Hvers vegna eru leiðtogarnir svona hikandi ? " Þetta eru óvinsæl málefni og hvaða pólitíkus vill brydda upp á óvinsælum málum ? Þeir hafa allir í huga að kjörtímabilið verði fljótt á enda og vilja vinna fólk á sitt band með því að segja það sem fólk vill heyra .
Þannig finnst mér evrópskir stjórnmálamenn vera , þeir segja sjaldan : Allt í lagi , þetta er vont en við verðum að gera það .
" Staða Íslands gæti breyst hratt Hann er spurður um stöðu Íslands og segir að fari svo að ísinn minnki við Norðurskautið vegna hlýnandi loftslags og hægt verði að sigla yfir Íshafið muni hún breytast mjög á næstu áratugum .
" Þá mun norðurhjarinn verða ofar á dagskránni hjá NATO , " segir Naumann .
" Þar segja menn núna að í fyrstu hafi menn horft til norðurs í kalda stríðinu , núna til suðurs og austurs .
En verði Íshafið mikil siglingaleið vex áhuginn .
Ísland gæti þá orðið heppilegur staður fyrir umskipunarhafnir vegna flutninga milli Evrópu og A-Asíu .
Þetta yrði gerbreytt staða .
Svo má ekki gleyma auðlindum á hafsbotni sem er annað mál en þær gætu ýtt undir deilur og jafnvel átök .
" Bandaríkin hafa aðeins efni á einni orrustuvél árið 2054 Norman Augustine , þekktur flugmálasérfræðingur , rannsakaði þróun kostnaðar við smíði orrustuflugvéla frá 1910 í samhengi við útgjöld til varnarmála og niðurstaðan var : " Árið 2054 munu öll framlögin duga til að kaupa eina vél .
Flugherinn og flotinn munu skipta afnotunum á milli sín , fá hvor um sig þrjá og hálfan dag í viku nema á hlaupári , þá fá landgönguliðasveitirnar hana í einn dag .
" Tækniundrin að sliga varnarmálaráðuneytin Naumann ritaði grein í The Economist í ágúst og lýsir þeim vanda sem Vesturveldin standa frammi fyrir vegna síaukins kostnaðar við háþróuð vopn .
Hann nefnir sem dæmi að tækniundrið F-22 Raptor [ sjá mynd hér að ofan ] kosti um 160 milljónir dollara stykkið [ nær 20 milljarða króna ] og reyndar meira ef tekinn sé með í dæmið þróunarkostnaður .
Hin þekkta F-16 þota hafi aðeins kostað 50-60 milljónir dollara .
Upphaflega hafi staðið til að Bandaríkin keyptu um 750 Raptor-þotur en nú sé miðað við 187 þotur og framleiðslan verði stöðvuð á þessu ári .
Hvarvetna er skorið niður , Bretar eiga nú aðeins eitt flugmóðurskip , Frakkar eitt .
Hollendingar halda ekki lengur úti eftirliti á sjó , Danir eiga enga kafbáta .
Airbus , sem hannaði nýja herflutningavél , A440M , hefur átt erfitt með að sinna mörgum og flóknum óskum Evrópuríkjanna og kostnaðurinn fór marga milljarða evra fram úr áætlun .
Vélinni hefur háðslega verið lýst sem " gyltu sem framleiði ull , egg og mjólk " .
Leggi menn áherslu á ómönnuð loftför sparast að sjálfsögðu mikið .
En Naumann segir að búast megi við að smám saman verði einnig gerðar meiri kröfur til þeirra og kostnaðurinn vaxi þá hratt .
Einnig séu þau alltaf háð öruggum gervihnattafjarskiptum .
