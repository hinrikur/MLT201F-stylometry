Fátt er nokkuð betra en íslenska lambakjötið .
Læri og hryggur með Ora grænum , kartöflum og rabarbarasultu er með því besta sem hægt er að bjóða upp á , " eins og vinur minn Villi Naglbítur segir iðulega og ég er honum svo sannarlega sammála .
En nú finnst mér við hæfi þar sem sláturtíðin er hafin og bláberjatíðin í blóma að gefa ykkur uppskrift af fersku bláberja lambalæri .
Ég mæli með því að þið eldið ferskt lamb sem ekki hefur frosið á þessum árstíma og svo náttúrlega að taka slátur sem er fallegur þjóðlegur fjölskyldusiður sem aftur er að komast í tísku .
Sá siður , alveg eins og laufabrauðsbaksturinn , er okkur gríðarlega verðmætur þar sem hefðir og sérviska hverrar fjölskyldu lærist á milli ættliða , hugsanlega er það líka að gerast í sultugerð sem er aftur að komast í tísku .
Mér finnst lambakjötið aldrei sóma sér betur en með íslensku hráefni .
Nú er lag þar sem við höfum nýuppteknar kartöflur , nýupptekið grænmeti , bláberin og kryddjurtirnar .
Ofnbakað bláberja lambalæri með sætri sósu Athugið að það tekur u.þ.b. 5 klukkustundir að elda þennan rétt .
fyrir 4 til 8 manns 1 lambalæri af nýslátruðu , fituhreinsað Marinering á lambalæri 200 g nýtínd bláber ½ dl góð ólífuolía 1 msk .
sjávarsalt 2 msk .
krydd edik u.þ.b. 4-5% 2 msk .
hunang Svartur pipar Aðferð Maukið saman berin , olíuna , edikið og hunangið smakkið til með salti og pipar , hellið yfir lærið og geymið yfir nótt eða frá morgni fram á kvöld í lokuðu íláti í kæli .
Gott er að snúa því nokkrum sinnum .
2 gulrætur 1 laukur 2 sellerýstilkar 1,5 l kalt vatn 100 g smjör 3 dl nýtínd bláber 1 dl maltöl Komið lærinu fyrir á grind með ofnskúffu fyrir neðan og setjið neðarlega í 120°C heitan ofninn , bakið í hálfa klukkustund .
Skerið lauk , gulrætur og selleri gróft niður .
Setjið í skúffuna undir lærinu og eldið með því í 30 mínútur en takið þá út og setjið í pott , hellið vatninu yfir og látið suðuna koma hægt upp .
Geymið lærið á meðan , gott er að setja álfilmu yfir .
Þegar soðið fer að sjóða er gott að fleyta allri fitu og gruggi sem flýtur upp á yfirborðið af strax , lækkið hitann undir soðinu og látið sjóða í hálfa klukkustund við vægan hita .
Sigtið soðið í gegnum fínt sigti , þvoið pottinn , setjið soðið aftur í hann ásamt berjunum og maltölinu , látið sjóða í 15-20 mín jafnið ef með þarf smakkið til með salti , pipar , smjöri e.v.t .
kjötkraft .
Hækkið hitann á ofninum í 175°C og bakið lærið í 15 mínútur áður en það er tekið út og látið standa í 20 mín .
áður en það er borið fram með nýsoðnu kartöflusmælki og soðnu eða pönnusteiktu nýju íslensku grænmeti .
