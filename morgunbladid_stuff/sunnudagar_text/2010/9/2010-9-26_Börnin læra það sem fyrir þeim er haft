Flest börn undir sex ára aldri eyða drjúgum hluta dagsins á leikskólum .
Unnur Stefánsdóttir , frumkvöðull og stofnandi Heilsustefnunnar og Sigurlaug Einarsdóttir , leikskólastjóri á Reynisholti , ræddu við Sunnudagsmoggann um heilsueflingu í leikskólastarfi og gildi jóga sem leið til náms- og lífsleikni .
Ingunn Eyþórsdóttir Á undanförnum áratugum hafa orðið róttækar breytingar á leikskólastarfi hérlendis .
Árið 1994 var leikskólinn skilgreindur sem fyrsta menntunarstig skólakerfisins .
Starfsheitið fóstra var lagt niður og heitið leikskólakennari var tekið upp .
Samhliða því fór menntun leikskólakennara fram á háskólastigi og miklar breytingar hafa orðið á fræðasviði þeirra síðan .
Starfsumhverfi leikskólans hefur sömuleiðis tekið stökkbreytingum .
Ísland hefur smám saman orðið að fjölmenningarsamfélagi og nú eru um 10-15% barna í leikskólum landsins af erlendu bergi brotin .
Orðræðan um umhverfismennt hefur einnig verið áberandi í þjóðfélaginu og leikskólar hafa gegnt þar mikilvægu fræðsluhlutverki með góðum árangri .
Um 40% allra leik- og grunnskóla í landinu flagga nú grænfánanum , sem er alþjóðleg viðurkenning í þágu umhverfismála .
Síðast en ekki síst hefur umræðan um gildi heilsunnar verið á allra vörum .
Sífellt fleiri leikskólar leggja áherslu á heilsusamlegt fæði , hreyfingu og jóga .
Það er öllum til hagsbóta að leggja grunninn að góðum lífsháttum í æsku .
Þá verður eftirleikurinn auðveldari .
Fjölmargar stefnur í boði Að ýmsu þarf að huga þegar barn er vistað á leikskóla .
Valið er ekki einfalt og ræðst til að mynda af efnahag foreldra , sérstöðu barnsins , hvar barninu býðst leikskólavist og hvort staðsetningin henti .
Margir leikskólar starfa í anda hugmyndafræði Reggio Emilía og kennismiðsins Johns Dewey og allnokkrir leggja kapp á myndlistar- , stærðfræði- eða tónlistarmiðað nám .
Jafnframt eru hér starfandi nokkrir leikskólar undir formerkjum Waldorf-uppeldisfræðanna .
Þrátt fyrir að uppeldisaðferðirnar séu ólíkar er leikurinn ávallt hornsteinn að starfinu og jafnframt helsta námsleið barnsins .
Hér verður fjallað um tvær innlendar leikskólastefnur sem gengið hafa skrefinu lengra og mótað sér töluverða sérstöðu .
Heilsustefnan Unnur Stefánsdóttir , leikskólastjóri í Heilsuleikskólanum Urðarhóli í Kópavogi , hafði frumkvæði að mótun heilsustefnu fyrir leikskóla hér landi , en alls hafa fjórtán leikskólar hlotið nafnbótina heilsuleikskóli .
Níu leikskólar til viðbótar eru verðandi heilsuleikskólar , eða eru á heilsubraut eins og það er kallað , en þeir þurfa að uppfylla ákveðin skilyrði til þess að fá viðurkenninguna .
Markmið stefnunnar er að auka gleði og vellíðan barna með áherslu á næringu , hreyfingu og listsköpun í leik og starfi .
Í næringu er lögð áhersla á hollt heimilisfæði þar sem markmiðið er að auka grænmetis- og ávaxtaneyslu og að nota fitu , salt og sykur í hófi .
Við upphaf leikskólagöngu fær hvert barn Heilsubók barnsins og gæðamatskvarði heilsustefnunnar er mikilvægt hjálpartæki til þess að ná settum markmiðum .
Einkunnarorð heilsuleiksóla er " Heilbrigð sál í hraustum líkama " .
Nánari upplýsingar má finna á www.skolar.is Hjallastefnan Hugmyndasmiður og stofnandi Hjallastefnunnar er Margrét Pála Ólafsdóttir .
Hún starfaði sem leikskólastjóri á Hjalla í áratug og þróaði þar kenningar og námsskrá Hjallastefnunnar .
Félagið rekur nú átta leikskóla á grundvelli þjónustusamninga við sveitarfélög .
Leik- og grunnskólar Hjallastefnunnar starfa sjálfstætt undir stjórn síns skóla- eða leikskólastjóra .
Þannig hefur hver skóli sitt eigið andrúmsloft , en allir starfa þeir að sameiginlegu markmiði og eftir sömu námsskrá .
Starfið byggist á sex meginreglum , en sérstaða skólanna er m.a. fólgin í kynjaskiptingu barna að hluta til með kynjaskipta námsskrá að leiðarljósi , skólabúningum til þess að efla liðsheild , leikefnavið og einföldum námsgögnum þar sem ýtt er undir sköpun og ímyndun hvers barns .
Efniviðirnir eru að mestu úr náttúrulegum efnum og allir litir innan dyra eru mildir jarðlitir .
Nánari upplýsingar má finna á www.hjalli.is 