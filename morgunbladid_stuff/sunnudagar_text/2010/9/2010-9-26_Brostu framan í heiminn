Stundum er sagt að eitt bros geti dimmu í dagsljós breytt og það er sannarlega rétt .
Fallegt bros til þeirra sem við mætum lífgar upp á daginn og gefur frá sér vinsamlegri skilaboð en ef maður grettir sig og setur í brýrnar .
Til eru ýmiss konar skemmtilegar staðreyndir um bros og hér fylgja með nokkrar slíkar .
Brostu framan í heiminn Bros er þekkt um víða veröld sem tákn fyrir hamingju og þekkist sem slíkt í nærri öllum samfélögum heims .
Til eru yfir 18 tegundir af brosum sem notuð eru við mismunandi samfélagslegar aðstæður .
Brosið getur bæði verið notað til að heilsa en líka til að tjá skilning viðkomandi á einhverju málefni .
Fleiri vöðva þarf til að búa til grettu en bros en þó þarf allt frá 5 til 53 vöðva í að kalla fram bros .
Brosið losar líka um endorfín í líkamanum og lætur manni líða betur , jafnvel þó að brosið sé ekki ekta .
Maðurinn er fæddur með þann eiginleika að geta brosað og brosið er því ekki eitthvað sem við hermum eftir .
Þetta sýnir sig meðal annars í því að jafnvel blind ungbörn brosa .
Einnig hefur það sýnt sig að ungbörn halda frekar upp á brosmilt fólk .
Svo er hægt að lesa ýmislegt út úr brosinu en fólk getur oft greint á milli þess hvort um alvöru eða tilbúið bros er að ræða með því að líta í augu viðkomandi .
