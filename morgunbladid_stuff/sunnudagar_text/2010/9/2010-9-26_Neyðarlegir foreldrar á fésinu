Mæður hafa fundið jafnvel betri leið til að niðurlægja börn sín en að sýna af þeim smábarnamyndir – að gerast vinir þeirra á fésbókinni .
" Þannig hefst grein LA Times sem fjallar um neyðarlega reynslu unglinga af veru foreldra sinna inni á samskiptavefnum góðkunna .
Bandarískar rannsóknir sýna að yfir þrír fjórðu foreldra eru vinir barna sinna á fésbókinni en á sama tíma langar þriðjung unglinga að úthýsa foreldrum sínum úr hinum rafræna vinahóp .
Ástæðan er uppákomur á borð við nöldur foreldranna á síðunum fyrir augum vinanna og pínlegar athugasemdir sem foreldrarnir skrifa á eigin síður eða barnanna .
Svo rammt kveður að slíkum upplifunum unglinganna að stofnuð hefur verið sérstök vefsíða sem heldur utan um vandræðagang foreldranna .
Yfirskrift hennar er " Oh Crap ! My Parents Joined Facebook " þar sem úttauguðum unglingum gefst kostur á að senda inn neyðarlegar athugasemdir frá foreldrum , ömmum , öfum og öðrum skyldmennum sem verða þeim til skammar á netinu .
Í ávarpi sínu óska síðuhaldarar notendum hennar til hamingju en bæta svo kaldhæðnislega við : " Lífi þínu er formlega lokið .
" Annar þeirra , Jeanne Leitenberg , segir í samtali við LA Times um mæður á fésinu : " Þær gerast félagar á fésinu af því að þær langar að vera svalar mömmur og hluti af hópnum .
Þær gera sér ekki grein fyrir hversu hræðilegar og uppáþrengjandi þær geta verið .
" Yfirheyrslur og nöldur Og hvað er það svo sem kallar fram roða í kinnum unga fólksins ? Jú , þegar status á borð við " Ætla út að hitta strákana " kallar fram svar móðurinnar : " Ertu til í að skella í uppþvottavélina áður en þú ferð ? " Eða þegar amma setur á vegg barnabarnsins : " Á einhver vina þinna jafn svala ömmu og mig , sem er á fésinu ? Annars ættuð þið vinkona þín að vera í peysum , þið kvefist bara ef þið eruð svona klæðalitlar ! " Og hversu átakanlegur er pabbi sem á bara 16 vini ? Það eru þó ekki aðeins athugasemdir á netinu sem fara fyrir brjóstið á unglingunum .
Kvabb í raunheimum vegna fésbókarinnar getur verið allt eins erfitt að eiga við ef marka má unglingaspjallsíðuna hugi.is , en þar má sjá líflegar samræður íslenskra unglinga um það " bögg " sem þeir verða fyrir af hálfu netnotandi foreldra .
Krakkarnir eru yfirheyrðir vegna ljósmynda af þeim sem gjarnan eru teknar á djamminu , krafðir upplýsinga um nýja fésvini eða ávítaðir fyrir orðbragð sem foreldrar hafa engar forsendur til að skilja .
Ekkert svona orðbragð , gæskurinn Sumir hafa verið séðir , og hafnað vinabeiðnum foreldra sinna á netinu .
Aðrir hafa takmarkað skaðann með því að breyta notendastillingum sínum þannig að tilteknir vinir – í þessu tilfelli foreldrarnir – hafi takmarkaðri aðgang en aðrir að síðunni þeirra .
Og svo eru það þeir sem hafa gripið til örþrifaráða og strikað foreldrana út af vinalistanum , iðulega með hörmulegum afleiðingum : " Ég prófaði að deleta henni einu sinni og það gekk í svona þrjár vikur þangað til hún fattaði það og addaði mér aftur .
Ég gat ekki ignorað það því hún kom til mín og sagði " deletaðirðu mér af facebook ? ! " og var voða sár ...
" segir íslensk stelpa .
Og svo var það íslenska amman sem blöskraði svo orðbragð barnabarnsins á fésinu að hún skrifaði athugasemd við það : " Heyrðu gæskurinn , ekkert svona orðbragð á meðan þú ert ekki orðinn kynþroska ...
" Menn geta ímyndað sér hvort pilti var skemmt .
Er það furða að yngri kynslóðirnar séu að verða afhuga fésinu ! Samkvæmt könnun Roiworld sem LA Times vitnar í hefur einn af hverjum fimm unglingum misst áhugann á þessari vinsælustu samskiptasíðu heims , og eru það sömu niðurstöður og fengust í annarri könnun sem danska vefsíðan BT bar undir tækninjörðinn Tony Perkins frá AlwaysOn í sumar .
Hann gekk jafnvel svo langt að lýsa því yfir að fésbókin væri deyjandi risi , þar sem unga fólkið legði gjarnan línurnar fyrir það sem koma skal á netinu .
" Og ef það notar ekki fésbókina þýðir það að það notar eitthvað annað .
" Mamma mín er á Facebook Hrellingar unglinga út af foreldrum á fésbókinni hafa orðið hljómsveitinni Back of the Class að yrkisefni .
Í metal – ballöðunni " My mom ' s on Facebook " , sem finna má á YouTube rekja þeir þær fésbókarraunir sem unglingspiltur upplifir vegna netvæddrar móður sinnar .
Þrátt fyrir að hvorki tónlistin né textinn geti talist meðal stærstu afreka rokksögunnar hefur lagið notið töluverðra vinsælda en hátt í 1,3 milljónir manna hafa skoðað það á netinu .
Þar til viðbótar koma viðbótarútgáfur lagsins , þar sem þýðingu á önnur tungumál hefur verið bætt við í textaræmu undir myndbandinu , en áhorfendur þeirra eru nokkur hundruð þúsund .
Er svo stolt af þér snúðurinn minn ! Athugasemdir af spjallþráðum huga.is : * ég sé svo mikið eftir því að kynna mömmu og pabba fyrir facebook eftir að þau lærðu á þetta gat maður ekki gert NEITT á facebook ég meina maður þurfti að passa sig á hjá hverjum maður gerir comment því ef maður commentar hjá e-h stelpu þá verður maður yfirheyrður eins og andskotinn kannist þið við þetta sjálf ? * fékk reglulega póst og kvart frá pabba um hversu siðblind og óskynsöm ég er á facebook og endaði með því að ég þurfti að sérsníða allt privacy hjá mér .
* ef að ég eyði foreldrum mínum af facebook þá verður heimstyrjöld D * : * og amma mín og afi eru líka á facebook sem gerir þetta enn meira óþolandi * Ég VAR með mömmu á facebookinu mínu og þurfti að passa mig á hvað ég gerði þar ...
þannig að ég sagði henni að ég ætlaði að hætta með facebook , lokaði því ...
og opnaði það aftur eftir ca viku , og svo eyddi ég henni útaf ...
* þú veist ...
það er svona hide button ..
stelstu bara inná facebook síðurnar hjá foreldrum þínum og hædaðu þig * Mamma er alltaf að biðja mig um að accepta sig á facebook .
Er að hugsa um að gera það eftir einn og hálfan mánuð , þegar ég verð 18 , og hún mun ekki geta tekið af mér bílprófið .
* hún kemur alltaf inn í herbergið " sonur sæll , ég var að sjá þessar nýju myndir af þér á facebook ...
" frekar vandræðalegt .
* ja hata að mamma er á facebook xd ! ! alltaf einhverjir 15 ára strákar að adda henni og segja að hun sé sæt xd ! ! ! * Það er bara nett að hafa mömmu á facebook , bróðir minn er samt ekki á sama máli þar sem hún er alltaf með svona mömmu comment á alla statusina hanns og svona " ohh er svo stolt af þér snúðurinn minn , koss koss " 