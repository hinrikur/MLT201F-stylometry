Hver og einn Bandaríkjaforseti setur ekki aðeins svip sinn á heiminn heldur líka á sporöskjulaga skrifstofuna í Hvíta húsinu en Barack Obama sýndi blaðamönnum í vikunni breytingarnar sem hann hefur látið gera .
Útkoman er björt en heldur ljósbrún fyrir sumra smekk en hönnuðurinn á bak við endurinnréttinguna heitir Michael Smith .
Breytingarnar fóru fram á meðan Obama dvaldi með fjölskyldunni á sumarleyfisstaðnum Martha ' s Vineyard .
Vinnuflokkur setti upp röndótt veggfóður , gamlir stólar voru bólstraðir upp á nýtt , og var komið með nýja sófa , lampa og sófaborð .
Athygli vekur að sófaborðið er nútímalegt og að ávextir voru í skál á borðinu í stað blóma , sem hljómar hagnýtt á krepputímum .
Sú spurning vaknar samt hvort einhver treysti sér til að kjamsa á epli á meðan á fundi við forsetann stendur ? Teppi með tilvísunum Ein mesta breytingin er þó teppið enda er það sá hlutur sem forsetarnir geta hvað auðveldlegast sett mark sitt á .
Teppi Obama er með rituðum tilvísunum í fleyg orð þekktra Bandaríkjamanna á borð við Teddy Roosevelt , Martin Luther King og Abraham Lincoln .
Flestar breytingarnar hafa nútímalegri og hreinlega þægilegri blæ yfir sér en það sem fyrir var .
Má nefna sem dæmi nýja skrifstofustólinn úr brúnu leðri eða mahónístólana við arininn , sem búið er að bólstra upp á nýtt með karamellulituðu leðri .
Breytingarnar hljóma kostnaðarsamar en bandarískir skattgreiðendur þurfa ekki að hafa áhyggjur því þeir borga ekki brúsann heldur einkasjóður .
" Það lítur út fyrir að þú getir átt langar samræður í þessum sófum , " segir Michael Boodro , nýr ritstjóri Elle Decor , í samtali við fréttastofu AP og ítrekar að það hljóti að vera gott fyrir ríkiserindrekstur og samningaviðræður .
Hann segir líka að sófaborðið líti sterklega út .
" Þú gætir sett fæturna upp á borð .
Ég veit ekki hvort einhver annar en forsetinn slakar raunverulega á í skrifstofunni en þetta lítur út fyrir að vera tilraun til að fá fólk til að slappa af .
" William Seale , sagnfræðingur sem sérhæfir sig í málefnum Hvíta hússins , segir í samtali við New York Times að Obama hafi gert mjög hagnýtar breytingar .
" Það er búið að gera útlit herbergisins rólegra , kannski vegna þess að það er notað meira en áður , " segir Seale , sem finnst herbergið bjóða fólk velkomið .
Bandaríkjamenn eru þekktir fyrir að vilja hafa þægileg og traust húsgögn í kringum sig og virðast nýju innréttingarnar falla í þann flokk .
Útkoman er falleg án þess að hneyksla nokkurn .
Sama skrifborðið Þessi hefð að endurinnrétta skrifstofuna byrjaði með John F. Kennedy .
Sumir hafa þurft að breyta meira en aðrir því Gerald Forld , sem tók við af Nixon , þurfti að fjarlægja allan hlerunarbúnað úr veggjum skrifstofunnar .
Var það svo mikið verk að það nánast reyndist nauðsynlegt að rífa þá alla niður til að ná búnaðinum út .
Auðvitað er margt notað aftur í skrifstofunni en málverkið af George Washington hefur lengi hangið yfir arninum .
Ennfremur notar Obama sama skrifborðið og margir fyrirrennarar hans .
Bandaríkjaforsetinn Rutherford B. Hayes fékk skrifborðið að gjöf frá Viktoríu Bretadrottningu .
Kennedy flutti það í skrifstofu sína og síðan þá hefur það verið notað af Bill Clinton , Jimmy Carter , Ronald Reagan og Bush-feðgum .
Skrifborðið er smíðað úr timbri úr rannsóknarskipi , sem var notað í könnunarleiðöngrum á norðurskautinu .
Bandaríkjaforseti situr gjarnan við skrifborðið þegar hann ávarpar þjóðina í sjónvarpi .
Obama hélt einmitt ávarp í vikunni vegna Íraksstríðsins við þetta skrifborð , í fyrsta sinn eftir breytingarnar .
Fleira er óvenjulegt fyrir skrifstofuna en lögunin en á henni eru fernar dyr .
Staðsetning skrifstofunnar á að auðvelda forsetanum samskipti við starfsfólk sitt og líka er hún þægilega staðsett hvað heimili hans varðar .
