Þegar rætt er um vín frá Bordeaux er gjarnan talað um hægri bakkann og vinstri bakkann .
Árnar Garonne og Dordogne skipta héraðinu upp og norður af borginni Bordeaux renna þær saman og mynda fljótið Gironde .
Hugtökin hægri bakki og vinstri bakki vísa til austur- og vesturbakka Gironde þar sem það rennur til norðurs þótt þekktustu svæði hægri bakkans séu í raun við norðurbakka Garonne .
Verulegur munur er á þessum svæðum .
Öll vín Bordeaux byggjast á blöndu nokkurra þrúgna en samsetningin er ólík milli svæða .
Á vinstri bakkanum , Médoc-skaganum , er þrúgan Cabernet Sauvignon yfirleitt ríkjandi í vínunum og þar er að finna þekktustu þorpin og frægustu vínhúsin .
Á vinstri bakkanum er það aftur á móti Merlot sem er meginþrúgan í vínunum og þrátt fyrir að hallirnar séu ekki jafnglæsilegar og " hinum megin við ána " er mörg eftirsóttustu og dýrustu vín Bordeaux að finna á þessum slóðum .
Þekktustu þorpin á vinstri bakkanum eru St .
Emilion og Pomerol skammt frá borginni Libourne og þar eru flest af bestu vínhúsum vinstri bakkans .
Pomerol er minnsta víngerðarsvæði Bordeaux-héraðs í Suðvestur-Frakklandi og vínhús og ekrur eru mun fyrirferðarminni en á öðrum svæðum Bordeaux .
Vínekrur þekja einungis um 800 hektara samtals en til samanburðar má nefna að ekki er óalgengt að vínekrur þekktra vínhúsa á hægri bakkanum séu á annað hundrað hektarar .
Þegar kemur að vínunum sjálfum er Pomerol hins vegar með stærstu vínum Bordeaux .
Það fer lítið fyrir Pomerol og þegar ekið er um flatlent svæðið er fátt sem bendir til að maður sé staddur í einu allra besta víngerðarsvæði veraldar .
Vínhúsin eða Chateau-in eru alla jafna látlaus , jafnvel þau allra bestu , og engar glæsilegar hallir að sjá líkt og t.d. í Médoc .
Þetta er bara ósköp venjuleg frönsk sveit .
Vínhúsin í Pomerol hafa vissulega sum hver fengið myndarlega andlitslyftingu enda hefur velgengni svæðisins verið gífurleg á síðustu áratugum .
Nokkur húsanna hafa löngum verið talin með þeim bestu í Bordeaux og þarna er t.d. Chateau Pétrus , þar sem framleitt er vín sem að jafnaði er það dýrasta í heimi .
Þar sem engin opinber flokkun er á vínhúsum líkt og á flestum öðrum svæðum Bordeaux ( þekktust er Grand Cru Classé-flokkun Médoc frá 1855 ) eru öll vínin einföld Pomerol .
Stóru nöfnin eru hins vegar í huga manna flokkuð með Grand Cru Classé-vínunum og má þar nefna Vieux-Chateau-Certan , Petit-Village , la Conseillante , Gazin , l ' Evangile , la Fleur Pétrus , Nenin , Clinet og Trotanoy .
Það var líka í Pomerol sem " bílskúrsvínahreyfingin " eða garagiste-vínin spruttu upp , vín í allra hæsta gæðaflokki ræktuð á mjög afmörkuðu og yfirleitt agnarsmáu svæði .
Frægast þeirra er Le Pin en nokkur til viðbótar hafa bæst við í Pomerol og St .
Emilion , s.s. Valandraud , La Mondotte og Le Dome .
Leyndarmálið á bak við Pomerol-vínin er fyrst og fremst einstakur jarðvegurinn .
Í efsta lagi hans er mölsandur í bland við sand og leir en þegar neðar dregur tekur við jarðvegur ríkur af járnoxíði sem heimamenn kalla crasse de fer .
Vínin eru einstaklega kraftmikil , langlíf en hafa jafnframt mikla mýkt og eru aðgengileg mun fyrr en bestu vín Médoc .
Þrátt fyrir að ekki sé langt frá Pomerol til St .
Emilion er yfirbragðið allt annað .
Í hjarta vínsvæðisins er að finna samnefnt þorp , sem hefur verið miðstöð svæðisins um aldabil og er á heimsminjaskrá UNESCO vegna miðaldabygginga sinna .
St .
Emilion er eitt helsta víngerðarsvæði Bordeaux en vínin þaðan náðu aldrei sömu alþjóðlegu útbreiðslu og Médoc-vínin þar sem framleiðendur voru fjær höfninni í Bordeaux og áttu óhægt með útflutning .
Jarðvegurinn í St .
Emilion er kalksteinsríkur , ekki síst á hæðunum í kringum sjálft þorpið og vínin þaðan eru ekki eins kraftmikil og vínin frá Pomerol .
Á sléttunum fjær þorpinu er jarðvegurinn sendnari og á litlu belti er mikil möl í jarðveginum og þar nýtur Cabernet Sauvignon sín til fulls líkt og á ekrum Chateau Cheval Blanc .
Mörg af bestu vínunum koma hins vegar af hæðunum í kringum St .
Emilion .
Merlot-vínin þaðan eru kannski ekki eins mögnuð og tannísk og Médoc-vínin en þau eru þykk og djúp og mun aðgengilegri þótt ung séu fyrir neytandann .
Mörg vínhúsanna eru líka farin að beita svipuðum aðferðum og gerðu " bílskúrsvínin " fræg : Draga verulega úr uppskerumagni til að þjappa ávextinum saman og beita háþróuðum aðferðum við víngerðina .
Bestu St .
Emilion-vínin eru stórkostleg og má nefna vín á borð við Troplong-Mondot , Angelus , Figeac , Tertre-Roteboeuf , Canon og Pavie sem dæmi .
Í algjörum sérklassa eru svo Ausone og Cheval Blanc .
St .
Emilion styðst við eigin gæðaflokkun sem var tekin upp árið 1955 og eru á annan tug vína flokkuð sem Premier Grand Cru Classé og nokkrir tugir sem Grand Cru Classé .
Flokkunin er endurskoðuð reglulega sem hefur valdið hörðum deilum og dómsmálum .
Næst : Vinstri bakkinn 