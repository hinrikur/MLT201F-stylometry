Íslendingar senda lið í karla- og kvennafokki á Ólympíuskákmótinu sem hefst í Khanty Manyisk í Síberíu 21. september .
Karlasveitin er skipuð Hannesi Hlífari Stefánssyni , Héðni Steingrímssyni , Braga Þorfinnssyni , Birni Þorfinnssyni og Hjörvari Steini Grétarssyni .
Í kvennaliðinu eru þær Lenka Ptacnikova , Hallgerður Helga Þorsteinsdóttir , Tinna Kristín Finnbogadóttir , Sigurlaug Friðþjófsdóttir og Jóhanna Björg Jóhannsdóttir .
Nokkrir nýliðar eru í báðum liðum .
Björn Þorfinnsson og Hjörvar Steinn Grétarsson hafa aldrei teflt áður á Ólympíumóti og þeir Héðinn og Bragi aðeins samtals þrisvar .
Reynsluboltinn er vitaskuld 1. borðsmaðurinn , Hannes Hlífar , sem hefur átt fast sæti í liðinu frá því í Manila 1992 .
Í kvennaliðinu koma þær Tinna Kristín og Jóhann Björg nýjar inn .
Undanfarnar vikur hafa liðsmenn undirbúið sig með þátttöku í mótum og æfingum .
Hin nýja kynslóð í kvennaliðinu : Hallgerður , Tinna Kristín og Jóhanna voru með á Norðurlandamót stúlkna á dögunum og tvær þær síðastnefndu tóku einnig þátt í Meistaramóti Hellis 2010 sem lauk á mánudaginn .
Þar tefldi einnig Hjörvar Steinn Grétarsson .
Taflmennska á mótum þar sem styrkleiki keppenda er misjafn getur verið góð æfing .
Hjörvar Steinn hefur ekki teflt síðan á First Saturday í Búdapest í júní og hann gerði sér lítið fyrir og vann allar skákir sínar , sjö talsins , og hækkar um meira en 11 elo-stig og er því kominn yfir 2.400 stiga markið .
Þetta er fimmti mótasigur Hjörvars á innan við ári .
Alls tóku 40 skákmenn þátt .
Átta efstu urðu eftirtaldir : 1 .
Hjörvar Steinn Grétarsson 7 v .
( af 7 ) 2 .
Þorvarður Ólafsson 5½ v .
3.-6 .
Stefán Bergsson , Bjarni Jens Kristinsson , Atli Antonsson , Agnar Darri Lárusson 5 v .
7.-8 .
Tinna Kristín Finnbogadóttir og Agnar Tómas Möller 4½ v .
Hjörvar Steinn og Þorvarður Ólafsson hafa marga hildi háð og viðureign þeirra í 5. umferð reyndist , eins og stundum áður , úrslitaskák mótsins .
Hjörvar tefldi þessa skák skínandi vel og er greinilega vel heima í hina vinsæla mótbragði Paul Benkö .
Hjörvar Steinn Grétarsson – Þorvarður Ólafsson Benkö-gambítur 1. d4 Rf6 2. c4 c5 3. d5 b5 4. cxb5 a6 5. bxa6 g6 6 .
Rc3 Bxa6 7. g3 d6 8 .
Bg2 Bg7 9 .
Rf3 Rbd7 10 .
0-0 0-0 11 .
Hb1 Tískuleikurinn .
Mikilvægt er fyrir hvítan að koma góðu skikki á liðsafla sinn á drottningarvæng .
11 .
...
Da5 12 .
Bd2 Hfb8 13 .
Dc1 Rg4 14. b3 Rge5 15 .
Rxe5 Rxe5 16. a4 Dd8 17. f4 Rd7 18 .
Bf3 Ha7 19 .
Ra2 Leikir hvíts hafa nær allir fyrirbyggjandi gildi .
Þarna getur riddarinn stutt við framrás b-peðsins .
19 .
...
Hab7 20 .
Dc2 Rb6 21 .
Ba5 Dd7 22 .
Bc3 Bxc3 23 .
Rxc3 Ra8 24 .
Ra2 Rb6 25 .
Hfc1 Df5 26. e4 Df6 27 .
Dd1 h5 28. b4 Bc4 29 .
Rc3 cxb4 30 .
Hxb4 Ba6 31. e5 ! Df5 Ekki gengur 31 .
...
dxe5 32. d6 ! Hd7 33 .
Re4 ásamt 34. a5 og vinnur lið .
32 .
Be4 Dh3 33 .
Bg2 Df5 34 .
34. exd6 exd6 35 .
Re4 Rxd5 36 .
Hxb7 Bxb7 36 .
...
Hxb7 strandar á 37 .
Dxd5 ! Dxd5 38 .
Rf6 + og vinnur .
37 .
Rxd6 Re3 38 .
Rxf5 Rxd1 39 .
Bxb7 Hxb7 40 .
Rd6 – og svartur gafst upp .
Haustmót TR hefst á sunnudag Haustmót Taflfélags Reykjavíkur sem er jafnframt 110 ára afmælismót félagsins hefst sunnudaginn 26. september .
Um skráningu og annað sjá : http://taflfelag.is / Helgi Ólafsson helol@simnet.is 