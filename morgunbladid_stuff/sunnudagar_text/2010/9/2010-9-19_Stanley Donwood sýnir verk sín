Maðurinn á bakvið listræna umslagshönnun allra Radiohead umslaganna , Stanley Donwood , sýnir list sína um þessar mundir í San Francisco .
Donwood og Thom Yorke , leiðtogi Radiohead , kynntust í listaskóla og hafa unnið náið saman síðan en Radiohead er sem kunnugt er eitt skýrasta dæmið í dag um svokallað listarokk eða " art-rock " .
Donwood sýnir verki sín um þessar mundir í FIFTY24SF galleríinu í San Francisco og kallast sýningin Over Normal .
Þar er að finna verk í stíl sem Radioheadaðdáendur ættu að þekkja gjörla en auk þess er að finna hljóðverk , Overnormalizer , sem hann vann með John Matthias .
