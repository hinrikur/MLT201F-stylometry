" Hvers konar klúbbur er þetta eiginlega ? " Ólafur Ragnar Grímsson , forseti Íslands , um Evrópusambandið .
" Enginn ráðherra eða þingmaður reyndi með nokkrum hætti að hafa áhrif á störf okkar eða niðurstöður okkar .
" Magnús Orri Schram og Oddný G. Harðardóttir fulltrúar Samfylkingarinnar í þingmannanefnd sem fjallaði um skýrslu rannsóknarnefndar Alþingis .
" Ég hef hingað til getað trúað því að ég byggi í réttarríki , en þegar ég sé svona vinnubrögð þá efast ég um það .
Mér finnst þetta forkastanlegt , alveg forkastanlegt .
" Margrét Frímannsdóttir , fv. leiðtogi Samfylkingarinnar , um tillögu um að fjórir fv. ráðherrar verði dregnir fyrir Landsdóm .
" Ég tel þetta algerlega fráleitt .
Þetta er svo alvarlegt að ég trúi ekki að fólk geri sér grein fyrir því hvað það er að gera .
" Margrét Frímannsdóttir .
" Vegna þess að ég er ríkur .
" Ítalski knattspyrnumaðurinn Mario Balotelli hjá Manchester City .
Balotelli lenti í árekstri og lögreglumaður spurði hví hann væri með 5 þúsund pund ( hátt í milljón kr. ) í reiðufé í rassvasanum .
" Til þess var þetta nú sett á laggirnar .
" Jóhanna Sigurðardóttir forsætisráðherra spurð hvort hún teldi að tillögur um að fjórir fv. ráðherrar yrðu dregnir fyrir Landsdóm myndu róa almenning .
" Ég stefni á að það gerist innan tveggja , þriggja ára .
Svona ef ég á að vera raunsær .
" Stefán Sölvi Pétursson , sterkasti maður Íslands , segir ekki langt að bíða þar til Íslendingur verði á ný krýndur sterkasti maður heims .
