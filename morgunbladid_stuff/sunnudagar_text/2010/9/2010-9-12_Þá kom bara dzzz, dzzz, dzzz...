Anddyrið er fullt af krökkum og foreldrar þeirra fá að fljóta með .
Tilefnið er forsýning á gamanmyndinni Algjör Sveppi og dularfulla hótelherbergið .
Fimm ára strákur kominn með kvikmyndaplakat og bol með stríðsáletrun .
En níu ára systir hans lætur sér fátt um finnast : " Það var bara einn bolur sem mér fannst flottur .
En ég myndi aldrei nota hann .
" Svo líður og bíður , krakkarnir eru búnir með poppið og gosið og farið að lengja eftir söguhetjunum .
Skyndilega er kallað : " Allir út ! Allir út ! " Og myndin er ekki einu sinni byrjuð ! En ekki stendur á skýringu , því söguhetjurnar koma í strætó með Skoppu og Skrítlu og " eitthvert fleira fólk " úr krakkabransanum .
Svo er gengið inn rauða dregilinn í Sambíóunum .
Allt til þess að ýta undir spennuna og eftirvæntinguna .
Og þá loks er komið að myndinni sjálfri .
Eða nei annars , ekki alveg strax , því Bjarni töframaður , sem sýndi töfrabrögð fyrir sýninguna , finnur ekki sætið sitt og þarf að leita að því .
Hann hleypur því beinustu leið upp og niður sætaraðirnar á risastórum rauðum skóm .
" Við þurftum að beygja okkur niður ! " segir strákurinn og kraumar í honum hláturinn .
Eftir að ljósin eru slökkt sitja krakkarnir stjarfir um allan sal og sést varla í andlitin fyrir þrívíddargleraugum .
Þeir sökkva sér bókstaflega inn í myndina og hasarinn verður raunverulegri fyrir vikið .
" Er myndin bönnuð ? " spyr sá fimm ára vongóður eftir sýninguna .
Þegar töfraformúla virkar , þá er engin ástæða til að breyta út af henni .
Það er tilkynnt strax að önnur mynd verði að veruleika og að hún muni nefnast Algjör Sveppi og töfraskápurinn .
Og sýnt er frá því , þegar Sveppi opnar skáp skjálfandi á beinunum og teygir sig eftir einhverju ...
Þegar heim er komið er frásögnin vægast sagt lífleg , þar sem krakkarnir keppa um orðið og endursegja alla myndina eins og hún leggur sig .
" Villi átti byssu , sem sogaði drauginn til sín ...
Veistu , og þeir gerðu það við hann Góa , af því að hann var í hvítum fötum og þeir héldu að hann væri draugur , " segir strákurinn óðamála " Og þá kom rafmagn í hárið á honum , " bætir stelpan við .
" Hann gat ekki snert sig , þá kom bara dzzz , dzzz , dzzz .
" " Síðan sagði Gói svona : Af hverju er það alltaf ég sem þarf að lenda í vandræðum , " segir strákurinn .
" Og veistu , lagið var ótrúlega mikið fyndið ...
" pebl@mbl.is 