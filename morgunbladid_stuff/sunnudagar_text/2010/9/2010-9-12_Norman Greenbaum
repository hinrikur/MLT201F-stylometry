Norman Greenbaum er líklegast nafn sem fæstir kannast við en hins vegar kannast flestir við lag hans , Spirit in the Sky , sem seldist í tveimur milljónum eintaka árin 1969 og 1970 .
Texti lagsins er fremur á andlegu nótunum en annars er lagið sambland gítarspils og klapps , mjög í anda þess tíma sem það var samið .
Innblástur lagsins ku Greenbaum hafa fengið eftir að hafa séð kántrísöngvarana Dolly Parton og Porter Wagoner syngja trúarlegt lag í sjónvarpinu .
Lagið komst í sjöunda sæti yfir 100 vinsælustu lög sjöunda áratugar síðustu aldar og er enn vinsælt í dag en það hefur verið notað í fjölda kvikmynda , auglýsinga og sjónvarpsþátta .
Dósaskinka og eggaldin Greenbaum er oftast sagður vera einnota poppstjarna , það er að segja hann kom aðeins fram með eitt lag sem sló í gegn .
Hann átti þó nokkra slagara í viðbót eins og t.d. The Eggplant That Ate Chicago sem hann gaf út undir hljómsveitarnafninu Dr. West ' s Medicine Show and Junk Band .
Árið 1970 gaf hann síðan út lag með hinum mjög svo athyglisverða titli Canned Ham en síðasta lag hans inn á bandaríska vinsældalistann , California Earthquake , var hálfgert flopp og komst aðeins í 93. sæti árið 1971 .
Lifir á höfundarréttinum Greenbaum hefur aldrei verið mikið fyrir sviðsljósið og það hefur ekkert breyst í gegnum árin .
Þau skipti sem hann hefur komið fram í bandarísku sjónvarpi eru teljandi á fingrum annarrar handar og hann býr nú og lifir rólegheitalífi á bóndabæ í Kaliforníu .
Hann kemur ekki lengur fram opinberlega heldur hefur það náðugt og lifir af höfundarréttinum af Spirit in the Sky .
maria@mbl.is 