Ég hef lifað sannkölluðu ævintýralífi , " segir Lilla Rowcliffe við blaðamann .
Það er ekki ofsagt .
Þessi kona flíkar ekki óvenjulegri fortíð sinni en eftir að hafa eytt tíma með henni á bökkum Laxár í Aðaldal , hefur eitt og annað úr sögu hennar komið í ljós og hún fyllir nú upp í myndina .
Faðir Lillu var hinn hollenski Henri Deterding , sem varð einn áhrifamesti maður olíuiðnaðarins á fyrri hluta tuttugustu aldar .
Skömmu áður en hann lést árið 1939 kom út um hann bókin " The Most Powerful Man in the World - The Life of Sir Henri Deterding " , en hann hafði hlotið riddaratign fyrir að aðstoða Breta dyggilega á tímum fyrri heimsstyrjaldarinnar .
Hann sá flota þeirra fyrir olíu og vann þá náið með Winston Churchill .
Lillu og systur hennar , Olgu , eignaðist Sir Deterding með annarri eiginkonu sinni , hinni rússnesku Lydiu Koudoyarov , sem var kunn fyrir að stunda samkvæmislíf heldra fólks í Evrópu af krafti .
Fjölskyldan bjó við mikla auðlegð , á stórum landareignum í Bretlandi og í glæsihýsi í St .
Moritz í Sviss .
Dæturnar höfðu einkakennara og lærðu heima , en ekki þótti þorandi að senda þær í skóla sökum mannránshótana .
" Faðir minn var á sextugsaldri þegar við systir mín fæddumst , " segir Lilla .
" Faðir hans hafði verið skipstjóri á stóru hollensku kaupfari sem sigldi til Austurlanda .
Skipið fórst og fjölskyldan tapaði öllu .
En faðir minn hafði gengið í háskóla og var mjög góður í reikningi .
Hann var sendur af hollenskum banka til Jövu , þar sem hann varð útibússtjóri , og þar farnaðist honum vel .
Maður nokkur kom til hans og vantaði fé til að flytja olíu til Evrópu .
Faðir minn lánaði honum , með veð í olíunni , og það gekk vel .
Síðan fóru þeir saman út í rekstur og stofnuðu fyrirtækið Royal Dutch sem síðar sameinaðist Shell og varð eignarhaldsfélag þess .
Þetta var félag búið til úr engu en það óx og óx , enda var faðir minn snillingur í reikningi og viðskiptum , " segir Lilla .
Eftir rússnesku byltinguna tók Sir Deterding að hatast mjög við bolsévikka og gyðinga – nákvæmlega hver ástæðan var fyrir því hatri segist Lilla aldrei hafa skilið .
Þegar breskir ráðamenn vildu ekki vinna með Deterding að baráttunni við bolsévikka , tók hann að halla sér að þeim ráðamanni Evrópu sem deildi svipuðum skoðunum , Adolf Hitler í Þýskalandi .
Hálfbróðirinn bjargaði þeim frá Þýskalandi Þegar foreldrar Lillu skildu , þegar hún var 11 ára og Olga systir hennar 9 ára , kvæntist Sir Deterding þýskum ritara sínum , sem var náinn vinur Hitlers og fyrrverandi einkaritari hans .
Sir Deterding keypti þá gríðarstóra landareign utan við Berlín og flutti þangað ásamt dætrunum , þar sem hann varð , að talið er , virkur þátttakandi í undirbúningi Þriðja ríkisins við stríðsundirbúninginn .
Þetta voru furðulegir tímar , að sögn Lillu .
Í Þýskalandi gengu þær systur í fyrsta skipti í skóla , þar til faðir þeirra lést af hjartaáfalli , 72 ára gamall , þar sem hann var í setri sínu í St .
Moritz .
Útförin var gerð við nasistakveðju á óðali fjölskyldunnar .
" Þarna voru allir þessir Þjóðverjar segjandi Sieg Heil , Heil Hitler , og skógarverðirnir höfðu þakið alla veggina loðfeldum þannig að allt hljóð var svo sérkennilega dempað .
Það var algjör þögn þarna .
Við Olga urðum að ganga á eftir kistunni með vondu stjúpmóður okkar og kasta mold á kistuna .
Við vorum svo miður okkar og hræddar , og þarna voru allir þessir nasistar , alveg hryllilegt andrúmsloft , " segir Lilla og hryllir sig þegar hún rifjar upp þessa löngu liðnu daga .
Hálfbróðir systranna frá fyrsta hjónabandi Sir Deterdings var við útförina og hann bjargaði þeim , tók þær með sér heim til Englands , segir Lilla .
Það var ævintýralegt ferðlag , þau flugu yfir Ermarsundið í tvíþekju með fullar töskur af hlutabréfum föður þeirra í Royal Dutch - Shell og verðbréfum , sem bróðirinn var svo forsjáll að taka með sér af setri föður þeirra í Þýskalandi .
Unglingsár systranna Lillu og Olgu liðu að mestu í stórum heimavistarskólum , án mikils ástríkis , því samkvæmisljónið móðir þeirra hirti ekki mikið um þær .
Eftir að hafa starfað sem aðstoðarkona fallhlífarhermanna í síðari heimsstyrjöldinni stofnaði Lilla heimili með fyrsta eiginmanni sínum , en þau skildu nokkrum árum síðar .
Seinni tveir eiginmenn hennar létust með nokkurra ára millibili .
Í dag býr hún á stórri landareign skammt utan við Lundúnir og ræktar nautgripi .
Hún á sex börn og annast ein dóttir hennar búreksturinn með henni .
Dauði föðurins ráðgáta Lilla segist hafa verið afar hænd að föður sínum , enda var hann þeim systrum góður faðir .
Hún segir dauða hans vera mikla ráðgátu og hún þrái enn í dag að finna út hvað gerðist í raun – hana gruni nefnilega að Hitler hafi látið ráða hann af dögum þar sem þeir voru ekki sammála um baráttuna gegn bolsévikkum .
" Faðir minn var aldrei veikur , hann reið daglega út á viljugum hrossum , synti og svo var hann giftur þessari ungu þýsku konu sem hann hafði barnað tvisvar á tveimur árum áður en hann lést , " segir hún .
" Þegar hann var í húsinu okkar í St .
Moritz var hann vanur að fara klukkan 11 í setustofuna og fá sér þar appelsínu .
Það gerði hann líka daginn sem hann lést en þegar komið var að honum , lá hann látinn fram á borðið .
Það var sagt að hann hefði fengið hjartaáfall en hann var aldrei krufinn heldur fluttur beint heim og grafinn á þessari stóru landareign okkar skammt fyrir utan Berlín .
Mér finnst svo merkilegt að pabbi lést á nákvæmlega sama tíma og Hitler kom öllum á óvart með því að gera friðarsamning við Rússa .
Pabbi flutti til Þýskalands vegna þess að hann vildi berjast við Rússana og vera í liði með Þjóðverjum , vegna þess að þeir voru óvinir Bolsévikka .
Já , það er meira en lítið skrýtir að hann skyldi deyja á sama tíma og þessi samningur var gerður .
" Grunar Lillu að faðir hennar hafi verið myrtur ? " Mér finnst það ekki ólíklegt , " svarar hún .
