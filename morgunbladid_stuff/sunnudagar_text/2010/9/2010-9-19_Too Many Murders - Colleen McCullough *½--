Too Many Murders - Colleen McCullough * ½ -- Þetta er nokkuð skondinn reyfari hvað tímasetningu varðar því hann gerist á sjöunda áratugnum í háskólabæ í Connecticut .
þessi tímasetning er þó ekki nýtt af neinu viti , fléttan og ( fjölda ) morðin alveg eins og klippt útúr nútímatrylli og virkar hjákátleg .
þegar fléttar raknar upp að lokum er lausnin svo kjánaleg að maður nánast fyrirverður sig fyrir að hafa verið að lesa aðra eins dellu .
Aðalpersónurnar þó viðkunnanlegar nema kannski vondi flugumaðurinn .
The Serialist - David Gordon * * ½ - Þessi bók hefst þar sem leigupenna er falið að skrifa ævisögu fjöldamorðingja þar sem hann hyggst segja allt af létta og ljósta meðal annars upp hvar líkin eru grafin .
Leigupenninn tekur verið að sér nánast nauðugur viljugur og ekki batnar hlutskipti hans þegar hann leiðist út í að skrifa blautlegar sögur af konum sem eiga vilja mök við morðingjann .
Þegar þær eru svo myrtar á hrottalegan hátt kárnar gamanið enn og varla nema von þó grunsemdir lögreglu beinist að leigupennanum .
Fjörlega skrifuð og forvitnileg þó endirinn sé álappalegur og löngu ljóst hver illi morðinginn er .
Líka fullmikið af blóði og kynferðislegri brenglun .
Body Work - Sara Paretsky * * * - Sara Paretsky skrifar bækur með spæjaranum V.I. Warshawski í aðalhlutverki , en þetta er fjórtánda bókin í röðinni .
Þó Warshawski eldist með bókunum breytist hún lítið og því er hægt að grípa niður í röðinni að segja hvar sem er .
Þær eru allar lipurlega skrifaðar og kímni og blóðugu ofbeldi blandað smekklega saman .
Með tímanum verða flétturnar þó fáránlegri og sú í Body Work er klúður frá a til ö .
Fín afþreying þó og Warshawski er með skemmtilegri spæjurum reyfarabókmenntanna .
arnim@mbl.is 