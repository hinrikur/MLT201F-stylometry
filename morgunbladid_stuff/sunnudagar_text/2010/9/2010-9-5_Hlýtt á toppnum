Hattar gegna margvíslegu hlutverki .
Þeir eru skjól gagnvart veðri og vindum og þeir eru tískuyfirlýsing .
Höfuðfatnaður getur líka veitt annars konar skjól en það sem varðar hitastig því hann skýlir eiganda sínum líka andlega , til dæmis getur stór hetta veitt ákveðna verndandi þægindatilfinningu .
Við ákveðin tækifæri er ómissandi að nota hatt eins og á Ascot-veðreiðunum , í brúðkaupum í sumum löndum og fyrir nokkrum áratugum varð að bera hatt við öll hátíðleg tækifæri og á sunnudögum .
Stundum þykir það alls ekki við hæfi að bera hatt eins og við matarborðið og svo ættu karlmenn að muna eftir því að taka ofan fyrir dömunum .
Fallegur hattur getur lífgað upp á gamlan klæðnað og er gaman prófa sig áfram í þeim efnum .
Einnig getur barðastór hattur veitt gott skjól fyrir haustrigningunni , svo eitthvað sé nefnt .
Fatahönnuðir hafa alltaf gaman af því að leika sér með hattformið og í vetur er hægt að nota ýmsar útgáfur af höfuðfatnaði .
Meðfylgjandi myndir eru allar frá Parísarhönnuðum og sýna komandi tísku .
ingarun@mbl.is 