6. október Björn Finnsson kynnir hnútagerðarlist og kennir viðstöddum að búa til apahönd í Gerðubergi miðvikudaginn sjötta október .
Apahönd er skrauthnútur sem myndar eins konar bolta sem hægt er að nota í ýmsum tilgangi , til að mynda sem lyklakippu eða sem leikfang fyrir hunda .
Efniviður verður á staðnum og fá gestir að útbúa sína eigin apahönd og taka með sér heim .
Björn Finnsson er áhugamaður um ýmiss konar handverk og hefur leiðbeint börnum og fullorðnum um árabil á ýmsum vettvangi .
