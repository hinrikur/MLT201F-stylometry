Í tilefni af LÓKAL , alþjóðlegri leiklistarhátíð sem nú stendur yfir í Reykjavík , verður efnt til pallborðsumræðna um norrænt samtímaleikhús í Norræna húsinu laugardaginn 4. september kl. 13:00 til 15:00 .
Hátíðin er nú haldin í þriðja sinn og að þessu sinni er lögð sérstök áhersla á nýjar og spennandi leiksýningar frá Norðurlöndunum .
Það er Steinunn Knútsdóttir leiklistarkona sem stjórnar umræðum en í þeim taka þátt Egill Heiðar Pálsson , leikstjóri sýningarinnar Dværgen ( Teater Får 302/Kaupmannahöfn ) , Kari Holtan , leikstjóri Drömmen ( De Utvalgte / Osló ) og Jörgen Dahlqvist , dramatúrg og leikhússtjóri Teatr Weimar í Malmö .
Aðgangur er öllum opinn og verður boðið upp á léttar veitingar í lok dagskrár .
