Í dag eiga flestir tölvur og margir nota mikið samskiptaforrit á borð við msn og Facebook .
Sveitasíminn heyrir fortíðinni til og í staðinn fyrir að senda skeyti eða handskrifað bréf sendum við sms með nýjustu fréttum og setjum skilaboð á vegginn okkar á Facebook .
Þó er gott að gleyma ekki algjörlega gömlu , góðu samskiptaháttunum eins og að hringja í heimasímann eða bara kíkja í stutta heimsókn .
Það er nefnilega alls ekki eins að eiga samskipti í gegnum tölvu eða síma og augliti til auglitis .
Gleymum okkur ekki algjörlega í tækninni og reynum líka að sjá framan í hvort annað öðru hvoru til að efla tengslin , rabba saman og fá nýjustu fréttir .
Það þarf ekki að tjalda öllu til og halda veislu heldur er alveg nóg að fara t.d. saman út að ganga , elda og borða eitthvað einfalt saman eða jafnvel sitja í rólegheitunum í heita pottinum .
