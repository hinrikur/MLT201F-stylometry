Skákunnendur víða um heim minnast Bent Larsens sem lést í Buenos Aires þann 9. september sl. Larsen er eitt af hinum stóru nöfnum skáksögunnar , vann þrjú millisvæðamót auk fjölda annarra móta og tefldi á 1. borði fyrir heimsliðið gegn Sovétríkjunum árið 1970 .
Hann bar höfuð og herðar yfir landa sína á skáksviðinu .
Leikgleði , sigurvilji og frumleiki – þessir þættir voru ríkjandi í fari hans .
Skákáhugann fékk Larsen þegar fjölskylda hans flutti til Holstebro og í húsinu fannst skákbók sem enginn vissi hvernig hafði borist þangað .
Mikil áhrif höfðu þau orð höfundar að kóngsbragð væri eins og óhaminn stormur sem malaði allt mélinu smærra .
Nútíma skákmenn væru hinsvegar heybrækur upp til hópa sem ekki þyrðu að tefla þessa frábæru byrjun .
Árið 1956 sló Larsen í gegn á alþjóðavísu þegar hann náði bestum árangri 1. borðs manna á Ólympíuskákmótinu í Moskvu og var sæmdur stórmeistaratitli : " Þetta er sennilega í eina skipti sem ég náði betri árangri en ég hafði gert ráð fyrir , " skrifaði Larsen .
Næsti stóri áfangi var sigurinn á millisvæðamótinu í Amsterdam 1964 .
Næstu ár voru gjöful þótt Tal og Spasskí hafi í einvígjum komið í veg fyrir því að heimsmeistaradraumurinn rættist .
Þeir sem minnast Larsens þessa dagana virðast líta svo á að í Denver sumarið 1971 hafi Larsen háð sína " heljarslóðarorrustu " .
Það má vel vera og hann var stöðugt minntur á einvígið við Fischer .
Haustið 1983 varð hann næstur á eftir Kasparov á geysisterku móti í Niksic í gömlu Júgóslavíu .
Það þótti gott afrek ; þátttakendur voru kallaðir " sjúkradeild Garrís " .
Í mótslok sagði Larsen hinsvegar glaður í bragði : " Ég frábið mér allar hamingjuóskir með annað sætið .
" Samband Larsens við Íslendinga var gott .
Við vorum þó ekki alltaf ánægðir með það sem hann lét hafa eftir sér eða þagði um ; kannski arfur þess tíma þegar danskir fjölmiðlar stunduðu kerfisbundna þöggun á afrekum Íslendinga .
Hann var í hópi danskra stúdenta sem andmæltu því Danir afhendu okkur handritin .
Þegar það gerðist vorið 1971 kom hann til landsins og háði sex skáka einvígi við Friðrik Ólafsson í sjónvarpssal sem hann vann , 3½ : 2½ .
Mótsnefnd Reykjavíkurmótsins 1978 þóttu hugmyndir hans um komuþóknun nokkuð stífar .
Högni Torfason svaraði eftirminnilega : " ....
en auðvitað er okkur ljóst að snillingur hefur sitt verð .
" Larsen vann afmælismót SÍ árið 1985 , tefldi á 2. borði í liði Norðurlanda gegn Bandaríkjunum í ársbyrjun 1986 og á Reykjavíkurmótinu þar á eftir .
Larsen var með afmælismóti Friðriks árið 1995 og þeir háðu at-skákeinvígi árið 2003 .
Haustið 1989 fékk Jóhann Þórir Jónsson Larsen til að tefla á helgarmóti í Fellabæ og kom einnig á klukkufjöltefli á gistiheimili Gunnars Gunnarssonar í Reykjavík þar sem Larsen tefldi við 12 valinkunna einstaklinga .
Skák úr fjölteflinu birtist í skákdálki " Ekstrablaðsins " .
Andstæðingur Larsens var milliríkjadómarinn Magnús V. Pétursson .
Magnús V. Pétursson – Larsen Magnús lék síðast 18 .
Dc2-d1 .
Nú hristi Larsen fram úr erminni laglega fléttu : 18 .
...
Dxc3 + ! - og Magnús gafst upp , 19. bxc3 er svarað með 19 .
...
Ba3 mát .
Magnús átti samt lokaorðið er hann eftir fjölteflið afhenti Larsen gullpening sem sleginn var vegna 50 mílna útfærslu landhelginnar .
Helgi Ólafsson helol@simnet.is 