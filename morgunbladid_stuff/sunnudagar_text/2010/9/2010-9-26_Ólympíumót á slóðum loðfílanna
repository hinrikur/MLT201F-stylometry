Að heimsmeistaranum Anand undanskildum eru allir bestu skákmenn heims samankomnir á ólympíuskákmótinu í í Khanty Manyisk í Síberíu sem hófst á þriðjudaginn .
Hér spranga um sali meistarar á borð við Vladimir Kramnik , Venselin Toplaov , Levon Aronjan , Boris Gelfand , Peter Leko , Hikaru Nakamura og Judit Polgar .
Enginn er þó jafn vel klæddur og stigahæsti skákmaður heims , Norðmaðurinn Magnús Carlsen sem nýverið hefur hafið störf fyrir þekktan framleiðenda tískufatnaðar .
Ýmsum finnst támjóu rú-skinnsskórnir hans býsna svalir .
Að loknum þrem umferðum hefur karlasveitin , sem er skipuð Hannesi Hlífari Stefánssyni Héðni Steingrímssyni , bræðrunum Braga og Birni Þorfinnssonum og Hjörvar Steini Grétarssyni , unnið eina viðureign , gert jafntefli og tapað einni .
Kvennasveitin sem er skipuð Lenku Ptacnikovu , Hallgerði Helgu Þorsteinsdóttur , Sigurlaugu Friðþjófsdóttur , Tinnu Kristínu Finnbogadóttur og Jóhönnu Björgu Jóhannsdóttur hefur unnið eina viðureign og tapað tveimur .
Tefldar verða ellefu umferðir .
Nú skipta stigin úr hverri viðureign höfuðmáli .
Karlasveitin er með þrjú stig og sjö vinninga en konurnar 2 stig og fimm vinninga .
Greinarhöfundur er í fyrsta sinn í hlutverki liðsstjóra íslenska liðsins og er það í sjálfu sér ágætis tilbreyting .
Samanburður við framkvæmd annarra Ólympíumóta er staðarhöldurum hagstæður .
Íbúar Khanty Manyisk munu vera um 70 þúsund og er þetta uppgangspláss sakir mikils olíuauðs .
Mikið um stórframkvæmdir og flest nýtt af nálinni , hótelinu var komið upp síðustu dagana og skipuleggjendur hafa greinilega kostað miklu til að allt fari vel fram .
Öldum fyrr rigsuðu um steppurnar í grennd við þennan bæ hinir forsögulegu loðfílar , löngu útdauð tegund sem er höfð í miklum metum hér og mega heita einkennisdýr Khanty Manyisk .
Þó keppnin sé komin of stutt á veg til þess að hægt sé að draga víðtækar ályktanir þá hafa hér orðið ýmis óvænt úrslit .
Kínverjar eru næsta stórveldi skákarinnar stóð einhvers staðar og það er örugglega rétt , en hvað getur maður sagt um granna þeirra í Víetnam sem hafa unnið allar viðureignir sínar , þar af eina sterkustu sveitina frá Azerbadsjan ? Hollendingar eru með þétta sveit og þar vekur mesta athygli undrabarnið Giri sem er líklegur til mikilla afreka í framtíðinni .
Hann er einn þeirra sem virðast ekkert hafa fyrir því að tefla .
En í fyrstu umferð tapaði Hollendingur , sem mikið hefur verið látið með , fyrir einum af minni spámönnunum sem er frá Dóminíska lýðveldinu .
Ol Khanty Manyisk 2010 – 1. umferð : Jan Smeets – Lisandro Munoz Sikileyjarvörn 1.e4 c5 2 .
Rf3 e6 3. d4 cxd4 4 .
Rxd4 Rc6 5 .
Rc3 Dc7 6. g3 a6 7 .
Bg2 d6 8 .
O-O Bd7 9 .
Rb3 b5 10. a4 b4 11 .
Re2 Rf6 12. a5 e5 13. c3 Be6 14 .
Bg5 Hb8 15 .
Hc1Be7 16 .
Rbd4 ? ! Snotur leikur á yfirborðinu en svartur á einfalda vörn .
16 .
..
.
Rxd4 17. cxd4 Dxa5 18 .
Dd3 Bd7 ! Riddarinn á e2 er vandræðagripur .
19 .
Hfe1 Bb5 20 .
Db3 O-O 21 .
Ha1 Dc7 22 .
Da2 h6 23 .
Bd2 Dc2 24. b3 Hfc8 25 .
Rc1 exd4 26 .
Bxb4 Rg4 27 .
Bh3 ( STÖÐUMYND ) 27 .
...
Re5 ! Bráðsnjall leikur sem gerir út um taflið .
28 .
Bxc8 Rf3 + 29 .
Kh1 Rxe1 30 .
Bf5 Dd1 31 .
Re2 Dxe2 32 .
Bxe1 32 .
Dxe2 Bxe2 33 .
Bxe1 var skárra en gjörtapað engu að síður .
32 .
...
Df1 mát ! Helgi Ólafsson helol@simnet.is 