Í vikunni verður frumsýndur í Lundúnum söngleikur byggður á skáldsögu Kazuos Ishiguros Dreggjar dagsins .
Ishiguro , sem iðulega hefur lýst ógeði sínu á söngleikjum , hefur lýst ánægju sinni með verkið .
Í viðtali í BBC sagðist Ishiguro sjálfur hafa velt því fyrir sér að skrifa söngleik eftir bókinni , en þeim sem hann ræddi við fannst hugmyndin fáránleg Alex Loveless samdi bæði lög og söngtexta og vann að verkinu í nokkur ár áður en hann bar það undir leikstjórann bróður sinn Chris Loveless .
Þeir ræddu síðan við Ishiguro sem tók þeim vel , en hefur annars engin afskipti af verkinu .
Að því er Loveless segir verður ekki nema brot af verkinu sett upp , hann segist vera með hálfan þriðja tíma af sönglögum til viðbótar við þau sem notuð voru og draumur hans að einhver þeirra verði notuð á einhvern hátt sem tengist sýningunni .
Dreggjar dagsins kom út 1989 og hlaut þá Booker-verðlaunin .
1993 var gerð kvikmynd eftir bókinni með þau Anthony Hopkins og Emmu Thompson í aðalhlutverkum og hlaut átta óskarsverðlaunatilnefningar .
