Það blundar í okkur mörgum að lesa ekki einungis bækur heldur líka að prófa að skrifa eina sjálf .
Í því tilfelli getur verið mjög gott að fara á námskeið í skapandi skrifum eða öðru álíka sem hjálpar fólki við að taka fyrsta skrefið .
Síðan er um að gera að safna hugmyndunum sínum saman á einn stað í bók eða á tölvuna .
Þannig týnast þær ekki eða gleymast en það er jú afar svekkjandi að týna afbragðs góðri hugmynd .
Eins er mikilvægt að vera ekki feiminn og leyfa öðrum að skoða það sem maður skrifar .
Það verður að þjálfa vilji maður einhvern tímann geta leyft algjörlega ókunnugum lesendum að lesa .
Á netinu eru líka til rithringir þar sem hægt er að setja inn ljóð og sögur og um að gera að nýta sér tæknina til að prófa sig áfram .
Svo er um að gera að skrifa sem mest og æfa sig og líka að koma aftur að einhverju sem maður byrjaði á en var ekki ánægður með og gat ekki klárað .
Þannig vilja oft bestu textarnir verða til .
