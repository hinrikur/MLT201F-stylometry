Hvað ertu að hlusta á um þessar mundir ? Er núna föst í nýju Arcade Fire , The Suburbs , frábær plata og snilldarlega uppsett .
Svo hef ég líka mikið verið að hlusta á Plastic Beach með Gorillaz , Miami Horror og The Seeds .
Hvaða plata er sú besta sem nokkurn tíma hefur verið gerð að þínu mati ? Næsta plata með Mammút .
Eða Bad Reputation með Thin Lizzy .
Get ekki valið .
Hver var fyrsta platan sem þú keyptir og hvar keyptir þú hana ? Keypti Bob Marley kasettu í kolaportinu með pabba .
Við vorum á leiðinni til Frakklands þar sem við keyrðum samfleytt í 2 vikur .
Tengi plötuna sterklega við bílveiki og uppköst .
Hvaða íslensku plötu þykir þér vænst um ? Kafbátamúsík með Ensími og allar smáskífur Dýra Guðmundssonar .
Hvaða tónlistarmaður værir þú mest til í að vera ? Einhverskonar blanda af Arnari í Mammút og Beyoncé .
Og spila bara kántrí .
Hvað syngur þú í sturtunni ? " I will always love you " með Whitney Houston því það er með svo löngum sérhljóðum .
Syng það svo mjööög hægt .
Hvað fær að hljóma villt og galið á föstudagskvöldum ? Thin Lizzy og Andrew W.K .
Var að ræna hljóðkerfinu hennar Kötu svo næsta helgi verður blast .
En hvað yljar þér svo á sunnudagsmorgnum ? Beach House , Chad VanGaalen og Neil Young hafa verið sunnudagsvinir mínir undanfarið , en einsöngur hundsins sem ég bý með er að komast í toppsætið .
Hann er alveg talent .
