Norski spennusagnahöfundurinn Jo Nesbø er að slá í gegn víða um heim .
Nýlega kom út í enskri þýðingu í Bretlandi bók hans Snjókallinn .
Hún kom út í Noregi árið 2007 og bóksalar þar í landi völdu hana bestu bók ársins .
Enn á eftir að þýða Snjókallinn á íslensku , en það mun örugglega gerast fyrr en síðar , því bækur Nesbø njóta mikilla vinsælda hér á landi og er það Bókaútgáfan Uppheimar sem gefur þær út .
Snemma á næsta ári er þar von á þýðingu á bók hans Djöflastjörnunni .
Einstök sakamálasaga Enska útgáfan af Snjókallinum situr þessar vikurnar á metsölulista Eymundsson yfir erlendar bækur .
Í Bretlandi hefur bókin vakið mikla athygli og fengið afar lofsamlega dóma .
Þessi misserin mun víst ekki vera hægt að hlaða spennusagnahöfund meira lofi en að líkja honum við Stieg heitinn Larsson .
Það gerði The Independent , og sagði Nesbø vera næsta Stieg Larsson .
Gagnrýnandi Sunday Times sagði Snjókallinn vera einstaka sakamálasögu , hreint framúrskarandi bók sem ætti skilið að vera borin saman við Karla sem hata konur .
Besta Nesbø-bókin Sennilega er Snjókallinn besta spennusaga Nesbø til þessa en fyrri bækur hans eru þó ekkert slor .
Nesbø hefur sjálfur sagst vera mjög ánægður með bókina .
Í Snjókallinum rekur hver æsiatburðurinn annan , framvindan er óvænt og þar eru sífelldir viðsnúningar .
Lokakaflarnir eru svo æsispenn andi að jafnvel lesendur með stáltaugar eru líklegir til að kíkja aftast í bókina til að sjá hvernig fer .
Það er umtalsvert meiri hryllingur í þessari bók en fyrri bókum Nesbø .
Þetta stafar ekki síst af því að Nesbø setur snjókall , sem venjulega er barnslegt og notalegt fyrirbæri , í samhengi við hreina illsku .
Snjókallinn verður því martraðarkennt tákn og í hvert sinn sem hann birtist á síðum bókarinnar er ills von .
Hatur á konum Þessi vinsæla og rómaða spennusaga fjallar um sjúklegt hatur á konum , sem er örugglega ein ástæða þess að henni hefur verið líkt við Karla sem hata konur .
Eiginkonur og mæður hverfa , hafa verið myrtar á hrottalegan hátt á fyrstu degi snjókomu .
Lögreglumaðurinn Harry Hole tekur að sér rannsókn málsins og líf hans og þeirra sem hann ann er í hættu .
Vart þarf að kynna Harry Hole fyrir Nesbø-aðdáendum .
Harry er enn einn drykkfelldi einfarinn í stórum hópi norrænna lögreglumanna .
Hann býr við stöðugt vesen í einkalífi , sem er engum öðrum en honum sjálfum að kenna .
Hann er hins vegar svo skarpur og sérsinna að hann kallar á áhuga lesenda .
Rokkari og rithöfundur Jo Nesbø kom hingað til lands þegar spennusagan Rauðbrystingur kom út á íslensku .
Þar var greinilega á ferð jarðbundinn maður , lítt upptekinn af frægð sinni .
Nesbø lærði hagfræði , spilaði í rokkhljómsveit og samdi lög og texta .
Hann gerðist bankastarfsmaður en fylltist leiða á því starfi og til að fá útrás fyrir sköpunarþörf sína fór hann að skrifa .
Fyrsta bókin um Harry Hole varð til , sló rækilega í gegn , fékk glæpasagnaverðlaun í heimalandinu og Glerlykilinn sem besta norræna glæpasagan .
Nú er Nesbø á grænni grein , á aðdáendur víða um heim og þénar vel ár hvert .
Hann er afkastamikill og er nú að vinna að níundu sögunni um Harry Hole .
Hann hefur sjálfur sagt að Harry muni aldrei finna hamingjuna þannig að hinn drykkfelldi einfari mun vera á sama einmanalega rólinu í næstu bókum og þeim fyrri .
