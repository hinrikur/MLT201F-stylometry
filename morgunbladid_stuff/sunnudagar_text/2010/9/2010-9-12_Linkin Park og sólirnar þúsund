Fjórða og síðasta stórplatan þessa vikuna er ný plata nýþungarokkssveitarinnar Linkin Park .
Kallast hún A Thousand Suns og meðupptökustjóri ásamt Mike Shinoda Linkin-meðlimi er enginn annar en töfralæknirinn Rick Rubin .
Síðasta plata sveitarinnar , Minutes To Midnight , kom út fyrir þremur árum .
Kynningarstarfsemi vegna plötunnar mun m.a. fara í gegnum myspace-vefinn þar sem aðdáendur geta fylgst með tónleikum , nálgast sjaldgæft efni og átt möguleika á að spjalla við meðlimi í gegnum hið yndislega alnet .
