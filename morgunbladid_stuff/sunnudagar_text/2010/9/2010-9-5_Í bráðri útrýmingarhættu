Pandabjörninn , einnig kallaður risapandan , er í bráðri útrýmingarhættu af mannavöldum og talið er að aðeins um 1.500-2.000 pöndur lifi villtar í fjalllendi í Kína en um 250 pöndur má finna í dýragörðum og á verndarsvæðum víða um heim .
Þessi litli pönduhúnn kom í heiminn í dýragarðinum í Vín 23. ágúst síðastliðinn .
Ekki er enn hægt að greina hvers kyns hann er en hann vegur tveggja vikna gamall aðeins 200 grömm og er þó orðinn helmingi þyngri en hann var við fæðingu .
Hann liggur ennþá í boxinu þar sem hann fæddist á meðan mamman hefur skroppið frá til að finna sér eitthvað að éta .
