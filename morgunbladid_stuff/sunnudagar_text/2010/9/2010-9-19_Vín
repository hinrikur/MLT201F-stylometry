Vín frá norðurhluta Rhone eru fá og flest þeirra mjög dýr í vínbúðunum .
En mikið eru þau góð .
Það er hins vegar hægt að gera mjög góð kaup í vínum frá suðurhlutanum og sýna þessi þrjú breiddina ágætlega La Vieille Ferme 2009 frá Cotes du Ventoux ( 1.899 krónur ) syðst í Rhone , við mörk Provence , er ungt og berjamikið .
Einfalt borðvín með kröftugri berjaangan , fullt af suðrænni sól Guigal er ekki bara þekktasta vínhús í Cote Rotie heldur einn virtasti framleiðandi Frakklands .
Það er því ekki nema von að Cotes de Rhone 2006 vínið hans ( 2.498 krónur ) sé hreinasta afbragð .
Heitt , kryddað og langt .
Þetta er hrikalega gott vín fyrir peninginn Gigondas-vínið frá Chateau Saint-Cosme er svo dæmi um hvað vín þessa héraðs geta verði stórkostleg .
Það er ekki ódýrt ( 5.038 kr. ) en engu að síður hverrar krónu virði .
Vínið er voldugt og margþætt í munni en samt svo svakalega fínlegt .
