Í Algjörum Sveppa og dularfulla hótelherberginu lenda Sveppi , Villi og Gói í ævintýrum þar sem þeir eru gestir á sveitahóteli á Íslandi .
Alltaf ná þeir að koma sér í klandur en finna sniðugar og skemmtilegar leiðir til að bjarga málunum .
" Myndin er draugaleg en samt á jákvæðan hátt og ég held að enginn ætti að verða mjög hræddur við drauginn sem er mjög hress .
Það er frekar að krakkarnir verði hræddir við Gullu sem er mjög pirruð kona .
Ég eiginlega leiddist út í þessa kvikmyndagerð , það stóð ekki til en hentar mér ágætlega enda finnst mér gaman að bulla í krökkunum , " segir Sverrir Þór Sverrisson , betur þekktur sem Sveppi , en hann skrifar handritið ásamt Braga Þór Hinrikssyni ásamt því að leika eitt aðalahlutverkanna .
Kvikmyndin verður forsýnd hinn níunda september og þá segir Sveppi að ætlunin sé að vera með gala-forsýningu og reyna að skapa Hollywood-stemningu en á staðnum verða margir karakterar sem krakkarnir ættu að kannast við , Karíus og Baktus , Lína Langsokkur , Skoppa og Skrítla og Solla , stirða svo nokkrir séu nefndir .
