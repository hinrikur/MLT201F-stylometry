Grunnurinn að miklu bókasafni Birgis Þórðarsonar er frá afa hans , Jónatan Þorlákssyni , sem bjó á Þórðarstöðum í Fnjóskadal en síðan Birgir fékk áhuga á bókasöfnun hefur heilmikið bæst við – meirihluta bókanna sem prýða veggi heima á Öngulsstöðum hefur Birgir safnað sjálfur .
" Hann var þekktur bóka- og handritasafnari , og skrásetjari sagna , og hann var einn sá fyrsti á landinu sem gerði í að friða skóginn á landareign sinni , " segir Birgir um afa sinn í samtali við Morgunblaðið .
Í safni Jónatans var skráður 491 titill prentaðra bóka eftir að hann lést , margt stórmerkra rita , en listinn var reyndar ekki settur saman fyrr en eftir að eitthvað hafði verið selt úr safninu þannig að ekki liggur ljóst fyrir hve stórt það var .
Fyrir utan þennan fjölda voru svo handritin .
Jónatan var bóndi á Þórðarstöðum á seinni hluta 19. aldar en dvaldi síðustu árin á Öngulsstöðum í samnefndum hreppi í Eyjafirði og lést þar .
Sonur hans , Jón föðurbróðir Birgis , var þá bóndi á Öngulsstöðum .
Faðir Birgis ólst upp hjá Jóni bróður sínum .
Hann giftist Katrínu Sigurgeirsdóttur , sem þar var fædd og uppalin , þau tóku við búskap á eftir Jóni , og systkinin , Birgir og Sigurhelga , sem nú búa á jörðinni eru fædd þar .
" Jónatan átti föður minn á gamalsaldri .
Hann var þá búinn að missa eiginkonu sína en átti föður minn með ráðskonunni sem kom til hans , Björgu Emilíu , ekkju Tómasar Jónassonar , rithöfundar á Hróarsstöðum .
" Bækurnar dreifðust víða Þegar Jónatan lést dreifðist bókasafn hans til erfingja og talsvert var selt , bæði innanlands og úr landi , að sögn Birgis .
" Handrit hans , sem voru mikil að vöxtum , fóru hins vegar á Landsbókasafnið og eru þar .
" Birgar telur að safn afa síns hafi verið eitt af stærri bókasöfnum í einstaklingseign hér á landi og mjög merkar bækur verið innan um ; " hann átti til dæmis Guðbrandsbiblíu sem seld var til útlanda eftir að hann lést .
Hann átti líka tvær Súmaríur , útdrætti úr biblíunni , sem prentaðar voru á Núpufelli hér frammi í Eyjafirði .
" Birgir tók við búi af foreldrum sínum á Öngulsstöðum á sjöunda áratug síðustu aldar og rak lengi stórt kúabú , en lauk búskap upp úr 1990 .
Hann starfaði ætíð mikið að félagsmálum , var í sveitarstjórn í 24 ár og lengi oddviti í Öngulsstaðahreppi og varð svo fyrsti oddviti Eyjafjarðarsveitar eftir sameiningu hreppanna þriggja sem kenndir voru við Saurbæ , Hrafnagil og Öngulsstaði en hætti í sveitarstjórn 1998 , þá á miðjum sjötugsaldri .
Auk þess að grúska í eigin bókum hefur Birgir töluvert fengist við að skrifa í seinni tíð .
Það fyrsta sem birtist eftir hann á prenti var í Helgakveri , afmælisriti sem tileinkað var Helga Tryggvasyni bókbindara á áttræðisafmæli hans 1976 .
Greinina skrifaði Birgir að beiðni Harðar Jóhannssonar , bókavarðar á Akureyri , sem nú er nýlátinn , og Birgir gerði síðar handrit að útvarpsþætti um kirkjustaðinn Munkaþverá í Eyjafjarðarsveit sem einnig var hugmynd Harðar .
Sú grein birtist seinna í Súlum , tímariti Sögufélags Eyfirðinga .
Fleira hefur Birgir birt í Súlum og víðar .
Birgir er hvergi nærri hættur og eitt af því sem hann fæst við um þessar mundir er að skrá inn í tölvu bréf úr fórum Jóns fóðurbróður síns og konu hans , Jónínu Stefánsdóttir .
Vinnukona hjá þeim hjónum sem fluttist vestur um haf hélt miklu sambandi við Öngulsstaðafólkið og þær Jónína skrifuðust lengi á .
Rétt er að nefna líka að Birgir er að ganga frá handriti ásamt fleirum að ábúendatali fyrir hreppana framan Akureyrar , alveg frá landnámi til ársloka 2000 .
" Það byggist að miklu leyti á handriti Stefáns Aðalsteinssonar ættfræðings .
Handritið náði að vísu ekki nema til 1850 þegar Stefán hætti og hann var ekki búinn með allt svæðið .
Þetta var því í uppkastsformi frá honum en við höfum endurskoðað það og bætt við .
" Birgir segir trúlegt að Sögufélag Eyfirðinga muni gefa verkið út í fjórum allstórum bindum .
" Þetta er ekki bara þurr nafnaskrá heldur mikil ættfræði og jafnvel sögur af fólki .
" Þeir Birgir höfðu fengið styrktaraðila vegna verksins en á ýmsu hefur gengið í samfélaginu og hann segir óvíst hvernig fer með fjármögnun .
" Býsna stórtækur " Birgir hefur alla tíð haft gaman af bókum og lesið mikið " en ég hafði engan áhuga á bókasöfnun framan af .
Ég var í búskapnum og mikið í félagsmálum en svo kviknaði áhuginn og ég hef verið býsna stórtækur við að safna síðan .
" Hann segir ekki hægt að losna við þá bakteríu að safna bókum ! " Ég er ekki farinn að kaupa eins mikið og áður en er þó alltaf með það í huga að fá það sem mig vantar í safnið .
Sumt af því sem enn vanti sé nær ómögulegt að fá .
Hann hafi t.d. verið á höttunum í áratugi eftir hluta af elstu heftum Skírnis en ekki fengið .
Það var Hörður Jóhannsson , sem áður var nefndur , sem kveikti áhuga Birgis á bókasöfnun fyrir alvöru .
Þeir hafa grúskað mikið í gegnum tíðina og m.a. hist reglulega ásamt fleirum og spjallað um bækur .
" Ég hef líka bundið mikið inn af bókum eftir að ég fór að hafa minna að gera í öðru , " segir Birgir .
Fyrst batt Lárus Zophaníasson Amtsbókavörður töluvert inn fyrir hann , sem og Guðmundur Frímann rithöfundur .
" Ég fór svo á námskeið hjá Lárusi og þegar hann hætti að binda keypti ég talsvert af verkfærunum hans , meðal annars gyllingaráhöldin og fór að gylla sjálfur þótt ég hefði ekki einu sinni séð það gert fram að því ! Eitthvað það fyrsta sem ég gyllti var Skírnir – og það sér mun á fyrstu bókunum og þeim síðustu .
Þetta kom með reynslunni .
" Mest þjóðlegur fróðleikur og sagnfræði Í safni Birgis eru hátt í fjögur þúsund bækur , þar af hefur hann sjálfur bundið inn tæplega 600 .
Honum finnst , eins og nærri má geta , gríðarlega skemmtilegt að umgangast bækur .
" Eftir að ég hætti í búskapnum var ég við þetta mestallan daginn nema á sumrin , þegar ég var mikið í skógræktinni .
" Þórður faðir hans hafði líka mikinn áhuga á bókum " en þegar hann var að byggja upp á kreppuárunum um 1930 var ekki mikið til af peningum og þá seldi hann eitthvað af bókum .
Davíð Stefánsson fékk meðal annars talsvert og þær bækur eru nú í Davíðshúsi á Akureyri .
" Í glæsilegu safni Birgis er einvörðungu efni sem hann hefur sjálfur áhuga á , ekki síst þjóðlegur fróðleikur og sagnfræði .
Hann hefur lengi lagt mikla áherslu á að safna tímaritum , þó ekki hverju sem er .
Eins og sjá má í meðfylgjandi grein kennir þar margra fagurra grasa .
" Ég hef hins vegar ekki safnað skáldskap , hvorki í bundnu né óbundnu máli , þó að ég eigi auðvitað eitthvað af þeim toga .
Maður kemst ekki hjá því .
" Í bókahillu Birgis " Hér er til dæmis frumútgáfa af Árbók Espólíns , þrjár bækur , prentaðar í Kaupmannahöfn 1821 , " segir Birgir þegar ég bið hann um að sýna mér sitthvað úr hillunum heima á Öngulsstöðum .
Árbækurnar eru með stimpli Jónatans Þorlákssonar , afa Birgis og bónda á Þórðarstöðum í Fnjóskadal .
Önnur sýnishorn úr safni Jónatans eru Annálar Björns Jónssonar á Skarðsá , prentaðir í Hrappsey 1774 .
Þegar ég spyr um það elsta og merkilegasta gengur Birgir að þremur þykkum bókum og sýnir mér : Sæmundar Edda , þrjú bindi , gefin út af Árna Magnússonar nefndinni .
Bækurnar komu út 1787 og eru bæði á íslensku og latínu .
Eintök Birgis eru árituð af nefndinni og virðast hafa verið gjöf til ensks lávarðs , jarlsins af Gower .
Svo dregur Birgir fram Söguna af Gunnlaugi Ormstungu , sem gefin var út 1775 og síðan þá merku bók , Grágás , í tveimur bindum .
Grágás , elsta íslenska lögbókin , er frá 1829 , bæði á íslensku og latínu .
Þarna er og Járnsíða , lögbókin sem næst kom á eftir Grágás , gefin út 1847 .
Sú er einnig á íslensku og latínu .
Þarna er líka Konungsskuggsjá frá 1768 og Landnámabók frá 1774 , bæði á íslensku og latínu .
Svo sýnir hann mér Sögu Ólafs Tryggvasonar sem prentuð var árið 1691 í Uppsölum í Svíþjóð , hvort tveggja á íslensku og dönsku .
Og í hillunni er líka Íslendingabók Ara Þorgilssonar , fróða sem kallaður var .
Hún er prentuð 1733 .
Birgir dregur líka fram fyrstu útgáfu af Sturlungu sem Bókmenntafélagið gaf út , síðan Íslenskt fornbréfasafn í 16. bindum , verk sem Jón Sigurðsson forseti byrjaði á .
Gríðarlega verðmætt og gagnlegt þeim sem grúska , segir Birgir .
Svo teygir hann sig í elstu útgáfuna af Njálssögu frá 1792 .
Elsta bókin í safni Birgis er Postilla prentuð á Hólum 1649 .
" Hún var í gömlu bandi sem ómögulegt var að gera við svo ég setti hana í nýtt band .
" Bókin er dálítið myndskreytt en í henni er að finna ræður fyrir alla helgidaga ársins .
Birgir á glæsilegt safn tímarita ; fyrst sýnir hann mér Árbók Hins íslenzka fornleifafélags , þarna er líka Andvari , rit Hins íslenska þjóðvinafélags , frá byrjun og sömuleiðis Tímarit Hins íslenzka Bókmenntafélags frá byrjun .
Hann á einnig Sögu , tímarit Sögufélagsins , frá byrjun , sem og tímaritið Eimreiðina , svo eitthvað sé nefnt .
Birgir lumar líka á Heimdalli , elsta myndskreytta íslenska tímariti , en það var gefið út 1884 í Kaupmannahöfn .
Birgir sýnir mér því næst Tímarit Þjóðræknisfélags Íslendinga í Vesturheimi , sem kom út í 50 ár en þau er hann öll búinn að binda inn .
Merkilegt , þó það sé ekki mjög gamalt , segir hann .
Í því er að finna greinar og skáldskap eftir Vestur-Íslendinga .
Svo eru þarna Ný félagsrit Jóns Sigurðssonar og Sunnanfari sem byrjað var að gefa út í Kaupmannahöfn 1891 en útgáfan fluttist seinna til Í ´ slands .
Blaðið kom út í 13 ár og Birgir á það allt .
" Það var erfitt að ná þessu saman og þurfti að gera við það .
" Svo á hann töluvert af biblíum , t.d. Grútarbiblíu sem svo er kölluð og prentuð er í Kaupmannahöfn 1813 .
" Í einum kafla hennar er talað um Harmagrút Jeremía en ekki Harmagrát eins og á að vera .
Þannig er nafnið til komið .
" 