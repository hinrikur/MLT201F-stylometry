7. febrúar Þjóðminjasafn Íslands býður upp á barnaleiðsögn um safnið .
Leiðsögnin er ætluð börnum á aldrinum 5-8 ára og hefst kl. 14 .
Frítt inn fyrir yngri en 18 ára og tveir fyrir einn fyrir fullorðna þennan dag .
8. febrúar Stórsveit Reykjavíkur heldur tónleika á Café Rósenberg kl. 21 .
Höfundur tónlistar , stjórnandi og einleikari á saxafón verður Andrew D ' Angelo en hann er meðal fremstu manna á sviði framsækinnar tónlistar .
9. febrúar Nýlega gaf tónlistarkonan Elíza Geirsdóttir Newman út aðra sólóplötu sína , Pie in the Sky .
Í tilefni þess ætlar hún að halda útgáfutónleika næstkomandi þriðjudag á Café Rósenberg kl. 21 .
Safnanótt á höfuðborgarsvæðinu Í ár verður haldin stærsta Safnanóttin hingað til , en í fyrsta sinn taka öll sveitarfélögin á höfuðborgarsvæðinu þátt .
Alls verða þrjátíu og þrjú söfn með að þessu sinni og í boði verður fjölbreytt dagskrá fyrir alla fjölskylduna .
Safnanótt hefst með Kærleikum við Austurvöll kl. 18 þar sem þjóðþekktir einstaklingar ætla að flytja viðstöddum kærleiksríkan boðskap .
Sérstakur Safnanæturstrætó mun aka á milli safnanna .
Dagskrá Safnanætur má finna á vefslóðinni www.safnanott.is .
