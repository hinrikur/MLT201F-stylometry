Bolludagurinn verður haldinn hátíðlegur eftir rúma viku og eflaust eru margir farnir að hlakka til að troða sig út af rjómabollum og öðru hefðbundnu góðgæti .
Margir hafa þá reglu þann dag að bjóða fjölskyldunni upp á venjulegar bollur úr kjöti eða fiski eftir vinnudaginn en vilji einhver koma á óvart að kvöldi dags eða bjóða upp á nýstárlegt nasl í hádeginu eða sem nætursnarl er hægt að benda á gamla , sáraeinfalda uppskrift úr Ostalyst , bók sem Osta- og smjörsalan sf. gaf út fyrir drjúgum tveimur áratugum .
Hráefnið er þetta : 1 kg nautahakk ( sem úr verða 48-60 bollur ) 125 g gráðaostur , stappaður 1 tsk salt smjör eða olía til að steikja í Síðan segir : " Blandið saman nautahakki , gráðaosti og salati .
Mótið litlar bollur u.þ.b. 2-2½ cm í þvermál .
Steikið .
Setjið tannstöngul í hverja bollu .
Berið bollurnar fram kaldar með sósu til að dýfa þeim í .
