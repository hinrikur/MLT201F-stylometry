Á Corus-mótinu sem lauk í Wijk aan Zee um síðustu helgi staðfesti norska undrið Magnús Carlsen stöðu sína sem besti virki skákmaður heims .
Segja má að Magnús hafi landað sigrinum á keppnishörkunni einni saman ; undir lokin tókst Vladimir Kramnik sem snöggvast að tylla sér í efsta sætið en tapaði þá fyrir heimsmeistaranum Anand sem var vaknaður af værum jafnteflisblundi .
Magnús Carlsen tapaði fyrir Kramnik í 9. umferð en vann í 10. og 11. umferð .
Í lokaumferðinni fór hann of geyst gegn Ítalanum Caruna en marði jafntefli úr hreint hörmulegri endataflsstöðu .
Shirov hefði getað náð honum að vinningum en brasti kjark til að halda áfram þegar Lenier Dominguez bauð honum jafntefli í tímahraki beggja : Shirov – Dominguez Kúbumaðurinn var að enda við að leika 30 ...
Bg7 og bauð jafntefli sem Shirov þáði .
31. b4 ! vinnur strax því drottningin getur ekki valdað bæði a8 og d8-reitinn , t.d. 31 .
...
Dc7 32 .
Da8 + Bf8 32 .
Hf1 og vinnur .
Er ekki kominn tími til að setja í gildi " Sofia-regluna " sem girðir fyrir ótímabær jafnteflistilboð ? Lokaniðurstaðan í A-flokki Corus mótsins varð þessi : 1.Magnús Carlsen 8 ½ v .
2 .
– 3 .
Vladimir Kramnik og Alexei Shirov 8 v .
4 .
– 5 .
Wisvanathan Anand og Hiaku Nakamura 7 ½ v .
6 .
– 7 .
Vasilí Ivantsjúk og Sergei Karjakin 7 v .
8 .
– 9 .
Peter Leko og Lenier Dominguez 6 ½ v .
10 .
Fabiano Caruna 5 ½ v .
11 .
– 12 .
Nigel Short og Van der Wely 5 v .
13 .
– 14 Jan Smeets og Sergei Tiviakov 4 ½ v .
Kasparov sem hafði yfirumsjón með undirbúningi Magnúsar fyrir flestar skákirnar náði hæst 2851 elo-stigum en " geymdu " stig hans frá 2005 eru 2812 .
Magnús kemst væntanlega upp fyrir lærimeistara sinn eftir þetta mót .
Hann fór ekki alltaf eftir ráðleggingum Kasparovs , t.d. í skákinni við Kramnik , en ákveðin " óhlýðni " er leyfð í samskiptum þeirra .
Hollendingar eru varla ánægðir með frammistöðu sinna manna ; Van Wely , Smeets og Tiviakov verma enn og aftur botnsætin .
Miklar vonir eru nú bundnar við sigurvegarann úr B-riðli , hinn 15 ára gamla Anish Giri sem hlaut 9 vinninga úr 13 skákum .
Giri á rússneska móður og nepalskan föður og tók sín fyrstu skref i skákinni í Sankti Pétursborg en hefur nú hollenskt ríkisfang .
Í B-flokknum voru samankomnir ýmsir vonarpeningar skákarinnar þ. á m. besti Finninn , Toni Nyback .
Eftirtektarverðasta augnablikið í skákinni sem hér fer á eftir er stórkarlaleg blokkering að hætti Nimzowitch , 21 .
...
Kd6 .
Til að finna svipað dæmi er fróðleiksfúsum er bent á að slá upp í bókinni um Benóný Benediktsson og skoða skák hans við Mark Taimanov frá 1956 .
Eins og stundum vill verða er eins og stillt sé á sjálfsstýringu þegar réttri liðsskipan er náð : Wijk aan Zee 2010 Toni Nyback – Anish Giri Slavnesk vörn 1. d4 d5 2. c4 c6 3 .
Rf3 Rf6 4. e3 Bf5 5 .
Rc3 e6 6 .
Rh4 Be4 7. f3 Bg6 8 .
Db3 Dc7 9 .
Bd2 Rbd7 10. cxd5 Rxd5 11 .
Rxd5 exd5 12 .
Rxg6 hxg6 13 .
0-0-0 Db6 14.Da4 a5 15. e4 dxe4 16. fxe4 Bb4 17 .
Bg5 Be7 18 .
Bxe7 Kxe7 19 .
Da3 + Db4 20 .
De3 c5 21. d5 Kd6 22. a3 Da4 23 .
Hd3 b5 24 .
Hc3 Hhc8 25 .
Be2 Re5 26 .
Kd2 b4 27 .
Hc2 bxa3 28. bxa3 Hab8 29 .
Hhc1 c4 30 .
Hc3 Hb2 + 31 .
H1c2 Db5 32 .
Hxb2 Dxb2 + 33 .
Hc2 Db1 34 .
Dc3 Hc5 35. g3 f5 36 .
Hb2 Dxe4 37 .
Kc1 Rd3 + – og hvítur gafst upp .
Helgi Ólafsson helol@simnet.is 