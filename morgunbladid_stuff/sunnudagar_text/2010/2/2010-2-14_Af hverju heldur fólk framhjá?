Af hverju heldur fólk framhjá ? Ég hef verið spurð þessarar spurningar ótal sinnum undanfarið , ekki bara af fjölmiðlafólki sem reynir að finna skýringar á framhjáhaldi Tigers Woods , heldur nánum vinum , sem hafa nýlega komist að því að mennirnir þeirra hafa einnig stundað framhjáhald .
Því miður eru ekki til nein einföld svör .
Í grunninn má segja að framhjáhald megi útskýra með þeirri einföldu staðreynd að ekki meta allir einkvæni , heiðarleika og nánd jafnmikils og aðrir .
En fyrirbærið framhjáhald er flóknara en svo að það sé bara siðferðilegt álitamál .
Það eru ótal ástæður , eða öllu heldur afsakanir , sem þeir sem halda framhjá gefa fyrir því að hafa hoppað í bólið með einhverjum öðrum en makanum .
Þar má til dæmis nefna , að : * þeim finnst þeir ekki vera elskaðir , * þeir eru hættir að elska maka sinn , * þeim finnst þarfir sínar ekki vera uppfylltar , * þá vantar vinskap , * eða þeim finnst þeir ekki lengur eiga samleið með makanum .
Til að gera málin enn verri afsaka margir sig með því að segja að þeir hafi farið á bak við maka sinn til þess að vernda hann , þeir voru ekki að reyna að særa hann heldur er óheiðarleikinn vitnisburður um hversu mikið viðkomandi þykir vænt um maka sinn .
En höldum okkur við raunveruleikann ; framhjáhald er ekki tjáning á ást , né er það leið til að bjarga sambandi .
Þegar fólk heldur framhjá er það að hlaupa frá því að þurfa að taka erfiðar ákvarðanir , það getur ekki tekist á við þá miklu vinnu sem langtímasamband krefst , eða það getur ekki endað samband á sómasamlegan hátt .
Þeir sem halda framhjá líta algjörlega framhjá þeirri staðreynd , að þegar maður fer á bak við maka sinn rýfur maður samning .
En á meðan það er auðvelt að kenna þeim sem heldur framhjá um endalok sambandsins má ekki líta framhjá þætti þess svikna .
Ef maki þinn hefur haldið framhjá þér eru líklega einhver viðvörunarmerki sem þú leist framhjá en hefðu getað komið í veg fyrir framhjáhaldið .
Skortur á kynlífi er gott dæmi .
Margir þeir sem halda framhjá segjast hafa látið í ljós við maka sinn löngun í meiri nánd í kyn- og tilfinningalífinu , en maki þeirra hafi : * farið í vörn , * skort skilning , * fundið afsakanir , t.d. börnin , * eða ekki hlustað .
Ef við lítum framhjá hans persónugöllum , er nema von að framhjáhaldarinn sé reiður , pirraður og örvæntingarfullur ? Og veikur fyrir öðrum tækifærum til kynlífs sem kunna að bjóðast ? Maður misnotar maka sinn tilfinningalega með því að veita honum ekki kynferðislega nánd .
Ef maður er ekki viljugur til að vinna í sambandinu þá eru eflaust aðrir til sem eru það .
Þó ég noti skort á kynlífi sem dæmi um það af hverju fólk heldur framhjá , þá er mikilvægt að átta sig á því að kynlíf er yfirleitt ekki ástæða framhjáhalds .
Margir þeir sem halda framhjá viðurkenna að kynlífið heima sé betra .
Framhjáhald er flókið fyrirbæri tilfinningalega , og sá sem heldur framhjá er yfirleitt að leita að einhverju miklu meira en kynferðislegri fullnægju þegar hann leitar til þriðja aðila .
Enn fremur er það ekki kynlífið í sjálfu sér sem eyðileggur sambönd , heldur lygar , blekkingar og sú óreiða sem framhjáhald skilur eftir sig .
Allt þetta mætti forðast ef fólk bara ynni að sambandinu og setti það í forgang .
