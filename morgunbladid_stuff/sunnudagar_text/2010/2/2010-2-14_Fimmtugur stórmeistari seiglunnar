SKÁKÞING Reykjavíkur 1975 vakti mikla athygli þegar það hófst því meðal þátttakenda var Friðrik Ólafsson .
Þar kvaddi sér einnig hljóðs 14 ára piltur , Margeir Pétursson .
Hann verður fimmtugur á morgun .
Hann komst strax í hóp efstu manna og hélt sér þar allt til loka .
Það sem mesta athygli vakti frá hendi hins unga skákmanns var glæsilegt endatafl sem hann vann af hinum reynda meistara Braga Kristjánssyni .
Nokkrum mánuðum síðar varð Margeir efstur við fjórða mann í landsliðsflokki og ári síðar var hann valinn í ólympíulið Íslands 16 ára gamall .
Þeir óvenjulegu hæfileikar sem hann hafði til að bera samfara ódrepandi baráttuvilja , seiglu og úthaldi í erfiðum stöðum fylgdu honum allan skákferilinn og áreiðanlega líka inn á þann vettvang sem hann valdi sér síðar .
Vönduð vinnubrögð hans voru annáluð , í frægar stílabækur sínar skráði hann allar nýjar upplýsingar .
Skákmaður af eldri kynslóðinni fullyrti að þekking sumra íslenskra skákmanna væri þeim beinlínis til trafala .
En þetta var gömul tugga og það vissu þeir sem komnir voru til að sjá og sigra .
Á níunda áratug síðustu aldar þegar bestu skákmenn þjóðarinnar voru iðulega á lista yfir 50 bestu skákmenn heims var Margeir manna iðnastur við kolann .
Hann vann fjölda alþjóðlegra móta og tefldi yfirleitt 100 kappskákir eða meira á ári .
Eftir sigur á svæðamóti Norðurlanda í ársbyrjun 1985 og 2. sæti með Boris Spasskí á 60 ára afmælismóti SÍ voru fullmikil þyngsli yfir taflmennsku hans á millisvæðamótinu í Biel um sumarið .
En hann lærði sína lexíu .
Margeir vann Hastings-mótið næstu áramót og varð skákmeistari Norðurlanda 1987 .
Skákstíll hans tók ýmsum breytingum þessum árum ; líkt og gamli heimsmeistarinn Emanuel Lasker tók hann stundum á sig erfiðar stöður og þar var hann hættulegastur .
Um áramótin 1989-1990 vann hann Lajos Portisch , Alexander Beljavskí og Ulf Andersson í Reggio Emilla á Ítalíu ; þaðan hélt hann til Wijk aan Zee þar sem hann komst taplaus í gegnum í eitt sterkasta mót ársins .
Þeir sem tefldu með Margeiri í ótal flokkakeppnum um áratugaskeið vissu að þeir voru með manni í sveit sem hægt var að stóla á .
Langar og snúnar viðureignir voru margar en sú sem hér birtist , sem hann tefldi á heimsmeistaramóti landsliða 1993 , er stutt og snjöll .
Íslendingar höfðu þá nýverið unnið Rússland og þarna var komið að sveit Armena .
Byrjun svarts virðist ekki gefa mikil fyrirheit en skyndilega nær svartur frumkvæðinu með 20 .
...
Hc3 .
Armeninn reynir að reka hrókinn af höndum sér ; magnaðir hróksleikir brjóta niður varnir hvíts : 21 .
...
Hxf3 ! og 23 .
...
Hh3 ! 24 .
Dc7 var varnartilraun en þá kemur 24 .
...
De3 + 25 .
Kh1 Hxh2 + ! 26 .
Kxh2 Rg4 + 27 .
Kh1 Dh6 + 28 .
Kg1 e5 ! og vinnur .
HM landsliða , Luzern 1993 : Sindbað Lputjan - Margeir Pétursson Bogo-indversk vörn 1.d4 Rf6 2. c4 e6 3 .
Rf3 Bb4 + 4 .
Rbd2 b6 5. e3 Bb7 6 .
Bd3 O-O 7 .
O-O d5 8. a3 Bxd2 9 .
Bxd2 dxc4 10 .
Bxc4 Rbd7 11 .
De2 c5 12 .
Hfd1 De7 13 .
Dxc5 Rxc5 14 .
Rd4 Rfe4 15. f3 Rxd2 16 .
Hxd2 a6 17. b4 Rd7 18 .
Df2 Re5 19 .
Bf1 Hac8 20. e4 Hc3 21 .
Re2 Hxf3 22 .
Dxb6 Dg5 23 .
Dxb7 23 .
...
Hh3 24 .
Da7 Rf3 + 25 .
Kf2 Rxd2 – og Lputjan gafst upp .
Framhaldið gæti orðið 26. gxh3 Rxe4 + 27 .
Kf3 Rd2 + 28 .
Kf2 Df6 + og vinnur .
Helgi Ólafsson heol@simnet.is 