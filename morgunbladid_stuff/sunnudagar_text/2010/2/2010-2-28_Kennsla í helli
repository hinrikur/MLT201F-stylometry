Aðbúnaður skólabarna er misgóður og hér á landi þykir foreldrum gjarnan óásættanlegt þurfi börn þeirra að eyða deginum í svokölluðum lausum kennslustofum ; færanlegum , tímabundnum skólastofum sem standa á skólalóð , skammt frá aðalbyggingunni .
Í þorpinu Miao í Kína gerir fólk hinsvegar ekki miklar kröfur .
Undanfarinn aldarfjórðung hefur grunnskólakennsla farið fram í risastórum helli sem náttúruöflin hafa sorfið inn í fjall um mörgþúsund ára skeið .
Skólinn heitir Dongzhong sem þýðir á íslensku " í helli .
" Tvö hundruð börn mæta í hellinn að jafnaði dag hvern en hann hýsir kennslurými og leikvelli .
