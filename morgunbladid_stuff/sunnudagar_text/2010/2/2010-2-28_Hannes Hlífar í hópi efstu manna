Eftir góða byrjun þeirra íslensku skákmanna sem mestar vonir eru bundnar við á Reykjavíkurskákmótinu kom talsvert bakslag í annarri umferð en þá töpuðu þeir flestir .
Hannes Hlífar Stefánsson sem var meðal efstu manna á síðasta Reykjavíkur móti hélt hinsvegar sínu striki og er í hópi þeirra sem unnið hafa báðar skákir sínar .
Hann er til alls líklegur en auðvitað er við ramman reip að draga þegar horft er til keppendalistans .
Þessir hafa unnið í fyrstu tveim umferðunum : 1.-16 .
Baklan , Kuzubov , Shulman , Gupta , Hannes Hlífar Stefánson , Gupta , lenderman , Nataf , Romanishin , Cori , Grover , Dreev , Sokolov , Ehlvest , Kogan , Dronavalli og Bromann allir með 2 vinninga .
Stigahæsti skákmaður mótsins er Úkraínumaðurinn Vladimir Baklan en á hæla hans koma landi hans Kuzubov , Bosníumaðurinn Ivan Sokolov og Rússinn Alexey Dreev sem tefldi síðast á Reykjavíkurskákmótinu 2004 ásamt hinum geðþekka Úkraínumanni Oleg Romanishin .
Vel fer á því að hýsa Reykjavíkurskákmótið í Ráðhúsi Reykjavíkur en að var fyrsta gert árið 2000 .
Það myndi bæta aðstöðuna ef hægt væri að bregða tjaldi milli keppnisvettvangsins og gangsins í gegnum húsið .
Framkvæmd þess er miklum ágætum og er SÍ og styrktaraðilanum MP banka til mikils sóma .
Aðstaða fyrir áhorfendur er góð og ýmsir valinkunnir meistarar munu spreyta sig á skákskýringum á næstu dögum .
Mikill styrkleikamunur er á keppendum í stigum talið , þúsund elo-stig eru á milli þess efsta og þess neðsta .
Ungum skákmönnum gefst þarna kostur á tefla við nafntogaða meistara .
Eftirtektarverð er frammistaða Daða Ómarssonar og Ingvars Þ. Jóhannessonar sem eru báðir með 1½ vinning .
Af stúlkunum hefur Sigríður Helgadóttir teflt af mestu harðfylgi .
Sú stigahæsta þeirra Hallgerður Helga var óheppin að missa niður unnið tafl gegn Guðmundi Halldórssyni .
Ein eftirtektarverðasta viðureign annarrar umferðar var skák Guðmundar Kjartanssonar og Hannesar Hlífars .
Guðmundur " fór með löndum í byrjun " og Hannes fékk ágæta stöðu en leitaðist við að opna taflið .
Hinn snjalli leikur , 26. e3 setti allt í loft upp en þó gat Guðmundur sennilega haldið taflinu en spilaði út trompinu – Df6 of snemma í stað þess að treysta varnir sínar : Guðmundur Kjartansson – Hannes Hlífar Stefánsson Enskur leikur 1. c4 Rf6 2 .
Rc3 e5 3 .
Rf3 Rc6 4. g3 Bb4 5 .
Bg2 0-0 6 .
0-0 e4 7 .
Be1 Bxc3 8. dxc3 h6 9 .
Rc2 He8 10 .
Re3 d6 11. b3 Re7 12 .
Dc2 Rf5 13 .
Rd5 Rxd5 14. cxd5 De7 15. c4 h5 16 .
Dc3 Bd7 17 .
Bb2 Dg5 18 .
Bc1 Dg6 19 .
Bf4 c5 20. dxc6 Bxc6 21 .
Had1 Had8 22 .
Da5 a6 23 .
Bh3 Bd7 24 .
Bxf5 Bxf5 25 .
Hd5 Bg4 26 .
Dd2 e3 ! 27. fxe3 Bh3 28 .
Dd4 Bxf1 29 .
Hg5 Dh7 30 .
Kxf1 h4 31. gxh4 Hc8 32 .
Kg2 b5 33. cxb5 axb5 34 .
Dxd6 Hc2 ( Stöðumynd ) Vendipunkturinn .
Hér varð hvítur að leika 35. h5 ! t.d. Hxe2 + 36 .
Kg3 Hxa2 37 .
Be5 ! og stendur síst lakar .
Eftir 36 .
De4 getur hvítur tryggt jafntefli með 37 .
Hxg7 + ! Kxg7 38 .
Dh6 + Kg8 39 .
Dg5 + .
35 .
Df6 Hxe2 36 .
Kf3 He1 37 .
Kf2 Hd1 38 .
Dc6 Hed8 39 .
Dxb5 Dxh4 40 .
Bg3 De4 41 .
Bf4 f6 41 .
H8d2 +42 .
Kg3 Hg1 + var fljótvirkara og leiðir til máts .
42 .
Hf5 H8d2 43 .
Kg3 Hg1 – og Guðmundur gafst upp .
Um helgina fara fram þrjár umferðir .
Fjórða umferð hefst kl. 9 á laugardagsmorguninn en fimmta og sjötta kl. 15.30 báða dagana .
Helgi Ólafsson helol@simnet.is 