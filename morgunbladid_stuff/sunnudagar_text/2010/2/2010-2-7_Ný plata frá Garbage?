Shirley Manson , söngkona Garbage , hefur ýjað að því að ný plata sé væntanleg frá þessari gæðasveit en sú síðasta , Bleed like me , kom út 2005 .
Manson setti inn skilaboð á Fésbókarsíðu sína daginn eftir Grammyverðlaunin þar sem segir : " Getiði nú með hverjum ég var í hljóðveri í síðustu viku .
Yrðuð þið glöð ef einn þeirra héti Steve , annar Duke og sá þriðji væri upptökustjóri sem var að vinna Grammy ? " Hér vísar hún í félaga sína , þá Steve Marker , Duke Erikson og Butch Vig , en hann landaði Grammystyttu fyrir upptökustjórnun á plötu Green Day , 21st Century Breakdown , þá um kvöldið .
Færsla Manson er annars löng og hysterísk og hana er hægt að grafa upp á alnetinu með réttum tækjum og tólum .
