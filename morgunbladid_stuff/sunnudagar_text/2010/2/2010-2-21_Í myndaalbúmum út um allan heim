Ég kann afskaplega vel við mig hérna í miðbænum .
Hér er gott að búa , " segir Vilhelm Anton Jónsson tónlistarmaður , stundum kallaður Villi naglbítur .
Hann er til húsa á Kárastíg í Reykjavík , ásamt kærustu sinni , Þórdísi Jónsdóttur , og tveggja ára gömlum syni þeirra , Illuga .
Villi hefur víða komið við um dagana .
Hann fæddist í Hafnarfirði , flutti síðan með foreldrum sínum að Laugum í Reykjadal , til Skotlands og loks til Akureyrar .
Þá bjó hann í eitt ár í Lundúnum eftir að hann varð fullorðinn .
Eva María Jónsdóttir sjónvarpskona ber ábyrgð á því að Villi settist að á Kárastíg .
" Hún bjó í húsinu hérna við hliðina og benti okkur á að þessi íbúð væri laus .
Okkur leist strax ljómandi vel á hana , " segir Villi sem bjó áður á stúdentagörðum .
Hann segir miðbæinn alltaf hafa verið fyrsta valkost .
" Ég vinn þannig vinnu að það er gott að vera miðsvæðis í borginni .
Það er líka notalegt að geta gengið á kaffihús og söfn .
" Ekki spillir fegurðin fyrir .
" Kárastígur er falleg gömul gata í skemmtilegu umhverfi .
Það er óvíða fallegra en hérna á Skólavörðuholtinu .
Göturnar eru fyrir vikið mikið myndaðar af túristum sem standa þá gjarnan á horni Kárastígs og Skólavörðustígs .
Þetta er í góðu lagi nema þegar maður er að staulast út úldinn á morgnana , " segir Villi hlæjandi .
" Við íbúarnir á Kárastíg erum í myndaalbúmum út um allan heim .
" Villi veit fátt skemmtilegra en að fá sér göngutúr um miðbæinn og þá verða Þingholtin oftar en ekki fyrir valinu .
" Ég geng mikið og ekki spillir fyrir að heilsa upp á fólk á leiðinni , ég þekki mjög marga hérna í miðbænum .
" Að dómi Villa er miðbær Reykjavíkur í ágætu ásigkomulagi en " fólk má að ósekju taka betur til eftir sig " .
Villi segir upplagt að vera með börn í miðbænum , til að mynda sé hægt að ganga með þau heim af leikskólanum í stað þess að henda þeim sýknt og heilagt inn í bíl .
Einu óþægindin sem Villi hefur orðið fyrir á Kárastígnum var fyrir svona sex árum þegar brotist var inn í geymsluhjall á lóðinni hjá honum og hljóðfærum og ýmsum búnaði stolið .
" Það er langt síðan lögreglan felldi málið niður en ég vil eigi að síður nota tækifærið og auglýsa eftir hljóðfærunum .
Þjófurinn fær kannski samviskubit ef hann les þetta ! " Villi reiknar með að verða áfram á Kárastígnum , alltént um sinn .
" Að vísu er íbúðin bara sjötíu fermetrar , þannig við gætum á endanum þurft að stækka við okkur .
Þá munum við örugglega leita eftir því að verða áfram á sömu slóðum .
Það er annaðhvort sveitin eða miðborgin .
Ekkert þar á milli .
" Uppáhaldsstaðir Villa 1 .
Í garðinn við Listasafn Einars Jónssonar er gott að koma .
2 .
Hallgrímskirkja er alltaf falleg og gaman að fara upp í turninn , einkum ef börn eru með í för .
3 .
Hann er góður sopinn hjá Kaffifélaginu á Skólavörðustíg .
4 .
Líka á Ölstofunni .
5 .
Gott er að fá sér sundsprett í Sundhöllinni .
orri@mbl.is 