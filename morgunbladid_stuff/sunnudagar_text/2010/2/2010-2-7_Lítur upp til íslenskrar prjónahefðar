Ég hef haft áhuga á hönnun frá því ég var 12 ára og ég saumaði mína fyrstu tösku úr gömlum gallabuxum af mömmu minni , " segir prjónatextílhönnuðurinn Álfheiður Björg Egilsdóttir , kölluð Alla .
Hún útskrifaðist af hönnunarbraut Fjölbrautaskólans í Garðabæ og flutti í kjölfarið til London .
15 ára gömul einsetti Alla sér að læra hönnun í Central Saint Martins og það gekk eftir .
Hún fór í grunnnám sem tók eitt ár og að því loknu hóf hún B.A .
nám í textílhönnun sem hún lauk síðasta vor .
Eftir útskrift stofnuðu Alla og vinkonur hennar , sem voru að útskrifast með henni , hönnunarhóp sem kallast Here ' s One I Made Earlier .
" Við prjónuðum fyrir þekktan stílista sem er einnig hönnuður og svo bjuggum við til leðurgrímur fyrir söngkonu sem er með hljómsveitina Marina and the Diamonds .
Hópurinn er ekki mjög virkur núna þar sem allir eru svo uppteknir .
" Síðan í haust hefur Alla unnið sem lærlingur hjá hönnuðinum Christopher Kane .
" Ég er að gera allt ; hjálpa til við sniðagerð , sauma smá og hjálpa til í framleiðslunni .
Það verður sýning 22. febrúar þannig að álagið er að aukast , " segir hún .
" Ég var ein af fyrstu lærlingunum sem byrjuðu fyrir þetta " season " en núna erum við komin upp í tíu .
" Stuttu eftir sýninguna fer Alla ásamt Kane og öðru starfsfólki á tískuvikuna í París til að aðstoða við að selja línuna í búðir .
" Ég er bundin í lærlingsstöðunni þangað til við komum til baka frá París .
Svo veit maður aldrei hvað gerist .
" Bjagaði gömul íslensk munstur Lokaverkefni Öllu í textílnáminu var byggt á gömlum íslenskum munstrum .
" Ég var í raun að bjaga gömlu munstrin .
Ég leit á kreppuna og íslensku sjálfsmyndina eftir kreppu og fannst hún dálítið brotin niður .
Ég notaði íslenskan lopa og bjó til kraga .
Í raun átti bara að gera flatar prufur en ég ákvað frekar að gera prufurnar mínar á krögum .
Ég endaði á að gera prjónaða kraga sem eru allir heima því ég tími ekki að láta þá frá mér .
Mér var boðið að selja þá en það er ógjörningur að framleiða þá því það tekur 1-2 daga að gera einn kraga .
Þetta er svo rosalega mikil handavinna .
Ég var líka komin með nóg af verkefninu .
Ég eyddi svo löngum tíma í það að ég vildi frekar snúa mér að öðru .
" Lenti í 1. sæti í prjónakeppni Síðasta sumar tók Alla þátt í prjónakeppninni Þráður fortíðar til framtíðar .
Þar áttu keppendur að nýta íslenska ullina á nýjan hátt .
Alla sendi inn þrjá kraga úr lokaverkefninu sínu og fór með sigur af hólmi .
Þetta var í fyrsta skipti sem keppnin var haldin og Alla segist vona að henni verði haldið áfram .
" Þetta er mjög sniðugt og það var gaman að sjá hugmyndaauðgina í fólkinu sem var að senda inn tillögur , " segir hún .
" Ég lít rosalega upp til íslenskrar prjónahefðar og það er gaman að sjá hvað allir eru duglegir að prjóna og eru hugmyndaríkir í því .
" Spurð hvað sé framundan segist Alla ætla að sækja um meistaranám í prjónaðri fatahönnun , að öllum líkindum í Central Saint Martin .
" Ég er ekki á leið heim .
Ég ætla að reyna að þrauka hér úti og sjá hvað gerist .
Það eru miklu meiri möguleikar hér en heima .
" ylfa@mbl.is 