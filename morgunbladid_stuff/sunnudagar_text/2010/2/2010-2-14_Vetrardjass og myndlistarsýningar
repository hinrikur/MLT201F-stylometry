Í garð er gengin sjöunda helgi ársins , blíðskaparveður enn og aftur , gróðurinn í garðinum trúir að vorið sé á næstu grösum , einstaka trjárunnar að byrja að bruma og sést í toppinn á túlípanalaukunum .
Lesbókin spyr hvernig helginni verði varið ? Í það fyrsta að njóta góða veðursins , efla líkama og sál í göngutúrum innan og kannski utan borgarinnar .
Af nógu er að taka í menningar- og listalífinu á höfuðborgarsvæðinu um þessa helgi .
Ef ég verði henni í stífa menningardagskrá þá kysi ég að fara á Vetrarjazzhátíðina , sem verður í hámarki , og skoða tvær myndlistarsýningar .
Annars vegar fræðslusýningu um íslenska myndlist , Íslensk myndlist – 100 ár í hnotskurn , í Listasafni Árnesinga og hins vegar Blæbrigði vatnsins á Kjarvalsstöðum , sýningu sem spannar 130 ára sögu vatnslistamynda á Íslandi .
Einnig væri gaman að sjá eftirlætisleikkonuna , Meryl Streep , feta í fótspor hinnar ógleymanlegu sjónvarpsmatreiðslukonu Júlíu Child á kvikmyndatjaldinu .
Ómissandi er að huga að skemmtilegri matreiðslu annan dag helgarinnar og hver veit nema leitað verði í smiðju Júlíu í þetta sinn .
