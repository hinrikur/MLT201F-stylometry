Mikið er skemmtilegt hvað mannfólkið er margskonar og langanir þess misjafnar .
Þetta sýnir sig glögglega í því sem kallað er munalosti eða blæti ( fetish ) , en þá örvast fólk kynferðislega við ákveðna og oft mjög sérhæfða hluti , efni eða jafnvel lykt .
Sumum dugar að horfa á hlutinn , aðrir þurfa að snerta hann eða þefa af honum .
Algengir og þekktir hlutir / fyrirbæri sem virka kynferðislega örvandi á fólk eru latexgallar , nælonefni , trúartákn ( krossar ) , fjaðrir , blöðrur , skór , stígvél , háir hælar , sokkabuxur , nærföt , hár ( og hárleysi ) svo fátt eitt sé nefnt .
Einnig getur þetta verið eitthvað fljótandi eins og vatn eða líkamsvessar eða ákveðinn matur .
En svo getur þetta verið mjög sértækt , til dæmis hjá þeim sem komast í kynferðislegt uppnám þegar þeir snerta eða sjá gúmmíendur , tómata , regnhlífar eða reiðhjól .
Hver man ekki eftir manninum sem var gripinn við það að hafa mök við reiðhjólið sitt sem hann var ástfanginn af .
Engin takmörk virðast vera fyrir því hvaða athafnir geta haft þessi áhrif á fólk , til dæmis eru sumir svo óstjórnlega veikir fyrir konum sem eru að sauma þjóðbúninga að það flokkast klárlega undir blæti .
Og til eru þeir sem örvast mjög svo við það láta sleikja á sér augasteininn eða sleikja sjálfir augasteina í öðrum .
Aðrir titra af losta við það eitt að vera með stútfulla þvagblöðru eða sjá einhvern annan sem er alveg að pissa í sig .
Og svo kemur fullnægingin þegar viðkomandi missir stjórn á blöðrunni .
Margir reyna að halda þessum fýsnum sínum leyndum af ótta við að verða aðhláturrsefni .
Stundum hlýtur það að vera þrautin þyngri og valda þó nokkrum vandræðum .
Til dæmis hjá þeim sem örvast í nálægð trjáa , hvernig fara þeir að því að hemja sig á göngu um gróðursæla garða ? Ég veit líka um mann sem var sérlega veikur fyrir gúmmígöllum og þegar vinir hans buðu honum með sér í sjóstangaveiði og klæddust allir gúmmígöllum , þá var aumingja maðurinn yfirkominn af frygð og átti fullt í fangi með að fela það .
Þó nokkuð algengt er að fólk fái kikk út úr því að klæðast einhverjum ákveðnum búningum við kynlífsathafnir og alþekkt er hversu margir karlar eru veikir fyrir konum í hjúkkubúning eða þjónustukonuklæðum ( svunta og sokkabönd ) .
Og sumir karlar klæðast kvennærfötum undir sínum fínu jakkafötum og geta ekki beðið eftir því að láta konuna sem heima bíður taka utan af pakkanum .
Liðsbúningar íþróttakappa koma blóðinu vel af stað hjá mörgum og mikill var sá skandal þegar David Mellor breskur íhalds-pólitíkus varð uppvís að því að bjóða leikkonu fúlgur fjár fyrir að fá að hafa við hana samræði klæddur Chelsea-búningnum .
Ekki er úr vegi að hvetja karlmenn þessa lands til að koma spúsum sínum á óvart á konudaginn með því að klæðast KR-búningi ( nú eða einhverjum öðrum ) og taka þær íþróttamannslegum tökum .
Engin leið er að segja til um hverjir eru haldnir munalosta , það sést ekki utan á fólki .
Hin hversdagslegu Jón og Jóna eru alveg jafn líkleg og fyrirmenni .
Sumir halda að munalosti tilheyri aðeins fríkum og eða pervertum en fjölmörg dæmi eru um ósköp venjulegt fólk sem af einhverjum ástæðum er heltaekið af þessum ósköpum .
Hver man ekki eftir breska hæstaréttardómaranum sem fékk mikla kynferðislega örvun út úr því að láta flengja sig með flókaskóm .
Kom svo í ljós við frekari eftirgrennslan að hann gekk með skóinn á sér og strauk honum reglulega .
