Ég hef alltaf gert mikið af því að lesa bækur , helst fagurbókmenntir , skáldsögur , enda mikill draumhugi að eðlisfari .
Á náttborðinu mínu kennir yfirleitt margra grasa .
Núna er ég rétt byrjuð á skáldsögunni Lokað herbergi eftir Paul Auster .
Í verkum hans höfum við frásagnarlist eins og hún gerist best .
Hann er frumlegur og sterkur höfundur .
Undanfarið hef ég verið að lesa vandaðar smásögur Gyrðis Elíassonar , Milli tránna , sem komu út núna fyrir jólin .
Milli trjánna er áttunda smásagnasafn höfundar .
Sögur Gyrðis eru í senn fjölbreyttar og samt heildstæðar .
Hann skrifar áreynslulausan og myndríkan stíl sem ég hreint elska að lesa .
Mér þykir vænt um smásagnaformið .
Stundum finnst mér smásagan vanmetin og þá virðist sem rithöfundar teljist ekki alvöru rithöfundar nema þeir séu að skrifa skáldsögur í fullri lengd .
Að þeir færustu séu endilega þeir sem fjöldaframleiða líkt og á færibandi glæpasögur eftir uppskrift .
Sjálfri finnst mér ekki alltaf meira til þeirra skrifa koma heldur en góðrar vel úthugsaðrar smásögu .
En fyrir okkur neytendur ritlistar er fjölbreytnin vissulega sú dásamlega veisla sem alltaf stendur okkur til boða .
Ég rek líka leshring á blogginu , martasmarta.blog.is , en ég byrjaði að blogga til að liðka minn eigin penna , ef svo má að orði komast .
Þar skrifaði ég stundum um bækur og fann fyrir miklum áhuga sem varð til þess að ég stofnaði leshringinn .
Harmur englanna eftir Jón Kalman er næsta bók sem leshringurinn mun taka fyrir , en allir eru velkomnir ; það eru engar kvaðir .
Fólk er einfaldlega með í bókaspjallinu þegar því hentar og ef það hefur áhuga fyrir lesefninu .
Líklega er einmitt þar lykillinn að langlífi leshringsins .
