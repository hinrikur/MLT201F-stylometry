Ferðalangar til Þýskalands taka kannski einhverjir eftir því að meðal vinsælustu glæpasagnahöfunda þar í landi er enski höfundurinn Simon Beckett , en í heimalandi höfundarins , Englandi , þekkja fáir á honum haus eða sporð .
Beckett hefur þó verið lengi að , sendi fyrstu bókina frá sér fyrir fimmtán árum en það var ekki fyrr en hann fór að skrifa bækur um réttarmeinafræðinginn David Hunter fyrir fjórum árum að hann sló rækilega í gegn í Þýskalandi , svo rækilega reyndar að bækur hans seljast metsölu þar í landi .
Dæmi um það er síðasta bók hans , Whispers of the Dead , sem kom út síðastliðið haust og seldist í 300.000 eintökum þar í landi í fyrstu útgáfuviku , en 200.000 eintök fóru til í vikunni í nálægum löndum , aðallega í Póllandi .
Í viðtali breska blaðsins The Times við Beckett kemur fram að hann var búinn að gera margar tilraunir til að skrifa skáldsögur við litlar undirtektir útgefenda og flæktist því úr einni vinnu í aðra á milli þess sem hann gerði atlögur að skáldsögum sem enginn vildi gefa út .
Á endanum tókst honum að koma út bók þegar hann var kominn á fertugsaldur , en sú bók og næstu bækur á eftir seldust ekki nema miðlungi vel og á endanum gafst hann upp á skrifunum og gerðist blaðamaður í lausamennsku .
Þá var það að Beckett fór til Bandaríkjanna 2003 sem blaðamaður og komst í tæri við rannsóknarverkefni í réttarmeinafræði í Knoxville í Tennessee þar sem ríflega 1.000 lík eru grafin á ýmsa vegu , til að fylgjast með rotnun þeirra .
Þetta varð honum innblástur að fyrstu David Hunter-bókinni og síðan bókaröð , en Whispers of the Dead var þriðja bókin í röðinni .
Þess má og geta að til stendur að gera sjónvarpsþætti upp úr bókunum og þá taka landar Becketts kannski við sér .
