20. febrúar Í Glætunni bókakaffi á Laugavegi verður opnuð myndlistarsýning á vegum Hlutverkaseturs .
Verkin eru unnin af atvinnuleitendum og fólki í starfsendurhæfingu .
Opnunarathöfn hefst kl. 14 .
21. febrúar Tónlistarkonan Emilíana Torrini heldur tónleika í Háskólabíói .
Upphaflega voru einir tónleikar áætlaðir hinn 20. febrúar en vegna mikillar eftirspurnar var aukatónleikum bætt við .
Tónleikarnir hefjast kl. 20 .
23. febrúar Lilja Árnadóttir , fagstjóri munasafns Þjóðminjasafns Íslands , verður með leiðsögn um valin útsaumsverk á sýningu á þriðju hæð safnsins .
Leiðsögnin hefst kl. 12 og aðgangur er ókeypis .
Glimmer og gleði á ofurhýru balli 26. febrúar Q – Félag hinsegin stúdenta ætlar að halda ofurhýrt ball kl. 21 á Batteríinu .
Í tilkynningu frá félaginu er fólk hvatt til að dusta rykið af regnbogalitunum , setja á sig glimmer og skella sér á djammið en yfirskrift ballsins er " SUPER GAY " .
Miðaverð er þúsund krónur og innifalið er ókeypis mojito og happdrættismiði en einnig verða vegleg verðlaun veitt hýrasta ballgestinum .
Miðar verða seldir við innganginn .
