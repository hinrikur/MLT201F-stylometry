Teiknimyndahefti þar sem ofurhetjan Batman birtist í fyrsta sinn var selt fyrir eina milljón og 75 þúsund dali á uppboði í Dallas nú fyrir helgina .
Var þar slegið fyrra met fyrir verð greitt fyrir teiknimyndablað , en það var sett fyrr í vikunni þegar blað með sögu um Súperman var slegið hæstbjóðanda á eina milljón dala , eða um 128 milljónir króna .
Hvorki er gefið upp hver seldi né hver keypti .
Seljandinn keypti ritið á sjöunda áratugnum fyrir 100 dali .
Heftið var það 27. í röð sem nefndist Detective Comic og kom út árið 1939 .
" Verðið sló út allar okkar væntingar , " hefur BBC eftir talsmanni uppboðshússins Heritage .
" Við getum svo sannarlega sagt að Batman hafi lagt Súperman , að minnsta kosti í bili .
" Sérfræðingar í teiknimyndaútgáfu telja að þessi hefti , þar sem hinar ástkæru hetjur eru fyrst kynntar til sögunnar , séu þau verðmætustu sem til eru .
