Long Island Iced Tea á fátt sameiginlegt með hefðbundnu ístei , en dregur nafn sitt af óáfengum svaladrykknum vegna þess hversu líkir þeir eru í útliti .
Long Island ísteið er hins vegar áfengisbomba , en drykkurinn er blanda af gini , vodka , tequila og rommi í jöfnum hlutföllum , blandað með súrmixi ( sourmix ) og skvettu af kóki .
( Súrmixið er blanda af sítrónu eða limesafa og sírópi í jöfnum hlutföllum , sem er hrist saman með klaka þannið að úr verður glær-hvítur vökvi ) Eins og með alla áfenga drykki eru ýmsar útgáfur til .
Gosinu er stundum skipt út fyrir raunverulegt íste , en langflestar uppskriftir taka kókið framyfir teið .
Í mörgum uppskriftum er triple sec bætt við í sama hlutfalli og hinum áfengistegundunum , en triple sec er líkjör sem er gerður úr bitrum appelsínum , eins og t.d. Cointreau .
Long Island Iced Tea 1 hluti vodka 1 hluti gin 1 hluti tequila 1 hluti romm ( 1 hluti triple sec ) 2-4 hlutar súrmix ( eftir smekk ) skvetta af kóki Áfengið og klaki sett í kokkteilhristara og hrist til að blanda og kæla .
Öllu hellt í hátt glas og skvettu af kóki bætt út í eftir smekk .
Gjarnan skreytt með sítrónusneið .
Ef drykkurinn er pantaður á bar og það er stemning fyrir því að auka hið mikla áfengismagn jafnvel enn frekar er jafnan beðið um Extra Long Island Iced Tea .
