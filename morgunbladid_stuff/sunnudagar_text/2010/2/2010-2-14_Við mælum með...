14. febrúar Í dag verður haldið fjölskyldunámskeið í gerð öskupoka og bolluvanda .
Námskeiðið er haldið í samvinnu við Heimilisiðnaðarfélag Íslands og verður í Gerðubergi kl. 14-16 og í Borgarbókasafninu Grófarhúsi kl. 15-16.30 .
Krakkar á öllum aldri velkomnir og þátttaka er ókeypis .
19. febrúar Öll helstu ein- og samsöngsatriði óperunnar Aidu eftir Verdi verða flutt á sviðsettum tónleikum í Íslensku óperunni kl. 20 .
Á tónleikunum koma fram Elín Ósk Óskarsdóttir sópran , Jóhann Friðgeir Valdimarsson tenór og Hörn Hrafnsdóttir mezzósópran .
Meðleikari er Antonía Hevesi , píanóleikari við Íslensku óperuna .
Deep Purple-heiðurstónleikar 17. febrúar Næstkomandi miðvikudag og fimmtudag verða haldnir Deep Purple-heiðurstónleikar á Sódómu Reykjavík .
Á tónleikunum koma fram Eiríkur Hauksson , Ingólfur Sigurðsson , Vignir Stefánsson , Jóhann Ásmundsson og Sigurgeir Sigmundsson .
Uppistaðan í prógramminu verður af Deep Purple in Rock en einnig lög sem David Coverdale gerði ódauðleg með sveitinni , t.d. Mistreated og Stormbringer .
Tónleikarnir hefjast kl. 20.30 .
