Nýsteiktar kleinur með kaldri mjólk hafa glatt margt barnshjartað í gegnum tíðina – og þar er átt við börn á öllum aldri , vel að merkja .
Uppskriftirnar eru líklega jafnmargar og ömmurnar og hverjum finnst sinn fugl fegurstur .
Hér eru birtar tvær uppskriftir , nokkuð ólíkar á bragðið þótt munurinn virðist ekki ýkja mikill í fyrstu .
Stökkar og bragðmiklar 1 kg hveiti 250 g sykur 100 g lint smjörlíki 2 egg 6 tsk .
lyftiduft ½ glas kardimommudropar 3 dl súrmjólk 2 dl mjólk Hveiti , sykri og lyftidufti blandað saman , smjörlíkinu hnoðað saman við og síðan eru eggin sett út í .
Kardimommudropunum bætt við og síðan súrmjólkinni og mjólkinni .
Öllu hnoðað vel saman .
Deigið flatt út , ekki mjög þykkt .
Skorið út í tígla með kleinujárni , gat gert í miðjuna og snúið upp á þær .
Hitið steikingarfeiti í potti en byrjið ekki að steikja fyrr en hún er orðin vel heit .
Kleinunum þarf að snúa meðan á steikingu stendur .
Passið að þær séu ekki of lengi í pottinum ; kleinurnar eiga að vera gullnar á lit en ekki of dökkar .
Huga þarf vel að feitinni og passa að hún ofhitni ekki .
Mjúkar 1 kg hveiti 200 g sykur 100 g lint smjörlíki 2 egg 6 tsk .
ger 1 tsk .
hjartarsalt 1 tsk .
kardimommudropar Tæplega 1 lítri súrmjólk .
Betra er að kleinudeig sé blautt en þurrt , en passið að það sé ekki klesst .
