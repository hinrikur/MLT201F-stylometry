Í beinu framhaldi af síðasta pistli um munalosta er vert að gefa gaum að líkamshlutum og hinum ýmsu svæðum skrokksins .
Þykir sitt hvurjum um hvað sé æsandi í þeim efnum .
Vart þarf að nefna að rass og brjóst eru þeir líkamshlutar á konum sem augu margra karla ( og kvenna ) dragast að og vekja jafnan löngun .
Þrýstnir þjóhnappar karldýrsins , stoltur kassi og öflugir kjálkar eru útlitsleg einkenni sem margar konur ( og karlar ) heillast af .
En mörg eru þau svæði önnur eða líkamshlutar sem upptendra fólk .
Eina þekki ég konu sem veit ekkert meira kynæsandi en fagurt höfuðlag karla .
Vart getur hún hamið hendur sínar og varir sem vilja ólmar snerta þegar á vegi hennar verður vel sköpuð höfuðkúpa sem tilheyrir karlmannslíkama .
Þessari sömu konu finnst aftur á móti ekkert eggjandi við líkamsparta þá sem standa út úr hinum enda líkamans , allt svo tærnar .
En hún lenti í þeim ósköpum eitt sinn að deila bóli með karli sem var svo gjörsamlega heillaður af tánum á henni að henni fannst nóg um .
Hún þurfti að hvetja hann til að færa sig ofar í munngælunum , hann saug sig nánast fastan á tærnar á henni .
Tásog þessa manns og tungugælur gerðu barasta ekkert fyrir hana .
Svona getur það verið bagalegt þegar fólk deilir ekki áhuga á sömu líkamspörtum .
En það eru ekki bara tærnar þarna niðri við jörð sem kveikja bál .
Ökklar , rist og leggir kvenna hafa mikið sjónrænt aðdráttarafl .
Ef við færum okkur aftur upp eftir líkamanum þá hefur hálsinn löngum heillað .
Sígilt atriði í kynlífssenum kvikmynda er höfuð konu sem sveigist aftur af mikilli nautn svo æðarnar í hálsinum koma fram , svona líka stútfullar af æstu blóði vegna fimi bólfélagans .
Myndarleg barkakýli karla vekja girnd hjá sumum konum .
Þokkafullar konuaxlir laða líka og lokka .
Hversu oft hafa ekki konur látið hlýra falla af öxl til að gefa til kynna að þær séu tilkippilegar ? Og miðja líkamans hefur upp á svo margt annað að bjóða en kynfæri og rass .
Straumlínulögun konumjaðma og mittis virðist hleypa rafstraumi á einhverjar stöðvar í heila karla .
Á þessar stöðvar er gjarnan spilað í kynningum Bond-kvikmynda , en þar fljóta ævinlega ávalar útlínur föngulegra kvenna eins og vatn yfir tjaldið .
Lendar karlpeningsins æra ekki síður óstöðugan .
Hvaða kona stenst sterklegan vöðva framan við mjaðmabein eða svæðið milli nafla og lífbeins ? Svo ekki sé minnst á ferskan handarkrika .
Sumum konum finnst fátt meira æsandi en bak karlmanns , aðrar eru veikar fyrir hnakkasvipnum og svo eru það þær sem titra að innan við að sjá bera lærvöðva ( þekkt er að þetta eykur áhorf kvenna á karlafótbolta ) .
Margt fljóðið hefur fallið kylliflatt fyrir lögulegum handleggjum og sama er að segja um stórar hendur .
Loðin og sterkleg handarbök sem gefa fyrirheit um það sem tekur við undir peysu- eða skyrtuermi , geta brætt hörðustu konur sem smér .
Ekki má gleyma kónganefunum .
Kona ein játaði fyrir mér um daginn að það fyrsta sem hún tæki eftir við karlmann væri nefið .
Stórt og sterklegt nef vekti víbring hjá henni .
Sumir vilja meina að nefstærð karls segi til um hversu vel hann er vaxinn niður .
Enn eru óupptalin mörg svæði líkamans sem fólk er veikt fyrir .
Má þar þó nefna hné og hnésbót , úlnlið og lófa .
Og svo er það óstin , litla holan eða kverkin þar sem viðbeinin mætast .
Eftirminnilegar eru myndatökur úr kvikmyndinni The English Patient , þar sem uppáhaldssvæði elskhugans á ástkonunni var einmitt óstin , hvar undir bærðist ólgandi þrá forboðinnar ástar .
