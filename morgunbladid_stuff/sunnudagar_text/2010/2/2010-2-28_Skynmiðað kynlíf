Ímyndið ykkur að njóta ásta á rólegan og munúðarfullan hátt þar sem skynjunin ein skiptir máli .
Hvort sem þið þurfið á tilbreytingu að halda eða þurfið að leysa einhvers konar vandamál varðandi kynlífið getur skynmiðun hjálpað við að endurnýja nándina í sambandinu með því að hjálpa ykkur að læra hvort á annað upp á nýtt .
Æfingar í skynmiðun fela í sér að báðir aðilar í sambandinu einbeita sér að eigin skynjun meðan á örvun stendur .
Með því að auka fjölbreytni og bæta sjálfsmeðvitund einstaklingsins með einföldum snertingum geta þessar æfingar hjálpað elskendum að takast á við vandamál eins og of brátt sáðlát , skort á fullnægingu og risvandamál , og getur einnig hjálpað þeim sem vilja : Uppgötva nýjar snertingar og unaðslega upplifun Auka sjálfsöryggi og meðvitund um eigin líkama Styrkja sambandið Auka samskipti í kynlífinu Meiri spennu í kynlífið Með því að hafa engar væntingar um að kynlífið endi með fullnægingu hjálpa æfingarnar ykkur að njóta augnabliksins í stað þess að keppa að því að ná einhverju markmiði .
Æfingarnar eru gerðar stig fyrir stig á löngum tíma .
Þegar pör vinna með kynlífsráðgjafa eru æfingarnar sérsniðnar að þörfum parsins og markmiðið er að losa einstaklingana undan álaginu sem fylgir kröfunni um fullnægingu .
Þær hjálpa til við að losa um það stress sem bæði fylgir og leiðir til kynferðislegra vandamála og eykur jafnframt meðvitund einstaklingsins um alla þá möguleika til örvunar sem skynfærin bjóða upp á .
Og hvar byrjar maður þá ? Reglur : Í fyrstu skiptin eru kynfærin bannsvæði Halda ber samræðum í lágmarki nema til að gefa til kynna vanlíðan eða sársauka Ekki reyna að kalla fram kynferðislega örvun Gefið ykkur tíma til að íhuga æfingarnar eftir að þeim lýkur Gefið ykkur að minnsta kosti klukkutíma í æfingarnar sem ættu að fara fram í hlýju og notalegu svefnherbergi .
Takið ykkur góðan tíma , í mörgum lotum , til þess að gera eftirfarandi æfingar .
Æfing I Þegar maki þinn hefur komið sér þægilega fyrir skaltu byrja á því að snerta og strjúka nakinn líkama hans í 10 mínútur .
Snertu allan líkamann , frá toppi til táar og báðar hliðar , á þann hátt sem færir þér ánægju .
Taktu eftir áferðinni , sköpulaginu og hlýju líkamans á meðan þú strýkur hann .
Skiptið nú um hlutverk og einbeittu þér að þeim tilfinningum sem snertingar maka þíns vekja og hvernig snertingin hefur áhrif á þig .
Reynið að vera eins orðfá og þið getið og einbeitið ykkur að líkamlegri upplifuninni .
Skiptist á að nudda hvort annað í 20 mínútur í senn ( í næstu æfingu má einnig nudda brjóst og kynfæri ) .
Snertið og kannið líkama hvort annars samtímis í 20 mínútur og einbeitið ykkur að snertingunni en ekki að kynferðislegri örvun .
Æfing II Þessi æfing byggist á æfingu I en nú má snerta brjóst og kynfæri .
Byrjið þó á því að snerta aðra líkamsparta og einbeitið ykkur að líkamlegu upplifuninni , áður en þið færið ykkur að kynfærunum .
Skiptist á um að leiðbeina hvort öðru með því að setja hönd ykkar á hönd makans til að gefa til kynna hvers konar snertingu þið viljið , hraðari eða hægari snertingu , meiri eða minni þrýsting , eða leiðbeina honum á þann stað á líkamanum sem þið viljið helst láta snerta .
Reynið að nota sem fæst orð og munið að þó svo að það sé í lagi að gefa leiðbeiningar þá ræður sá sem er að snerta för .
Æfing III Þessi æfing snýst um gagnkvæma snertingu sem gerir samskiptin eðlilegri og líkari venjulegu kynlífi en æfingarnar á undan .
Gagnkvæm snerting gerir ykkur kleift að einbeita ykkur meira að líkama hvort annars en að eigin upplifun .
Á þessu stigi ætti parið að ræða hvað þeim finnst gott og hvað þau vilja fá út úr kynlífinu án þess þó að leggja áherslu á fullnæginguna sem markmið .
Æfing IV Ef par er að kljást við vandamál í kynlífinu ætti það að vinna með kynlífsráðgjafa til þess að komast að því hvort fleiri og frekari æfinga er þörf .
Þessar æfingar ættu þó að hjálpa flestum pörum að komast á það stig að geta stundað kynlíf án vandamála .
Þegar þið hafið uppgötvað nýjar leiðir til þess að ná hvort til annars er vel hugsanlegt að þið eigið eftir að stunda betra kynlíf en nokkurn tímann fyrr ! 