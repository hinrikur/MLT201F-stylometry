Rokkarinn og ljóðskáldið Patti Smith hefur sent frá sér ævisögu ; minningar sem hún kallar Just Kids .
Hún beinir þar einkum sjónum að þroskaárum sínum í listinni , og samverunni með unnustanum í eina tíð , Robert Mapplethorpe , sem varð einn kunnasti ljósmyndari samtíma síns ; alræmdur og dáður fyrir hómóerótískar ljósmyndir .
Titill bókarinnar vísar til þeirra á framabrautinni .
Gagnrýnendur vestanhafs hafa borið lof á Just Kids .
Í The New York Times skrifar Tom Carson að þetta sé besta frásögn af stemningunni í listalífinu í New York á síðari hluta sjöunda áratugarins og fyrri hluta þess áttunda sem nokkur þátttakandi í þeirri senu hafi sett á prent .
Smith og Mapplethorpe einsettu sér að slá í gegn og tókst það báðum .
Hann kom út úr skápnum og tók saman við sýningarstjórann og safnarann Sam Wagstaff en ekki dró úr vináttunni við það .
Smith lýsir þessum tíma á hispurslausan og á tíðum heillandi hátt , að sögn gagnrýnenda .
