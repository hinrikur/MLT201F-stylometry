Þorri þjóðarinnar borðar að líkindum nokkrar bollur af ýmsum sortum um helgina , og svo á bolludaginn sjálfan – á mánudaginn .
Bakarar þessa lands standa sveittir við bollugerð frá því fyrir helgi , en mörgum þykir hluti af stemningunni að baka sjálfir bollur heima í eldhúsi .
Hér er hugmynd að " hefðbundnum " rjómabollum fyrir þá , úr Bökun í heimahúsum eftir Helgu Sigurðardóttur .
Rjómabollur 75 g smjörlíki 1 ¼ dl vatn 75 g hveiti 3 egg salt sykur ¼ l rjómi súkkulaði vatn Í bókinni segir : " Smjörlíkið og vatnið látið í pott og soðið .
Þegar sýður , er hveitið hrært út í .
Hrært fljótt og vel saman með sleif , unz það losnar við sleifina og pottinn .
Látið í skál .
Salti og sykri stráð á .
Kælt .
Deigið hrært .
Eggin hrærð saman við , eitt og eitt í senn .
Því næst hrært í 20 mínútur .
Látið á smurða plötu með teskeið eða sprautað úr poka .
Bakað við meðalhita .
Má eigi opna ofninn fyrstu 2-3 mínúturnar .
Bakist 20 mín .
Á að stækka mikið .
Súkkulaði skafið niður mjög smátt og brætt á þann hátt , að það er látið ásamt ögn af vatni í skaftpott , sem settur er ofan í heitt vatn , og hrært í því þangað til það er bráðið .
Borið á bollurnar .
Efsti hluti bollunnar skorinn af og þeyttur rjómi látinn á milli .
Þeyttum rjóma sprautað á súkkulaðið .
Gott er einnig að láta berjamauk eða eggjabráð í botn kökunnar .
" Bollur án eggja og mjólkur Hér er uppskrift fyrir þá sem eru með eggja- og mjólkurofnæmi , jafnvel hvort tveggja .
Þessar henta ágætlega sem rjómabollur .
1 bréf þurrger eða 50 g pressuger 2 dl sykur 1 tsk salt 2 tsk kardimommur 2 dl olía ( athuga þarf hvaða tegund er um að ræða með tilliti til þess hvort um ofnæmi er að ræða .
Ekki nota bragðsterka olíu ) 900 g hveiti 6 dl vatn 37 gráðu heitt .
Gott að nota mjólk eða undanrennu fyrir þá sem mega .
Vökvinn er settur í skál og gerinu blandað saman við .
Smávegis af sykri er stráð út í og látið freyða .
Síðan er hveiti , kardimommum og sykri bætt út í og deigið hnoðað vel .
Deigið er látið lyfta sér þar til rúmmálið hefur tvöfaldast , þá er því skipt í bollur og deigið látið lyfta sér enn frekar .
Pensla má bollurnar með bræddu smjöri eða smjörlíki en er ekki nauðsynlegt .
Þær eru bakaðar við 210°C í 12-15 mín .
Setjið þeyttan rjóma ( eða gervirjóma ) inn í ásamt öðru sem tilheyrir venjulegum rjómabollum .
Þetta deig er líka prýðilegt til þess að búa til hefðbundnar hveitibrauðsbollur en þá er sykurinn minnkaður í 1 tsk .
en salt aukið í 2 tsk .
Sænskar semlur Vinur Sunnudagsmoggans sem búið hefur í Svíþjóð segir svokallaðar semlur ómissandi um þetta leyti árs , ekki bara á bolludaginn heldur séu frændir vorur Svíar duglegir við að borða þessa bollutegund frá allt frá jólum fram á vor .
Margir borða semlurnar eins og aðrar bollur , en gamla sænska hefðin er sú að hitaðri mjólk er hellt yfir bolluna og hún borðið með stórri skeið .
Uppskriftin er þessi : 75 g smjör 2½ dl mjólk 25 g ger eða ½ pk þurrger örlítið salt ½ dl sykur 7½ dl hveiti 1 tsk .
kardimommur , grófmalaðar 1 dl egg til að pensla með Fylling : 300 g hreint marsipan 1 dl mjólk 3 dl rjómi flórsykur Smjörið er brætt og mjólkinni bætt saman við , blandan á að vera um 37°C .
Gerið er sett út í og leyst upp , síðan er salti , sykri , kardimommum og hveiti bætt saman við .
Hnoðið vel saman og látið deigið lyfta sér á hlýjum stað undir viskastykki þar til það hefur tvöfaldast að stærð .
Það ætti að taka um 40 mínútur .
Leggið bökunarpappír á ofnplötu og raðið bollunum þar á ; deigið ætti að duga í 18 bollur .
Látið deigið lyfta sér á ný í 30 mínútur á hlýjum stað með röku viskastykki yfir .
Penslið bollurnar með pískuðu eggi og bakið í 10 – 15 mínútur við 220°C eða þar til bollurnar eru bakaðar í gegn .
Látið þær þó ekki verða dökkar .
Skerið gat á topp bollanna , eftir að þær hafa kólnað , og holið aðeins að innan .
Hrærið saman marsípan og mjólk og setjið inn í bollurnar .
Þeytið rjóma og setjið ofan á marsípanið , setjið lokið á og stráið flórsykri yfir .
