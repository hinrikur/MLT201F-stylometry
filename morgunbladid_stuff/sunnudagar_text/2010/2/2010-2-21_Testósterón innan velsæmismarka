" Þetta er voðalega fábrotið líf .
Við verðum fljótir að fara yfir þetta , " segir Ívar Guðjón Jóhannesson , sem er vaktmaður við Fljótsdalsstöð við Kárahnjúkavirkjun .
Þetta er í miðri viku og veðrið " skítsæmilegt " .
6:50 " Ég fer snemma á fætur .
Og byrja daginn á því að sporðrenna lýsi og banana .
Svo þarf að gera krakkana klára fyrir leikskólann , en þeir verða tveggja og fimm ára á þessu ári , og ég tek eins mikinn þátt í því og mögulegt er .
" 7:20 " Ég bý á Egilsstöðum og er því sóttur þangað til að komast í vinnuna .
" 8:00 " Þá er ég mættur í vinnuna .
Til að byrja með kynni ég mér verkefnastöðuna og afgreiði póstinn .
" 8:15 Glíman við verkefni dagsins hefst .
Það getur verið allur andskotinn .
Til dæmis var ég núna að yfirfara flóttaleiðir úr stöðinni og fara yfir öryggismál .
" 9:30 " Í kaffitímanum er farið í mötuneytið hér á Kárahnjúkum .
Við erum tólf sem vinnum hérna , níu sem göngum vaktir , einn stíflueftirlitsmaður , einn stöðvarstjóri og einn viðhaldsstjóri .
" – Hvernig samfélag er þetta ? " Þetta er eins og góður karlaklúbbur , " segir hann og hlær .
" Þetta er testósterón innan velsæmismarka ! " – Hvað þýðir það ? " Það eru engin áflog og læti. ! " 11:30 " Þennan daginn fer ég upp á fjöll að ganga frá tengingum á þrýstimælum í aðrennslisstöðvum .
Við förum upp á Fljótsdalsheiðina í þjónustugöngin , en það er misjafnt hversu langt .
" 12:30 " Ég kemst ekki í matinn í dag , en yfirleitt er hann fínn bara .
Á sprengidag var saltkjöt á boðstólum , en ég var uppi á fjalli og fékk því bara samloku .
" – Er rætt um pólitík í hádeginu ? " Yfirleitt leggjast menn í íþróttir , helmingurinn í billjard og hinn helmingurinn fer í ræktina .
Ég er einn af þeim .
" – Hvað tekurðu í bekk ? " Ég er ekkert að rembast við það .
Ég hef verið að fylgja " fitness-box " -prógrammi .
" Hann þagnar .
" Testósterónið ! " 16:30 " Vinnudeginum lýkur og rútan leggur af stað til Egilsstaða .
" 17:30 " Ég kem heim á Egilsstaði í fjölskyldulífið .
Þá er borðað og börnunum komið í ró .
Svo sest ég niður með banjóið og spila .
" Nú er það blaðamaður sem hlær .
" Hlærðu að því ! Ég geri þetta .
Þetta er mitt líf .
Ég spila á banjó og gítar , glamra á það til skiptis .
" – Syngur þá frúin ? " Ég er ekkert að pína hana í það .
" – Hvað spilarðu ? " Það er allur andskotinn , allt frá metal yfir í íslenska þjóðlagatónlist , rokk , blús , bara eftir því hvernig liggur á mér .
" – Ferðu snemma í háttinn ? " Nei , það er yfirleitt farið að nálgast miðnætti þegar ég fer að sofa .
Þegar maður er búinn að horfa á Desperate Housewives í endursýningu ! " pebl@mbl.is 