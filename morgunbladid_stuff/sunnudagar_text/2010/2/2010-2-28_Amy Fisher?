Aðeins 16 ára gömul var Amy Fisher orðin alræmd í Bandaríkjunum , og jafnvel víðar .
Hún bjó á Long Island og átti í ástarsambandi við giftan mann , Joey Buttafuoco , sem var tuttugu árum eldri en hún .
Dag nokkurn í maí 1992 mætti Fisher heim til Buttafuoco og skaut konuna hans , Mary Jo , í höfuðið .
Buttafuoco var ekki heima .
Mary Jo lifði af og eftir lýsingu hennar á árásarmanninum handsamaði lögreglan Fisher .
Ástarævintýrið komst upp , Fisher sat inni í sjö ár og Buttafuoco í hálft ár fyrir nauðgun , þar sem Fisher var undir lögaldri .
Lengi vel var Fisher kölluð Long Island Lolita í fjölmiðlunum og enn í dag er vísað til hennar í blöðum með þessu nafni .
Svo mikla athygli vakti málið að ári síðar kom út myndin The Amy Fisher Story með Drew Barrymore í aðalhlutverki .
Fisher losnaði úr fangelsi árið 1999 , gerðist blaðamaður og giftist skömmu síðar .
Vann hún m.a.s .
til verðlauna fyrir skrif sín auk þess sem hún skrifaði bók um lífsreynslu sína .
Fyrir nokkrum árum komust Fisher og eiginmaður hennar í fréttirnar eftir að sá síðarnefndi seldi þekktu klámmyndafyrirtæki upptöku sem sýndi þau hjónin í ástaratlotum og Fisher nakta í sólbaði og í sturtu .
Fisher fór í mál en skömmu síðar samdi hún við fyrirtækið og samþykkti að halda kynningarfund í tengslum við útgáfu myndbandsins .
Hún og eiginmaðurinn sömdu einnig frið .
Þarna virtist Fisher hafa fundið bransa við sitt hæfi .
Aðeins ári eftir að heimagerða kynlífsmyndbandið var gert opinbert lék Fisher , þriggja barna móðirin , í eigin klámmynd , Amy Fisher : Nakin og berskjölduð .
Hún setti á stofn klámsíðu þar sem sjá má hana í fangbrögðum við ungar , lögulegar konur og kemur fram á nektardansstöðum einu sinni í mánuði .
Síðustu fréttir af Fisher bárust í lok janúar þegar hún tilkynnti að hún myndi gefa hluta af þjórfé sínu fyrir strípidansinn til að hjálpa fórnarlömbum jarðskjálftans á Haítí .
Það munar um minna .
