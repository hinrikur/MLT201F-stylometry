RÁÐHÚS Reykjavíkur er vettvangur 24 .
Reykjavíkurmótsins sem verður sett næsta miðvikudag kl. 17 .
Þegar eru 84 keppendur skráðir til leiks en stigahæstu stórmeistarar mótsins eru þeir Vladimir Baklan , Alexey Dreev , Ivan Sokolov , Jurí Kuzubov , Jurí Shulman og Jan Ehlvest .
Hannes Hlífar Stefánsson er stigahæsti íslenski skákmaðurinn og er hann nr. 9 í styrkleikaröðinni .
Af öðrum íslenskum skákmönnum sem eru skráðir til leiks má nefna Henrik Danielssen , Stefán Kristjánsson , Jón Viktor Gunnarsson , Þröst Þórhallsson , Braga Þorfinnsson , Björn Þorfinnsson , Guðmund Gíslason , Dag Arngrímsson , Guðmund Kjartansson og Hjörvar Stein Grétarsson .
Tefldar verða níu umferðir .
Reykjavíkurmótið var haldið fyrst árið 1964 og er elsti reglulegi alþjóðaviðburðurinn sem ber nafn höfuðborgarinnar .
Skylt er að halda því til haga að Jóhann Þórir Jónsson , þá formaður Taflfélags Reykjavíkur , átti hugmyndina að mótshaldinu og hratt henni í framkvæmd .
Mótið var haldið í Lídó .
Núna tæpum 50 árum síðar eru íslenskir sigurvegarar þessa móts sjö talsins .
Enn stafar miklum ljóma af fyrsta mótinu og átti þátttaka töframannsins frá Ríga , Mikhael Tal þar stóran hlut að máli .
Tal var í algerum sérflokki og hlaut 12½ vinning af 13 mögulegum .
Hann heillaði fólk upp úr skónum með glæsilegri taflmennsku og skemmtilegri framkomu .
Friðrik Ólafsson og Svetozar Gligoric voru taldir helstu keppinautar Tals en þegar á hólminn kom vann Tal þá án mikillar fyrirhafnar .
Myndaröð af Tal á baksíðu Morgunblaðsins þennan vetur er greinarhöfundi enn í barns minni .
Þar stóð undir : í fyrsta sinn sem Tal þurfti að hugsa .
Ýmsir íslenskir skákmenn stóðu í meistaranum , Freysteinn Þorbergsson fór að vísu niður í logum , eins og það er stundum er orðað , en Ingvar Ásmundsson átti lengi vel góða stöðu gegn Tal og þegar ekkert blasti við nema þrátefli í 1. umferð gegn Jóni Kristinssyni kastaði töframaðurinn teningnum og fórnaði drottningunni ; hafði eftir á yfir þau fleygu orð að of langt væri á milli Ríga og Reykjavíkur til að semja jafntefli í fyrstu umferð .
Sá eini sem náði jafntefli við Tal var Guðmundur Pálmason .
Á einum stað í skákinni hótaði Guðmundur máti í tveimur leikjum .
" Skyldi Tal sjá það ? " hvísluðu spenntir áhorfendur í hálfum hljóðum .
Hann sá það en athuganir á skákinni leiða í ljós að Guðmundur var afar nálægt því að vinna .
Tal fékk góða stöðu eftir byrjunina en misst þráðinn í kringum 23. leikinn : Reykjavíkurskákmótið 1964 : Guðmundur Pálmason – Mikhael Tal Grünfelds vörn 1. d4 Rf6 2. c4 g6 3 .
Rc3 Bg7 4. g3 d5 5. cxd5 Rxd5 6 .
Bg2 Be6 7. e3 c5 8 .
Rge2 Rc6 9 .
0-0 0-0 10 .
He1 Hc8 11. dxc5 Rxc3 12. bxc3 Da5 13 .
Rd4 Hfd8 14 .
De2 Bd5 15 .
Bxd5 Hxd5 16 .
Hb1 Dxc3 17 .
Rb3 Db4 18 .
Bb2 Bxb2 19 .
Hxb2 Hd7 20 .
Hc1 Re5 21 .
Rd4 Da3 22 .
Hcb1 Hxc5 23 .
Hxb7 Hxb7 24 .
Hxb7 Hc1 + 25 .
Kg2 Rc4 26 .
Df3 Da6 27 .
Hxe7 27 .
...
Re5 28 .
De2 28 .
Da8 + Kg7 29 .
Kh3 ! gaf góða vinningsmöguleika .
28 .
...
Dd6 29 .
He8 + Kg7 30 .
Db2 Og hér átti hvítur 30 .
Db5 ! t.d. 30 .
...
Hc5 31 .
Db7 Dd5 + 32 .
Dxd5 Hxd5 33 .
Rb3 með góðum vinningsmöguleikum .
30 .
...
Dd5 31. f3 Hd1 32. e4 dxd4 33 .
Dxd4 Hxd4 34 .
Hxe5 Hd2 + 35 .
Kh3 Hxa2 36 .
He7 Kf6 37 .
Hb7 – og hér bauð Tal jafntefli sem Guðmundur þáði .
Helgi Ólafsson helol@simnet.is 