Franska þjóðbókasafnið greiddi á dögunum rúmlega níu milljónir dala , ríflega milljarð króna , fyrir handrit frægasta elskhuga allra tíma , Ciacomo Casanova .
Þessi handrit Casanova eru alls um 3.700 síður .
Í bunkanum er meðal annars hin fræga sjálfsævisaga hans , L ' Historie de Ma Vie - Saga lífs míns .
Talið var að handrit ævisögunnar og pappírarnir allir , hefðu glatast í Þýskalandi í síðari heimsstyrjöldinni en skjölin fundust síðan í kössum sem hafði verið komið fyrir í öryggishólfi banka í Leipzig skömmu fyrir loftárásir Bandamanna árið 1945 .
Það voru erfingjar þýsks útgefanda sem seldu franska safninu handritin fyrir þessa vænu upphæð en forstöðumaður þess sagði við fréttamann Reuters að pappírarnir væru í góðu ásigkomulagi .
Gert er ráð fyrir að sýna skjölin almenningi á næsta ári .
Casanova hóf að skrá ástarævintýri sín árið 1789 og hélt skráningunni áfram til dánardags árið 1798 .
