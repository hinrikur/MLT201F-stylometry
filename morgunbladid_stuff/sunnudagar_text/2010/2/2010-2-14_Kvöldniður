Um kvöldbil þegar sigið hefur sól og sumarnóttin býður faðm til dala má heyra óm við okkar heimaból þá áin byrjar straumklið sinn að hjala .
Því lognið gefur hvíld í sinni og sál , við sitjum hljóð og geymum stundarfriðinn .
En áin kveður djörf sitt mjúka mál er mannsins skynjun veitir undraniðinn .
En enginn nema áin getur sent þann óskahljóm sem vitund mannsins dáir er sólin hefur sér í hvarfið rennt og sviðið fanga himinlitir bláir .
Og minnumst þess sem okkur á er bent : Sá ómur nær til hvers sem gleði þráir .
Kvæðið er úr nýrri bók höfundar , Ég leita þín vor .
