Það er gaman að syngja þegar fólk mætir , " segir Emilíana Torrini , hógværðin uppmáluð frammi fyrir fullum sal í Háskólabíói .
Getur verið að hún sé feimin ? Í það minnsta er hógværðin feimnisleg .
Og hún hlær feimnislega .
Er með lokuð augun í fyrsta laginu .
" My heart stopped beating .
" Engu að síður geislar röddin af sjálfsöryggi þegar hún syngur : " I laugh out loud .
My life is a mess .
" Emilíana er allt nema gömul , en samt minnir hún stundum á gamla konu þegar hún syngur .
Þessar gömlu sætu ljúfu brosandi konur – eins og ömmu Þóru og Edith Piaf .
Og hún syngur líka um kaffi sem voru þeirra ær og kýr .
Sjálf sýpur Emilíana úr krús .
" Nei , ég er ekki að drekka Bavarian-bjór , " segir hún .
" Þetta er bara eina kannan sem ég fann .
" Kannski sýpur hún mjólk .
Segjum það bara .
Mjólkin mýkir raddböndin í ljúfsáru lagi með dropa af trega .
" Today has been ok .
" Næsta lag er um ástina .
" Ég er alltaf að skrifa um ástina , " segir hún brosandi og byrjar svo að fabúlera um þetta útbreidda og ágenga fyrirbæri , hvernig rétta ástin skýtur upp kollinum á bandvitlausum tíma .
" Stundum langar mig til að eiga mikið af ástum ! " Og um það er lagið Sunny Road .
" If you blind me now I ' m defeated .
" Annars er uppáhaldstími Emilíönu sumartíminn eftir rigninguna .
" Raki og klístur , kóka kóla með klökum , ekkert sexí við það , maður er bara rauður með úfið hár , flösku af víni , knúsar kærastann og hlustar á Sepitura – upp á gamla tíma .
" " Nothing brings me down .
" Eitt lagið man Emilíana ekki eftir að hafa samið og í öðru lagi steingleymir hún textanum , stoppar hljómsveitina og hugsar sig um .
Það vekur mikla kátínu í salnum .
" Ég var að syngja þetta í brúðkaupi í dag .
" segir hún undrandi á sjálfri sér .
Svo hlær hún bara og salurinn með .
" Jæja , sjáum bara til ...
" Hljómsveitin byrjar .
" Big jump ...
" Það er klappað og hrópað af fögnuði .
Engin furða , því tónlistin , söngurinn og textarnir , allt er þetta óaðfinnanlegt .
" When you say goodbye .
My lungs ache filled with water .
Cause I will always love you .
" Betri tónlist er ekki til – bara öðruvísi .
pebl@mbl.is 