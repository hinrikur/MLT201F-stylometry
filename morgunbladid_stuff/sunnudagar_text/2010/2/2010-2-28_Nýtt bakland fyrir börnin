Hópur barna og unglinga , sem njóta stuðnings og þjónustu Barnaverndar Reykjanesbæjar , hefur fengið stærra bakland .
Þróunarverkefnið " Baklandið " er að danskri fyrirmynd og snýst um að aðstoða börnin eftir skóla , við heimanám , samskipti og athafnir daglegs lífs .
Tveir félagsráðgjafar hjá Barnavernd Reykjanesbæjar hafa veg og vanda af Baklandinu .
Hentugt húsnæði fékkst á Ásbrú og hófst starfsemin fyrr í mánuðinum .
Samtals átta til tíu börn og unglingar á aldrinum tíu til fimmtán ára sem búa við erfiðar heimilisaðstæður koma í athvarfið tvisvar í viku eftir skóla , 4-5 börn í senn .
Skriflegur samningur um þátttöku Yfir 300 barnaverndarmál eru skráð á hverju ári hjá félagsmálayfirvöldum í Reykjanesbæ og þörfin fyrir úrræði af þessu tagi er mikil , að sögn félagsráðgjafanna .
" Við getum ekki annað allri þörfinni , eins og staðan er núna , enda er þetta þróunarverkefni , " segir María Gunnarsdóttir félagsráðgjafi .
" Þessi hópur er valinn af því að börnin fá ekki þann stuðning sem þau þurfa heima hjá sér , til dæmis við heimanám .
Þau eiga erfitt með félagsleg samskipti og þurfa þjálfun í því að eiga samskipti við önnur börn , " segir María .
Í upphafi er gerður skriflegur samningur á milli Barnaverndar , barnanna og foreldra þeirra um þátttöku í Baklandinu .
María segir að foreldrarnir hafi tekið þessari þjónustu vel , sérstaklega séu foreldrar yngri barnanna ánægðir .
" Það er betra að hefja forvarnarstarf þegar börnin eru yngri , þá eru þau jákvæðari og móttækilegri fyrir fræðslunni .
" Betur í stakk búin til að takast á við lífið Starfsmaður athvarfsins sækir börnin í skólann .
Lögð er áhersla á að athvarfið sé heimilislegt , andrúmsloftið hlýlegt og að barnið taki þátt í því sem er að gerast .
Þannig segir María að auk þess að aðstoða börnin við heimanám sé reynt að þjálfa þau í samskiptum við önnur börn og kenna þeim að athafna sig í daglegu lífi .
Það er meðal annars gert með því að láta börnin taka þátt í umhirðu á heimilinu og ganga frá eftir sig .
Þá er reynt að koma á betri tengslum við kennara barnanna .
Foreldrarnir sækja þau síðan í athvarfið klukkan fimm .
" Við vonumst til að geta aðstoðað börnin við að fylgja skólafélögum sínum eftir í námi því ef þau dragast aftur úr verður erfiðara fyrir þau að vera hluti af bekknum .
Þá vonumst við til að þau eflist félagslega og að þau nái að þroskast á eðlilegan hátt og læri á umhverfið .
Þannig verði þau á allan hátt betur í stakk búin að takast á við lífið í framtíðinni , " segir María .
Verkefnið er kostað af sjóðum og félögum og stendur tilraunin fram á vorið .
Þróunarfélag Keflavíkurflugvallar leggur húsnæði til endurgjaldslaust og Styrktarfélag Keflavíkurflugvallar og Manngildissjóður Reykjanesbæjar styrkja það .
Þeir sem standa að þessu tilraunaverkefni segja að það hafi farið vel af stað , börnin séu ánægð og foreldrarnir sáttir , og full ástæða til að halda því áfram .
" Við getum vonandi fengið fjármagn til að þróa þetta áfram og auka vinnuna .
Það væri gott að geta byrjað hópavinnu og ekið börnunum í frístundastarf .
Það er draumurinn að vera með krakkana alla daga og gera meira fyrir þau , " segir María Rós Skúladóttir félagsráðgjafi .
Barnaverndarmálin þyngjast Þörfin virðist vera fyrir hendi .
Þótt barnaverndarmálum í Reykjanesbæ hafi ekki fjölgað mikið eru málin að þyngjast .
Fleiri tilkynningar berast um hvert barn .
Atvinnuleysi er mikið á Suðurnesjum , það mesta á landinu , og dæmi um að báðir foreldrar séu án vinnu .
Þá á fólk í fjárhagslegum erfiðleikum af ýmsum öðrum ástæðum , eins og fólk annars staðar á landinu , tekjurnar standa í stað eða minnka en útgjöldin og skuldirnar aukast .
" Í svona árferði lenda fjölskyldur sem hafa getað haldið sjó í venjulegu árferði í vandamálum , báturinn ruggar meira .
Við sjáum að vandamál fullorðna fólksins koma beinlínis niður á börnunum , vanlíðan foreldranna hefur áhrif á börnin , " segir Hjördís Árnadóttir , félagsmálastjóri Reykjanesbæjar .
" Við vonumst til að geta aðstoðað börnin við að fylgja skólafélögum sínum eftir í námi því ef þau dragast aftur úr verður erfiðara fyrir þau að vera hluti af bekknum .
Þá vonumst við til að þau eflist félagslega og að þau nái að þroskast á eðlilegan hátt og læri á umhverfið .
Þannig verði þau á allan hátt betur í stakk búin að takast á við lífið í framtíðinni .
" Lokaverkefnið komst í framkvæmd Baklandið í Reykjanesbæ byggist að hluta til á verkefni sem María Rós Skúladóttir þróaði við gerð lokaverkefnis í félagsfræði .
Hún lærði úti í Danmörku og kynnti sér félagsráðgjafarverkefni sem þar eru unnin úti í hverfum borganna .
" Barnavernd Reykjanesbæjar óskaði eftir því að fá svona verkefni .
Ég tók raunar aðeins fyrir úrræði fyrir börn alkóhólista vegna þess að betra er að vera með þrengri hóp þegar maður gerir verkefni af þessu tagi .
Baklandið er mun víðtækara en verkefnið mitt nýtist samt á ýmsan hátt , " segir María Rós og er ánægð að sjá lokaverkefnið verða að veruleika .
Sveitarfélög hér á landi eru með unglingaathvörf , unglingasmiður og stuðning af ýmsu tagi við börn sem eiga við erfiðar heimilisaðstæður .
Í Reykjanesbæ var vísir að slíku .
Það form sem er á Baklandinu er hins vegar nýjung hér á landi .
Starfið sem María Rós kynnti sér í Danmörku snýst um að veitt er félagsráðgjöf allan sólarhringinn í húsnæði í úthverfum þar sem hátt hlutfall útlendinga býr og félagsleg vandamál eru mest .
Börn og unglingar eiga þá alltaf kost á að sækja sér ráðgjöf í heimilislegu umhverfi , nálægt heimili sínu .
" Þetta er allt miklu smærra í sniðum hjá okkur .
Við erum aðeins með starfsmann í hálfu starfi en vonandi verður hægt að auka þetta .
Þá eru aðstæður hér allt aðrar .
Við erum til dæmis með starfsemina á Ásbrú eingöngu vegna þess að þar fengum við góðan stuðning og gott húsnæði , " segir María Rós .
