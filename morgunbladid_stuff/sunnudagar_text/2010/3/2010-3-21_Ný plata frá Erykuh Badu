Hin íðilfagra og ofursvala Erykah Badu er klár með sporfara hinnar stórgóðu New Amerykah Part One : 4th World War .
Kallast hún New Amerykah Part II : Return of the Ankh , og kemur út í endaðan mars .
Umslagið hefur nú verið birt og er ansi sýrt , minnir helst á plötur Funkadelic og Parliament .
Söngkonan streymir nú nýrri tónlist í gegnum vefsíðu sína , og þar er að finna lagið " Strawberry Incense " , en því var upptökustýrt af Madlib .
Platan nýja ku tilfinningaþrungin og notast er við hljóðfæri , á meðan fyrri hlutinn var raftónlistarskotinn og einkar pólitískur .
