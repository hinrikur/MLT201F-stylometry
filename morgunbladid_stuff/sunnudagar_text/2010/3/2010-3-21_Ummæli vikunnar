" Ég er stolt af að vera Lithái , ég reyni að hjálpa fólki og þarf ekkert að skammast mín fyrir það sem aðrir hafa gert .
" Vaida Karinauskaite , varaformaður Félags Litháa og Íslendinga , í tilefni af því að fimm landar hennar voru dæmdir í fangelsi fyrir mansal .
" Það sagði nú einn ættingi við mig að ég væri loksins verðlaunaður fyrir sérviskuna .
Og það segir kannski svolítið um viðhorfið til náttúruverndar – að hún skuli vera talin sérviska .
" Erlendur Björnsson , bóndi í Seglbúðum við Kirkjubæjarklaustur , sem hlaut umhverfisverðlaunin The Environment and Soil Management Award .
" Almennt séð er það slæm hugmynd að lausamenn séu á þvælingi um stríðssvæði og þykist vera James Bond .
" Ónafngreindur embættismaður um Michael D. Furlong , fulltrúa bandaríska varnarmálaráðuneytisins , sem sagður er hafa ráðið verktaka frá einkareknum öryggisfyrirtækjum við leit að eftirlýstum skotmörkum í Afganistan og Pakistan .
" Betri er ljótur sigur en fallegt tap .
" Karl Jónsson , þjálfari körfuboltaliðs Tindastóls , eftir sigur á ÍR .
" Ég ákvað að ég yrði að halda veislu núna meðan öll skynfæri eru ennþá í góðu lagi .
" Berghildur Reynisdóttir sem varð sextug síðastliðinn föstudag .
" Ég hef prófað hvort tveggja og dýrin eru auðveldari .
" Sverrir Þór Sverrisson , Sveppi , sem leikur á móti hænu í Gauragangi , spurður hvort erfiðara sé að leika á móti börnum eða dýrum .
" Ég tel þessa skoðanakönnun engin tíðindi .
" Steingrímur J. Sigfússon um skoðanakönnun , þar sem Sjálfstæðisflokkurinn mældist með yfir 40% fylgi , en stjórnarflokkarnir voru samanlagt með rúm 43% .
" Ég átti í erfiðleikum með að finna umboðsmann sem vildi gera við mig samning .
" Warren Buffet er hann var spurður hvers vegna hann tók að sér hlutverk Axl Rose , söngvara Guns N ' Roses , í myndbandi fyrir bílatryggingafyrirtækið Geico .
