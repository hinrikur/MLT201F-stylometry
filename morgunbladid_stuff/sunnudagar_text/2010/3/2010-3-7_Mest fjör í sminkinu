6:50 Vekjaraklukkan hringir og Sigurlaug vekur synina , Alexander 15 ára og Kristófer Börk , 8 ára , gefur þeim að borða og keyrir þá í skólann .
8:15 Komin í Laugar .
Verkefni dagsins eru fótaæfingar samkvæmt prógrammi frá Arnari Grant einkaþjálfara .
Þrjá daga í viku er Sigurlaug í CrossFit hjá Evert Víglundssyni en hann hefur verið í fríi .
" Ég bíð spennt eftir að hann komi aftur á mánudaginn , CrossFit skilar besta árangrinum , " segir Sigurlaug .
Eftir æfinguna fær hún sér próteindrykk .
9:00 Komin út í bíl .
Sigurlaug starfar tímabundið hjá Eddu útgáfu sem gefur út Andrés Önd .
Þetta er að hluta til skrifstofuvinna en drjúgur tími fer í að keyra út pantanir .
" Þetta er ágætis vinna , að keyra um , hlusta á útvarpið og hitta skemmtilegt fólk .
Tíminn líður hratt .
Ég er samt farin að telja dagana þangað til ég fer aftur að vinna sem flugfreyja í maí .
" 12:00 Hádegisverður með vinkonunum á Asíu .
" Þetta er hópur átta vinkvenna sem borðar saman a.m.k. einu sinni í viku , yfirleitt oftar .
Við höfum verið vinkonur frá þriggja ára aldri – hálfgerðar systur – og maður kemur alltaf glaður út af veitingastaðnum .
" 13:00 Sigurlaug heldur áfram að keyra út Andrésblöð .
14:00 Sækir yngri soninn í Ísaksskóla og kemur við í kjörbúðinni á heimleiðinni .
" Heima fáum við okkur að borða , ég hjálpa honum að læra og fer í bað .
Síðan þarf ég að finna fötin fyrir kvöldið .
Það getur verið höfuðverkur .
Mér tókst hins vegar að einfalda valið töluvert um daginn þegar ég ákvað að vera bara í fötum frá Uniform fram að síðustu þuluvaktinni í apríl .
Við ráðum í hverju við erum svo lengi sem það er ekki of flegið , " segir hún hlæjandi .
17:00 Mætt upp á RÚV .
Sigurlaug byrjar í sminkinu og er svo heppinn að þrefaldur Edduverðlaunahafi , Ragna Fossberg , sér um hana .
" Mesta stuðið er í sminkinu , alltaf renningur af fólki og mikið hlegið , ekki síst þegar Spaugstofan er á svæðinu .
Þá fær maður að hitta Ólaf Ragnar og alla þessa karla .
" 17:30 Fær upplýsingar um dagskrá kvöldsins og byrjar að semja fyrstu kynninguna sem er klukkan 18 .
18:05 Sigurlaug sest við tölvuna og skrifar aðrar kynningar kvöldsins .
18:54 Aðalkynning kvöldsins , milljarðapottur í Víkingalottóinu .
Hleypur svo yfir á Rás 2 og les erlendar fréttir .
20:20 Kynning fyrir Bráðavaktina .
Eftir það horfir Sigurlaug á uppáhaldsþáttinn sinn , Klovn , í tölvunni en hún missti af honum síðast .
21:05 Kynning fyrir Kiljuna , kvöldmatur og ítölskunám .
" Maðurinn minn gaf mér skemmtilegt ítölskunámskeið fyrir tölvuna .
Ég er farin að geta pantað mat á ítölsku .
" Hlær .
22:20 Lokakynningin .
22:50 Komin heim .
Allir eru sofnaðir nema hundurinn sem er alltaf jafn glaður að sjá Sigurlaugu .
Hún fer í bað og þvær af sér " grímuna " .
23:40 Háttuð upp í rúm og sofnar svefni hinna réttlátu .
orri@mbl.is 