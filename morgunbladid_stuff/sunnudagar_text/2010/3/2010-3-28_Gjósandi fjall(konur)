Að fylgjast með eldgosinu í Eyjafjallajökli undanfarna daga hefur verið verulega kynferðislega örvandi .
Ekki einasta er fyrirbærið eldgos mikið augnayndi , þar sem samspil lita og hreyfinga er munúðarfullt listaverk , heldur magnar þetta líka upp gredduna í langleiðum Íslendingum .
Það er eins og hver önnur himnasending að fá svona ólgandi dúndurskot inn í drungalega Icesave-tilveruna .
Ekki ósvipað því að skora mark í heimsmeistarakeppni .
Nú er gaman .
Og gott fyrir þrautpínt egóið þegar eitthvað rammíslenskt , sem lætur ekki hemja sig , brýst út með þessum líka ógnarkrafti upp um ískaldan jökulinn .
Það má hverjum manni ljóst vera sem hefur orðið vitni að þessu eldgosi , að þar fær jörðin sjálf langa og góða raðfullnægingu .
Við erum að tala um marga daga , kannski vikur .
Enda hefur gremjan safnast fyrir í áratugi , ef ekki árhundruð .
Engin leið að hemja sig endalaust með slíkan undirliggjandi og sívaxandi þrýsting .
Og skal því engan undra þó Fjallkonan fái organdi orgasma loksins þegar hún opnast .
Hún er fögur þessi sýn , þegar Fjallkonan fríð , með logandi skaut undir skautbúningi , sviptir sig klæðum og opinberar sitt innsta eðli .
Þessi iðandi rauf í jöklinum , hún minnir óneitanlega á kynfæri konu sem standa í ljósum logum á hápunktinum .
Og heitt er það sem út kemur .
Rauðglóandi saflát .
Og öllum þessum ósköpum fylgja líka dásamlega dýrsleg og rymjandi hljóð .
Þetta kærkomna og kynferðislega eldgos minnir óneitanlega á mannlegt gos : Kynferðislega fullnægingu .
Þarna birtist það á skjánum í myndrænu formi hvernig okkur líður þegar við springum út í hæstu hæðum .
Hömlulaus gossprenging í allri sinni dýrð .
Beggja kynja .
Þegar karlmaður fær kröftuglega úr ' onum , getur það sannarlega verið á við besta eldgos .
Mér er minnisstætt þegar maður nokkur sagði frá því þegar hann " fékk það upp um alla veggi " , svo mikill var þrýstingurinn .
Útlendir karlmenn hafa stundum á orði að ástríða íslenskra virkra eldfjalla undir jökli sé ekki ósvipuð og íslenskra kvenna .
Í þeim búi þessar andstæður .
Þær sýni stundum af sér jökulkulda en ekki þurfi mikið til að bræða þær og sprengja í loft upp .
Þær losi jafnvel um rauðglóandi hraunið inni í sér af slíku blygðunarleysi að það jaðri við að þeir verði hræddir .
Blessaðir útlendingarnir , þeir eru svo óvanir svona sturluðum eldgosum .
Halda barasta að þau séu hættuleg .
Og það er engin tilviljun að eitt og sama orðið er notað um hvolpavitið og fyrirbærin í óbyggðunum .
Náttúra .
Ekki einasta er það upplifunin sem er svo áþekk , heldur er mikil samsvörun í því sjónræna .
Víða um land má sjá kletta sem eru sláandi líkir karlmannslimum í fullri reisn .
Og eitt þekki ég gil upp við jökul sem er svo áþekkt konuklofi að það hefur fengið nafnið Píkugil .
