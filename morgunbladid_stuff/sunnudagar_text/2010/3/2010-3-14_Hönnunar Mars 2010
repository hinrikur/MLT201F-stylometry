14. mars Í dag kl. 14 hefst örnámskeið fyrir fjölskyldur í Hafnarborg í tengslum við sýninguna Í barnastærðum .
Á sýningunni má sjá íslenska og erlenda hönnun á leikföngum og húsgögnum fyrir börn , en á námskeiðinu verður sett upp sköpunarsmiðja fyrir börnin og fullorðna í fylgd með þeim .
Þátttaka er ókeypis .
18.-21. mars Næstkomandi fimmtudag hefst HönnunarMars 2010 í Reykjavík .
Dagskráin er ótrúlega yfirgripsmikil og fjölbreytt og ótal margt að sjá og gera .
Á meðal hápunkta má nefna fyrirlestur David Carson sem er víðfrægur grafískur hönnuður , Reykjavík Fashion Festival sem verður á föstudeginum og laugardeginum , 10+ húsgagnasýningu og fleira og fleira .
Dagskrána má finna á slóðinni www.honnunarmidstod.is 19. mars Í kvöld verður Gauragangur Ólafs Hauks Símonarsonar frumsýndur á Stóra sviði Borgarleikhússins .
Í leikritinu kynnumst við töffaranum og erkiunglingnum Ormi Óðinssyni , vinum hans og óvinum .
Tónlistina í leikritinu samdi Nýdönsk .
