Laugardagur 13.03. kl. 23.05 .
( RUV ) Cronenberg heldur áfram á svipuðum nótum í Eastern Promises og í þeirri þrælmögnuðu A History of Violance .
Hún var besta mynd þessa jafnan athyglisverða leikstjóra um langt skeið , nú bætir hann um betur með grimmilegum , ofbeldisfullum og jafnvel enn miskunnarlausari glæpatrylli .
Cronenberg hefur flutt sig yfir hafið ásamt eftirlætisleikaranum sínum , Mortensen .
Baksvið Eastern Promises er grá og köld veröld rússnesku mafíunnar í Lundúnaborg .
Lítt þekkt utan innvígðra og af afspurn , en uppgangur hennar hefur verið með ólíkindum og blossað upp líkt og djöflaveira um hinn vestræna heim eftir að Sovétið hrundi .
Ath. Hér eru atriði sem ofbjóða viðkvæmum sálum .
Aðalleikendur : Viggo Mortensen , Vincent Cassel , Armin Mueller-Stahl , Naomi Watts og Sinéad Cusack .
* * * * 