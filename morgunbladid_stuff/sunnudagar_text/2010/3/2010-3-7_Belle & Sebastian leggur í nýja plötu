GLASGOW-sveitin geðþekka Belle & Sebastian er farin að huga að nýrri plötu , en nú eru fjögur ár liðin frá þeirri síðustu ( The Life Pursuit , 2006 ) .
Sveitin hefur verið að vinna að efninu í heimabænum en svo verður haldið til Los Angeles þar sem tekið verður upp .
Sveitin hyggst þá sækja nokkrar tónleikahátíðir í sumar til að viðra sig .
Belle & Sebastian hefur legið í hálfgildings híði og Stuart Murdoch , leiðtogi sveitarinnar , gaf út plötu undir heitinu God Help The Girl í fyrrasumar .
Ku það vera tónlist við mynd eftir Murdoch sem á reyndar ennþá eftir að " skjóta " .
