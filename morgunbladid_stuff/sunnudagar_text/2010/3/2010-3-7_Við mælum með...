Klassískt fjölskyldudiskótek 7. mars Í dag verða haldnir fjórðu tónleikarnir í barna- og fjölskyldutónleikaröðinni Töfrahurð í Salnum í Kópavogi , en hugmyndin á bak við röðina er að börnin fái að taka þátt í og kynnast tónlistarsköpuninni .
Að þessu sinni mun klassísk danstónlist , m.a. eftir Mozart og Strauss , óma á sviðinu og verður Salnum breytt í diskótek í tilefni dagsins .
Sérstakur gestur verður tenórinn Jóhann Friðgeir Valdimarsson , dansarar úr Listdansskóla Íslands stíga á svið og hljómsveit hússins verður Sinfóníuhljómsveit áhugamanna .
Frá kl. 12.30 til 14.30 verður götuleikhús og andlitsmálun í anddyrinu en dagskráin hefst kl. 13 og kl. 15 .
7. mars Kl. 14 veitir Messíana Tómasdóttir leiðsögn um sýninguna Strengir í Gerðubergi .
Á sýningunni má líta leikbrúður , búninga og grímur frá nokkrum sýningum Strengjaleikhússins og höfðar hún jafnt til barna sem fullorðinna .
9. mars Trúbadorarnir og söngvaskáldin Uni og Jón Tryggvi halda tónleika á Rósenberg kl. 21 .
Þetta eru kveðjutónleikar í tilefni tónleikaferðar til Bandaríkjanna en þau hlutu nýlega styrk frá Reykjavík Loftbrú .
10.-13. mars Í vikunni mun hljómsveitin South River Band blása til alþýðu- og heimstónlistarhátíðarinnar Reykjavík Folk Festival á Kaffi Rósenberg og munu alls 14 sveitir koma fram .
