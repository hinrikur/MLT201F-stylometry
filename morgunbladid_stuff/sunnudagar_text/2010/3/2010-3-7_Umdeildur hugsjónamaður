Michaels Foot , fyrrverandi leiðtoga breska Verkamannaflokksins , sem lést á miðvikudag 96 ára gamall , hefur verið minnst með hlýhug og virðingu af jafnt pólitískum samherjum sem andstæðingum , þótt ekki hafi hann verið óumdeildur á meðan hann lifði .
Foot fæddist ári áður en fyrri heimsstyrjöldin braust út og var vitni að hildarleikjum tuttugustu aldarinnar .
Í síðari heimsstyrjöldinni var Foot á mála hjá fjölmiðlakónginum Max Beaverbrook , blaðamaðurinn til vinstri , en útgefandinn til hægri .
Foot hafði alla tíð mikið dálæti á bókmenntum og voru Shelley og Byron í sérstöku uppáhaldi .
Einnig er sagt að hann hafi allt til dauðadags haldið langar ræður um stöðu flokks síns og framtíð .
Foot var 60 ár í stjórnmálum .
Hann var aldrei kommúnisti , en aðhylltist sósíalisma og var hatrammur andstæðingur fasisma .
Hann barðist ávallt af heilum hug fyrir málstað sínum og málefnum .
" Michael Foot var maður fastra grundvallarsjónarmiða og eldheitra hugsjóna og einn mælskasti ræðumaður , sem Bretland hefur átt , " skrifaði Gordon Brown , forsætisráðherra Bretlands um hann daginn sem hann lést .
" Hann var óbilandi einstaklingur , sem alltaf stóð fast við skoðanir sínar og hvort sem fólk var sammála honum eða ekki dáðist það að persónuleika hans og festu .
" Eins og Bermúda-þríhyrninguninn Foot sóttist ekki eftir forystu , en dróst engu að síður inn í valdamiðju breskra stjórnmála .
Hann varð ráðherra atvinnumála í stjórn Verkamannaflokksins 1974 til 1975 .
Þar bar hann ábyrgð á samskiptum við stéttarfélögin og var sagt að þau byggðust á því að gefa og þiggja ; ráðherrann gæfi og stéttarfélögin þæðu .
Honum tókst þó að rétta kúrsinn eftir því sem á ráðherraferilinn leið .
Hann var aðstoðarforsætisráðherra hjá Jim Callaghan 1976 til 1979 og tókst að hemja stéttarfélögin þar til allt hrundi óánægjuveturinn , sem svo hefur verið kallaður .
Hefði Callaghan drifið í að boða til kosninga hefði Verkamannaflokkurinn ef til vill haldið völdum , en Foot taldi hann á að bíða og á því hagnaðist Margaret Thatcher .
Við afsögn Callaghans 1980 hófst forystuslagur í Verkamannaflokknum .
Denis Healy til hægri og Clark Shore til vinstri þóttu líklegustu arftakarnir , en Foot skaust á milli þeirra og hafði betur .
Verkamannaflokknum á þessum tíma hefur verið líkt við Bermúdaþríhyrninginn .
Fjórmenningaklíkan á hægri væng flokksins , Shirley Williams , Roy Jenkins , David Owen og Bill Rodgers , klauf sig út úr honum og stofnaði flokk sósíaldemókrata .
Lengsta sjálfsmorðsbréf sögunnar Foot tókst að hemja óánægjuraddirnar í flokknum , en það kostaði tilslakanir , sem ekki juku vinsældir flokksins hjá kjósendum .
Stefnuskráin , sem hann setti fram fyrir kosningarnar 1983 , hefur verið kölluð lengsta sjálfsmorðsbréf sögunnar .
Í kosningunum náði Thatcher auðveldu endurkjöri .
Í fjármálahruninu 2008 leitaði Brown í stefnuskrá Foots frá 1983 og hinar óhæfu hugmyndir urðu gjaldgengar , allt frá umfangsmiklum fjárútlátum til að ná Bretlandi upp úr kreppunni til þess að taka lán til að fjármagna framkvæmdir og setja fjármálalífinu strangari reglur .
Neil Kinnock tók við forystunni af Foot og markaði upphaf þeirra breytinga á flokknum , sem leiddu til sigurgöngu flokksins á tíunda áratug liðinnar aldar undir forystu Tonys Blair .
Foot tjáði sig ekki mikið um Verkamannaflokkinn undir forustu Blairs og ef til vill hefur sú staðreynd að lofsamlegt bréf Foots um Blair hjálpaði þeim síðarnefnda að ná sæti á þingi 1982 skipt máli .
Foot dró ekkert undan í gagnrýni sinni , en var þó aldrei illkvittinn .
Þess vegna bera meira að segja andstæðingar hans honum vel söguna .
Ummæli Foots " Menn við völd hafa ekki tíma til að lesa og þó eru menn , sem ekki lesa , óhæfir til að vera við völd .
" " Flest réttindi hafa unnist fyrir tilstilli fólks , sem braut lögin .
" " Ég tel að það eigi að afnema lávarðadeildina , en lít ekki svo á að besta leiðin fyrir mig til að afnema hana sé að fara þangað sjálfur .
" Níræður á leikmannaskrá Plymouth Argyle – en var aldrei settur inn á Michael Foot hélt tryggð við hugsjónir sínar og baráttumál og þar átti knattspyrnuliðið Plymouth Argyle FC sinn sess .
Þegar Foot varð níræður heiðraði liðið hann með því að skrá hann sem leikmann og fékk hann númerið 90 .
Hann var þó aldrei settur inn á og sagði í viðtali að þjálfari liðsins hefði verið of slóttugur til að vera með slíkar æfingar .
Eftirminnilegastur þótti honum 2:1 -sigur Argyle á Tottenham á White Hart Lane .
Það var árið 1935 .
Foot hafði næma tilfinningu fyrir hlutskipti almennings , en gat verið utan við sig .
Í ráðherratíð sinni fór hann á alþjóðlega sósíalistaráðstefnu í Evrópu án þess að hafa með sér krónu í gjaldeyri , en var þó með hagfræði Hazlitts til að lesa .
Á köldum nóvemberdegi árið 1981 kom Foot til minningarathafnar um endalok heimsstyrjaldarinnar síðari í krumpuðum ljósum jakka þegar allir aðrir klæddust svörtu , en fékk þá stuðning úr óvæntri átt .
" Sæll Michael , " á drottningarmóðirin þá að hafa sagt , " það er skynsamlegt að vera í svona flík á degi sem þessum .
" 