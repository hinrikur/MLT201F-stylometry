Hin breska Kate Nash sló í gegn með plötu sinni Made Of Bricks árið 2007 , plata sem lagði grunninn að töffarapoppinu sem svo margar breskar stúlkur iðka í dag ; þ.e. hráar " mér er skítsama " -lífsreynslusögur í bland við stíliseraða og ofurspræka popptónlist .
Nash mun gefa út aðra plötu sína , My Best Friend Is You , í apríl komandi .
Það er sjálfur Bernard Butler , fyrrverandi gítaristi Suede , sem upptökustýrir .
Fyrsta smáskífan nefnist " Doo Wah Do " og kemur út 12. apríl .
