Á föstudaginn fer ég á æfingu með uppáhalds gym-vinkonu minni og hleyp frá mér allt vit og eftir það kemur besti hlutinn , við verðlaunum okkur með slökun í spainu .
Um kvöldið ætlum við vinkonurnar að hittast allar og hafa kósý-time , og þar sem ég er enginn kokkur elda þær ofan í mig og okkur og svo möskum við okkur upp yfir góðri mynd eða sprenghlægilegu spjalli .
Á laugardaginn vakna ég ábyggilega ekki fyrr en um hádegi þar sem ég hata ekki að sofa út um helgar , en þegar ég er vöknuð og komin á stjá ætla ég að fá mér sushi með stelpunum mínum á uppáhaldsstaðnum mínum Sushismiðjunni .
Þar munum við vinkonurnar plotta heimsyfirráð í komandi framtíð .
Þegar maður er búinn að melta og jafna sig kíki ég á hressandi æfingu og dunda mér heima við .
Um kvöldið ætla eg svo að gleðjast með vinkonum í afmæli einnar af mínum bestu , og vil ég nýta hér tækifærið og óska henni innilega til hamingju með " stór " -afmælið .
Á sunnudaginn kíki ég á æfingu og sund , ég ætla samt að vera raunsæ og bæta við hérna ...
ef ég mögulega nenni að gera annaðhvort , ég er nú bara mannleg .
Eftir það ætla ég að taka til heima hjá mér og undirbúa mig fyrir nýja skólaviku .
Um kvöldið ætla ég svo að skella mér í bíó á hina marglofuðu Brothers , mikil spenna hérna megin fyrir henni allavega .
