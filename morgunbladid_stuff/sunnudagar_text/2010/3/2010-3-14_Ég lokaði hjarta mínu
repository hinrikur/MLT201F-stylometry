Páll Óskar Hjálmtýsson fagnar í dag fertugsafmæli sínu með tónlistarveislu á NASA þar sem vinir og vandamenn munu samfagna honum .
Páll Óskar segist líta svo á að hann standi á tímamótum .
" Ég lít til baka og velti fyrir mér hvað sé það merkilegasta sem hafi gerst síðustu fjörtíu árin , " segir hann .
Og hvað er það merkilegasta ? " Ris , fall og endurkoma er í raun merkilegt fyrirbæri .
Merkilegast finnst mér samt að ég fæ alltaf sömu spurninguna : Palli , af hverju áttu ekki kærasta ? Það botnar enginn í því .
Ég veit ástæðuna , hún hefur haft mikil áhrif á líf mitt og ég er tilbúinn að segja frá henni .
" Hver er hún ? " Ég hef þrisvar sinnum á ævinni orðið ástfanginn .
Tilfinningar mínar í garð þessara karlmanna voru mjög heiðarlegar .
En sama sagan endurtók sig .
Þeir höfnuðu mér allir og byrjuðu með nýjum gaur nánast fyrir framan nefið á mér .
Þegar þetta gerðist í þriðja sinn , alveg nákvæmlega eins og áður , þá glataði ég öllu trausti á karlmönnum .
Síðan hefur verið mjög erfitt fyrir mig að treysta karlmönnum .
Ég komst að þeirri niðurstöðu að allir karlmenn væru svín .
Í kjölfarið hætti ég að umgangast þá eins og manneskjur og fór að umgangast þá eins og hluti .
Ég lokaði hjarta mínu og leyfði engum að komast að mér .
Það myndaðist stórt , svart gat í maganum á mér , sem ég reyndi að fylla upp í með öllum tiltækum ráðum .
Sumir sem verða fyrir svipuðu áfalli kjósa að fylla upp í þetta gat með því að lesa Rauðu ástarsögurnar , horfa á heilan helling af Hollywood-myndum eða þrjár seríur af Friends á einum sólarhring .
Ég leitaði í hommaklám .
Ég fór að upplifa karlmennina í klámbransanum allt í senn sem hetjur og kærastana mína .
Ég leit upp til þeirra .
En ég notaði hommaklám , ekki bara sem kærasta heldur einnig sem plástur á sárið .
Klámið var líka nokkuð sem ég gat treyst , það var alltaf til staðar þegar ég vildi og hafnaði mér ekki .
Það besta var að ég gat stjórnað því með fjarstýringunni .
Þeir sem fara í svona neyslu einangrast .
Ég varð einn í mínum heimi .
Ef ég stundaði kynlíf með einhverjum í raunheimum , þá voru kröfur mínar orðnar svo miklar og fjarstæðukenndar að kynlífið olli mér alltaf vonbrigðum .
Ég var kominn á algjöra sjálfheldu .
Þetta var allt einn stór flótti .
Flótti frá raunveruleikanum .
" Fangi klámsins En sást það nokkurn tíma opinberlega ? Þú hefur alltaf virst vera svo glaður og ánægður með lífið .
" Ég held að þjóðina hafi hlotið að gruna að eitthvað væri að hjá mér .
Ég káfaði í klofinu á mér í Evróvisjón fyrir framan milljónir manna .
Ég gaf út plötu sem hét Deep Inside Paul Oscar .
Ég byrjaði með útvarpsþátt sem hét Dr. Love þar sem ég talaði mjög opinskátt um kynlíf og ástarmál .
Ég vil ekki gera lítið úr Dr. Love því það var full þörf á þeim þætti .
Fólk sem hringdi inn til að leita ráða hjá mér var ekki að grínast og það var auðheyrt að það hafði engan til að tala við .
Fólk kemur enn til mín og spyr af hverju Dr. Love sé ekki enn í loftinu .
Ég segi alltaf það sama : Dr. Love er dáinn , jarðarförin hefur farið fram og blóm og kransar voru afþakkaðir .
Á þessum tíma var ég að gefa ráðleggingar til hægri og vinstri .
Fólk stoppaði mig á götu og vildi fá sálgreiningu .
Ég sá örvæntinguna í augum þessa fólks .
Það kaldhæðnislega var að ég af öllum mönnum var að veita heilræði um ást og kynferðismál .
Ég sem hafði ekki neina reynslu af því að vera í sambandi við einn né neinn .
Eina reynsla mín var höfnun .
Ég var kominn út á hálan ís og var tilbúinn að verja lífsstíl minn með kjafti og klóm .
Það gekk hvað lengst þegar ég fór alla leið í Hæstarétt vegna máls sem kom upp í sambandi við vinnuveitanda minn .
Dr. Love-þátturinn var kostaður af erótískri verslun sem seldi hjálpartæki ástarlífsins og klámmyndir á vídeóspólum .
Eigandi verslunarinnar greiddi mér laun og ég var tilbúinn að gera allt fyrir vinnuveitandann minn , þar á meðal redda honum hommaklámi á vídeóspólum , sem ég lét hann fá úr einkasafni mínu .
Hann fjölfaldaði vídeóspólurnar og seldi í búðinni .
Einn daginn mætti löggan og gerði allar spólurnar í verslun hans upptækar .
Það tók lögregluna sjö mánuði að horfa á spólurnar til að úrskurða hvort á þeim væri klám .
Þar á meðal voru mínar spólur .
Ég ætlaði ekki að láta lögguna rífa af mér kærastana mína þannig að ég bar vitni í þessu máli .
Ég mæti í réttarsalinn og sagði að þessar spólur væru mín einkaeign og ég vildi fá þær til baka .
Sannfæringarkraftur minn var svo mikill að dómarinn lét mig fá spólurnar til baka .
Ég sótti þær upp á löggustöð í plastpoka .
Það var nákvæmlega þarna í réttarsalnum sem ég áttaði mig skyndilega og hugsaði : Palli , hvað ertu að gera ? Hvert ertu kominn ? Þú ert inni í réttarsal að verja klámbransann .
Maður sem er manna bestur í að deila tilfinningum í gegnum tónlist .
Þú ert að verja eitthvað sem er búið að stuðla að veruleikafirringu þinni í dágóðan tíma og hefur orðið til þess að þú getur ekki myndað neina nánd með neinum .
Ég áttaði mig á að ég væri búinn að fjarlægjast það sem ég var að leita að í upphafi .
Allan þennan tíma sem ég var í klámneyslu var ég bara að leita að einhverjum sem þætti vænt um mig , tæki mig í fangið , kyssti mig á munninn og væri góður við mig .
Að leita að þessu í klámi er eins og að fara að leita að ljósi í myrkraherbergi , í dimmasta myrkri sem hægt er að hugsa sér .
" Ég þurfti hjálp Finnst þér þá að það eigi að banna klám ? " Nei , það þýðir ekkert .
Klám mun aldrei fara neitt og hefur aldrei verið jafn aðgengilegt og það er í dag .
Ég vil ekki meina að öll klámneysla sé af hinu vonda .
Alls ekki .
Klám getur verið mjög upplýsandi kynfræðsla fyrir marga .
Við þurfum bara öll að velja og hafna og læra að umgangast klám .
Fylgifiskar klámbransans , eins og mansal og ofbeldi , eru ógeðslegir og ættu hvergi að viðgangast .
Ég hef líka áhyggjur af unglingum sem upplifa klám mjög snemma til dæmis gegnum netið og halda að það sé kynlíf .
Klám er ekki kynlíf .
Um leið og einstaklingur er farinn að skapa sér aðstæður til að neyta kláms , hagræða kringumstæðum , ljúga sig veikan í vinnu , eyða peningum í þetta , og lætur mikilvæg verkefni mæta afgangi svo að hann hafi tíma til að skoða klám , þá er neyslan orðin stjórnlaus .
Þá þarf maður að viðurkenna að maður sé stjórnlaus og þurfi hjálp .
Ég þurfti hjálp .
Ég leitaði mér hjálpar og reyndi að skoða málið í stærra samhengi .
Ég gerði það ekki einn .
Það þýddi ekkert fyrir mig að reyna að hugsa mig sjálfan út úr þessu .
Snilldarhugsanir mínar um karlmenn komu mér alla leið upp í hæstarétt .
Maður þarf að vinna sig úr allri neyslu með einhverjum öðrum , taka blað og penna og skrifa niður hugsanirnar og bera þær svo undir aðra manneskju .
Þannig fær maður lánaða dómgreind og nær að sjá atburðarásina í stærra samhengi .
Við þá sem þurfa á aðstoð að halda segi ég : Þú getur fengið hjálp og notaðu alla þá aðstoð sem þér býðst .
Notaðu sálfræðinginn þinn , geðlækni , prest , 12 spora kerfið , Guð , internetið , sjálfshjálparbækurnar , orkusteina , vini þína sem þú treystir .
Farðu á fundi , lestu bækur , horfðu á bíómyndir , haltu dagbók .
Það er hjálp allt í kringum þig .
Þetta er búið að taka nokkurn tíma fyrir mig , það eru tíu ár síðan ég var í hæstarétti .
Sárin eru næstum gróin .
Ég er ennþá að læra að treysta karlmönnum .
En ég er mjög bjartsýnn á framtíðina .
Mér líður mun betur í eigin skinni .
Ég ber meiri virðingu fyrir sjálfum mér og er farinn að fíla sjálfan mig í botn .
Þá fyrst er kannski hægt að fara að bjóða einhverjum öðrum í heimsókn .
" Hræðsla við karlmenn Hvernig sambandi viltu vera í ? " Ég er búinn að gera það upp við sjálfan mig að framvegis munu ákveðnir karlmenn fá rauða spjaldið hjá mér .
Ég mun ekki líta við þeim .
Þetta eru giftir karlmenn eða karlmenn sem eru í samböndum , segja sífellt að þeir séu að fara að hætta með viðkomandi og byrja með mér af því ég sé svo fyndinn og skemmtilegur .
Þetta mun ekki gerast framar .
Það tók mig mörg ár að átta mig á því að J.R .
Ewing í Dallas fór aldrei frá Sue Ellen .
Það var alveg sama hvað hún var full og brjáluð og alveg sama hverju hann lofaði viðhöldunum sínum , hann yfirgaf hana ekki .
Ég sætti mig við það að vera viðhald .
Sjálfsvirðing mín var ekki meiri en svo .
Það er fullt af fólki sem er í sambandi við manneskju sem er ekki til staðar , líkamlega eða andlega .
Ég vil ekki vera með giftum karlmanni sem getur ekki verið með mér á mikilvægum stundum af því samband okkar verður alltaf leyndarmál .
Sá maður er ekki andlega til staðar .
Ég hef prófað að eiga kærasta sem býr í útlöndum .
Sorrí , afsakið hlé , þetta er ekki samband .
Ég vil að kærastinn minn sé til staðar af holdi og blóði og vil helst að hann búi í sama póstnúmeri og ég .
" Eru vonbrigðin í ástarlífinu það versta sem hefur hent þig ? " Nei , höfnunin frá þessum þrem elskhugum var ekki verst .
Það erfiðasta sem ég hef gert í lífinu var að koma mér uppúr þessum vítahring sem ég skapaði mér í kjölfarið , þar sem ég þjáðist úr efasemdum um sjálfan mig .
Meira að segja gjaldþrot er léttvægt í samanburði , það snerist jú bara um peninga .
En ég hef reyndar unnið mig upp úr því gjaldþroti .
" Af hverju varðstu gjaldþrota ? " Platan Deep inside Paul Oscar seldist ekki og eftir stóð ég með margra milljóna skuld .
Ég var tekinn í rannsókn af Skattmann og auk þess féll á mig okurlán sem ég hafði tekið til að geta gert plötuna .
Ég varð næstum því gjaldþrota .
Ég rétt slapp af því ég fór að vinna eins og jarðýta .
" Það hlýtur að hafa verið hræðilegt ! " Það var ekki jafn hræðilegt og að vera einangraður og ófær um að mynda nokkur tengsl við annað fólk .
Öll mín tengsl voru á sviði sem listamaður .
Sem manneskja var ég hræddur við karlmenn og óttaðist að verða hafnað .
Hugsanir mínar voru á stöðugri ringulreið .
Ef það komu einhver augnablik þar sem mér leið vel þá var ég ekki lengi að rifja upp eitthvað ömurlegt sem hafði gerst í fortíðinni eða fór að hafa áhyggjur af framtíðinni .
Ég gat ekki lifað í núinu .
" Hamingjan er ákvörðun Eru þessir erfiðleikar sem þú hefur verið að lýsa að baki ? " Ég vona það .
Ég skapa mér ekki erfiðleika í dag .
Ég vinn úr þeim ef þeir koma upp .
Í dag er ég mjög sáttur og það er aðalatriðið .
Ég sit ekki heima hjá mér og heimta að fá kærasta í verðlaun fyrir að hafa verið svona duglegur strákur .
Ef almættið vill að ég eignist kærasta þá gerist það .
Ef fyrir mér liggur að pipra þá er það allt í lagi .
Ég á eftir að hafa það mjög gott á Grund .
Eitt af því mikilvægasta sem hefur gerst á þessum tíu árum er að ég hef lært að láta mér líða vel einum .
Það var magnað að læra það .
Ég vissi ekki áður að það væri nauðsynlegt að maður þyrfti að geta verið einn og ánægður .
Fyrir tíu árum ætlaðist ég til þess að aðrar manneskjur eða utanaðkomandi aðstæður myndu gera mig hamingjusaman : Fullkominn kærasti , fullkominn íbúð , fullkominn ferill , fullkominn bíll .
Peningar áttu að gera mig hamingjusaman .
Kynlíf átti að gera mig hamingjusaman .
Rétt eldhúsinnrétting átti að gera mig hamingjusaman .
Svo fékk ég þetta allt – nema kærastann – og hvað gerðist þá ? Þá vildi ég losna við þessi fjögur kíló sem mynda bumbuna framaná mér og þá yrði ég hamingjusamur .
Passaðu þig , listinn lengist bara .
Hamingjan er ákvörðun .
Þú ákveður að vera hamingjusamur , nákvæmlega eins og þú ert .
Þótt ég myndi eignast kærasta og barn með kærastanum þá myndi ég ekki ætlast til að barnið gerði mig hamingjusaman .
Ég myndi aldrei leggja þær kröfur á barnið því það gæti ekki staðið undir þeim .
Hamingjan er ákvörðun .
Eymd er valkostur .
Manneskjan á alltaf val .
Ég er búinn að velja .
" 