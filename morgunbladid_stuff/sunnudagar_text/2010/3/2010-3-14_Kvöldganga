Iljar mínar nudda jörðina blíðlega .
Vegurinn blikkar hlédræga stjörnu sem felur sig bakvið fjólubláan draum .
Gulir götustólpar senda mér fingurkoss gegnum fiðurmjúkt myrkrið .
Vita greinilega hvað bíður handan næstu bugðu .
Gosbrunnurinn í kirkjugarðinum kyrjar möntru lífsins .
Björkin veifar steinunum sem liggja á bæn allt í kring .
Sólin smeygir sér í bláröndótt náttföt dregur silfurbleika skýjasæng upp að höku og hjúfrar sig að hjarta mér .
Ljóðið er úr nýjustu bók höfundar , Draumlygnir dagar , en hún er skrifuð til minningar um föður Draumeyjar .
