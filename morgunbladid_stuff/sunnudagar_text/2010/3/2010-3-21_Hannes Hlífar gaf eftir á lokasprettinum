Eftir glæsilegan sigur Hannesar Hlífars Stefánssonar á Reykjavíkurmótinu á dögunum höfðu margir vonast eftir betri frammistöðu hans á Evrópumóti einstaklinga sem lauk í Rijeka í Króatíu sl. miðvikudag .
Þó verður að telja árangurinn viðunandi .
Hannes hlaut 6½ vinning af 11 mögulegum , hafnaði í 109. sæti og var örlítið yfir ætluðum árangri .
Þetta mót var mun þéttara en Reykjavíkurmótið , af 408 skákmönnum sem hófu keppni var Hannes nr. 120 í styrkleikaröðinni og Henrik Danielssen sem einnig tefldi í Rijeka og hlaut 6 vinninga var nr. 186 .
Um tíma var útlitið fyrir enn betri frammistöðu Hannesar því að eftir sjö umferðir var hann kominn með 5 vinninga .
Tvö töp í áttundu og níundu umferð gerðu vonir hans að engu .
Hann átti erfitt uppdráttar í ýmsum tískubyrjunum .
Þó hann tefldi illa með hvítu gegn Berlínarvörn Búlgarans Kirils Georgiev og í 3. umferð þegar hann féll í þekkta gildru í Nimzo-indverskri vörn er niðurstaða greinarhöfundar engu að síður sú að Hannes sé í mikilli sókn um þessar mundir .
En efstu menn urðu : 1 .
Jan Nepomniachtsí ( Rússland ) 9 v .
( af 11 ) .
2.-3 .
Baadur Jobava ( Georgíu ) og Artyom Timofeev ( Rússland ) 8½ v .
Íslandsvinurinn Ivan Sokolov var í fararbroddi allt mótið og tefldi af mikilli hörku .
Hann tapaði hinsvegar með hvítu í lokaumferðinni fyrir Ungverjanum Almasi og hafnaði í 13. sæti .
Sigurvegarinn Nepomaniachtsí þræddi ekki algengustu leiðirnar í skákum sínum en tefldi af þeim mun meiri léttleika .
Hann sigraði á Aeroflot-mótinu í Moskvu árið 2008 og hefur unnið ýmis góð afrek síðan .
Þegar eftirfarandi skák var tefld í 9. umferð var Georgíumaðurinn Jobava einn efstur og því úrslitastund mótsins runnin upp .
Gegn Caro Kann-vörninni valdi hann sjaldséðan leik , 3. f3 og fjórði leikurinn , a4 , kom mönnum einnig spánskt fyrir sjónir .
En þessi óvenjulega byrjun sló Jobava út af laginu og Nepo náði að byggja upp ógnandi stöðu á kóngsvængnum .
Bráðsnjall leikur var 21 .
Rd5 og síðan kom gegnumbrotið , 24. e6 ! Eftir það hrundu varnir svarts .
Þeir sem fylgdust með skákinni á hinum ýmsu vefsíðum sýndist hvítur eiga marga vænlega kosti í 24. leik en þá kom hinn rólegi leikur , 27. h3 .
EM einstaklinga 2010 ; 9. umferð : Jan Nepomniachtsí – Badur Jobava Caro-Kann vörn 1. e4 c6 2. d4 d5 3. f3 Db6 4. a4 e5 5. dxe5 dxe4 6. a5 Dc7 7. f4 Rh6 8 .
Rc3 Bb4 9 .
Bd2 e3 10 .
Bxe3 O-O 11 .
Rf3 Hd8 12 .
Bd3 Ra6 13 .
De2 Bxa5 14 .
O-O Rb4 15 .
Be4 Bf5 16 .
Kh1 Bb6 17 .
Bxb6 Dxb6 18 .
Rg5 c5 19 .
Hae1 Dg6 20 .
Bxb7 Rxc2 21 .
Rd5 Hxd5 22 .
Bxd5 Bd3 23 .
Df3 He8 ( sjá stöðumynd ) 24. e6 Rxe1 25 .
Hxe1 fxe6 26 .
Hxe6 Kh8 27. h3 Hxe6 28 .
Bxe6 Bb5 29. f5 De8 30. f6 Df8 31. f7 – og svartur gafst upp .
HM einvígi – Karpov vill verða forseti FIDE Í næsta mánuði hefst í Sofia í Búlgaríu einvígi Venselins Topalov og Wisvanathans Anand um heimsmeistaratitilinn .
Tefldar verða 12 skákir .
Miðað hefur verið við að einvígið hefjist 5. apríl nk. og að 12. skák þess verði á dagskrá 24. apríl .
Frá Rijeka í Króatíu berast þær fréttir að Anatolí Karpov fyrrum heimsmeistari hafi afráðið að bjóða sig fram í kjöri til forseta FIDE sem fram fer á þinginu í Khanty Manyisk í Síberíu næsta haust .
Kirsan Ilumzinhov hefur verið forseti FIDE síðan 1995 .
Helgi Ólafsson helol@simnet.is 