Húmor er heillandi fyrirbæri .
Hann býður upp á svo miklu dýpri túlkun en ég hafði ímyndað mér , hann verður oft til án þess að fólk hugsi sérstaklega út í það en þjónar samt mikilvægum tilgangi , " segir Dagbjört Guðmundsdóttir þjóðfræðingur .
Hún skrifaði í fyrra ritgerð við Háskóla Íslands og kallaði Húmor sem vopn almennings .
Undirtitillinn var Skopstælingar í kjölfar bankahrunsins á Íslandi .
Á haustdögum 2008 tók íslenskt samfélag stórfelldum breytingum í kjölfar hrunsins .
Á þeim tíma sat Dagbjörg námskeið um húmor hjá Eliott Orings , prófessor við Kaliforníuháskóla .
" Þetta var síðasta námskeiðið í MA námi mínu í þjóðfræði við Háskóla Íslands og undirbúningur lokaritgerðar var þegar hafinn .
Þessar vikur í lok september og byrjun október voru sérstakur tími , þjóðin vissi ekki í hvað stefndi og hékk hálfpartinn í lausu lofti .
Sú staðreynd að ég sat í húmorsnámskeiði hafði óneitanlega áhrif á sjónarhorn mitt á þessa atburði .
" Netið gegndi lykilhlutverki Dagbjört byrjaði strax að safna bröndurum sem hún sá að tengdust þeim efnahagslegu erfiðleikum sem ríktu " þó sú söfnun hafi til að byrja með ekki verið mjög skipuleg eða haft ákveðinn tilgang .
Smám saman fjarlægðist ég það efni sem ég ætlaði að fjalla um í lokaritgerðinni og löngunin til að fjalla um húmor varð sífellt sterkari .
Að lokum var sú ákvörðun tekin að fjalla um húmor í " kreppunni " margumtöluðu og leita heimildanna jafnóðum og þær urðu til .
" Hún segir algengt að fólk byrji með of umfangsmikið viðfangsefni við slíka ritgerðasmíð og sú var " að sjálfsögðu raunin þegar ég ætlaði að ná að fjalla um allan þann húmor sem varð til við þessar kringumstæður " .
Segist fljótt hafa áttað sig á því að netið gegndi algjöru lykilhlutverki í dreifingu brandaranna og ákvað snemma að einblína á þá dreifingu þó vissulega vísi hún í ýmis önnur dæmi .
" Áhugi minn beindist fyrst og fremst að ákveðinni tegund húmors sem kallast paródíur eða skopstælingar og stór hluti af þeim húmor sem varð til eftir bankahrunið var einmitt á því formi .
Viðfangsefnið húmor í kreppunni var því orðið að skopstælingum á netinu .
" Brandarar til að takast á við erfiðleikana Skopstælingar eru þess eðlis að þær bjóða upp á fleiri en eina nálgun , segir Dagbjört .
" Allar eiga þær það sameiginlegt að vísa í ákveðið frumverk og oft er hluti húmorsins tengdur eiginleikum frumverksins .
Hvort sem um er að ræða mynd eða texta lifir skopstælingin sínu eigin lífi en getur samt ekki án frumverksins verið .
" Hún tekur fram að á margan hátt sé hægt að tengja þann húmor sem varð til í kjölfar bankahrunsins við húmor í hörmungum almennt .
" Þegar erfiðir atburðir eiga sér stað er viðbúið að brandarar verði til í því skyni að takast á við erfiðleikana .
Þess konar brandarar hafa meðal annars orðið til eftir árásirnar á World Trade Center , eftir hryðjuverkaárásir í neðanjarðarlestum Bretlands , sprengingu geimskutlunnar Challenger og einnig eftir andlát heimsfrægra persóna eins og Díönu prinsessu og Michael Jackson .
Að sjálfsögðu er bankahrunið ekki hörmung í líkingu við þessar .
Hins vegar urðu margir fyrir áföllum í kjölfar bankahrunsins og daglegt líf fólks fór úr skorðum .
Óöryggi og óvissa einkenndu andrúmsloftið fyrst eftir bankahrunið og erfitt var að finna fastan punkt til að treysta á .
Þegar frá leið urðu margir fyrir atvinnumissi og lífskjör fólks breyttust .
Að þessu leyti þjónuðu þeir brandarar sem spruttu upp í kjölfar hrunsins , og síðar í " kreppunni " , þeim tilgangi að gera ástandið auðveldara , að setja það í nógu mikla fjarlægð til að geta komist í gegnum það .
" Djúpar rætur í íslensku samfélagi Dagbjört bendir á þann mun að í þeim alvarlegu hörmungum sem áður voru nefndar hafi ætíð heyrst háværar raddir sem mótmæltu bröndurum sem urðu til , þeir hafi þótt óviðeigandi eða a.m.k. sagðir of snemma .
" Þetta er ekki hægt að segja um bankahrunið .
Mótmælaraddir varðandi brandarana voru ekki til staðar , það mátti gera grín og það var nauðsynlegt .
" Hún segir skopstælingarnar fyrst og fremst hafa verið texta og myndir en einnig mátti finna örfá dæmi um tónlist og myndbönd .
" Textarnir voru athyglisverðir að því leyti að frumtextarnir virtust flestir eiga djúpar rætur í íslensku samfélagi .
Þeir táknuðu sumir þjóðernisstoltið og sameininguna og gerðu skopstælingarnar átakanlegri .
Textar á borð við Ísland er land þitt voru skopstældir á þann hátt að undirstrikað var skýrt hversu illa útrásarvíkingarnir fóru með heila þjóð .
Texti sem venjulega vísar í stolt vísaði nú í skömm .
" Ísland var land mitt , ég aldrei því gleymi , Ísland í gjaldþroti sekkur í sæ , íslensku krónun ´ í banka ei geymi við íslenska hagkerfið segi ég bæ .
Ísland í erfiðum tímum nú stendur , íslenska stjórnin hún failar margfallt , íslenski seðillinn er löngu brenndur , Ísland er landið sem tók af mér allt .
Þegar kom að skopstælingum í formi mynda mátti sjá að þar léku stjórnmálamenn og útrásarvíkingar stærstu hlutverkin .
" Oft er sagt að myndir segi meira en mörg orð og í flestum tilvikum átti það við að myndirnar sögðu svo margt bara einar og sér , " segir Dagbjört .
Hún segir að þegar upp er staðið sé það ef til vill mikilvægasta hlutverk húmorsins í þessu tilfelli að vera vopn almennings .
" Biðin eftir svörum var – og er ! – löng og þegar þau berast svara þau aldrei öllu sem spurt er um .
" Veist að stolti þjóðarinnar Út úr þeim skopstælingum sem urðu til eftir bankahrunið má lesa atburðarásina sem átti sér stað , segir Dagbjört .
" Gert er grín að óvissunni sem ríkti eftir að bankarnir hrundu .
Spaugað með þögnina sem var að gera alla þjóðina vitlausa þegar hún beið eftir svörum frá ríkisstjórninni .
Hlegið að þeim endalausu óheilindum og svikum sem komu smám saman í ljós hjá hverjum útrásarvíkingnum og stjórnmálamanninum á fætur öðrum .
Glott yfir falli krónunnar og mögulegu Rússaláni .
Allt var gert að brandara þó ekkert af þessu væri fyndið .
Til að reyna að halda ró sinni og jafnvel geðheilsunni líka þurfti fólk á því að halda að gera grín að ömurlegum aðstæðum og þá er handhægast að grípa til þess sem allir þekkja og skopstæla það – texta sem flestir kunna , þekktar kvikmyndir , vísurnar um jólasveinana , barnaleikritin og svo framvegis .
Um leið verður það áþreifanlegra að verið er að veitast að því sem skiptir þjóðina mestu máli , stoltinu .
" " Þú kaupir stórfyrirtæki og bíður svo aðeins " Óteljandi brandarar hafa verið sagðir í kjölfar bankahrunsins á Íslandi og annars staðar í heiminum .
Sumt er heimasmíðað , annað þýtt og staðfært .
Dagbjört segir mjög mikið um að efni sé sett á netið án þess að höfundar sé getið .
Við smíði ritgerðarinnar hafi hún í mörgum tilfellum komist að nafni höfundar , en þeir vinsamlega beðið hana um að geta þeirra ekki .
Þessi brandari gekk víða : Hvernig er best að skilgreina bjartsýni í kreppunni ? " Þegar bankastarfsmaður straujar fimm skyrtur á sunnudegi .
" Eyþjóðin hafði gaman af þessum : Það eru bara tvær leiðir fyrir Íslendinga út úr kreppunni .
Icelandair og Iceland Express .
Hér er annar : Hvers vegna eru fasteignasalar hættir að horfa út um gluggann fyrir hádegi ? " Svo þeir hafi eitthvað að gera eftir hádegi .
" Margir hlógu að þessum , þó svo að málefnið sé langt frá því að vera fyndið : Maður kemur að máli við bankastjóra sinn , segist vilja stofna lítið fyrirtæki og biður hann um gott ráð .
" Það einfalt að gera það , " segir bankastjórinn .
" Þú kaupir stórfyrirtæki og bíður svo aðeins .
" Þennan þarf vart að útskýra : Fjármálakreppan hefur komið mér aftur á lappirnar .
Það er búið að taka af mér bílinn .
" Dagbjört segir að algengustu skopstælingar í myndrænu formi eftir hrunið hafi verið þess eðlis að gert var grín að plakati kvikmynda .
" Andlitum , texta og ýmsum smáatriðum hafði þá gjarnan verið breytt og úr urðu auglýsingar fyrir kvikmyndir sem fjölluðu um tiltekið efni .
Þarna kemur frumverkið sterkt inn .
Þegar kápan af kvikmyndinni Liar Liar var skopstæld og myndinni af Jim Carrey skipt út fyrir Björgólf Guðmundsson var það engin tilviljun .
Verið er að vísa í lygar og svik , vísa í ástand sem virtist gott en var í raun slæmt .
Næstum undantekningalaust höfðu þessar kvikmyndakápur tilvísun í raunverulega atburði eða persónueinkenni fólksins sem fjallað var um og um leið tengingu við efni hinnar raunverulegu kvikmyndar sem var frumverkið .
Skopstælingar eru samt þess eðlis að þær geta verið fyndnar þrátt fyrir að þeir sem skoði þær þekki ekki til frumverksins – þær eiga tvöfalt líf .
" " Heilagur " texti skopstældur Dagbjört nefnir dæmi um texta sem var skopstældur eftir hrunið , kunnan texti við lagið Söknuður sem Vilhjálmur Vilhjálmsson söng fyrir margt löngu .
" Þetta lag hefur hljómað við jarðarfarir fjölmargra Íslendinga og táknar í hugum margra sorg .
Á vissan hátt er þetta hlutverk lagsins " heilagt " og ekki viðeigandi að skopstæla það en sú staðreynd að það var gert ýtir ef til vill enn frekar undir það hversu óviðeigandi allt var sem útrásarvíkingarnir gerðu .
" Annað dæmi nefnir hún ; þegar Baggalútur söng í skopstælingu sinni á laginu Woman in love : Allt þetta útrásarpakk át á sig gat svo loftbólan sprakk .
Nú eru lífskjörin skert , mannorðið svert , Hvað hafið þið gert ? Ádeila í öllum skopstælingum Segja má að engu hafi verið eirt þegar kom að skopstælingum í kjölfar hrunsins .
" Textar úr þekktum barnaleikritum voru skopstældir í anda útrásarvíkinganna og má þar nefna lög úr Dýrunum í Hálsaskógi og Kardemommubænum .
Þó svo að leikritin séu ekki íslensk að uppruna má segja að þau séu á vissan hátt eign Íslendinga þar sem þau hafa verið vinsælustu barnaleikritin í nokkrar kynslóðir og eru sett upp aftur og aftur .
Fólk kann textana og lögin og getur sungið með .
Síðast en ekki síst tákna þau sakleysi .
" Dagbjört segir barnalög ekki eiga að tengjast umræðu um efnahagsástandið " en komandi kynslóðir eiga ekki heldur að borga skuldir örfárra einstaklinga sem fóru illa með peninga .
Þó að framsetningin sé mismunandi má því finna ádeilu í öllum skopstælingunum og þar leikur frumtextinn einmitt stórt hlutverk .
Þjóðarstolt , náttúrufegurð , þjóðlegur fróðleikur , barnslegt sakleysi – allt var traðkað niður af vanvirðingu útrásarvíkinganna .
" 