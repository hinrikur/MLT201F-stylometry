Ekki er með öllu ljóst hvað telst vera fyrsti hjólastóllinn eða hver fann hann upp .
Fyrsti hjólastóllinn sem vitað er um með vissu var búinn til árið 1595 fyrir Filippus II Spánarkonung .
Sextíu árum síðar bjó hinn lamaði úrsmiður Stephen Farfler til sjálfknúinn stól á undirvagni með þremur hjólum .
Það var svo ekki fyrr en árið 1783 sem Bretinn John Dawson fann upp hjólastól sem kenndur var við heimabæ hans Bath .
Stóllinn var nýstárlegur að því leyti að hann hafði tvö stór hjól og eitt lítið og varð mest seldi hjólastóllinn fram á fyrri hluta nítjándu aldar .
Bath-hjólastóllinn var hins vegar ekki sérlega þægilegur svo hann fór í gegn um margskonar endurbætur á síðari hluta aldarinnar .
Árið 1869 var fyrst gefið út einkaleyfi fyrir hjólastól þar sem gert var ráð fyrir tveimur stórum hjólum að aftan þannig að notandinn gæti ýtt sér sjálfur áfram handvirkt og tveimur litlum hjólum að framan .
Á svipuðum tíma bættu uppfinningarmenn við holum gúmmídekkjum svipuð þeim sem notuð voru undir reiðhjól .
Árið 1881 bættust svo við sérstakar grindur utan á hjólin sem auðvelduðu notandanum að ýta stólnum áfram og árið 1900 var farið að nota gjarðir með teinum undir hjólastóla .
Það var svo strax árið 1916 sem fyrsti vélknúni hjólastóllinn var framleiddur í London og árið 1932 varð nokkur bylting með tilkomu fyrsta samanbrjótanlega hjólastólnum sem verkfræðingurinn Harry Jennings átti veg og vanda af .
Var þar komin fyrsta gerð nútímahjólastóla sem notaðir eru um allan heim í dag .
