Upp úr 1980 brast á með smávægilegri indírokksbyltingu í Glasgow .
Í forvígi var útgáfan Postcard Records ( Postcard Records Of Scotland ) og hljómsveitirnar Orange Juice , Josef K , Fire Engines og Aztec Camera .
Einhverjir eiga eftir að hvá við að sjá þessi nöfn en á rétt rúmlega tveggja ára tímabili mótuðu þessir aðilar þá sýn og þau listrænu eigindi sem hafa fylgt hinu svokallaða indírokki æ síðan .
Til að draga þetta úr þoku ókunnugleikans má benda á að eitt þekktasta afsprengi þessarar stuttlífu senu ( sem var kölluð upp á ensku Hljómur hins unga Skotlands eða The Sound of Young Scotland ) er hin vinsæla sveit Franz Ferdinand sem gerir einnig út frá Glasgow .
Edwyn Collins , leiðtogi Orange Juice , sló þá í gegn árið 1995 með laginu " A Girl Like You " ( " ...
and I never met a girl like you before ...
) Orange Juice voru Bítlar senunnar og stefndu saman í tónlist inni nokkuð ólíkum straumum .
Meðlimir voru sálartónlistarnerðir miklir og unnu kinnroðalaust með sígild minni úr dægurtónlistarsögunni ; Byrds og fleiri .
Framreiðslan var hins vegar á forsendum pönksins ; lögin hljóma líkt og þau séu viljandi spiluð illa en ástríðan og orkan fyrir efninu um leið tilfinnanleg .
Textar voru sakleysislegir og rómantískir , áferð laganna oft skringileg og pínu súrrealísk .
Josef K voru hins vegar hráa útgáfan af Orange Juice ( Rolling Stones ? ) en í tilfelli Fire Engines var reglubókinni beinlínis grýtt út um gluggann ( hmm ...
Velvet Underground ? ) Platan sem er útgangspunktur þessarar greinar var fyrsta breiðskífa Orange Juice , en hún kom út árið 1982 á Polydor .
Hún var gagnrýnd nokkuð fyrir að vera of " fáguð " og er það réttmæt gagnrýni .
Fáar breiðskífur þessara sveita fönguðu töfrana nægilega vel , smáskífur og prufuupptökur gerðu það betur og slíkt er hægt að nálgast á safnplötum sem betur fer .
Arnar Eggert Thoroddsen 