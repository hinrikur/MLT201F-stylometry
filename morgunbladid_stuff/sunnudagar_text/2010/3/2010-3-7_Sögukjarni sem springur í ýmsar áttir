Í fyrstu ljóðabók Auðar Ava Ólafsdóttur , Sálmurinn um glimmer , sem kom út í vikunni er lagt til að fegurðin bjargi heiminum .
Um er að ræða 57 blaðsíðna söguljóð þar sem höfundur glímir við margt í senn ; ástríður , þjáningu , dauða , endurfæðingu , tungumálið og skáldskapinn þar á meðal .
" Í kjarna er ástríðusamband einfættrar konu og blinds leiðsögumanns sem lesa má á ýmsa vegu , " segir Auður sem hefur getið sér gott orð fyrir skáldsagagerð og var tilnefnd til Norðurlandaverðlauna fyrir síðustu skáldsögu , A fleggjarann .
Hún bjóst þó ekki endilega við því að eiga eftir að skrifa ljóðabálk .
" Ég er að vasast í mörgu en ætlaði ekki að skrifa ljóðabók , " segir Auður .
" Enda hef ég litið svo á að það væri fullt starf að vera ljóðskáld .
Sálmurinn um glimmer er þó ekki hefðbundin ljóðabók .
Í henni er sögukjarni sem springur í ýmsar áttir og útúrdúrar sem eiga sér sjálfstætt líf .
Textanum er ætlað að vera kvikur og hlaupa út undan sér .
" Brimhvít sogalda tímans Ljóðmælandinn í verkinu sáldrar glimmeri yfir heiminn .
Auður Ava segir bókina spegla þá sýn að ekki sé til neitt í þessum heimi án andstæðu sinnar .
" Fegurðin er ekki til án ljótleika eða grimmdar , lífið fær merkingu sína af dauðanum .
Annað skilgreinir hitt .
Þarna eru ýmis andstæðupör sem hafa áður komið fyrir í bókum mínum , eins og spenna orða og líkama .
Tungumálið gefur okkur ekki endilega aðgang að skilningi á veruleikanum .
Þegar ég skrifaði Sálminn um glimmer var ég svolítið upptekin af því að vera frá útnára málsvæði og sú hugsun speglast í verkinu .
Ég vitna í önnur skáld , íslensk og erlend , og velti fyrir mér þeirri hugmynd að vera útlendingur í eigin tungumáli .
" Í bókinni kallast höfundur á við útlend skáld " sem lesa allan daginn / ef þau eru ekki að skrifa / eða skiptast á augnaráði / við uglu í ilmandi lundi , " sem er annar veruleiki en þeirra íslensku sem eru " upptekin / að mæta svörtum flóðum / og fjöllum sem springa á virkum dögum .
" Ljóðmælandinn , einfætt glæsikona , veltir líka fyrir sér uppruna orðanna í eigin ættfræðilega samhengi og finnur formóður sem sigldi til eyjunnar " yfir hyldýpishaf / á síðustu duggu brimarkaupmanna / um brimhvíta sogöldu tímans .
" Auður segir brosandi að í bókinni sé vissulega að finna blóð og sviðnar fjaðrir en þar sé líka verið að kljást við einhvers konar endurlausn .
Bókin megi því gjarnan hressa Íslendinga við .
Auk þess að vinna út frá og vísa í verk ýmissa ljóðskálda , fyrri tíma og samtímans , er augljós trúarlegur undirtónn í Sálminum um glimmer .
" Ég nota stundum magnaða og myndríka orðkynngi biblíumáls , en geri það eins og listamenn hafa gert í 2000 ár , þeir taka það úr upprunalegu samhengi og setja í annað og nýtt , " segir hún .
Skáldsaga og leikrit í smíðum Auður Ava er að vinna að leikriti og er komin áleiðis með skáldsögu sem var fyrirhugað að kæmi út í haust .
" Það gæti þó dregist , " segir Auður , " ég vinn mikið eins og er sem kennari í listfræði við Háskóla Íslands og safnstjóri Listasafns HÍ , en listfræðinámið nýtur mikilla vinsælda .
Ég stefni að því að komast í leyfi seinna á árinu til að skrifa óslitið þegar ég er búin að klára önnur verkefni .
" efi@mbl.is Úr Sálminum um glimmer hann segir stundin er komin að leggja allt að veði búðu þig undir þjáningu í bland við hamingju stattu upp við skulum kveikja í sinu fyrir austan fjall og fá okkur pulsu sem springur milli hvítra tanna og brenna lönd okkur til gamans leggjast svo niður milli tveggja þúfna með fætur í austur eins og í kistu hafa það kósí og breiða yfir okkur sæng fulla af hrafnsfjöðrum fulla af svörtum fjaðurstöfum 