Pósturinn Ferdinand Cheval eyddi 34 árum í að byggja Le Palais Idéal ( fyrirmyndarhöllina ) við bæinn Hauterives í Frakklandi .
Hann hófst handa árið 1879 eftir að hafa rekist á fallegan stein er hann bar út póstinn .
Cheval tók steininn upp og dáðist að honum .
Hann leit í kringum sig og sér til mikillar furðu sá hann fleiri slíka steina .
Hann stakk nokkrum í buxnavasann og ákvað að finna not fyrir þá .
Eftir þetta leitaði hann steina er hann bar út póstinn .
Fljótlega tók hann með sér fötu og loks hjólbörur .
Hann gekk um sveitir daga og nætur , gisti í hlöðum eða undir berum himni .
Hann geymdi steinana í garðinum heima og voru nágrannarnir sannfærðir um að Cheval væri genginn af göflunum .
En á næturna byggði hann höll úr steinum og vandlega útskorinni steypu við ljóstýru frá lítilli olíulukt .
Eftir 34 ára strit var höllin loks tilbúin með yfir þúsund litlum styttum af goðum og gyðjum , hofum , dýrum , skrímslum , pílagrímum og gosbrunnum .
Cheval orti einnig ljóð og risti þau í veggina .
Á meðal þeirra sem hafa heimsótt höllina er Picasso en hún er sögð hafa veitt fjölda listamanna innblástur .
Hún hefur verið friðuð í rúm 40 ár og er ein helsta tekjulind litla þorpsins í suðausturhluta Frakklands .
