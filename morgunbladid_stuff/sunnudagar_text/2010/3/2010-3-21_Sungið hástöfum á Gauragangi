Á föstudagskvöld fer ég með menningarvinkonu minni Diljá á frumsýninguna á Gauragangi .
Sjáum til hvort hún verður vinkona mín áfram eftir þessa leikhúsferð , en ég býst við að syngja hástöfum með lögunum .
Á laugardag fer ég í smáferðalag með Weird Girls-hópnum , en við erum að leika í myndbandi allan daginn fyrir Gusgus .
Ég veit ekki hversu þreytt ég verð eftir þann dag , langar á Peaches-tónleikana , en ætli ég endi ekki með því að eiga yndislegt laugardagskvöld með systur minni , sem sagðist vera munaðarlaus í vikunni því hún hefur ekkert séð mig .
Við horfum á Gettu betur , borðum eitthvað með bráðnum osti og drekkum oreosjeik .
Á sunnudag fer ég á sirkusæfingu .
Við í Sirkus Íslands erum að undirbúa sýninguna Sirkus Sóley sem verður um páskana í Salnum .
Ég er í söngpæjutríói þar og í húlahringsatriði sem þarf að reka smiðshöggið á .
Á sunnudagskvöldið næ ég svo þeim árangri að vera samtímis á Rás 2 með þáttinn Milli frétta og koma fram í Stundinni okkar .
Svo mun ég eyða smátíma í að bölva sjálfri mér fyrir að komast ekkert á HönnunarMars eða Reykjavík Fashion Festival .
