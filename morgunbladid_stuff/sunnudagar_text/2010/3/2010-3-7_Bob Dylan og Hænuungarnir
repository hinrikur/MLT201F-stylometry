Þrenningunni Lily , Rosemary og hjartagosanum , Jack of Hearts , bregður fyrir í Hænuungunum , leikriti Braga Ólafssonar sem nú er sýnt í Þjóðleikhúsinu .
Ekki er gott að gera sér grein fyrir því hve margir átta sig á hvaðan þau spretta , en hafir þú legið andvaka yfir þrautinni , kæri lesandi , er mér ljúft að upplýsa að öll eru þau persónur í samnefndu lag á plötunni Blood on the Tracks eftir Bob Dylan sem kom út 1975 , þegar Bragi var þrettán ára .
Þó að hér sé skrifað um poppklassík , en ekki leikhúsklassík , má geta þess að setningin kemur fyrir þar sem sögupersónan Sigurhans horfir hugsi yfir stofuna heima hjá sér í blokkinni og segir svo : " Lily , Rosemary and the Jack of Hearts " .
Það gefur augaleið að hann er að vísa til þess að skömmu áður lauk samtali hans við stúlkuna Lillý , en faðir hennar er nýlátinn , en hvernig texti lagsins rímar við annað það sem fram fer í Hænuungunum verða aðrir að gera upp við sig .
Þegar Blood on the Tracks kom út má segja að vegur Dylans hafi verið með minnsta móti .
Skífurnar tvær þar á undan , Dylan og hin arfaslaka Planet Waves , bentu til þess að innblásturinn væri upp urinn .
Blood on the Tracks var því ekki síst fagnað fyrir það að Dylan væri aftur kominn í stuð , en hún skorar líka hátt á Dylan-kvarðanum , þó ekki taki ég undir það að hún sé ein af hans bestu verkum eins og svo oft er haldið á lofti .
Hún er þó klassík á sinn hátt og þarf ekki Hænuunga til .
Mikið var um það rætt á sínum tíma að platan væri sprottin af tilfinningaróti Dylans í kjölfar skilnaðar hans og Söru , en þau höfðu þá verið gift í um áratug , og vissulega má lesa marga textana þannig að þeir séu endurrit deilna þeirra í millum sem Jakob , sonur þeirra , hefur og tekið undir .
Dylan er þó ekki allur þar sem hann er séður og í sjálfævisögu sinni segir hann að innblástur skífunnar sé allur fenginn frá rússneska rithöfundinum Anton Tjekov , sem var líka leikskáld .
Eins og Bragi .
arnim@mbl.is 