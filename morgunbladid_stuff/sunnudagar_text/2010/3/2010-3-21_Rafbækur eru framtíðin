Hafi einhver verið í vafa um hvert bóksölurisinn Barnes & Noble ætlaði sér þá urðu þær vangaveltur að engu þegar skýrt var frá því að nýr framkvæmdastjóri fyrirtækisins væri sá sem helst hefði beitt sér fyrir því að fyrirtækið tók að framleiða og selja rafbókina Nook .
Í sínu fyrsta viðtali lýsti framkvæmdastjórinn nýi , William Lynch , því líka yfir að rafbækur væru framtíðin hjá Barnes & Noble , hvorki meira né minna .
Lynch hefur aðeins starfað hjá Barnes & Noble í rúmt ár , en hann var ráðinn þangað inn sem yfirmaður vefdeildar fyrirtækisins .
Sala í verslunum Barnes & Noble hefur dregist saman jafnt og þétt á undanförnum árum .
