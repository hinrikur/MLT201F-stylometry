Það kemur ekki á óvart að menn hafi deilt um starfslaun listamanna , slíkar deilur hafa tíðkast í 16.000 ár , eins og Halldór Baldursson benti svo meistaralega á í teikningu sinni í Morgunblaðinu sl. laugardag , og gott að skipan þeirra mála sé rædd í sífellu og velt upp spurningum eins og um tilgang , framkvæmd og árangur , enda hlýtur það allt að sæta sífelldri endurskoðun .
Sem togarasjómaður átti ég marga snerru við skipsfélaga mína þar sem tekist var á um grundvallaratriði eins og það hvaða rugl þessi list væri yfirleitt , til hvers væri verið að hlaða undir rassgatið á öllum þessum afætum og svo jafnan klykkt út með að rétt væri líka að hengja alla poppara , fyrst verið var að taka til í samfélaginu á annað borð .
Það að menn deili um starfslaun listamanna sýnir kannski best að mönnum er ekki sama um þau , en deilunar taka stundum á sig sérkennilegan blæ svo rifjað sé upp eitt ankannlegt deilumál vegna þess sem kallaðist viðbótarritlaun um miðjan áttunda áratuginn .
Einn af þeim sem fékk slík ritlaun í árslok 1975 var Dagur Sigurðarson og varð fimmtán rithöfundum tilefni að senda menntamálaráðherra bréf til að mótmæla því .
Í bréfinu sagði meðal annars : " Við undirrituð mótmælum þeirri ósvinnu , að úthlutunarnefnd viðbótarritlauna [ ...
] skyldi samþykkja viðbótaritlaun fyrir árið 1974 út á umsókn Dags Sigurðarsonar fyrir pésann " Meðvituð breikkun á raskati " .
Pési þessi er fimm lesmálssíður í litlu broti , fjölritaður í Letri , vírheftur í þunn spjöld .
Við mótmælum því að Sveinn Skorri Höskuldsson , prófessor í bókmenntum við Háskóla Íslands og formaður úthlutunarnefndar , skuli óátalið geta framið þennan verknað , sem telst vart annað en svívirðing við alla bókmenntaiðju í landínu , auk þess að bera vitni fullkomnum dómgreindarskorti bókmenntaprófessorsins um hvað kallast getur bók .
" Sveinn Skorri svaraði smásálunum fimmtán í Morgunblaðinu 28. apríl 1976 .
Þá grein er að finna í greinasafni blaðins en þar segir hann meðal annars : " Það hneykslar mig að til skuli vera á Íslandi rithöfundar , sem telja það að starfsbróðir þeirra hljóti viðbótarritlaun " ...
vart annað en svívirðing við alla bókmenntaiðju í landinu ...
" " Víst var þetta aðallega pólitísk deila þess tíma , skotgrafahernaður hægri- og vinstrimanna , en ekki stórmannlega að verki staðið hjá fimmtánmenningunum .
