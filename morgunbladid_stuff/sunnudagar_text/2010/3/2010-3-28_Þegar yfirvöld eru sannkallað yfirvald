Kanadíski vísindaskáldsagnahöfundurinn Peter Watts skrifar gjarnan bækur sem gerast í heimi þar sem lögreglubúningur er ávísun á ótakmörkuð völd , þar sem tollverðir , landamæraverðir og lögregla hafa skotleyfi á almenning og ekki er hægt að kæra yfirvöld vegna þess að þau eru sannkallað yfirvald , hafin yfir lög og reglur .
Í byrjun desember sl. fékk Watts að kenna á slíku yfirvaldi , því þegar hann sneri aftur til Kanada eftir að hafa aðstoðað vin sinn við að flytja lenti hann í leitarúrtaki á landamærum Bandaríkjanna og Kanada .
Sagan ( og vitni og hann sjálfur ) segir að hann hafi stigið út úr bílnum og spurt hvað væri eiginlega í gangi þegar landamæravörður úðaði á hann piparúða , sló hann niður , handjárnaði og sparkaði í hann .
Í framhaldinu var honum haldið föngnum fram á nótt og síðan skilað jakkalausum , bíllausum og farangurslausum yfir til Kanada um miðja nótt um miðjan vetur ( tölva hans var gerð upptæk og einnig minnisblokk sem hann var með sér fyrir söguhugmyndir ) .
Watts var kærður fyrir líkamsárás , sakaður um að hafa reynt að kyrkja landamæravörð .
Þegar myndbandsupptökur voru lagðar fram í rétti féll ákæruvaldið frá þeirri ásökun , en hélt því til streitu að Watts hefði ekki fylgt fyrirmælum landamæravarðar og fyrir það var hann sakfelldur af kviðdómi í St .
Clair County , skammt norður af Detroit , enda bannað samkvæmt bandarískum lögum .
Úrskurður dómara mun síðan liggja fyrir í lok apríl , en Watts getur fengið að allt að tveggja ára fangelsi fyrir a tarna og hálfa milljón í sekt .
Hann hefur bloggað reglulega um þessar kárínur , sjá vefsetrið www.rifters.com / crawl / , en þar kemur meðal annars fram að ýmsir starfsfélagar hans hafa stutt hann með ráðum og dáð og einnig að vel á annað þúsund lesenda hans hefur sent honum fé til að standa straum af málsvörninni .
