Skoski rithöfundurinn Ian McEwan situr nú við að smíða óperu úr skáldsögu sinni Friðþægingu , Atonement , en til stendur að verkið verði frumsýnt árið 2013 .
McEwan er þó ekki einn að verki , heldur mun hann skrifa handrit að óperunni , en sjálft librettóið , söngtextana , semur skáldið Craig Raine og tónskáldið Michael Berkeley tónlistina .
Í viðtali við breska blaðið the Guardian segir McEwan að óperan verði umfangsmikil , enda sé mikið um dramatíska viðburði í bókinni .
Þeir félagar hafa áður undiið að söngverkum , sömdu saman óratóríu fyrir nokkrum árum og sömdu einnig stutta óperu fyrir tveimur árum .
Þeir hafa líka lýst áhuga sínum á að semja söngleik .
Þess má geta að þegar hefur verið gerð kvikmynd eftir verkinu og var frumsýnd fyrir þremur árum .
