Íslendingar hafa á sér orðspor fyrir að vera yfir sig hrifnir af óléttu .
Í alþjóðlegri Gallup-könnun kom í ljós að Íslendingar vilja eignast stóra fjölskyldu , u.þ.b. 69% þeirra sem svöruðu vildu eignast þrjú eða fleiri börn .
En þrátt fyrir þennan þjóðaráhuga á barnsfæðingum er erótískur þáttur upplifunarinnar sjaldan ræddur .
Fjölmörg pör hafa ekki hugmynd um hversu mikið óléttan getur aukið á ánægju konunnar – og þeirra beggja .
Í fæstum þjóðfélögum minnir hið þrýstna form hinnar óléttu konu á fullnæginguna .
Þrátt fyrir það getur meðgangan verið nautnalegasta og kynferðislegasta tímabilið í lífi konunnar .
Hugum bara að því hvað er að gerast í líkama hennar .
Í fyrsta lagi valda hormón því að ástand á húð konunnar , hári og nöglum batnar svo um munar , sem oft veldur því að henni finnst hún fegurri en nokkurn tímann áður .
Margar þeirra bókstaflega ljóma og verða í fyrsta sinn öruggar með líkama sinn og mjúkar línur .
Auknar kynferðislegar hvatir Í öðru lagi : hvort sem um er að ræða fyrsta þriðjung meðgöngunnar eða annan , upplifa margar konur auknar kynferðislegar hvatir .
Á öðrum þriðjungi sérstaklega , komast þær við af ástæðum sem þær ráða ekkert við .
Píkan virðist hafa eigin vilja .
Móðir náttúra setur kynlöngun konunnar í efsta gír ; meiri vökvamyndun verður í leggöngunum , brjóstin stækka og blóðflæði til kynfæranna eykst , stundum svo mikið að konur verkjar í snípinn .
Í þriðja lagi : konur dreymir oft meira á meðgöngu og draumarnir verða oft kynferðislegri .
Barnshafandi konur upplifa oft erótískari , líkamlegri og fjölbreyttari drauma , og þar sem þær sofa léttari svefni en ella , muna þær frekar eftir þeim og fullnægingunum sem fylgja .
Með því að deila draumum sínum með makanum er hægt að gera draumana raunverulega .
Þessar breytingar á löngunum og draumum konunnar koma oft á óvart og geta verið eitthvað til að leika sér með og hlæja að .
Upp úr þurru Allar þessar breytingar auðvelda konunni að fá fullnægingu .
Margar konur upplifa sína fyrstu fullnægingu eða fá margfaldar fullnægingar í fyrsta skipti á þessu tímabili , bæði alveg upp úr þurru og á meðan á ástarleikjum stendur .
Það að konan á auðveldara með að fá fullnægingu er oft ástæða þess að pör sem finnst kynlíf á meðgöngu óviðeigandi af einhverjum ástæðum , líta framhjá því og stunda kynlíf engu að síður .
Mörg pör hafa líka uppgötvað að kynlíf er góð leið til að endurnýja sambandið og vera náin , andlega og líkamlega , á meðgöngunni .
Þetta er mjög mikilvægt , sérstaklega með tilliti til þess að rannsóknir hafa sýnt að þó að ánægjan í sambandinu aukist að jafnaði á meðgöngunni , minnkar þessi ánægja eftir fæðingu , og kynferðisleg nánd er í sérstakri hættu á að hverfa .
Pör sem rækta nándina , í hvaða formi sem er , alla meðgönguna , eiga auðveldara með að endurheimta hana aftur eftir fæðingu .
Mörg pör upplifa sitt besta kynlíf á meðan á meðgöngunni stendur , hin ómótstæðilega verðandi móðir er í kynferðislegum blóma .
Þessi sömu pör leggja reynsluna að baki sterkari en nokkru sinni fyrr .
Móðir náttúra veit hvað hún syngur .
