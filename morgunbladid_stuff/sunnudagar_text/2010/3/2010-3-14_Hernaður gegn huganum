Hinn 16. ágúst 1951 umturnaðist Pont-Saint-Esprit í Frakklandi úr friðsælu þorpi í vettvang æðisgenginna ofsjóna og ofsóknarbrjálæðis íbúanna .
Einn af öðrum gengu þorpsbúar nánast af göflunum .
Á endanum höfðu hundruð manna umturnast .
Gripið var til þess að binda þá sem urðu fyrir áhrifum niður í rúmin sín og birgðir af spennitreyjum voru sendar til bæjarins til að hemja þá sem hlupu sturlaðir um göturnar .
Einn maður reyndi að drekkja sér og hrópaði að snákar væru að éta hann að innan .
Annar hrópaði að hann væri flugvél áður en hann stökk út um glugga á annarri hæð og braut á sér fæturna .
Hann stóð upp engu að síður og hélt áfram eina 50 metra .
Mestan óhug vakti þó þegar 11 ára gamall drengur trylltist og reyndi að kyrkja ömmu sína .
A.m.k. fimm þorpsbúar dóu , þar af voru tveir sem sviptu sig lífi .
Tugir særðust eða voru lokaðir inni á hælum í í kjölfarið og sumir jöfnuðu sig aldrei .
En hvað gerðist ? Þessu hafa íbúar Pont-Sant-Esprit spurt sig að í tæp 60 ár .
Sú kenning var fljótlega sett fram að ofskynjanirnar mætti rekja til svæsinnar matareitrunar .
Í ljós kom að allir þeir sem urðu fyrir áhrifum áttu það sameiginlegt að hafa borðað brauð frá bakaranum í bænum og voru leiddar að því líkur að hráefni bakarans hefði verið mengað af ofskynjnarsveppum eða kvikasilfri .
Nú hefur blaðamaðurinn H.P .
Albarelli Jr .
hins vegar loks veitt bakarnum uppreisn æru þar sem hann varpar nýju ljósi á málið í bók sinni A Terrible Mistake : The Murder of Frank Olson and the CIA ' s Secret Cold War Experiments .
Albarell komst yfir upplýsingar sem gefa til kynna að þorpsbúar hafi verið fórnarlömb leynilegrar tilraunastarfsemi á vegum bandarísku leyniþjónustunnar CIA , sérdeildar Bandaríkjahers og vísindamanna frá lyfjafyrirtækinu Sandoz í Sviss .
Vísindamenn frá Sandoz voru að sögn Albarelli einmitt með þeim fyrstu á staðinn til að " rannsaka " orsakir vitfirringarinnar og voru það þeir sem skelltu skuldinni á brauðið .
Markmiðið að svipta óvinahermenn vitinu Samkvæmt rannsóknum Albarelli var hins vegar ekki um neina matareitrun að ræða heldur virðist sú martröð sem lögð var á íbúa Pont-Sant-Esprit hafa verið verið liður í leynilegri áætlun CIA , svokallaðri MK-ULTRA áætlun sem snerist um að kanna leiðir til að ná stjórn á huga óvinanna ( e. mind control ) .
Þannig var ofskynjunarlyfinu LSD sprautað út í andrúmsloftið í Pont-Sant-Esprit auk þess sem því var blandað við matvörur þorpsbúa .
Í bók Albarelli kemur fram að Bandaríkjastjórn hafi íhugað að innleiða LSD sem nýtt efnavopn .
Lyfjafyrirtækið Sandoz hafi m.a. kynnt þeim að með aðeins litlu magni af efninu blönduðu við vatnsbirgðir væri unnt að svipta heila herdeild vitinu og gera hermennina þannig óhæfa til að berjast .
MK-ULTRA áætlunin svokallaða var sett af stað í upphafi 6. áratugarins og gekk langt fram á hinn 7. en á því tímabili voru fjölmargar tilraunir gerðar með hugsanleg efnavopn , fyrst og fremst LSD en einnig önnur lyf .
Þegar MK-ULTRA var hætt fyrirskipaði Richard Helms , þáverandi yfirmaður CIA , að öll gögn um áætlunina skyldu eyðilögð og því hefur reynst erfitt að varpa endanlegu ljósi á hvað fór fram .
Hinsvegar benda þær heimildir sem eftir eru til þess að áhrif LSD hafi verið prófuð ítarlega og með ýmsum hætti , yfirleitt án vitneskju hinna mennsku tilraunadýra .
Ein leið sem farin var til að ná tilraunadýrum var að setja upp vændishús í nokkrum borgum Bandaríkjanna og í Frakklandi .
Talið var að kúnnar vændiskvenna væri hópur sem hvað síst myndi segja frá upplifun sinni .
Mönnunum var gefið LSD án þeirra meðvitundar og í kjölfarið fylgdust vísindamenn með handan við einhliða spegil og skráðu áhrif þess á hegðun þeirra með vændiskonunum .
Þá heldur Albarelli því fram að yfir 5.700 bandarískir hermenn hafi óafvitandi verið notaðir sem tilraunadýr fyrir LSD á árunum 1953- 65 .
Sú árás sem gerð var á íbúa sjávarþorpsins Pont-Saint-Esprit er hinsvegar sennilega sú umfangsmesta í þessum rannsóknum Bandaríkjamanna og stríddi í öllu gegn Nürnberg-samkomulaginu sem m.a. Bandaríkin skrifuðu undir í kjölfar síðari heimsstyrjaldar aðeins nokkrum árum fyrr , en þar er m.a. kveðið á um að þegar tilraunir eru gerðar á fólki verði samþykki þess að liggja fyrir .
Ýmsir fylgikvillar LSD er ofskynjunarlyf sem hefur áhrif á miðtaugakerfi líkamans .
Það var ekki aðeins CIA og Bandaríkjaher sem prófuðu virkni þess um miðja síðustu öld , því fjölmargir sálfræðingar og læknar gerðu tilraunir með það auk listamanna á sjálfum sér .
Brátt varð þó ljóst að efnið getur verið hættulegt og leitt til rangskynjana , ótta , árásarhneigðar og endurhvarfa .
Listamanni gefið LSD í tilraunaskyni Þessar teikningar eru eftir bandarískan listamann sem fenginn var til að taka þátt í tilraunum á LSD á sjötta áratugnum .
Honum var gefinn skammtur af LSD og beðinn að teikna lækninn sem sat yfir honum .
Fyrsta teikningin var gerð aðeins 20 mínútum eftir að hann fékk skammtinn og fann þá að eigin sögn fyrir engum áhrifum .
Eftir því sem frá líður breyttist hinsvegar bæði hegðun og teikningar mannsins eins og sést .
Rúmum 2 klst. eftir skammtinn lýsir læknir því þannig að maðurinn byrji að hlæja óstjórnlega en skyndilega verði honum mjög brugðið vegna einhvers sem hann sér á gólfinu .
Korteri síðar reynir hann að klifra ofan í blýantakassann .
Á þessu stigi getur hann tæplega talað .
Á fimmtu klst. leggst hann niður og sveiflar höndunum í tvo tíma .
Stendur loks upp og hleypur fram og til baka um herbergið .
Eftir um 6 klst. fer að draga úr áhrifunum og hann segist finna fyrir hnjánum á sér aftur .
Eftir 8 klst. teiknar hann síðustu myndina , segir að hún sé ljót og hann vilji fara heim .
