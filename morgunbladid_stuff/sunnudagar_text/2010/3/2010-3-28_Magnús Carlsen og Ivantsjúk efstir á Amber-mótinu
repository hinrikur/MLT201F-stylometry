" Að tapa skák er ekki það versta sem getur komið fyrir mann , " sagði íslenskur stórmeistari sem er þekktur fyrir að skafa ekkert af hlutunum .
" Að tapa og gera sig að fífli í leiðinni er mun verra , " bætti hann við .
Seinni hluti þessarar orðræðu átti ágætlega við ýmsa keppendur á Amber-mótinu sem haldið var í Miðjarðarhafsborginni Nizza og lauk sl. fimmtudag .
Og af nokkrum dæmum er að taka : Ruslan Ponomariov tapaði atskákinni fyrir Magnúsi Carlsen í næstsíðustu umferð .
Upp hafði komið steindauð jafnteflisstaða í hróksendatafli þar sem báðir voru með fjögur peð á sama væng .
Með alls kyns smáspili tókst Magnúsi að gera Úkraínumanninum lífið leitt , vélaði svo af honum tvö peð og vann í 100 leikjum .
Með þessu komst hann í efsta sætið fyrir lokaskákirnar tvær og var fyrir vikið umsveipaður mikilli aðdáun .
En í lokaumferðinni tók hann skyndilega upp á því að tefla eins og Norðmenn gerðu stundum hér í eina tíð og lék af sér drottningunni alveg upp úr þurru .
Að vísu í blindskák – en góðir hálsar : við erum að tala um stigahæsta skákmann heims ! Hann lét þetta þó ekki slá sig út af laginu og vann seinni skákina .
Ivantsjúk náði að sigra Boris Gelfand 1 ½ : ½ og ná þar með efsta sætinu með Magnúsi .
En ólíkt höfðust þeir að ; Úkraínumaðurinn , sem tekið hefur þátt í öllum 19 Amber-mótunum , var taplaus en Magnús tapaði sex skákum , vann tólf og gerði þrjú jafntefli .
Lokaniðurstaðan varð þessi : 1 .
– 2 .
Carlsen og Ivantsjúk 14 ½ v .
( af 22 ) 3 .
Kramnik 13 v .
4 .
Gritsjúk 12 ½ v .
5 .
Karjakin 12 v .
6 .
– 8 .
Svidler , Gelfand og Gasimov 11 ½ v .
9 .
Aronjan 11 v .
10 .
Ponomariov 9 v .
11 .
Smeets 6 v .
12 .
Dominguez 5 v .
Hollendingurinn og milljarðamæringurinn Joop Van Oosterom hefur haldið þetta mót síðan 1992 en dóttir hans Melody Amber gefur mótinu hið kliðmjúka nafn sitt .
Oosterom tefldi á fyrsta heimsmeistaramóti unglinga í Birmingham árið 1951 en meðal keppenda þar voru Friðrik Ólafsson og Bent Larsen .
Hann fékk til mótsins nær alla bestu skákmenn heims en athyglin beindist mest að nr. 1 á heimslistanum , Magnúsi Carlsen .
Magnús tapaði tveim fyrstu skákunum en svaraði með sjö sigrum í röð .
Blindskák hans við Peter Svidler er gott dæmi um líflega taflmennsku hans .
Þegar Svidler gafst upp var alls ekki ljóst að hvíta staðan væri töpuð og getur því upphaf þessarar greinar einnig átt við hann : Amber-mótið 2010 ; 3. umferð : Peter Svidler – Magnús Carlsen Sikileyjarvörn – Dreka afbrigðið 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 g6 6 .
Be2 Bg7 7 .
0-0 0-0 8 .
Be3 Rc6 9 .
Rb3 a6 10. f4 b5 11 .
Bf3 Bb7 12. e5 dxe5 13. fxe5 Rd7 14. e6 fxe6 15 .
Bg4 Hxf1 16 .
Dxf1 Rce5 17 .
Bxe6 + Kh8 18 .
Hd1 Dc7 19 .
Df4 Hf8 20 .
Dg3 20 .
Hxd7 er svarað með 20 .
...
Dc6 ! o.s.frv. 20 .
...
Rf6 21 .
Rc5 Rh5 22 .
De1 Bxg2 ! 23 .
Kxg2 Rf3 24 .
Dh1 Rf4 + 25 .
Kf2 Rd4 ! Svidler varð svo mikið um þennan glæsilegan hnykk að hann sá sér engan betri kost en að gefast upp .
En 26 .
Rd7 ! heldur taflinu gangandi þó að Magnús bendi á leið sem gefur honum góð færi : 26 .
...
Rh3 + 27 .
Kg2 Dc6 + 28 .
Bd5 Dxd7 29 .
Hxd4 ! e6 ! með miklum flækjum þar sem möguleikar svarts eru betri .
Helgi Ólafsson | helol@simnet.is 