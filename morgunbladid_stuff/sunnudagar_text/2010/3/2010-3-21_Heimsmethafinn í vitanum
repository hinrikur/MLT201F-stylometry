Sunnudagur 21.3. ( RÚV ) kl. 19.35 Endursýnt : 27.3. kl. 13.50 Fróðleg og falleg íslensk heimildarmynd um stórmerkilegt ævistarf Óskars J. Magnússonar – síðasta vitavarðar á landinu .
Æðrulauss manns sem hefur kosið að fást við það í friði fyrir áreiti umhverfisins uppi á Stórhöfða í Vestmannaeyjum , einum vindasamasta stað landsins .
Auk veðurathugana hafa afköst hans við fuglamerkingar verið með ólíkindum og eru og verða hornsteinn í rannsóknum á lífríkinu þar sem uggvænleg teikn eru á lofti um snarpa sviptivinda .
Lífræna gagnasöfnunin er síst ómerkari , sama má segja um fjölmörg önnur rannsóknarverkefni þessa hægláta manns sem löngu var orðið tímabært að kynna fyrir alþjóð .
Leikstjóri , hljóð , klipping o.fl. : Jón Karl Helgason .
& sstar ; { sstar } & sstar ; ½ Frozen River – Ísilögð áin Sunnudagur 21.3. ( RÚV ) kl. 21:30 Ray ( Leo ) , kona á fimmtugsaldri , býr í hjalli í New York-ríki , rétt sunnan við landamæri Kanada .
Hún berst í bökkum með tvö börn á framfæri , er í tveimur störfum og eiginmaðurinn , sem er af indíánaættum , er spilafíkill , horfinn á braut og jólin að ganga í garð .
Ray ákveður að reyna að hafa uppi á bónda sínum og heldur inn á friðland Mohawk-indíánanna , án árangurs .
Þess í stað kynnist hún indíánakonunni Lilu ( Upham ) , og vafasamri atvinnu hennar , að smygla fólki yfir ísilagt Hudson-fljótið yfir til Bandaríkjanna .
Neyðin kennir naktri konu að spinna , Ray gerist félagi Lilu og allt gengur eins og í sögu lengi vel .
Ray hefur lítinn áhuga á að grennslast fyrir um ástæður þessa ólöglega innflutnings , þar sem allir leggja sig í lífshættu sakir ástandsins á fljótinu , og hætta frelsinu ef upp kemst um flutningana .
Stöllurnar hafa lengst af litla samúð með högum fólksins í skottinu .
Þegar betur er að gáð eiga Laila og Ray mun meira sameiginlegt með örvingluðum laumufarþegunum en þær gera sér grein fyrir .
Líkt og flóttafólkið tilheyra þær bágstöddum í láglaunastétt .
Styrkur Frozen River felst í vaxandi skilningi Ray á kjörum fólksins í skottinu og hversu mjótt er á mununum milli þess og hennar í þjóðfélagsstiganum .
Ein besta mynd ársins 2008 .
Leikstjóri er Courtney Hunt og meðal leikenda eru Melissa Leo , Misty Upham , Charlie McDermott og Michael O ' Keefe. & sstar ; { sstar } & sstar ; { sstar } ½ 