Ingibjörg Ösp Stefánsdóttir , framkvæmdastjóri menningarhússins Hofs á Akureyri , býr í Reykárhverfi á Hrafnagili í Eyjafjarðarsveit .
Ingibjörg og Karel Rafnsson byrjuðu að byggja hús sitt 2004 og fluttu inn í febrúar árið eftir .
" Það er yndislegt fyrir barnafjölskyldur að vera hérna , " segir Ingibjörg , en hjónin eiga þrjú börn ; þau eru Arna Ýr , Andrea Björk og Stefán Daði .
Fjölskyldan býr í húsinu númer 5 við Skógartröð .
Við götuna eru einungis fimm hús en alls 15 börn , þannig að oft er líf og fjör á svæðinu .
Ingibjörg og Karel eru bæði úr Eyjafirði , en áin sem kennd er við fjörðinn skildi þau þó lengi að .
" Ég er af austurbakkanum en maðurinn minn bjó á vesturbakkanum .
Við gengum í sinn hvorn grunnskólann og áin var ekki brúuð hér við Hrafnagil fyrr en svo seint að við hittumst ekkert fyrr en við vorum orðin fullorðin , " segir Ingibjörg .
" Systir mín giftist líka strák af vesturbakkanum .
Mamma og pabbi hlæja stundum að því hvað hefði eiginlega gerst ef ekki hefði verið brúað við Hrafnagil ! " Yndislegt samfélag Ingibjörg og Karel bjuggu á sínum tíma í kjallaranum á Vökulandi , hjá ömmu hennar á austurbakkanum , en voru á Akureyri um skeið .
" Við fórum úr póstnúmeri 601 í 603 um tíma en fundum fljótt að það átti ekki við okkur og fluttum því aftur í sveitina .
" Enginn sér eftir því í dag en Ingibjörg segist viðurkenna að ef hún væri ein byggi hún líklega " í ennþá meiri sveit " eins og hún tekur til orða .
En getur ekkert sagt nema gott um Hrafnagil .
" Hér er allt til alls ; leikskóli , skóli , skólavistun , Tónlistarskóli Eyjafjarðar , sundlaug og íþróttahús ...
Við þurfum ekki að fara annað að sækja þjónustu .
" Samfélagið sé , í einu orði sagt , yndislegt .
" Hér þekkjast allir , skólastarf er ótrúlega metnaðarfullt , tónlistarlífið mjög blómlegt og krakkarnir geta farið á íþróttaæfingar alla virka daga .
" Ingibjörg segir kyrrðina og friðinn við Skógartröð dásamlega .
Aftan við húsið hennar er skógur og þar sem lóðinni sleppir heitir Aldísarlundur ; heitir í höfuðið á Aldísi gömlu á Stokkahlöðum , einum margra Eyfirðinga sem plantað hafa trjám af ástríðu í gegnum tíðina .
Framan við hús er malbikuð gata en handan hennar eru engin íbúðarhús heldur Reykáin sem hverfið heitir eftir .
Ekki dónalegt að hafa skóg öðrum megin við húsið og á hinum megin ! Það kallar maður að búa úti í náttúrunni .
" Margir á okkar aldri eru að fá sér sumarbústað en við þurfum ekki að gera það ; það er ótrúlega magnað að geta átt heimili og sumarbústað á sama stað , " segir Ingibjörg .
Handan við Reykána er tónlistarhúsið kunna Laugarborg og neðan við veginn , Eyjafjarðarbraut vestri , er grunnskólinn góði og íþróttamiðstöðin .
Í fjarska sér Ingibjörg yfir að Punkti , æskuheimili sínu hinum megin við Eyjafjarðará .
" Það finnst mér skipta miklu máli .
" Uppáhaldsstaðir Ingibjargar Aspar 1 .
Hrafnagilsskóli .
Þekktur fyrir gæði .
" Það er ekkert leyndarmál að skólinn var ein af stærstu breytunum þegar við ákváðum að flytja hingað , " segir Ingibjörg Ösp .
2 .
Jólagarðurinn .
Jól allt árið .
3 .
Blómaskálinn Vín .
" Það er yndislegt að fara í göngutúr að sumri til , koma við í Jólagarðinum og fá sér svo ís í Vín ; hinn rómaði Vínarís í blómaskálanum bregst aldrei .
" 4 .
Dásamlegt að ganga meðfram bökkum Eyjafjarðarár eða fara út að hlaupa um svæðið .
" Það er æðislegt að geta bara hlaupið þarna um en þurfa ekki að vera á götum og stoppa við gangbrautir .
" 5 .
Punktur , æskuheimili Ingibjargar Aspar .
Foreldrar hennar búa enn á bænum .
skapti@mbl.is 