Súkkulaðinudd ætti að hljóma vel í eyrum þeirra sem finnst súkkulaði gott og gætu hugsað sér að velta sér upp úr því , svo og að borða af því ógrynni .
Ekki er þó víst að sniðugt sé að sleikja út um þar sem súkkulaðinu eða kakómassanum er yfirleitt blandað saman við olíu til að auðveldara sé að dreifa úr því og nudda inn í húðina .
Andoxunarefnin úr súkkulaðinu eru nærandi fyrir húðina og olían hjálpar til við að mýkja hana enn meira .
Eftir nuddið er því húðin mjúk og þú ilmar eins og konfektmoli ! Súkkulaðinudd er vinsælt úti í hinum stóra heimi en er einnig í boði á snyrtistofum hérlendis .
