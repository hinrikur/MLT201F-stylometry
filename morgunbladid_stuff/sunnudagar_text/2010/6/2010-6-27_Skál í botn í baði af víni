Mætti bjóða þér glas af víni eða kannski heilt bað af víni ? Slíkt er minnsta málið hjá hinni glæsilegu heilsulind Kenwood Inn & Spa í Kaliforníu sem er fyrsta heilsulindin vestra til að bjóða ýmis konar fegrunarmeðferðir með víni .
Svokallaða vínþerapíu eins og Frakkarnir vilja kalla það .
Vínber eru full af andoxunarefnum sem eiga að koma í veg fyrir öldrun húðarinnar og er vínberjaþykkni notað í bland við ýmis konar ilmolíur .
Blöndunni er síðan hellt út í notalega freyðandi heitan pott þar sem gestir sitja og hafa útsýni yfir vínekrurnar .
Það er líka hægt að taka vínáhugann alla leið og láta bera á sig alls konar olíur og vínberjaþykkni áður en manni er pakkað inn og efnin látin afeitra líkamann og koma blóðrásinni af stað .
Varla er annað hægt að segja en skál fyrir því ! 