Að kvöldi 20. mars og nóttina þar á eftir var mjög skuggsýnt og lágskýjað .
Flestir sem búa á vindasömum syðsta hluta landsins steinsváfu .
Um kl. 22:30 þetta kvöld rifnaði jörð á Fimmvörðuhálsi , sem tengir tignarlegan Eyjafjallajökul við enn stærra eldfjall , sjálfa Kötlu .
" Þannig hefst ljósmynda- og fræðibókin " Eyjafjallajökull : Stórbrotin náttúra " sem nýlega kom út .
Er hún verk ljósmyndarans Ragnars Th. Sigurðssonar og jarðeðlisfræðingsins Ara Trausta Guðmundssonar og spannar hún tímabilið frá því eldgos hófst á Fimmvörðuhálsi í mars fram til 15. maí .
Ari Trausti segir að ekki sé hægt að fullyrða að eldsumbrotunum sé lokið þó að Eyjafjallajökull hafi haft hægt um sig undanfarið .
Ástandið núna gæti allt eins verið hlé sem varir í vikur eða mánuði líkt og í gosinu 1821-23 .
" Nú er hægt að fylgjast með skjálftavirkni undir jöklinum en hún hefur verið að fjara út , sem er jákvætt .
Þá er einnig hægt að fylgjast með lágtíðni óróa .
Hann er eðlilegur núna líkt og þegar ekki gýs en það koma toppar , nokkurs konar hóstar , vegna gas- og gufusprenginga .
Það myndi því enginn jarðvísindamaður fullyrða að gosinu væru lokið , " segir Ari Trausti .
Öskufok er vandamál sem hefur verið viðvarandi í kringum gossvæðið og hefur nýverið látið á sér kræla í Reykjavík og höfuðborgarbúar urðu óþægilegar varir við .
Ari Trausti segir að það öskulag sem liggur í grennd við gossvæðið muni að mestu hverfa ofan í jarðveginn eða skolast burt með vatni .
Ástandið á stöðum eins og Þórsmörk , þar sem þunnt öskulag liggur yfir , muni stórbatna við hressilega rigningu .
" Fínasta askan á svæðinu næst jöklinum mun hins vegar halda áfram að fjúka burt og öskufok verður líklega viðvarandi vandamál í sumar og jafnvel allt fram á það næsta , öllum til ama og leiðinda , " segir Ari Trausti .
Bókina segir hann vera margþætta .
Hún gefi gott yfirlit um gosið frá A til Ö en veiti einnig almennan og áhugaverðan fróðleik .
" Hún fjallar um gosið í Eyjafjallajökli en einnig um eldvirkni almennt og ekki síður um Kötlu sem mikið er rætt um í samhengi við gos í jöklinum .
" kjartan@mbl.is 