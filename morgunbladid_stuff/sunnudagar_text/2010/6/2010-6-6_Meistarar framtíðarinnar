Hjörvar Steinn Grétarsson vann öruggan sigur á Meistaramóti Skákskóla Íslands sem lauk um síðustu helgi .
Hann missti aðeins niður ½ vinning en gamli skólafélagi hans úr Rimaskóla , Ingvar Ásbjörnsson , átti þó unnið tafl lengst af gegn Hjörvari sem tókst að bjarga sér í hróksendatafli tveim peðum undir .
Mót þetta er án efa sterkasta unglingaskákmót sem haldið er á hverju ári og dregur jafnan til sín flesta þá pilta og stúlkur sem fremst standa í aldursflokknum 20 ára og yngri .
Lokastaðan í mótinu varð þessi : 1 .
Hjörvar Steinn Grétarsson 6 ½ v .
( af 7 ) 2 .
Ingvar Ásbjörnsson 5 ½ v .
3 .
– 4 .
Mikael Jóhann Karlsson og Örn Leó Jóhannsson 5 v .
5 .
– 9 .
Hallgerður Helga Þorsteinsdóttir , Helgi Brynjarsson , Guðmundur Kristinn Lee , Jóhanna Björg Jóhannsdóttir og Dagur Ragnarsson .
Keppendur voru 32 talsins .
Veitt voru sérstök verðlaun í flokki keppenda sem eru 14 ára og yngri og hlaut þau Dagur Ragnarsson en í flokki 12 ára og yngri varð hlutskarpastur Jón Trausti Harðarson .
Sérstök stúlknaverðlaun komu í hlut Hallgerðar Helgu Þorsteinsdóttur .
Ýmsir ungir skákmenn eru greinilega að bæta sig verulega þessa dagana og má þar t.d. nefna hinn 16 ára gamla Örn Leó Jóhannsson sem hefur hækkað gríðarlega í stigum undanfarið .
Hann hefur til að bera aðdáunarverða hugarró sem er sennilega einhver besti kostur sem prýtt getur nokkurn skákmann .
Mikil tilþrif voru hjá ýmsum öðrum og hugmyndaflugið óbeislað .
Dagur Ragnarsson kemur úr vaskri sveit Rimaskóla og náði bestum árangri í flokki 14 ára og yngri þó hann sé aðeins 12 ára .
Faðir hans Ragnar Hermannsson tefldi mikið á sínum yngri árum áður en hann sneri sér að handknattleik , bæði sem leikmaður og þjálfari .
Afinn Hermann Ragnarsson var allt í öllu hjá Taflfélagi Reykjavíkur í byrjun sjöunda áratugarins auk þess að vera sterkur skákmaður .
Það er ekki ónýtt að hafa slíka menn til að tefla við .
Í eftirfarandi skák mætir Dagur Páli Andrasyni , einum öflugasta liðsmanni Salaskóla og vinnur með tilþrifum : Meistaramót Skákskóla Íslands 2010 ; 6. umferð : Páll Andrason – Dagur Ragnarsson Drottningarbragð 1. d4 d5 2. c4 e6 3 .
Rc3 Rf6 4 .
Rf3 Be7 5. cxd5 exd5 6 .
Bg5 O-O 7. e3 h6 8 .
Bxf6 Bxf6 9. h3 He8 10 .
Bd3 c6 11 .
O-O Be6 12 .
Hc1 Rd7 13 .
Re2 Rb6 14. b3 Be7 15 .
Rf4 Bd6 16 .
Rxe6 Hxe6 17 .
Dc2 De7 18 .
He1 He8 19. a4 g6 20 .
He2 a5 21 .
Hce1 Bb4 22 .
Rd2 Df6 23. g3 Rd7 24 .
Kg2 Rf8 25. f4 H6e7 26. f5 gxf5 27 .
Kf2 f4 ! 28. gxf4 Eftir klassískt drottningarbragð þar sem svartur má vel við una eygir hann möguleika á magnaðri hróksfórn .
28 .
...
Hxe3 ? ! Það er erfitt að standast slíkar freistingar en lausleg athugun á stöðunni leiðir í ljós að nákvæmara var 28 .
...
Kh8 .
29 .
Hxe3 ? Páll varð að gefa sér aðeins meiri tíma því hér átti hann 29 .
Hg1 + ! t.d. 29 .
...
Rg6 30 .
Hxe3 ! Dxf4 + 31 .
Hf3 ! og hvítur vinnur .
29 .
...
Dxf4 + 30 .
Rf3 30 .
Hf3 er ekkert betra því svartur á 30 .
...
Dh2 + ! 31 .
Kf1 Dh1 + og vinnur .
30 .
...
Bxe1 + 31 .
Hxe1 Hxe1 32 .
Kxe1 Dxf3 33 .
Be2 Dxh3 34 .
Dd2 Dg3 + 35 .
Kf1 Rg6 36 .
Dxh6 Df4 + 37 .
Dxf4 Rxf4 Eftirleikurinn er auðveldur og Dagur innbyrðir vinninginn af miklu öryggi .
38 .
Bg4 Re6 39 .
Ke1 Kf8 40 .
Kd2 Rxd4 41 .
Bc8 Rxb3 + 42 .
Kc3 Rc5 43 .
Kd4 b6 – og hvítur gafst upp .
Helgi Ólafsson | helol@simnet.is 