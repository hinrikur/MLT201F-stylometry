Þriðja skáldsaga kanadíska rithöfundarins Yann Martel kom út á dögunum og nefnist Beatrice and Virgil .
Martel er einna þekktastur fyrir skáldsögu sína Life of Pi ( 2001 ) sem hlaut Booker-verðlaunin 2002 .
Nýjasta skáldsaga hans fjallar um rithöfund , Henry , sem er að skrifa bók um helförina en er sent handrit að leikriti frá einum lesanda sínum .
Henry leitar uppi höfundinn sem reynist gamal maður en hann kynnir Henry fyrir söguhetjum leikritisins , ansnanum Beatrice og apanum Virgil .
Martel hefur þurft að sæta mikilli gagnrýni og neikvæðri umfjöllum um bókina sem fjallar á vissan hátt um helförina og ýmsir haldið því fram að hann sé að fjalla á of einfaldan og barnalegan hátt um flókið efni .
Gagnrýnandinn David Sexton hjá Evening Standard gekk meira að segja svo langt að saka Martel um að vera hreinlega heimskan .
Blaðamaður hjá Guardian tók upp hanskann fyrir Martel og sagði hann vera stórgáfaðan því heimskur maður gæti ekki skrifað bók eins og Life of Pi .
Gagnrýnendur hafa einnig sakað Martel um að notfæra sér efni sem hann þekkir ekki af eigin reynslu því að maður sem ekki er gyðingur né upplifði sjálfur helförina eigi ekki að skrifa bók um þetta viðkvæma efni .
Martel hefur að sjálfsögðu reynt að svara þessari gagnrýni " Helförin er ekki bara fyrir gyðinga " segir hann í viðtali við The Guardian .
" Þeir eiga ekki einkarétt á því að fjalla um helförina því það voru ekki bara gyðingar sem upplifðu hana .
Það þurfti tvo til og það voru ekki gyðingar sem stóðu fyrir henni .
Því ætti hver sem er að geta fjallað um hana á sinn hátt.Við erum í sífelldri samræðu við söguna og það er ekki hægt að eigna sér sögulega atburði frekar en hægt er að eigna sér tungumál.Listamenn ættu að hafa rétt til þess að nýta sér helförina í sköpun sinni án vandamála " 