Það er umdeilanlegt hvenær franska nýbylgjan – Nouvelle Vogue , hóf göngu sína .
Flestir fræðingar nefna ofanverðan 6. áratuginn , íslenskir kvikmyndahúsgestir urðu hennar lítið ef nokkuð varir fyrr en 1960 , þegar Jean Luc Godard hélt innreið sína með hinni byltingarkenndu À bout de souffle ( 1960 ) , eðaBreathless , sem var það nafn sem hún var þekktust undir utan heimalandsins .
Handritshöfundur myndarinnar var enginn annar en François Truffaut , annar fánaberi frönsku kvikmyndabyltingarinnar , sem skömmu síðar gerði Jules et Jim , annað lykilverk nýbylgjunnar .
Bæði voru þau sýnd í Mekka kvikmyndanna á þessum árum , Hafnarfjarðarbíóunum , sem öfluðu jafnan fanga á meginlandinu .
Mikið hefur verið rætt og ritað um þessa aðsópsmiklu bylgju , sem stóð fram eftir 7. áratugnum ( nýbylgjuárin ) , en átti eftir að setja mark sitt sem stendur enn , á kvikmyndagerð heimshornanna á milli .
M.a. rakst hún til Hollywood .
Nýbylgjan fæddist í sérrstæðu andrúmslofti sem skapaðist á ritstjórn franska kvikmyndaritsins Cahiers du cinéma .
Þar voru samankomnir fjölmargir frábærir gagnrýnendur , ungir menn sem vildu breyta kvikmyndaheiminum að sínum hætti og höfðu ritstjórana með sér .
Þessi ofurmennahópur taldi auk þeirra Godards og Truffaut , snillingana Éric Rohmer , Claude Chabrol , Jacques Rivette , Alain Resnais , Agnès Varda og Jacques Demy .
Einn af öðrum yfirgáfu þeir tímaritið og hösluðu sér völl og virðingu sem leikstjórar og handritshöfundar ( auteur-kenningin , sem snýst um að leikstjórinn sé " höfundur " – auteur – verka sinna ) , og urðu með umtöluðustu og frjóustu kvikmyndagerðarmönnum heims á tímabili .
Nýbylgjumenn sóttu hugmyndir sínar vítt og breitt , allt frá A- og B-myndum Hollywood til ítölsku nýraunsæisstefnunnar .
Þeir afneituðu viðteknum reglum og kvikmyndahefðum samtímans , en komu með ferska vinda sem gustuðu um verkin þeirra .
Tökuvélarnar ( oft handheldar ) , voru á sífelldu iði og sjónarhornin framandi .
Annað einkenni þeirra margra var flakk í tíma , fram og til baka samkvæmt þörfum og duttlungum kvikmyndagerðarmannsins .
Að hluta til var þetta uppsteytur ungra manna gegn viðteknum , dragfornum hefðum í listgreininni , endurnýjunar var þörf í aðferðum og efnistökum .
Í dag væri endastöð þessara verka einkum kvikmyndahátíðir og -dagar , sem tæplega þekktust i den utan Fjalakattarins .
Einkanlega á 7. áratugnum var umtalsverður hluti kvikmyndaframboðsins í borginni ættaður frá meginlandinu og því fer fjarri að franska nýbylgjan hafi verið einskorðuð við Fjörðinn .
Verk Chabrols voru t.d. sýnd í miklu magni í Hafnarbíói ; La peau deuce , L ' argent depoche ( 1976 ) , L ' histoire d ' Adèle H. ( 1975 ) , La nuit américaine ( 1973 ) , Une belle fille comme moi ( 1972 ) , Les deux Anglaises et le continent ( 1971 ) , Domicile conjugal ( 1970 ) , L ' enfant sauvage ( 1970 ) , La sirène du Mississipi ( 1969 ) og síðast en ekki síst Baisers volés ( 1968 ) , sá þessi Truffaut-aðdáandi vítt og breitt um borgina .
Svipaða sögu var að segja af verkum Godards , furðu mörg verka hans , líkt og Les Carabiniers , Pierrot le fou , Week-End , Tout va bien , La Chinoise og Sympathy for the Devil , allar stóðu þær bíófíklum til boða og gott betur .
Sýningar verka annarra meistara nýbylgjunnar voru minna áberandi .
