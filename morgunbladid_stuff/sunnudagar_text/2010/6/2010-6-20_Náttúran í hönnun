Náttúran er samnefnari hönnunarsýningar sem hefst á laugardag í Ljósafossstöð við Sognið .
Ber sýningin yfirskriftina " Náttúran í hönnun " og sýna yfir þrjátíu íslenskir hönnuðir verk sín , allt frá húsgögnum til matarhönnunar .
Sýningarstjórinn Hlín Helga Guðlaugsdóttir segir sýninguna , sem er samstarfsverkefni Hönnunarmiðstöðvar Íslands og Landsvirkjunar , bjóða upp á hönnun sem innihaldi vísanir í náttúruna almennt , hvort sem hún er íslensk eða erlend .
Efni , form eða innblástur verkanna komi frá náttúrunni .
" Það verður einnig skyggnst inn í hugarheiminn sem liggur að baki hönnuninni , " segir Hlín Helga .
" Við gerðum myndband þar sem þrír hönnuðir og einn arkitekt ræða eigin verk og tengingu þeirra við náttúruna .
Myndbandið verður svo til sýnis .
Þetta eru ólíkar nálganir sem þarna birtast enda margir ólíkir hönnuðir á sýningunni .
" Sýningin verður opin alla daga vikunnar og henni lýkur hinn 28. ágúst .
kjartan@mbl.is 