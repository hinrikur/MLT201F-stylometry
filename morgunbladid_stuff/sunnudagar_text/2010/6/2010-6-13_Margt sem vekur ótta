Sértæk fælni getur beinst að alls kyns ólíkum hlutum eða kringumstæðum .
Meðal algengra fóbía má nefna ótta við kóngulær og geitunga , flughræðslu , innilokunarkennd og lofthræðslu .
Einnig er hræðsla við blóð algeng , tannlæknafælni , ótti við sjúkdómasmit , við þrumur og eldingar og svo ótti við vatn .
Ekki má gleyma félagsfælni sem er algeng kvíðaröskun og felur í sér ótta við neikvætt mat annarra .
Afleiðingarnar eru oft þær að fólk forðast félagslegar aðstæður eða þolir við í þeim með mikilli vanlíðan .
Ekkert gamanmál Fóbíur fólks eru stundum notaðar til stríðni og oft viðfangsefni gríns í kvikmyndum og sjónvarpi .
" En það má ekki vanmeta hversu illa fólki getur liðið vegna fóbíu .
Þó svo hræðslan geti virkað mjög órökrétt og jafnvel skondin í augum annarra getur manneskjunni liðið ofboðslega illa .
Það er mikilvægt að skilja að hún upplifir óttann á mjög raunverulegan hátt og raunar eins og líf hennar sé í mikilli hættu , " segir Unnur .
