Föðuramma mín Elínborg Ágústsdóttir fór í heimsókn á næsta bæ í sinni sveit ásamt móður sinni á sumardaginn fyrsta árið 1927 .
Þá var hún 5 ára gömul en á bænum var blindur , aldraður maður Jón að nafni meðal heimilismanna og tók hann ömmu mín tali og spjölluðu þau vel og lengi .
Þegar þær mæðgur hugðust halda heim á leið lagði gamli blindi maðurinn silfurpening í lófa hennar , bað hana að njóta vel , kyssti á handarbak hennar og sagði svo ; Skorti þig aldrei neitt meðan þú eða þínir eiga þennan pening , láttu hann aldrei úr eigu þinni nema til þess afkomanda þíns er þú ákveður .
" Svo segir Elín Snorradóttir frá lukkupeningi sem fylgt hefur fjölskyldu hennar alla tíð síðan .
Engar peningaáhyggjur Elín segir að amma sín hafi sagt að allar gjafir sem gefnar séu með góðu hugarfari væru manni kærar eins og frá þeim andaði hlýju hvort sem horft væri á þær eða þær handleiknar .
Silfurpeningurinn er 2 króna danskur silfurpeningur sem sleginn var árið 1876 og var fyrsti peningurinn sem Elínborg eignaðist .
Hún trúði því að honum fylgdi sú gæfa að hana vantaði aldrei peninga og hafði hún alltaf nóg fyrir sig og sína .
Aldrei hafði hún heldur áhyggjur af peningum eða var haldin græðgi í þá .
Hún hafði þá trú að þetta hugarfar ætti hún miklu leyti að þakka góðum hug þessa gamla blinda manns sem gaf henni peninginn .
Fægir peninginn reglulega " Þegar Elínborg amma mín fluttist frá Snæfellsnesi í kringum 1971 þá ákvað hún að peningurinn ætti að verða eftir á nesinu og gaf mér hann .
Ég var samt orðin 7 eða 8 ára gömul þegar mamma sagði mér að ég ætti þennan pening og allar götur síðan hef ég gætt hans vel og fægt hann reglulega því það fellur svo á hann .
Ég trúi á þá gæfu sem þessi peningur býr yfir rétt eins og Elínborg amma mín heitin gerði og ég mun svo gefa hann áfram til minna dætra síðar meir , " segir Elín .
maria@mbl.is 