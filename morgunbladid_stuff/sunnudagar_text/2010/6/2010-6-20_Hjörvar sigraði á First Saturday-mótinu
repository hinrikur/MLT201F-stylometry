Hjörvar Steinn Grétarsson vann góðan sigur í flokki alþjóðlegra meistara á First Saturday-mótinu sem lauk í Búdapest um helgina .
Hjörvar hlaut átta vinninga af 11 mögulegum og varð einum fyrir ofan Bandaríkjamanninn Takashi Iwamoto sem hlaut sjö vinninga en í 3. sæti varð Ungverjinn Bela Lengyel með sex og hálfan vinning .
First Saturday-mótið hefst eins og nafnið bendir til fyrsta laugardag í hverjum mánuði og er því einhvers konar skákmóta-hringekja í fjölmörgum flokkum sem stendur yfir allt árið og er hugarfóstur og " eign " Ungverjans Laszlos Nagys .
Íslenskir skákmenn hafa oft gert góða hluti þarna og má nefna ágæta frammistöðu Dags Arngrímssonar , Guðmundar Kjartanssonar og Stefáns Kristjánssonar á liðnum árum .
Mótið er upplagt fyrir skákmenn í leit að alþjóðlegum áföngum og margir skákmenn ferðast langan veg til þess að taka þátt í því .
Að þessu sinni var Hjörvar aðeins hálfum vinningi frá áfanga að alþjóðlegum meistaratitli .
Hann hóf mótið með því að hljóta 3½ vinning úr fyrstu fjórum skákum sínum , tapaði næstu tveimur en kom sterkur til baka og hlaut 4½ vinning úr síðustu fimm .
Hann hefði sennilega átt að vinna allar þessar skákir .
Hjörvar hefur nú unnið fjögur mót á innan við ári og gerir þ.a.l. sterkt tilkall til þess að vera valinn í íslenska ólympíuliðið sem teflir í Khanty Manyisk í haust .
Í lokaumferðinni dugði honum jafntefli til að verða einn efstur en hugleiðingar um slíkt voru víðsfjarri .
Skákin er gott dæmi um kraftmikinn stíl Hjörvars .
Búdapest 2010 ; 11. umferð : Hjörvar Steinn Grétarsson – Nicolas Tavoularis Hollensk vörn 1. d4 f5 2. g3 Rf6 3 .
Bg3 g6 4 .
Rf3 Bg7 5 .
0-0 0-0 6. b3 d6 7. bb2 e5 8. dxe5 Rg4 9 .
Ra3 Rxe5 10 .
Rxe5 dxe5 11 .
Dxd8 Hxd8 12 .
Rb5 Ra6 13 .
Had1 He8 14 .
Bd5 + Kh8 15 .
Bf7 ! Hf8 16 .
Ba3 ! Með þessu nær hvítur fram veikingu á hornalínunni h1-a8 og þó einkum d5-reitnum .
Þá öðlast riddarinn ákjósanlegan reit á d6 , 16... .
Hxf7 strandar á 17 .
Hd8 + Bf8 18 .
Bxf8 ! og vinnur .
16... .
c5 17 .
Bc4 Bf6 18 .
Rd6 Rb4 19. c3 Rxa2 20 .
Bxc5 b6 21 .
Ba3 Rxc3 22 .
Hc1 e4 23 .
Rb5 ! Annar snjall leikur , svartur verður að láta skiptamun af hendi .
23... .
Rxb5 24 .
Bxf8 Bd7 25 .
Bb4 a5 26 .
Bd2 Rd4 27 .
Bc3 Bc6 28 .
Hfd1 Hd8 29. e3 Rf3 + 30 .
Kg2 Hf8 31 .
Hd8 ! Laglegur lokahnykkur .
Nú er 31... .
Hxd8 svarað með 32 .
Bxf8 + og svartur stendur eftir hrók undir .
Hann gafst því upp .
Jóhanna Björg og Lenka efstar á Íslandsmóti kvenna Jóhanna Björg Jóhannsdóttir og Lenka Ptacnikova urðu jafnar og efstar á Íslandsmóti kvenna sem lauk sl. fimmtudagskvöld .
Þær munu tefla tvær aukaskákir um sæmdarheitið Skákmeistari Íslands .
Jóhönnu dugði jafntefli í lokaumferðinni en þá mætti hún Lenku og tapaði .
Lenka hafði í umferðinni á undan lotið í lægra haldi fyrir Hallgerði Helgu .
Lokaniðurstaðan varð þessi : 1.-2 .
Jóhann Björg Jóhannsdóttir og Lenka Ptacnikova 4 v .
( af 5 ) .
3 .
Hallgerður Helga Þorsteinsdóttir 3½ v .
4 .
Sigurlaug Friðþjófsdóttir 2 v .
5 .
Hrund Hauksdóttir 1 v .
5 Elsa María Þorfinnsdóttir ½ v .
Fjórar efstu hafa ásamt Tinnu Kristínu Finnbogadóttur verið valdar í kvennalið Íslands fyrir næsta ólympíumót .
Helgi Ólafsson | helol@simnet.is 