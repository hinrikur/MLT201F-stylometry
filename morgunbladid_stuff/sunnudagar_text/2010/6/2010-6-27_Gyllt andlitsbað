Mörgum finnst ljúft að fara í andlitsbað sem er bæði slakandi og hreinsandi fyrir húðina auk þess að mýkja hana .
Á snyrtistofunni Umo America í stjörnuborginni Beverly Hills er hægt að fara í alvöru lúxus-andlitsbað þar sem andlitið er húðað með 24 karata gullblöndu .
Að nota gull til fegrunaraðgerða er ekkert nýtt , það hefur verið notað meðal þjóða í margar aldir .
Þó er ekki auðvelt að nota gullið því það þarf að leysa upp fyrst til að auðveldara sé til að bera það á húðina .
Til að gera þetta notast sérfræðingar Umo America við japanskt náttúruefni sem upprunið er úr soyabaun .
Það þykir meira nærandi en önnur efni sem notuð hafa verið saman við gullið hingað til .
Fyrst er úði úr efninu borinn tvisvar sinnum á andlitið og því næst er gullinu nuddað inn í húðina þar til það hefur horfið algjörlega og andlitið fengið á sig gullinn bjarma .
