Hvað er krónan ? Ég meina í alvörunni ? Ég er mikið búinn að pæla í þessu .
Vegna þess að þegar öllu er á botninn hvolft , eru þessir seðlar þá ekki bara einhverjir bréfmiðar með fyndnum myndum á ? Skoðaðu aðeins fimmhundruðkallinn .
Þar er mynd af sjálfum Jóni Sigurðssyni framan á .
Jóni forseta .
Virðulegur .
Vel greiddur .
En pósan hans er náttúrlega mjög fyndin .
Með fullri virðingu fyrir forsetum og minnihlutahópum , en er þetta ekki dálítið gay ? Þúsundkallinn okkar er líka dálítið fyndinn .
Hann er með mynd framan á af Brynjólfi Sveinssyni Skálholtsbiskupi að lesa bók .
Brynjólfur er greinilega alveg pakksaddur enda með höndina á maganum .
En takið eftir litla putta .
Litli puttinn er svona svolítið einn og sér .
Það er svona dash af gay í honum .
Líka svolítið fyndið .
Svo er það tvöþúsundkallinn .
Með mynd af Jóhannesi Kjarval framan á .
Tvímælalaust einn merkasti listamaður sinnar samtíðar .
Og mikill sérvitringur .
Maður fer auðvitað að pæla í því hvernig tvöþúsundkallinn verði í næstu útgáfu ? Sennilega verður bara mynd af Megasi , með undirskriftinni " Böns af monní " fyrir neðan .
Svo er það fimmþúsundkallinn .
Á framhliðinni er mynd af Ragnheiði Jónsdóttur biskupsfrú á Hólum .
Með hattinn sem hún vann í Tívolíinu í Mexíkó .
Fyrir ofan er mynd af manninum hennar , honum Gísla Þorlákssyni biskup .
Og þar er hann ásamt tveimur konum .
Þær hétu Gróa og Ingibjörg .
Á Leiti .
Alveg satt .
En Gróa og Ingibjörg voru ekki bara einhverjar konur .
Nei , nei .
Þær voru viðhöldin hans Gísla ? ! Það er sem sagt mynd af mega framhjáhaldi á sautjándu öld framan á fimmþúsundkallinum okkar .
Svo snýr maður seðlinum við , þá eru bara Ragga , Ingibjörg og Gróa allar saman að sauma út .
Bara allt í góðu .
Elsti gjaldmiðillinn sem ber nafn Íslands á var danskur myntpeningur .
Þetta var árið 1771 og nefndist peningurinn Pjástur .
Undir skjaldarmerkinu á peningnum stendur reyndar ekki Ísland , heldur Islan .
En þó svo að það hafi vantað eitt dé þá vorum við Íslendingar ánægðir .
Við höfðum eignast okkar fyrsta pening .
En Danir voru séðir og vissu alveg hvað þeir voru að gera og notuðu Islan-peningana ekki bara á Íslandi .
Þeir notuðu þá líka í viðskiptum sínum í Austurlöndum fjær .
En það féll ekki alls staðar í góðan jarðveg .
Múslimar voru ekki ánægðir með að Islam væri skrifað með enni en ekki emmi .
Þetta var þó ekki í fyrsta og eina skiptið sem Danir hafa reitt múslima til reiði .
Í kringum 1778 leit svo fyrsti seðillinn dagsins ljós .
Sem sagt fyrsti löggildi verðmiðillinn á Íslandi .
Þetta voru kúrantseðlarnir svokölluðu .
Og kúrantseðlarnir voru einhvers konar skandinavískur gjaldmiðill því hann var notaður á Íslandi , í Danmörku og í Noregi .
En kúrantinn var pínulítið spes , vegna þess að bakhliðin var tóm .
Þar fyllti maður út eftir behag .
Maður að borga í búð árið 1778 : Maður : Hvað er þetta mikið ? Kaupmaður : Tvö hundruð og sex .
Maður : Andskotinn , ég er bara með tvö hundruð í lausu .
Heyrðu má ég ekki bara skrifa þrjú hundruð ? Kaupmaður : Ekkert mál .
Maður : Frábært .
Heyrðu og ertu til í að geyma hana þar til eftir helgi ? Kaupmaður : Ekkert mál .
Maður : Það er nefnilega lagt inn á mig eftir helgina .
Kaupmaður : Minnsta mál .
Maður : Frábært .
Takk .
Jæja best að drífa sig heim og lemja nokkra þræla .
– Þarna var kominn á vísirinn að fyrstu ávísuninni .
Ávísanaheftið varð nefnilega til á átjándu öld .
Ávísanaheftið átti einstaklega vel við okkur Íslendinga .
Það hefur alltaf átt einstaklega vel við okkur að ýta vandamálunum svona á undan okkur .
Enda þurfum við Íslendingar ekki að kvíða neinu varðandi framtíðina .
Vegna þess að eins og við vitum öll ; þetta reddast allt , eftir helgi .
