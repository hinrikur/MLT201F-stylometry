Fall franska landsliðsins í knattspyrnu á sér vart fordæmi .
Sneypuför liðsins á HM í Suður-Afríku er í sjálfu sér ekkert einsdæmi .
Aðeins tveimur dögum eftir að Frakkar luku keppni voru heimsmeistarar Ítala slegnir út , neðstir í sínum riðli , meira að segja fyrir neðan Nýja-Sjáland .
Hvorugt liðið , sem lék til úrslita í heimsmeistarakeppninni fyrir fjórum árum , komst því upp úr sínum riðli og hefur það aldrei gerst áður á HM .
Hrun franska liðsins var hins vegar ekki bara á íþróttasviðinu , heldur tókst þeim að falla í ónáð heima fyrir .
Liðið hrundi saman fyrir opnum tjöldum og heimurinn fékk að fylgjast með illdeilum og hlægilegum uppákomum þar sem leikmenn gerðu uppreisn gegn hinum óvinsæla þjálfara , Raymond Domenech .
Á vefsíðum franskra fjölmiðla voru gerðar skoðanakannanir þar sem meirihlutinn vildi að liðið félli úr keppni .
Á samkomustöðum í Frakklandi fögnuðu áhorfendur þegar Suður-Afríka skoraði í lokaleik liðsins .
Fyrir tólf árum urðu Frakkar heimsmeistarar .
Landsliðinu var fagnað á Champs-Élysées .
Í því voru leikmenn sem endurspegluðu franskt fjölmenningarsamfélag – " Blacks-Blancs-Beurs " eins og sagt var ( merkir svartir , hvítir og arabar ) – einu gilti um upprunann , í þeim slógu frönsk hjörtu .
Jean-Marie Le Pen , leiðtogi hægri öfgamanna , gerði þá athugasemdir við að allt of margir svartir leikmenn væru í liðinu .
En þá gekk liðinu allt í haginn og Le Pen bakaði sér aðeins óvinsældir með orðum sínum .
Nú er dóttir hans , Marine Le Pen , og væntanlegur arftaki í Þjóðfylkingunni tekinn til við svipaðan málflutning .
Fyrir rúmri viku sagði hún að leikmenn liðsins " væru í hjarta sínu af öðru þjóðerni " .
Um helgina endurtók hún yfirlýsingar sínar og nefndi sérstaklega leikmennina Frank Ribery og Nicolas Anelka .
" Ég held að þegar menn eru fulltrúar Frakklands , að ég tali nú ekki um í heimsmeistarakeppninni ...
þar ættu menn að sýna ættjarðarást sína , " sagði hún .
" Ég sé leikmenn , sem eru spilltar krakkaskammir sem hafa gefið út fjölda yfirlýsinga ...
og lýst yfir stolti yfir upprunalandi sínu .
" Síðan vísaði hún til þess að margir í liðinu væru ýmist af afrískum uppruna eða kæmu frá frönskum landsvæðum handan landsteinanna .
" Ég vil að þeir lýsi yfir stolti gagnvart landinu , sem þeir eru að keppa fyrir .
" Fylgi flokks Le Pens hefur farið vaxandi upp á síðkastið og í sveitarstjórnarkosningunum í mars fékk hann 9% atkvæða á landsvísu .
Le Pen var hins vegar ekki ein um að gagnrýna landsliðið , þótt aðrir stjórnmálamenn hafi ekki gert það á forsendum kynþáttar .
Luc Chatel , talsmaður frönsku ríkisstjórnarinnar , rakkaði liðið niður á miðvikudag og sagði að leikmennina skorti " virðingu , liðsanda og næga reisn til að bera treyju nokkurs félags " .
23 menn eru í franska leikmannahópnum og rúmlega helmingur þeirra eru blökkumenn .
Þeirra á meðal er Thierry Henry , sem einnig var í heimsmeistaraliðinu 1998 .
Henry er hins vegar fæddur í Frakklandi og foreldrar hans eru frá frönskum landsvæðum í Karabíska hafinu .
Henry fór til fundar við Nicolas Sarkozy , forseta Frakklands , í Élysée-höll .
Þar mun Sarkozy hafa krafist skýringa á niðurlægingu landsliðsins .
Sarkozy kvaddi ráðherra í ríkisstjórninni einnig til fundar um málið og sagði í yfirlýsingu frá forsetaembættinu að hann hefði skipað þeim að " tryggja að þeir , sem bæru ábyrgð á þessum óförum , tækju afleiðingunum " .
...
það sem við eyðilögðum Laurent Blanc , sem lék með Frökkum þegar þeir urðu heimsmeistarar , tekur nú við þjálfun franska landsliðsins og á erfitt verkefni fyrir höndum að reisa það úr rústunum eftir HM í Suður-Afríku .
Hann þarf að ná upp aga og undirbúa liðið undankeppni Evrópumeistaramótsins 2112 .
Búast má við breytingum á liðinu og spurning hvað verður um uppreisnarmenn á borð við Nicolas Anelka og Patrice Evra .
Florent Malouda , sem skoraði eina mark Frakka í Suður-Afríku , kveðst vilja taka þátt í að skapa nýtt lið : " Það er á okkar ábyrgð að endurreisa það sem við eyðilögðum .
" Úr hæstu hæðum niður á botn 1998 Frakkar verða heimsmeistarar í fyrsta skipti með því að sigra Brasilíu 3-0 í úrslitaleik með Zinedine Zidane í broddi fylkingar og undir stjórn Aimes Jacquet .
2000 Frakkar sýna yfirburði sína með því að verða Evrópumeistarar undir stjórn þjálfarans Rogers Lemerre .
2002 Frakkar detta út í fyrstu umferð á HM í Suður-Kóreu án þess að skora mark .
Lemerre ætlar að þráast við á þjálfarastóli , en er látinn taka pokann sinn og Jacques Santini tekur við .
2004 Frakkar stóðu sig liða best í undankeppninni fyrir Evrópumótið , en áttu erfitt uppdráttar í riðlinum og í undanúrslitum töpuðu þeir 0-1 fyrir Grikkjum , sem urðu meistarar .
Domenech tekur við liðinu .
2006 Frakkar lentu í basli í undankeppninni , en Zidane kveikti neistann í liðinu , sem sló út Spán , Brasilíu og Portúgal á leið í úrslit gegn Ítalíu þar sem hinir bláklæddu töpuðu í vítaspyrnukeppni .
2008 Hugmyndasnautt franskt lið var slegið út í fyrstu umferð Evrópukeppninnar .
2010 Niðurlægingin alger .
Liðið í upplausn og dottið út úr HM í Suður-Afríku með skömm .
