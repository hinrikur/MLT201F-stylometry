Mary Luz Suarez Ortis er flóttamaður frá Kólumbíu en hafði búið í Ekvador í sjö ár þegar hún kom til Íslands í október 2007 ásamt sex öðrum fjölskyldum .
Mary Luz er nýlega byrjuð að vinna sem dagmóðir en var áður í námi .
Hún hefur tvisvar sinnum fengið styrk úr Guðrúnarsjóði , en þeir styrkir eru veittir fullorðnum einstaklingum sem sýnt hafa dugnað og elju í námi sínu .
Veturinn erfiður Var erfitt að koma til Íslands ? " Það var erfitt að koma um vetur og að vera með barnavagn í snjónum og svo var mikið rok .
Vagninn sem við vorum með var á mjóum dekkjum og Bryan var líka oft veikur svo þetta var erfitt .
En ég tók samt strætó alla daga niður í Alþjóðahús með vagninn ...
Tungumálið var líka erfitt en við fengum mikla hjálp frá Rauða krossinum og stuðningsfjölskyldunum .
" Federico , eldri sonur Mary Luz , kemur inn í stofuna og kjáir framan í litlu börnin sem mamma hans er að passa .
" Já , við fengum þessa íbúð um leið og við fluttum til landsins , " segir hann , þegar ég spyr hann hvort þau hafi alltaf búið á Grensásveginum .
Federico er nú í MH en var áður í Réttó , eins og hann segir .
Unglingar eru enda ótrúlega fljótir að tileinka sér orðalag jafningjanna .
" Ég kom með strákana mína tvo , Federico sem var 14 ára og svo Bryan sem var 5 mánaða .
Pabbi Federicos var skotinn þegar drengurinn var bara 10 mánaða og þá tók við mjög erfiður kafli í lífi mínu , því ég krafðist þess að fá skýringar á því af hverju hann var drepinn og það kom af stað þessu ferli sem endaði með því að ég flúði til Ekvador og þaðan til Íslands .
Ég elska Ísland og vil ekki fara aftur til Kólumbíu , " segir Mary Luz .
Ekki einu sinni í heimsókn ? " Nei , það yrði erfitt fyrir mig .
Ég vil fá fjölskylduna mína hingað en það er erfitt að ná sambandi við fólkið sitt .
" Mary Luz hafði verið í Ekvador í sjö ár þegar þau komu hingað en Federico í sex ár , því hann hafði verið eitt ár hjá ömmu sinni í Kólumbíu .
Mary Luz hafði samband við flóttamannahjálpina í Ekvador og þannig komust þau mæðgin til Íslands en áður hafði hún reynt að komast til Þýskalands , Bandaríkjanna og Frakklands án árangurs .
Þeir sem stóðu fyrir morðinu á manni hennar höfðu komist á snoðir um hvar þau héldu til og því urðu þau strax að komast úr landi .
Mary Luz seldi húsnæði sem hún átti í Ekvador og stofnaði rútufyrirtæki sem hún rak þar til Rauði krossinn tók þau upp á sína arma .
Fólkið hér hefur hjarta Og hvernig leist ykkur á að fara til Íslands ? " Bara vel .
Ég vil ekki fara til baka , segir Mary Luz ákveðin .
" Hér er rólegt og hér er friður , börnin geta leikið sér úti óhult .
Bara smákreppa og eldgos .
Fólkið hér er mjög gott .
Fólkið hér er með gott hjartalag .
" Finnst ykkur þið hafa orðið fyrir fordómum hérna ? Federico glottir út í annað og Mary Luz skellihlær .
" Já , pínu , " segir hann svo .
" Það var strákur í skólanum mínum sem var mikill rasisti .
Og gömul kona í strætó sem lamdi mömmu með töskunni sinni .
" Mary Luz hlær dátt .
" Allir í strætóinum voru steinhissa og bílstjórinn greip inn í .
Sjálf var ég svo hissa að ég vissi ekki hvað ég átti að gera .
Fyrirgefðu að ég skuli vera hérna ! " Ykkur langar ekki aftur heim til Kólumbíu ? " Ekki til að flytja , kannski í heimsókn .
Við söknum fjölskyldunnar og við söknum matarins en við viljum ekki flytja til Kólumbíu , " segir Federico .
" Mig langar að eignast hús hérna , hér vil ég búa , segir Mary Luz .
Ertu þá Íslendingur núna ? " Nei , " segir hún og brosir breitt .
" En ég á heima hérna .
Ég á heima hér með sonum mínum og ég á fjölskyldurnar frá Rauða krossinum að , sem bjóða mér í afmæli og fermingarveislur og vilja hitta mig .
Ég elska Kólumbíu en ég vil ekki fara aftur þangað .
Mér líður vel hér .
Ég var tortryggin fyrst , hélt að allir vildu ræna mig og treysti engum en nú er ég ánægð hér .
Muy feliz .
" 