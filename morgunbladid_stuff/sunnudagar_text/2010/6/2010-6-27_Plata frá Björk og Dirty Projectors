Lítið hefur heyrst af plötunni Mount Wittenberg Orca frá Björk Guðmundsdóttur og hljómsveitinni Dirty Projectors frá því að þau komu fram á góðgerðartónleikum í New York-borg í fyrra vor og frumfluttu lög af henni Í apríl síðastliðnum héldu loks Björk og Dirty Projectors í Rare Book Room hljóðverið í Brooklyn og tóku upp nýja útgáfu af Mount Wittenberg Orca , sem er um 20 mínútur að lengd og inniheldur sjö lög sem öll eru samin af Dave Longstreth úr Dirty Projectors .
Platan verður svo gefin út á veraldarvefnum 30. júní næstkomandi og rennur allur ágóði hennar til The National Geographic Society .
