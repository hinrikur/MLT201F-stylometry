" Góður kajak á að vera hreyfanlegur eins og hryggjarsúlan í þér .
" Baldvin Kristjánsson kajakframleiðandi og kajakleiðsögumaður .
" Verðið var að okkar mati orðið óeðlilega lágt og er lægra en í löndunum í kringum okkur .
" Samúel Guðmundsson , framkvæmdastjóri vörustýringar hjá Olís .
" Við munum nota umsóknarferlið til að sjá til þess að Íslendingar standi við skuldbindingar sínar , því við viljum fá þessa fjármuni aftur .
" David Cameron forsætisráðherra Bretlands um aðildarumsókn Íslands að ESB .
" Ég myndi gjarnan vilja hitta Anelka og kynna honum sjónarhorn móður .
" Móðir þjálfara franska landsliðsins í knattspyrnu , Germaine Domenech , en téður Anelka á að hafa kallað son hennar " hóruson " .
" Það er ekki jafnskemmtilegt að vera leikkona og svo margir halda .
" Amanda Bynes sem hefur kvatt Hollywood , 24 ára að aldri .
" Þessi orðaleikur um að standa við skuldbindingar sínar er orðinn langdreginn .
" Bjarni Benediktsson , formaður Sjálfstæðisflokksins .
" Ég hef alltaf verið athyglisjúk .
" Þorbjörg Marinósdóttir , blaða- og sjónvarpskona og rithöfundur .
" Málið er einfalt ; við verðum að vinna næsta andstæðing okkar til þess að komast í átta liða úrslit .
Engu máli skiptir hver hann verður .
" Fabio Capello , landsliðsþjálfari Englendinga , sem mæta Þjóðverjum á HM .
" Þetta er bara eins og þegar Morgunblaðið flutti úr miðbænum , allt hefur sinn stað og stund .
" Einar Bárðarson um flutning útvarpsstöðvarinnar Kanans af Vellinum í Skeifuna .
