Hildur Maral Hamíðsdóttir er drífandi ung kona sem sjaldan fellur verk úr hendi .
Þótt Hildur sé aðeins rétt rúmlega tvítug hefur hún í nokkur ár verið viðloðandi skipulagningu á ýmiss konar tónlistarviðburðum og er nú aðalskipuleggjandi Jónsvöku , listahátíðar sem haldin verður í Reykjavík dagana 24.-27. júní .
María Ólafsdóttir maria@mbl.is Tónlist Hildur spilaði á hljóðfæri á yngri árum en segist í dag fá útrás fyrir tónlistaráhuga sinn í einhverju eins og skipulagningu Jónsvöku .
Hún hefur skrifað plötudóma í fjölmiðla í nokkur ár og hefur einnig séð um tónlistarþætti í útvarpi .
Á hátíðinni ákvað Hildur að fram kæmu bæði litlar og stórar hljómsveitir , jafnt frægar sem skemmra komnar .
Á Nasa munu ótal hljómsveitir leika tónlist sína en einnig verða svokallaðir off venue-tónleikar á Hressó svo og utandyra .
Hugmyndin frá upphafi var sú að allir gætu verið með og er fólk hvatt til að mæta og troða upp hér og þar um borgina að vild .
Hildur segir að sér hafi fundist vanta vettvang fyrir ungt fólk til að sýna listir sínar og með Jónsvöku vonist hún til að geta opnað leið fyrir þá sem eru að byrja inn í listaheiminn sem sumum finnst vera lokaður .
Töfrar Ákveðin dulúð og töfrar eru tengdir Jónsmessunni en Hildur segir kannski ekki mikið af efni tengdu slíku á hátíðinni .
Þó heitir eitt verkið Jónsmessuvofurnar og langaði höfunda þess að gera gjörning tengdan þjóðtrúnni á Jónsmessu .
Hildur segir skemmtilegt að búið hafi verið til slíkt verk alveg sérstaklega fyrir hátíðina .
Aðspurð segist hún ekki hafa velt sér nakin upp úr dögginni á Jónsmessunótt en það sé kannski tilvalið að gera það í ár og hún vilji hvetja fólk til að velta sér upp úr dögginni .
Tegundir Auk tónlistar verða einnig ýmiss konar listviðburðir á Jónsvöku .
Frá Patron koma sviðslistamenn sem stíga á pall með dans og leiklist en einnig verða á dagskránni ljósmynda- og myndlistarsýningar á vegum Framkvæmdafélags listamanna ( FRAFL ) .
Í mörgum verkunum segir Hildur tónlist og myndverk sameinuð og tónlistin komi mikið inn í verkin .
Hönnunardagskrá verður einnig á Jónsvöku á vegum PopUp , annars vegar tískusýning á fimmtudeginum og PopUp-verslun sem mun standa yfir helgina .
Á öllum sviðum hátíðarinnar hefur sú leið verið farin að engin menntunarskilyrði eru sett og bæði er hleypt að fólki sem er að sýna verk sín í fyrsta sinn svo og þeim sem sýnt hafa áður .
