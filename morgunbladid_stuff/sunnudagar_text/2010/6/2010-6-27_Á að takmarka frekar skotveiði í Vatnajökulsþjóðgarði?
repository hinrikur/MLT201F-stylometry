MEÐ Skarphéðinn G. Þórisson Náttúrustofu Austurlands Svæðisráð austursvæðis Vatnajökulsþjóðgarðs lagði til í tillögu að verndaráætlun ákveðnar takmarkanir á skotveiðum á Snæfellsöræfum og að stofnað yrði griðland þar sem hreindýra- og fuglaveiði væri bönnuð .
Griðlandið er fyrst og fremst Snæfellið sjálft og undirhlíðar þess auk svokallaðs Eyjabakkasvæðis .
Nú er unnið að því í umhverfisráðuneytinu að Eyjabakkar verði svokallað RAMSAR-svæði og njóti þar með alþjóðlegrar verndunar og viðurkenningar sem merkilegt votlendi sem m.a. hýsir stóran hluta heiðagæsastofnsins í sárum .
Innan griðlandsins eru helstu gönguleiðir gesta þjóðgarðsins og ekki talið æskilegt m.a. þess vegna að stunda þar skotveiðar .
Í fylgiskjali með fundargerð svæðisráðs austursvæðis Vatnajökulsþjóðgarðs frá 8. apríl 2010 segir eftirfarandi : " Rökin fyrir því að heimila ekki hreindýra- og fuglaveiðar á þessu afmarkaða svæði eru fyrst og fremst af tvennum toga : Í fyrsta lagi er viðkvæmur gróður í hlíðum Snæfells og hnjúkanna kringum það , sem krefst jafnvel stýringar á umferð göngufólks .
Þá er votlendið á Þóriseyjum og nágrenni viðkvæmt fyrir umferð auk þess sem þar er stór fellistaður og varplönd heiðagæsar .
Í öðru lagi hentar svæðið einkar vel fyrir gönguferðamennsku , fræðslutengda ferðamennsku , rannsóknir og náttúruskoðun , m.a. skólahópa á haustin .
Að kynna þetta svæði og byggja upp sem slíka útivistarperlu en stunda jafnhliða veiðar innan þess samræmist illa og æskilegra að geta kynnt það sem friðland .
" Í þjóðgarðinum innan Kárahnjúkavegar verða hreindýraveiðar bannaðar fram til 15. ágúst – til að koma til móts við útivistarfólk sem ekki stundar veiðar og til að kýr og kálfar á þessu svæði fái aðeins meira næði til að fita sig fyrir veturinn .
Fyrir 2006 gilti slík veiðitakmörkun á fyrrnefndu svæði , komið á að tilstuðlan Fljótsdælinga upp úr miðri síðustu öld .
Þá var ferðamönnum fyrir að fara en þeir vildu að kýrnar með kálfa sína fengju frið fram í miðjan ágúst .
Bent skal á að tiltölulega fá hreindýr hafa verið veidd á þessu svæði á hverju hausti .
Nú hefur veiðitíminn einnig verið framlengdur til 20. september og veiðisvæði austan Jökulsár í Fljótsdal orðin mun aðgengilegri , bæði innan og utan þjóðgarðs vegna Hraunaveitu .
Svæðisráðið lagði líka til að ekki væri heimilt að nota sexhjól til að sækja fellda bráð utan vega eins og heimilt er almennt á hreindýraslóðum .
Ekki var talið við hæfi að leyfa utanvegaakstur innan þjóðgarðs þar sem gestir koma til að njóta m.a. öræfakyrrðar og aldrei verður fyllilega komið í veg fyrir að einhverjar slóðir sjáist þó svo að skemmdir verði ekki á gróðri .
MÓTI Sævar Guðjónsson Formaður Félags leiðsögumanna með hreindýraveiðum Það eru nokkrir samverkandi þættir sem valda þessum ágreiningi .
Félagi leiðsögumanna með hreindýraveiðum ber að standa vörð um hagsmuni félagsins og við höfum ekki séð haldbær rök fyrir þeim takmörkunum á veiðum sem lagt er upp með .
Í fyrsta lagi var alltaf talað um það , þegar drög voru lögð að Vatnajökulsþjóðgarði , að allar hefðbundnar nytjar yrðu áfram leyfðar , svo sem veiðar og beiting sauðfjár .
Það var aldrei talað um annað , að minnsta kosti þar sem við vorum viðstaddir .
En svo um leið og áætlunin var komin í gagnið , þá var byrjað að kroppa í .
Fyrst voru það refaveiðar , en reyndar var fallið frá banni á þeim veiðum , svo hreindýraveiðar og svo rjúpa og gæs .
Þetta eru trúlega elstu nytjar á þessu svæði ásamt sauðfjárbeit .
Það er eins og veiðimenn sem útivistarmenn séu settir í allt annan flokk en göngumenn eða skíðamenn .
Við erum ekki flokkaðir sem útivistarmenn , þó að við séum klárlega þeir sem hafa notað þetta svæði í gegnum tíðina til útivistar .
Ég vil undirstrika að við sjáum ekkert því til fyrirstöðu að þetta geti spilað saman .
Auðvitað þarf að stýra veiðum þar sem hópar fólks eru á göngu , enda eru engin hreindýr þar – þau forðast auðvitað manninn .
En við erum ósáttir við tillögur um bann á veiðum við Snæfell og á Vesturöræfum innan skilgreindrar línu til 15. ágúst .
Enda segir í yfirlýsingu félagsins : " Ekki er lengur heimilt að fella kálfa " þannig að þau rök sem upphaflega voru fyrir þessari línu eru ekki lengur til staðar .
Þess vegna er e.t.v. eðlilegast að veiði innan þessa svæðis fylgi veiðitíma á kúm , þ.e. frá 1. ágúst , ef eitthvert tímabundið bann á að vera á svæðinu .
" Einnig leggst félagið gegn algildu veiðibanni á hreindýrum á svæðinu austan Snæfells og á Eyjabökkum , en í yfirlýsingunni segir : " Lítil hreindýraveiði er á svæðinu en það getur verið mjög gagnlegt að hafa aðgang að hjörð þar til að veiða úr ef ekki gefur til veiða á öðrum stöðum á veiðisvæðinu .
" Hafa þarf í huga , að með því að banna veiðar á ákveðnu svæði er í flestum tilfellum verið að auka veiðiálag á öðrum svæðum .
Ég spyr mig hvort það sé það sem menn vilja sjá gerast í auknum mæli á Íslandi .
Við bjóðum fram þá sátt í málinu að þjóðgarðsvörður hafi með það að gera hvort veitt sé á svæðinu þann og þann daginn , eftir því hvort ferðamenn eru á göngu um það eða ekki .
Það gekk vel í fyrra , nánast án árekstra , um leið og menn fóru að tala saman .
