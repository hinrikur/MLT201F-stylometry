Drottinn minn dýri hvað þær eru stórglæsilegar , allar þessar fjallkonur sem hafa talað til okkar á þjóðhátíðardaginn í gegnum tíðina .
Í hverju héraði stíga þær á svið einu sinni á ári .
Rísa svona líka tignarlegar eins og fjallstindur yfir prúðbúnum hátíðargestum .
Þokkafullar með sinn hvelfda barm , augnaráðið hart og mjúkt í senn .
Þær virðast ansi hreint fastar fyrir og stútfullar af stolti .
Móðir , kona , meyja .
Ætli það fari ekki fiðringur upp eftir hryggsúlu einhverra karlmanna í návist slíkra stórborga ? Það hlýtur að vera freistandi að stíga í vænginn við sjálfa ímynd Íslands holdi klædda í einhverri fegurðardísinni .
Hvern langar ekki að vingast við þessar rjóðu kinnar og flóandi hár niður axlir og bak í sumarsins blíða andvara ? Eða mæta í kossi þrýstnum vörum sem af hrjóta kjarnyrt ljóðmæli .
Eða fá að skríða undir klæðin fín og njóta þess skauts sem skautbúningurinn felur .
Ég hef öruggar heimildir fyrir því að þó nokkrum karlmönnum þykja þjóðbúningar kynæsandi .
Og skal engan undra .
Skautbúningurinn gerir jú hverja þá konu sem honum klæðist að drottningu .
Þó þessi mesti viðhafnarbúningur íslenskra kvenna dragi nafn sitt af höfuðbúnaðinum sem við hann er borinn , skautinu , þá vill svo til að skaut er einnig orð yfir kvensköp og þá er viðbúið að hugrenningartengsl verði í höfðum einhverra og þeir sjái þessi fögru klæði sem umbúðir um konunnar heita skaut .
Kona sem klæðist skautbúningi vekur þá eflaust löngun þessara sömu einstaklinga til að fletta hana flóknum flíkunum , rétt eins og að flysja ávöxt eða taka margra laga dýrindis pappír utan af gjöf .
Svo getur verið enn skemmtilegra að taka fjallkonu í fullum herklæðum .
Svipta upp um hana pilsunum .
Eða bjóða henni að setjast ofan á reistan gandinn og njóta í leiðinni fegurðarinnar í bylgjandi útsaumi pilsanna .
Margan karlinn veit ég fullan af löngun til að gilja konu sem er vandlega uppábúin og innpökkuð í þjóðleg klæði .
Hver vill ekki sigra fjall ? Næsta víst er að hafa þarf þó nokkuð fyrir því að vinna svo virðulega konu sem fjallkona er , rétt eins og það krefst átaka að sigra Hvannadalshnjúk .
En ánægjan er þeim mun meiri þegar á toppinn er komið .
