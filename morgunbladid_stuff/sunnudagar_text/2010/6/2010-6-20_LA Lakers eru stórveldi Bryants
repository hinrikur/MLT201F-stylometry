Þegar lokaflautan gall valhoppaði Kobe Bryant um völlinn ær af fögnuði , fimmti meistaratitillinn var í höfn .
Hann hafði gert lítið úr því að lokarimman í NBA væri við erkióvininn , Boston Celtics , sem oftar en ekki hefur lagt stein í götu Los Angeles Lakers .
Fyrir þessa rimmu höfðu liðin mæst 11 sinnum og Lakers aðeins unnið tvisvar .
Einu gilti um fortíðina , sagði Bryant , engu skipti hvort andstæðingarnir væru Celtics eða eitthvert annað lið .
En þegar hann var spurður hvort þessi titill hefði skipt meira máli en fyrri titlar vegna rígsins á milli Lakers og Celtics og nú hefði hann getað hefnt fyrir ósigurinn gegn Celtics í úrslitunum 2008 sagði hann : " Ég var að ljúga að ykkur [ um ríginn við Celtics ] .
Þegar stundin rennur upp verður að ýta slíku til hliðar , annars tapar maður sér í látunum , spilar ekki sinn besta körfubolta .
En þið vitið hvað ég þekki leikinn vel .
Ég þekki hverja einustu úrslitaviðureign Lakers .
Ég var með Lakers á heilanum og þekki hverja einustu rimmu við Celtics , þekki alla tölfræðina .
Þetta skipti mig öllu máli , en ég gat ekki einblínt á það , ég varð að einbeita mér að því að spila .
" En það var ekki bara sigurinn á Boston sem var sætur .
Þegar hann var spurður hvaða þýðingu titillinn hefði svaraði hann : " Bara að nú er ég með einum fleiri titla en Shaq , " sagði hann og átti við Shaquille O ' Neal , sem hann vann þrjá titla með hjá Lakers .
" Ég get lagt það inn á reikninginn .
Þið vitið hvernig ég er .
Ég gleymi engu .
" Hann man þá sennilega líka að nú er hann kominn með jafnmarga titla og Magic Johnson , sem gerði Lakers að stórveldi á níunda áratug liðinnar aldar , og vantar einn meistaratitil til að jafna titlafjölda Michaels Jordans .
Á fimmtudagskvöldið tók Bryant við verðlaununum úr hendi Bills Russells , stjörnu Celtics á sjöunda áratugnum .
Það er þó ekki víst að rifjast hafi upp fyrir Bryant að Russell vann 11 titla á árunum 1957 til 1969 .
Ýmsir leikmenn Los Angeles Lakers svöruðu kallinu í viðureigninni við Boston , hinn óþreytandi Derek Fisher , katalóninn Pau Gasol , hinn óútreiknanlegi Ron Artest .
En án Bryants hefði liðið aldrei orðið meistari .
Í viðureigninni við Boston skoraði Bryant 28,6 stig að meðaltali , tók átta fráköst og gaf 3,9 stoðsendingar .
Hann var útnefndur maður úrslitakeppninnar og átti það fullkomlega skilið .
Til að verða meistari þarf fjóra sigra og það þurfti sjö leiki til að útkljá viðureigina milli Los Angeles og Boston .
Bryant hefur í áranna rás mátt heyra að hann væri ekki leiðtogi , hann væri sjálfselskur og eigingjarn og sundraði liði sínu frekar en að sameina það .
Hafi þessi gagnrýni einhvern tímann átt rétt á sér hefur Bryant nú rekið af sér slyðruorðið .
Stundum tók hann völdin á vellinum , en stundum sýndi hann að hann gat treyst félögum sínum og þá gekk liðinu best .
Gott dæmi um þetta kom undir lok úrslitaleiksins .
Lakers voru með þriggja stiga forskot .
Bryant gat tekið tveggja stiga skot , en ákvað að gefa á Artest , sem var galopinn rétt fyrir utan þriggja stiga línuna .
Artest lét skotið ríða af , skoraði þrjú stig og munurinn var orðinn sex stig .
" Hann treysti okkur og lét okkur líða svo vel , " sagði Artest eftir leikinn .
" Og hann gaf boltann á mig .
Hann gefur boltann aldrei á mig og hann gaf boltann á mig .
Kobe gaf boltann á mig og ég skoraði þrist .
" Ég vil þakka geðlækninum mínum " Við vildum það meira , " sagði Jerry Buss , eigandi LA Lakers eftir að lið hans hafði orðið meistari í 16 skipti , og greip til þekktustu klisju íþróttanna .
Ekkert er hins vegar hefðbundið við Ron Artest , hvorki innan vallar né utan .
Hann lék lykilhlutverk í sigri Lakers í sjöunda leiknum og eftir leikinn sagði hann : " Ég vil þakka geðlækninum mínum .
" Glæstur körfuboltaferill Kobe Bryant var aðeins 17 ára gamall þegar gerði samning við Los Angeles Lakers árið 1996 .
Hann gekk til liðs við liðið strax eftir menntaskóla .
Bryant hafði verið stjarna í Lower Merion-skólanum í Pennsylvaníu , sló met sem Wilt Chamberlain hafði sett þegar hann spilaði fyrir Overbrook-menntaskólann í sama ríki .
Þjálfari Bryants í Lower Merion skólanum sagði að hann gæti hæglega orðið jafnoki Michaels Jordans .
Kobe Bean Bryant fæddist 23. ágúst 1978 .
Faðir hans , Joe Bryant , var í NBA í átta ár og lék síðan á Ítalíu og í Sviss í átta ár .
Bryant ákvað að fara ekki í háskóla , heldur beint í NBA , líkt og Kevin Garnett árið áður .
Bryant varð þrívegis meistari ásamt Shaquille O ' Neal árin 2000 til 2002 og nú hefur hann unnið titilinn tvö ár í röð .
Enginn leikmaður Lakers hefur skorað fleiri stig en hann .
2006 skoraði hann 81 stig í leik og hefur aðeins Chamberlain gert betur , 100 stig í einum og sama leiknum .
Bryant vann gullverðlaun með bandaríska landsliðinu á ólympíuleikunum 2008 .
