Fyrr á þessu ári , nánar tiltekið hinn 26. janúar sl. , varð fyrsti íslenski stórmeistarinn Friðrik Ólafsson 75 ára .
Af því tilefni mun Hrókurinn efna til afmælishátíðar sem fram fer í Djúpavík og Norðurfirði í Árneshreppi um næstu helgi .
Aðalmótið fer fram laugardaginn 19. júní í gömlu síldarverksmiðjunni í Djúpavík .
Heiðursgestur er afmælisbarnið sjálft Friðrik Ólafsson en búist er við þátttöku fjölmargra öflugra skákmanna .
Baldur Möller Norðurlandameistari 1948 og 1950 lét þau orð eitt sinn falla að líta mætti á Friðrik sem brúna milli gamla tímans og hins nýja .
Friðrik haslaði sér ótrauður völl á alþjóðavettvangi snemma á sjötta ártug síðustu aldar og vann hvert afrekið á fætur öðru .
Tilþrifin á millisvæðamótinu í Portoroz 1958 þar sem Friðrik komst í hóp áskorenda eru enn í minnum höfð .
" Friðriks-kynslóðin , " eins og hún var samansett í hugum manna hér á landi kom þar fram að hluta með Tal fremstan í flokki , Petrosjan , Fischer , Gligoric og Larsen .
Meðal Íslenskra skákmanna voru aðeins Ingi R. Jóhannsson og mörgum árum síðar Guðmundur Sigurjónsson sem áttu einhverja möguleika gegn Friðriki á sjötta og sjöunda áratug síðustu aldar .
Sá danski , Bent Jörgen Larsen var með honum alla leið , allt frá því að þeir hittust fyrst á heimsmeistaramóti unglinga í Birmingham 1951 .
Á meira en 40 ára tímabili tefldu þeir 30 kappskákir .
Sú síðasta var háð á 60 afmælismóti Friðriks í Þjóðarbókhlöðunni 1995 .
Bent vann og komst þá loks yfir , 15½ : 14½ .
Framan af á ferli þeirra var Friðrik greinilega fremri þó að hann hefði tapað einvíginu um Norðurlandameistaratitilinn 1956 .
Merkilegt er tímabil frá einvíginu ' 56 til viðureignar þeirra á Ólympíumótinu í Havana 1966 er þeir tefla 14 skákir og allar vinnast á svart .
Ég hygg að töfrar Friðriks hafi ekki síst legið í þeirri ógnarspennu sem hann náði að byggja upp í skákum sínum .
Ókunnugum virtist hann stundum sólunda tíma sínum í furðulegustu atriði ; aðrar skákir voru komnar vel af stað en Friðrik kannski að hugsa fyrsta leikinn .
Kringum þetta spannst mikil umræða meðal hinna staðföstu fylgismanna Friðriks : Bergur Pálsson , Magnús Sigurjónsson og Jakob Hafstein svo nokkrir séu nefndir voru yfirleitt mættir og fögnuðu með Friðriki þegar vel gekk og það var oft .
Þegar Friðrik var kosinn forseti FIDE 1978 urðu ákveðin þáttaskil hjá honum hvað taflmennskuna varðaði .
Fyrr á árinu höfðu áhorfendur flykkst í Kristalsal Hótel Loftleiða til að fylgjast með honum á Reykjavíkurskákmótinu .
Þar laust þeim Bent Larsen enn og aftur saman og niðurstaðan varð einn frækilegasti sigur Friðriks yfir hinum glaðbeitta andstæðingi sínum : 8 .
Reykjavíkurskákmótið 1978 : Friðrik Ólafsson – Bent Larsen Aljékíns-vörn 1. e4 Rf6 2. e5 Rd5 3. d4 d6 4 .
Rf3 g6 5 .
Bc4 Rb6 6 .
Bb3 Bg7 7 .
Rg5 d5 8 .
0-0 Rc6 9. c3 Bf5 Hér var sennilega best að leik 9....f6 t.d. 10. exf6 exf6 11 .
He1 + Kf8 o.s.frv. 10. g4 Bxb1 11 .
Df3 0-0 12 .
Hxb1 Dd7 Hér og í næsta leik þráast Larsen við að reka riddarann af höndum sér með 12 .
...
h6 .
13 .
Bc2 Rd8 14 .
Dh3 h6 15. f4 ! Of seinn ! 15....hxg5 16. f5 Re6 17. fxe6 dxe6 18 .
Bxg5 c5 19 .
Kh1 cxd4 20. cxd4 Hfc8 ( STÖÐUMYND ) 21 .
Bf5 ! gxf5 22. gxf5 Dc6 23 .
Hg1 ! Dc2 24 .
Hbe1 Kf8 25. f6 – og Larsen gafst upp enda stutt í mátið .
Helgi Ólafsson helol@simnet.is 