Atli Viðar Thorstensen verkefnastjóri hefur með málefni flóttamanna að gera hjá Rauða krossi Íslands og þar á bæ eru menn í heildina ánægðir með hvernig til hefur tekist með aðlögun flóttafólks .
, , Kólumbísku flóttamennirnir komu í tvennu lagi , 2005 og 2007 , og líkt og með aðra flóttamenn sem hingað hafa komið og við höfum aðstoðað , held ég að hægt sé að segja að þetta hafi í heildina gengið vel .
Fólkið hefur almennt verið ánægt með þann stuðning sem það hefur fengið , aðstoð við íslenskunám og þann stuðning sem til dæmisReykjavíkurborg í þessu tilfelli hefur veitt , " segir Atli .
Að rjúfa einangrunina Að sögn Atla eru það stuðningsfjölskyldurnar sem eru burðarás verkefnisins og án þeirra væri vafamál að verkefnið gengi jafn vel og raun ber vitni .
" Við sem vinnum við þetta erum náttúrlega bara starfsmenn , í vinnunni frá 8-16 , og það er alveg sama hvort við erum sálfræðingar , félagsráðgjafar eða hvað , þetta er samt vinnan okkar .
En stuðningsfjölskyldurnar gefa ótrúlega mikið af sér í sjálfboðastarfi og það má ekki gleyma því að þetta fólk gefur sinn tíma til bláókunnugra , það gefur hjarta sitt og sál og við teljum verkefnið standa og falla með þeim .
" Módelið varð til í kringum 1980 og hefur verið notað við móttöku allra flóttamannahópa hér á landi síðan .
Markmiðið var að rjúfa félagslega einangrun innflytjenda og hefur það vakið nokkra athygli erlendis og m.a. verið kynnt fyrir Flóttamannastofnun SÞ .
" Á Norðurlöndunum má segja að Ísland standi sig best , " segir Atli og bætir því við að margir telji að íslenska kerfið virki svona vel vegna þess að hér hefur atvinnuleysi verið lítið , efnahagsástand gott gegnum tíðina og flóttamannastreymi inn í landið mjög lítið .
Kreppan erfið Að sögn Atla er mikil áhersla lögð á það að flóttamennirnir fari í skóla og mennti sig svo þeir festist ekki í láglaunastörfum hérlendis , og hefur sá þáttur gengið allvel .
Hins vegar er ekkert launungarmál að framfærsla er þeim þung í skauti eins og öðrum Íslendingum eftir að kreppan skall á .
" Þau hafa ekki úr miklu að moða og hafa verið að reyna að senda einhverja peninga heim til heimalandsins , finnst þeim bera skylda til þess þótt þau eigi raunverulega engan afgang , og skera þá frekar niður við sig .
En þessir aurar sem þau reyna að senda heim hafa náttúrlega rýrnað að verðgildi líka og það er sárt fyrir þau .
" Almennt er ekki ætlast til að flóttamennirnir fari í vinnu fyrsta hálfa árið hér á landi , heldur einbeiti sér að íslenskunámi og aðlögun að íslensku samfélagi , með aðstoð stuðningsfjölskyldnanna , starfsmanna Rauða krossins og félagsþjónustunnar .
Eftir ár á fólk hins vegar að geta bjargað sér sjálft og fær þá aðstoð við að sækja um vinnu ef því er að heilsa , eða frekara nám .
Oft aðstoðar stuðningsfjölskyldan við það .
Félagslega tengingin mikilvæg Atli segir að reynt sé að velja stuðningsfjölskyldurnar þannig að fólk eigi eitthvað sameiginlegt , t.d. að stuðningsfjölskyldan eigi börn á svipuðum aldri og fjölskyldan sem hún tekur í handleiðslu , hjónin séu á svipuðum aldri og svo framvegis .
" Ef um mjög unga einstaklinga er að ræða höfum við í sumum tilfellum fengið eldra fólk til að taka þau í handleiðslu og þannig skapað eins konar " afa og ömmu " og þessi tengsl haldast oft mjög lengi .
Flestar fjölskyldurnar halda enn sambandi við sínar stuðningsfjölskyldur .
Vissulega verða allaf einhver afföll í stuðningsfjölskyldunum og gert er ráð fyrir því .
Þess vegna leggjum við upp með 4-6 stuðningsfjölskyldur á hverja flóttamannafjölskyldu .
Svo getur alltaf komið fyrir að fólk eigi hreinlega ekki samleið og það er líka gert ráð fyrir því .
En þegar vel tekst til , sem er í miklum meirihluta tilvika , er þetta mjög mikilvæg tenging fyrir flóttafólkið inn í íslenskt samfélag og góð leið til að fleyta því inn í þjóðfélagið á sem mýkstan máta .
" 