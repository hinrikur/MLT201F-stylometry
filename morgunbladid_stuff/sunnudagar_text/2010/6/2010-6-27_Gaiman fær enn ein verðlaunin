Breski vísindaskáldsögu- og myndasagnahöfundurinn Neil Gaiman er þekktastur fyrir skáldsögur fyrir fullorðna .
Fyrir tveimur árum sendi hann frá sér bók fyrir ungmenni , The Graveyard Book , sem segir frá ungum pilti sem draugar í kirkjugarði taka að sér og ala upp þegar foreldrar hans eru myrtir og selst hefur metsölu .
Gaiman segist hafa fengið hugmyndina að bókinni fyrir tveimur áratugum og eins að hann hafi byggt bókina að nokkru á Dýrheimabókum Rudyards Kiplings .
Ekki er bara að The Graveyard Book hafi selst vel heldur hefur hún líka hlotið ýmsar viðurkenningar og varð til að mynda fyrsta bókin til að hljóta bæði helstu barnabókaverðlaun Bretlands og Bandaríkjanna .
Á síðasta ári hlaut bókin Newbery-verðlaunin bandarísku , sem veitt eru af barnabókadeild bandaríska bókasafnasambandsins , og í vikunni hreppti hún svo Carnegie-verðlaunin bresku , , sem valin eru af þrettán barnabókavörðum á vegum sambands breskra bókavarða .
Þetta eru þó ekki einu verðlaunin sem bókin hefur fengið því hún hlaut Locus-verðlaunin , Booktrust-verðlaunin og Hugo verðlaunin en síðastnefndu eru helstu vísindaskáldsagnaverðlaun heims .
