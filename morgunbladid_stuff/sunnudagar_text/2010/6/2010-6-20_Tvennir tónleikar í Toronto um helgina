Helgin mín fer í tónleikahald í Kanada en ég mun spila á NXNE eða North by Northeast tónlistarhátíðinni í Toronto í kvöld og á morgun .
Þetta er litla systir South by Southwest , SXSW , og kvikmyndahátíð í þokkabót , fullt af stuttmyndum og heimildarmyndum um tónlist og tónlistarmenn .
Ég flaug út í miðvikudag og kom fram á tónleikum hjá Íslendingafélaginu á 17. júní sem var mjög gaman og svo var ég með stofutónleika hjá vinum í gærkvöldi .
Ég spila í kvöld á tónleikum í Cameron House við Queen Street , litlum og kósý bar , ásamt fleiri góðum vinum en þetta er líka svona vinafagnaður því þarna verður tónlistarfólk sem ég þekki frá t.d. Ástralíu og ég á von á góðri stemmningu .
Sunnudagurinn verður svipaður nema tónleikarnir verða á veitinga- og skemmtistaðnum Rancho Relaxo .
Ég veit ekki hvort maður nær að gera mikið annað en að spila og hitta vini en ég hef einu sinni komið þarna áður og þá labbaði ég yfir Niagra fossana sem var magnað .
Ég mun bara vera á fullu að spila og hitta gott fólk enda finnst mér best að hafa nóg fyrir stafni þá þarf maður ekki að velta fyrir sér hvað maður ætti að vera að gera við tímann .
