Bandaríski rithöfundurinn Barbara Kingsolver hlaut Orange-kvennabókmenntaverðlaunin á dögunum fyrir skáldsöguna The Lacuna .
Ýmsir höfðu spáð því að Booker-verðlaunabókin Wolf Hall eftir Hilary Mantel myndi hreppa verðlaunin .
Samkvæmt frétt Reuters þá deildu dómnefndarmeðlimir hart um bókina og þær deilur urðu til þess að hún varð fyrir valinu eða eins og dómnefndarformaður lýsti því þá ákvað dómnefndin að velja frekar bók sem framkallaði sterkar tilfinningar en bók sem allir væru sammála um .
Eins og getið er var söguleg skáldsaga Hilary Mantel um Thomas Cromwell , Wolf Hall , meðal þeirra bóka sem tilnefndar voru en aðrar bækur á stuttlistanum voru Black Water Rising eftir Attica Locke , A Gate at the Stairs eftir Lorrie Moore , The Very Thought of You eftir Rosie Alison og The White Woman on the Green Bicycle eftir Monique Roffey .
Þetta var í fimmtánda sinn sem verðlaunin voru veitt .
The Lacuna er sjötta skáldsaga Kingsolver sem þekktust er fyrir skáldsöguna The Poisonwood Bible sem komst á stuttlista Orange-verðlaunanna fyrir ellefu árum .
Bók hennar Animal , Vegetable , Miracle , sem segir frá því er hún og fjölskylda hennar stunduðu sjálfsþurftarbúskap í rúmt ár , vakti einnig mikið umtal fyrir nokkrum árum .
The Lacuna segir frá ungum pilti , Harrison Shepherd , sem þvælist um Mexíkó og Bandaríkin á kaldastríðsárunum með móður sinni .
Meðal þeirra sem bregður fyrir í bókinni eru listamennirnir Diego Rivera og Frida Kahlo og rússneski bolsévikkinn Leon Trotsky .
Gagnrýnendur hafa tekið bókinn misjafnlega , flestir verið ósáttir við bókina , en aðrir lofað Kingsolver fyrir hugrekki og metnað .
Kingsolver varð mjög umdeild vestan hafs fyrir andstöðu sína við innrásina í Írak og kölluð föðurlandssvikari fyrir það að hafa sagt bandaríska fánann vera orðinn táknmynd kúgunar , ofbeldis og fordóma .
