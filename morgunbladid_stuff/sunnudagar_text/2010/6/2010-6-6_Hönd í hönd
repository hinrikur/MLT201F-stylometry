Ég man að þegar ég var tólf ára leiddi ég einu sinni stelpu .
Hún hét – bíddu nú við – mig langar að segja Kristín – en ég er ekki alveg viss .
En það var bara einhvern veginn hvernig hún hélt í höndina á mér sem var alveg off .
Puttarnir pössuðu ekki saman .
Maður veit það um leið og maður tekur í höndina á einhverjum hvort hendurnar passa saman .
Þumallinn uppað þumlinum , vísifingur uppað vísifingrinum .
Hljómar einfalt .
Það ætti ekki að vera hægt að klúðra þessu .
En hún klúðraði þessu , blessunin .
Ég er alls ekkert að segja að hún sé slæm manneskja , alls ekki .
Hendurnar á okkur bara pössuðu ekki saman .
Og það var á þessu augnabliki sem ég vissi að það yrði aldrei neitt úr þessu hjá okkur .
Sem var kannski ágætt vegna þess að ég var tólf ára .
En ég áttaði mig á því mjög fljótlega að það skiptir rosalega miklu máli að finna einhvern sem " fittar " .
Það bara gengur ekki að eyða lífinu með einhverjum sem bara passar manni alls ekki .
Það er svona svipað og að vera á skíðum í alltof þröngum skíðaskóm .
Maður rennir sér alveg niður og allt það , en maður nýtur þess alls ekki eins og ef maður væri í skíðaskóm sem pössuðu .
En maður lætur sig hafa það , af því að það er nú búið keyra alla leið norður og svona .
Makaleitin hefst snemma .
Það má eiginlega líkja þessari makaleit við eina allsherjar skrúðgöngu .
Maður gengur .
Fylgist með .
Gengur aðeins lengra .
Og ef það er einhver sem manni líst vel á stoppar maður og spjallar .
Ef hlutirnir ganga ekki upp ferðu bara aftur í skrúðgönguna og heldur áfram að ganga .
Og fylgjast með .
Leitin getur auðvitað tekið mislangan tíma .
Sumir eru heppnir , eru nánast bara rétt byrjaðir í skrúðgöngunni og finna einhvern mjög áhugaverðan strax .
Elísabet Taylor hefur verið óheppnari .
Og framtíðin er ekkert sérlega björt hjá henni þessa dagana því hún er að drepast úr liðagigt og fer hægt yfir .
Persónulega finnst mér samt að fólk með liðagigt eigi fullan rétt á að lifa hamingjusömu ástarlífi .
Flest okkar finna einhvern áhugaverðan í skrúðgöngunni og fara að búa með viðkomandi .
Stundum áttar fólk sig á því að það hefur farið mannavillt og skilar viðkomandi og nær í þann rétta , sem fittar hugsanlega miklu betur .
Sumir vilja bara komast aftur í skrúðgönguna vegna þess að þeim finnst svo gaman í skrúðgöngum .
Það er allur gangur á þessu .
Það breytir engu hversu ástfanginn þú ert , það kemur alltaf að því að þú spyrð sjálfan þig ; " Hún er frábær og ég elska hana og allt það , en ef ég á eftir að vera með henni það sem eftir er á hún eftir að komast að því hvernig ég virkilega er .
Og það getur varla verið gott , eða hvað ? ! " Ég held nefnilega að okkur finnist það skelfileg tilhugsun að annað fólk komist að því hvernig við erum í raun og veru .
Við höfum komist upp með okkur sjálf gagnvart okkur sjálfum vegna þess að við manipúlerum okkur sjálf fram í rauðan dauðann .
Ég er til dæmis alveg einstaklega meðvirkur þegar kemur að sjálfum mér .
Ég er meistari í að tala sjálfan mig til .
En sennilega miklum við þetta fyrir okkur og komumst að því að makar okkar eru bara ekkert að pæla svona mikið í okkur .
Eins og ég komst að þegar ég átti fyrir þó nokkru eftirfarandi samtal við kærustuna : " Ég hrýt sko .
" " Það er allt í lagi .
" " Nei , sko ...
ég hrýt .
Og það heyrast stundum lög .
" " Böggar mig bara ekki neitt .
" " Einu sinni hraut ég lagstúf úr Kardemommubænum .
" " Ég elska Kardemommubæinn .
" " Ókei .
Flott .
Mér fannst bara að þú ættir að vita þetta .
" 