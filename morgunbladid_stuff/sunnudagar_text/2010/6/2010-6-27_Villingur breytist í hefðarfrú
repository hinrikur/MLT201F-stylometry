Á árunum 1994 til 1995 urðu bandarísku unglingaþættirnir My So-Called Life afar vinsælir og þar mátti finna leikara sem síðar áttu eftir að prýða hvíta tjaldið í Hollywood-kvikmyndum .
Þeirra á meðal voru Claire Danes og Jared Leto sem flestir þekkja í dag .
Þeir sem léku aukahlutverk í þáttunum hafa ekki verið alveg jafnheppnir og frekar fallið í gleymskunnar dá .
My So-Called Life voru alvöru unglingaþættir þar sem tekið var á viðkvæmum málefnum unglingsáranna eins og kynþroska en einnig lagðar línurnar hvað varðar áfengi og kynlíf .
Allir slíkir þættir þurfa að hafa einn villing og í My So-Called Life var það stúlka að nafni Rayanne Graff leikin af A.J .
nokkurri Langer .
A.J .
Langer fór á sínum tíma í prufu til að leika Angelu Chase , aðalpersónu þáttanna , en þegar það gekk ekki sem skyldi fór hún aftur í prufu fyrir Rayanne Graff og nældi í hlutverkið .
Hún varð þekkt sem sú persóna en síðan þá hefur frægðarsól hennar ekki risið sérlega hátt .
Hún hefur leikið í nokkrum smærri kvikmyndum og þáttaröðum en sú frægasta er líklegast Seinfeld .
Mikið lengra nær leiklistarferill hennar ekki en A.J .
hefur þó komið ár sinni ágætlega fyrir borð .
Hún giftist árið 2005 breska lávarðinum Lord Charles Peregrine Courtenay og hefur lýst þeirra fyrstu kynnum svo : " Við maðurinn minn hittumst á bar í Vegas , hann vissi ekki að ég væri leikkona og ég vissi ekki að hann ætti kastala .
" Lávarðurinn er starfandi lögfræðingur í Los Angeles en fregnir herma að í framtíðinni sé ætlun þeirra að setjast að með börnin í kastalanum góða í bresku sveitarsælunni í Devon .
maria@mbl.is 