Laugardagur 19. júní 2010 kl. 22.15 .
( RUV ) Kunn söngvamynd eftir Bill Condon ( Kinsey , Angels and Demons ) , byggð á frægum Broadway-söngleik um uppgang The Supremes og plötuútgáfunnar Tamla Motown .
Myndin hefst á sjöunda áratugnum , þrjár þeldökkar stúlkur eru að reyna að koma sér áfram sem söngtríó en gengur hægt .
Aðalsöng- og hæfileikakona er Effie ( Jennifer Hudson ) , en glæsipían í hópnum er Deanna ( Beyoncé Knowles ) .
Hjólin fara að snúast þegar þær kynnast framagjörnum og harðduglegum bílasala ( Jamie Foxx ) , sem gerir þær að stjörnum og Motown , litlu útgáfuna sína í bílaborginni Detroit , að hljómplötuveldi .
En frægðin kostar fórnir , Effie verður undir þegar Deanna verður aðalstjarna og fylgikona bílasalans , ( fyrirmyndin að sjálfsögðu Barry Gordon , Jr .
) Deenna er Diana Ross en Effie er hin bráðsnjalla en ógæfusama Florence Ballard , sem yfirgaf tríóið og dó allslaus drykkjusjúklingur aðeins 32 ára .
Dreamgirls er gerð af fagmennsku og American Idol-stjarnan Jennifer Hudson fékk Óskarsverðlaunin fyrir minnisstæða túlkun á hinni ógæfusömu Effie .
Eddie Murphy ( sem frægur söngvari á tímabilinu ) og Danny Glover , eru á meðal sterkra aukaleikara sem gera átakanlega en athyglisverða , sannsögulega mynd enn betri .
* * * ½ 