Helen Thomas er dóttir innflytjenda frá Líbanon .
Hún fæddist í Kentucky og ólst upp í Detroit .
Thomas hóf störf hjá fréttaþjónustunni UPI árið 1943 og hefur fylgt forsetum Bandaríkjanna allt frá því hún fylgdist með kosningabaráttunni í forsetakosningunum 1960 .
Hún varð fréttaritari í Hvíta húsinu í tíð Johns F. Kennedys og Barack Obama var síðasti forsetinn , sem þurfti að svara spurningum hennar .
Þar á milli eru átta forsetar .
Hermt er að Kennedy hafi eitt sinn sagt að hún " væri fín stúlka ef hún bara losaði sig við skrifblokkina og blýantinn " .
" Er ekki einhvers staðar stríð , sem við getum sent hana í ? " á Colin Powell , fyrrverandi utanríkisráðherra , að hafa spurt með bros á vör .
Thomas var fyrsta konan til að vera í forustu félagsins National Press Club og varð fyrst kvenna forseti félags fréttaritara í Hvíta húsinu .
Jafnt forsetar sem blaðamenn sýndu henni virðingu .
" Í mörg ár giltu aðrar reglur fyrir Helen og bara fyrir Helen , " sagði Ari Fleischer , fyrrverandi talsmaður George W. Bush , sem hvatti hana til að hætta út af ummælunum um Ísrael .
" Hún vann sér þennan rétt inn og fékk sérmeðferð .
Það fór aldrei í taugarnar á mér .
Ég hafði gaman af hugmyndafræðilegum skylmingum við Helen .
" 