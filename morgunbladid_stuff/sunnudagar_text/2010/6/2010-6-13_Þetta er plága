Guðmundur Guðbjarnason , formaður Landssambands sumarhúsaeigenda , segir sambandið hafa miklar áhyggjur af innbrotum í sumarbústaði undanfarin misseri .
Innbrotin séu oft harmleikur fyrir þá sem verða fyrir þeim .
" Þetta eru ekki bara innbrot , eins og fólk hefur lýst þessu fyrir mér er þetta svo sóðalegt .
Þetta er okkar kæri reitur og hann er saurgaður .
Það er kannski ekki bara búið að taka sjónvarpstæki eða rest af einhverju áfengi eða eitthvað slíkt .
Það er aðkoman að þessu , " segir Guðmundur .
Ímyndin eyðilögð Guðmundur segir að fólk viti jafnvel ekki af því að brotist hafi verið inn í sumarbústaðina þess fyrr en það mætir á staðinn , þá hugsanlega til þess að gera sér glaðan dag með ættingjum og vinum , og kemst þá að því að einhver eða einhverjir hafi verið þar innandyra og jafnvel í talsverðan tíma .
Þetta geti hæglega svipt fólk mun meiru en aðeins veraldlegum eigum þess .
" Það er jafnvel búið að eyðileggja þá hugmynd sem fólk hafði um þennan stað .
Því finnst hann vera orðinn óhreinn , " segir Guðmundur .
Málið mikið rætt Guðmundur segir að innbrotin hafi verið rædd á vettvangi Landssambands sumarhúsaeigenda en aðkoma þess að málinu til þessa hafi aðallega falist í því að upplýsa félagsmenn um það og viðbrögð við því .
Þannig komi t.a.m. á næstunni út árlegt blað sambandsins sem dreift er til félagsmanna þar sem finna megi ýmislegt efni þessu tengt .
Fyrst og fremst sé það einstakra sumarhúsafélaga að bregðast við innbrotunum að öðru leyti .
Endurtekin innbrot Guðmundur segir að sumarbústaðaeigendur hafi verið að reyna að bregðast við þessari óværu , t.a.m. með því að koma upp hliðum og dýrum öryggiskerfum .
Hann segir að það sé eins og svona innbrot komi í bylgjum og séu skipulögð af einhverjum einstaklingum í þjóðfélaginu sem virðast endurtaka þau aftur og aftur .
" Ef þeim gengur vel í fyrsta skiptið fara þeir aftur .
Þeir láta ekki eitt skipti duga .
Eins og núna var komið upp um 30-40 innbrot eins hóps .
Það er eins og þeir eiri engu þar til það bara kemst upp um þá .
Þetta er alveg plága , " segir Guðmundur .
