Ein ástsælasta söngkona Dana , Tina Dickow , sagði frá íslenskum jólahefðum í einum vinsælasta danska útvarpsþætti danska ríkisútvarpsins ; Aftenshowet .
Tina býr hér á landi ásamt eiginmanni sínum , sem einnig er tónlistarmaður ; Helga Jónssyni en saman eiga þau einn son .
Í Danmörku vekur það mikla athygli að Tina búi hérlendis en Tina er slík súperstjarna í Danmörku að hún getur varla gengið þar um götur óáreitt .
Tina bjó lengi í Bretlandi .
Um jólin kemur öll fjölskylda söngkonunnar til Íslands í heimsókn .
Danir voru mjög forvitnir að vita hvernig jólahefðum Íslendinga væri háttað og það sem Tina sagði um skötuhefðina , sem Danir hrylltu sig yfir , og laufabrauðið vakti mikla athygli .
Danir reyndu að skilja hvers konar fyrirbæri laufabrauðið væri – og spurðu hvort þetta líktist pönnukökum .
Tina sagði einnig frá íslensku jólasveinunum þrettán sem koma með einhverja gjöf síðustu 13 dagana áður en hátíðin gengur í garð og hvernig þeir hafa verið þjófóttir og uppátækjasamir í gegnum tíðina .
Rjúpan kom einnig til umræðu og aðfangadagsmáltíðin .
Tina sagði að jólin væru einkar löng á Íslandi sem hún kynni vel að meta og ræddi skammdegið .
Frá heimalandi sínu sagðist hún þó sakna dönsku eplaskífanna .
