Samskiptavefurinn Facebook hyggst breyta því hvernig notendur senda hver öðrum skilaboð .
Áður gátu notendur stillt hverjir hefðu möguleika á að senda sér skilaboð .
Sá möguleiki verður ekki fyrir hendi lengur , heldur getur hver sem er sent hverjum sem er skilaboð , óháð því hvort þeir hafa áður gerst vinir á vefnum eða ekki .
Til stendur að rukka fyrir þau skilaboð sem send eru til ókunnugs notanda , þ.e. einhvers sem ekki er á vinalista viðkomandi .
Telja forsvarsmenn Facebook að með því að rukka fyrir hver skilaboð verði hægt að draga úr fjöldasendingum með skilaboðum .
Hægt verður farið í breytingarnar og er Facebook þessa dagana með tilraun í gangi í Bandaríkjunum þar sem notendur geta sent ókunnugum skilaboð gegn greiðslu sem nemur einum dollara .
Notandi , eða sá sem tekur við skilaboðum , getur þó eftir sem áður ráðið því í hvaða hólf skilaboð fara .
Þannig er hægt að gera sérstakt innhólf sem aðeins tekur við skilaboðum frá ókunnugum , vilji fólk sía þau sérstaklega .
