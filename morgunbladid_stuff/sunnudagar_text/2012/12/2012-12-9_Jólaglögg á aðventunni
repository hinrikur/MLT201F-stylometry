Kuldinn í London er farinn að bíta mann inn að beini hvort sem maður dvelur innanhúss eða utandyra .
En um leið birtir til , því það er kominn desember , og kalt andrúmsloftið ber með sér sætan ilm og jólaspennu .
Glitta fer einnig í jólaljós og skreytingar um allt .
Flestar breiðgötur borgarinnar iða fyrir jólin eins og reyndar flesta daga ársins .
En nú er fólk í öðrum gír og augljóslega farið að leita gjafa fyrir ástvini .
Snemma í desember má einnig sjá pör , vini eða fjölskyldur bera á milli sín jólatré , komandi af einhverjum jólamarkaðinum .
Þá fara menn að kynda undir kötlum með jólaglöggi á öllum helstu hverfisbörum og vinir hittast eftir kalda vinnudaga og sjúga í sig jólastemninguna ...
og auðvitað glöggið .
Fátt jafnast á við London á aðventunni .
Helga Ósk Hlynsdóttir skóhönnuður .
