Útvarpsleikhúsið sendir út tvö leikrit á Rás 1 um jólin .
Á jóladag klukkan 13 verður flutt Opið hús , nýtt leikrit eftir Hrafnhildi Hagalín .
Leikstjóri er Kristín Eysteinsdóttir , Hallur Ingólfsson semur tónlist og Einar Sigurðsson annast hljóðvinnslu .
Leikritið fjallar um fimm manneskjur sem hittast í húsi sem auglýst hefur verið til sölu .
Leikendur eru Erlingur Gíslason , Kristbjörg Kjeld , Unnur Ösp Stefánsdóttir , Bergur Þór Ingólfsson , Björn Thors og Ellert A. Ingimundarson .
Á annan í jólum klukkan 20 verður útvarpað Antigóníu eftir Sófókles , í þýðingu Helga Hálfdanarsonar .
Hljóðritunin er frá 2009 .
Leikstjóri er Sigurður Skúlason og meðal leikenda eru Sólveig Arnarsdóttir , Jóhann Sigurðarson og María Heba Þorkelsdóttir .
