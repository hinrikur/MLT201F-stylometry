Súpa 2-3 stilkar sellerí svínakjöt ( gjarnan feitur biti eða flesk með ) fuglakjöt ( hæna , kjúklingur , kalkúnn ) slátrarinn læddi einum bita úr nauti með í þetta sinn kjúklingabaunir að vild 5-6 meðalstórar kartöflur salt og saffran Kjötbollur 500 g grófhakkað kjöt úr kjúklingi og svíni 250 g þurrt skorpubrauð fersk steinselja 2 msk furuhnetur 1 tsk múskat 2 egg 2-4 msk blóð ( má sennilega sleppa þó ef nauðsyn krefur ) salt Aðferð Kjúklingabaunir , sellerí og kjötbitarnir , gjarnan í þessari röð , fara rúmum tveimur tímum fyrir mat í stóran súpupott með vatni .
Settu nægilegt vatn til að rúma kartöflurnar og bollurnar seinna .
Hver stilkur af selleríi skorinn í ca .
fjóra hluta .
Salta vel , gott að smakka til að athuga saltmagnið .
Koma upp meðalhægri suðu .
Lok á pottinn og við snúum okkur að aðalmálinu , sem eru kjötbollurnar sjálfar .
Brauðið sem hér er notað í bollurnar er svokallað sveitabrauð , hvítt brauð með skorpu sem farið er að þorna .
Skorpan er rifin smátt niður í skál og bleytt upp í með vatni .
Þessu er síðan blandað við hakkað kjötið , allt gert með höndunum .
Hluta af þurru innvolsinu úr brauðinu geymi ég mulinn til að grípa til ef bollurnar verða of blautar .
Steinseljan er svo rifin niður og sett saman við maukið , eggin brotin út í , blóðinu hellt yfir , furuhnetum og múskati sáldrað og svo saltað sæmilega .
Við blöndum öllu vel saman í höndunum eins og verið væri að hnoða í brauð .
Þegar klukkutími eða svo er í matinn má setja kartöflurnar út í pottinn og saffran fyrir góðan gulan lit , teskeið eða tvær .
Hér er gott að smakka soðið og salta meira ef þarf .
Svo er að móta kjötbollurnar , hefðbundin stærð er á við lítinn snjóbolta , sumir vilja þær stærri .
Og koma þeim varlega fyrir efst í pottinum .
Hér á að fljóta rétt yfir , og aftur setjum við lokið á , leyfum þessu að malla saman .
MATARGERÐ VIÐ MIÐJARÐARHAFIÐ Matartími klukkan tvö Kjötsúpa er í hávegum höfð víðar en á Íslandi .
Hér segir af kraftmikilli kjötsúpu sem elduð er vikulega í þorpinu Halgorfa á austurströnd Spánar .
Steinunn Fjóla Jónsdóttir sfjola@gmail.com Ég er búsett í litlu þorpi á austurströnd Spánar .
Í dag langar mig að bjóða þér í eldhúsið mitt og leyfa þér að fylgjast með .
Klukkan er ellefu að morgni og ég er að búa mig undir að elda miðdegismatinn .
Hér er borðað klukkan tvö á hverjum degi .
Rétturinn er eldaður í hverri viku í hverju húsi hér í þorpinu mínu og kallast cocido con pelotas .
Við Íslendingar kunnum vel að gera góða kjötsúpu , en þessi útfærsla er síst síðri .
Kraftmikill og bragðgóður matur .
Kvöldið áður en elda á súpuna er nauðsynlegt að leggja kjúklingabaunirnar í bleyti og svo þarf að skunda til slátrarans , okkur vantar sitt lítið af hverju .
Hér er innihaldslistinn í heild sinni en magnið af kjötinu og samsetningin fer alveg eftir þér og þínum .
Ég frysti helminginn af bollunum en úr þessum skammti komu 18 stykki .
Þegar bera skal matinn á borð er venjan sú að skammta bollurnar fyrst , þær eru efst í pottinum og fara einar á diskinn .
Þegar búið er að borða bollur er hægt að fá sér kjöt , kartöflur , baunir , sellerí og súpuna sjálfa .
Við sitjum lengi við borðið , maturinn er góður og við njótum líðandi stundar .
Einhver sagði að hamingjan væri ferðalag en ekki áfangastaður , njótum þess að vera saman á leið okkar um lífið .
Það er lúxus að borða góðan mat á meðan .
Og vel á minnst , ef afgangur er af kjöti , kartöflum og baunum þá gerum við bixímat daginn eftir , smá hvítlaukur með á pönnuna og komin er önnur yndisleg máltíð .
