1 Árlegir aðventutónleikar Björgvins Halldórssonar , Jólagestir , verða haldnir í Laugardalshöll um helgina .
Meðal gesta eru Ragnar Bjarnason , Stefán Hilmarsson , Svala Björgvinsdóttir og Sigga Beinteins .
2 Tríóið Ljómur heldur jólatónleika í Garðakirkju á sunnudag klukkan fimm .
Á efnisskránni eru fjölbreytt klassísk jólalög , íslenskar og erlendar Ave-Maríur og verk eftir Hreiðar Inga Þorsteinsson .
3 Mikið verður um að vera í Þjóðmenningarhúsinu á sunnudag .
Listakonur og hönnuðir stilla vörum sínum fram í anddyri , brúðuleikhús og jólaball fyrir börnin verða í bókasal og hægt er að njóta málverkasýningar Eddu Heiðrúnar Backman sem prýðir veggi verslunarinnar og veitingastofunnar .
4 Jólastemning verður í Café Flóru í Grasagarðinum um helgina .
Klukkan 14 á laugardag syngja félagar í Graduale Futuri jólalög víða í Laugardal .
Á sama tíma á sunnudag er aðventustund þar sem söngvaskáldið Svavar Knútur og presturinn Bjarni Karlsson syngja og ræða um hið góða líf .
5 Frostrósir taka menningarhúsið Hof á Akureyri yfir á laugardag og verða þá með þrenna tónleika .
Mikið er lagt í allan umbúnað og efnisskrána og hefur Frostrósahópurinn eignast fjölda aðdáenda um land allt .
