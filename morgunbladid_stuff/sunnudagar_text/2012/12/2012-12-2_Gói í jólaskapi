Hinn eini sanni jólaandi er jólasaga eftir leikarann Guðjón Davíð Karlsson , Góa , sem tekin verður til sýningar á litla sviði Borgarleikhússins sunnudaginn 2. desember .
Sýningin er hugsuð sem notaleg sögustund fyrir alla fjölskylduna í flutningi Góa og Þrastar Leós Gunnarssonar , kærkomið tækifæri til að kúpla sig út úr jólaösinni og eiga stund saman í leikhúsinu .
Gói og Þröstur eru góðkunningjar barnanna og hafa áður heillað þau með Góa og Ævintýrunum ( Eldfærunum og Baunagrasinu en báðar hlutu tilnefningu á Grímunni sem barnasýning ársins ) .
Það ætti því enginn að láta þetta nýja jólaævintýri úr smiðju töframannanna Góa og Þrastar framhjá sér fara , segir í tilkynningu frá Borgarleikhúsinu .
Sýningar allar helgar til jóla .
