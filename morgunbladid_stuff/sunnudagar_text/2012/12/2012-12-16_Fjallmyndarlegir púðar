Fjallapúðarnir frá Markrúnu eru skemmtileg hönnun Leópolds Kristjánssonar og Steinunar Arnardóttur .
Parið er búsett í Berlín og er hver púði handgerður .
" Þetta byrjaði sem jólagjafahugmynd í fyrra , " segir Steinunn .
Innblásturinn að púðunum kemur frá listaverkum Stórvals , Stefáns Jónssonar frá Möðrudal , en hann málaði Herðubreið margoft .
" Við höfum verið miklir aðdáendur hans í gegnum tíðina , " segir hún og bætir við að Herðubreið sé " drottning íslenskra fjalla " .
" Okkur fannst fyndið að gera sama hlutinn aftur og aftur .
Við vorum búin að gera slatta fyrir seinustu jól , " segir Leópold en síðan þá hefur framleiðslan komist á næsta stig en þetta er enn sannkallaður heimilisiðnaður .
" Við gerum þetta allt sjálf , allavega enn sem komið er , " segir Steinunn en parið er búsett í hverfinu Friedrichshain í Berlín og kann afskaplega vel við sig þar sem listalífið blómstrar .
Leópold útskrifaðist með BS-gráðu í arkitektúr frá TU Berlín í haust og vinnur nú sjálfstætt við gerð þrívíddarteikninga .
Steinunn er í fullri vinnu sem hljóðverkfræðingur .
Þau langar til að gera meira með Markrúnu og ekki ólíklegt að fleiri gripir líti dagsins ljós .
Þau einbeita sér þó að púðunum sem stendur enda nóg að gera í vinnu .
Hérlendis fást púðarnir í Postulínsvirkinu á Laugavegi og í Kaffifélaginu á Skólavörðustíg .
Ennfremur fást þeir í verslun í Berlín og Kaupmannahöfn og " einhverjar fleiri búðir eru að fara að bætast við " .
Samvinnan gengur vel .
" Við höfum engin föst hlutverk í rauninni , " segir Steinunn .
" Við fáum hugmynd og köstum henni á milli , " segir Leópold .
" Þessi vinna er svo gott mótvægi við tölvuvinnuna sem við erum í .
" Púðarnir verða líka til sölu á næsta PopUp-markaði í Hörpu , 22. og 23. desember .
Þau koma til Íslands rétt fyrir jólin og munu sjálf standa vaktina á Þorláksmessu .
