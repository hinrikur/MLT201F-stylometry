Hægt er að komast að því með einföldum hætti við fæðingu hvort barn muni eiga á hættu að glíma við offitu .
Þetta fullyrða breskir sérfræðingar , skv. BBC .
Offita barna getur leitt til ýmissa kvilla , t.d. sykursýki 2 og hjartasjúkdóma .
Breskir vísindamenn kynntu sér gögn um rúmlega 4.000 finnsk börn , fædd 1986 , auk rannsókna frá Ítalíu og Bandaríkjunum , og komust að því að fæðingarþyngd barnsins og það , hvort móðirin reyki , gefi til kynna með nokkurri vissu hvort barnið sé í áhættuhópi .
Almennt hefur verið talið að erfðir gæfu mun betri mynd af því , en í ljós kom að aðeins í einu tilfelli af hverjum 10 má rekja vandamálið til erfðaþátta sem hafa áhrif á óvenjulega mikla matarlyst .
Offita barna eykst stöðugt og gert er ráð fyrir að 17% pilta og 15% stúlkna í Bretlandi séu nú allt of þung .
