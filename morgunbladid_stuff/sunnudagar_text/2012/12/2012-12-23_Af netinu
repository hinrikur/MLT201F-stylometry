Heimsendir Heimsendir var mönnum ofarlega í huga á fésbókinni : Óttar Norðfjörð sagði : " Það er enginn heimsendir í dag .
Þvert á móti , heimurinn verður betri með hverjum deginum .
" Árni Vilhjálmsson sagði : " Heimsk-endir .
Þið eruð öll heimsk ! Endir .
" Snorri G. Bergsson : " Jæja , ég fékk jólapakkana ekki heimsenda , heldur voru þeir áframsendir í vinnuna : ) Því er ekki heimsendir , heldur áframsendir .
" Lögreglan á höfuðborgarsvæðinu lagði orð í belg í málinu : " Af dagbók lögreglunnar er það að frétta að í nótt voru fáein mál í höndum lögreglumanna ; fíkniefnatengt og tilraun til innbrots .
Ekkert bólar á heimsendi , eins og spáð var , en við látum vita ef við fréttum eitthvað .
" Fjármálin Andrés Magnússon blaðamaður var ánægður með grein í Morgunblaðinu eftir Arnar Sigurðsson : " Til að setja hlutina í samhengi má nefna að gámur af sykri sem nú kostar 9 m. kr. mun hækka í 22 m. frá og með mars á næsta ári .
Innflytjendur á sykri hugsa sér að sjálfsögðu gott til glóðarinnar og hafa pantað margra ára birgðir enda fyrirhuguð tollahækkun ígildi yfir 200% ríkistryggðrar ávöxtunar ! Eðli málsins samkvæmt mun ríkissjóður ekki fá krónu úr sykurskatti ætluðum til smásölu næstu árin en almenningur mun hinsvegar verða fyrir tugmilljarða búsifjum með hækkun vöruverðs auk þess sem hver 0,1% hækkun vísitölu neysluverðs hækkar verðtryggðar skuldir landsmanna um 25 milljarða ! " 