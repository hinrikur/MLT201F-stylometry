Fjórir álitsgjafar Sunnudagsblaðs Morgunblaðsins koma úr ýmsum áttum , eru faglærðir , áhugamenn eða hafa langa reynslu af tískuskrifum .
Þeir segja mikla grósku vera í tískuheiminum , hérlendis sem erlendis og spennandi verði að fylgjast með því sem framundan er á komandi ári .
Júlía Margrét Alexandersdóttir julia@mbl.is Helgi Ómarsson Ár leðurs og sjálfsöryggis Í karlsmannstískunni er allt orðið grófara finnst mér , karlmennirnir farnir að láta sér vaxa fallegt skegg , nota leður , feld og stórar flíkur svo eitthvað sé nefnt .
Persónulega finnst mér ég alltaf sjá fleiri og fleiri stráka sem vita upp á hár hvað þeir eru að gera hvað varðar klæðnað , " segir Helgi Ómarsson , ljósmyndari og tískubloggari .
" Leðurermar skilja eftir sig stórt klór í 2012 , það tröllreið öllu núna í ár .
Mér finnst leðrið ótrúlega flott og keypti mér sjálfur tvo ágætis jakka með leðurermum .
Derhúfur og svolítið stórar peysur hafa einnig verið áberandi finnst mér .
Pönkið og " goth " kom svolítið aftur .
" Helga finnst sem tískubloggin hafi náð að festa sig í sessi í ár og þá segir hann miðbæinn blómlegan .
" ATMO á Laugaveginum var frábær viðbót við miðbæinn með íslenska hönnuði í aðalhlutverki .
" ANNA MARGRÉT BJÖRNSSON Gróska hérlendis Það sem mér finnst áberandi skemmtilegast sem hefur gerst undanfarið ár hér á Íslandi er að íslenskir hönnuðir eru enn og aftur að sýna hvað þeir geta gert .
Skemmtilegar hönnunarverslanir eins og ATMO bætast í hóp þeirra sem voru komnar eins og Kiosk og Ella og fleiri , " segir Anna Margrét Björnsson , kynningarstjóri og tónlistarmaður .
Anna Margrét starfaði lengi í blaðamennsku og skrifaði daglega um tísku .
" Ég hef verið mjög hrifin af hönnuninni frá Ýr , Sævari , Rey og Ellu þetta árið .
Ýr skapaði mjög skemmtilega línu á síðasta RFF .
Sævar skapaði línu sem er innblásin af Trish Keanan , söngkonu bresku hljómsveitarinnar Broadcast , og hann fær fullt hús stiga frá mér bæði fyrir tenginguna við þessa dásamlegu hljómsveit og sína einstöku fagurfræði .
" Anna Margrét segir að ELLA hafi komið með alvörugæði inn á íslenskan markað .
" Erlendis er það til dæmis Hedi Slimane sem endurskapaði herralínu Dior á sínum tíma .
" Ég bjó um tíma hjá föðursystur minni , Helgu Björnsson , í París en hún var þá að hanna fyrir tískuhúsið Louis Féraud .
Hún bjó beint á móti Yves Saint-Laurent-tískuhúsinu og ég sá þessum sérstaka manni , Saint Laurent heitnum sjálfum , oft bregða fyrir og ég hef lengi verið hrifin af hugsjón hans um tísku fyrir konur .
Slimane var frægur fyrir guðdómlega svöl herraföt þegar hann vann fyrir Dior og skapaði " skinny silhouettuna " fyrir karlmenn , sumsé þröng jakkaföt undir áhrifum rokksins .
Fyrir Yves Saint-Laurent-línuna 2013 heldur hann áfram í sama stíl og notar stúlku sem fyrirsætu í stað karlmanns , sem er áhugavert .
" RAGNHEIÐUR AXEL EYJÓLFSDÓTTIR Minna um bert hold Það er forvitnilegt að fylgjast með því hvernig konur eru að komast til valda í tískuheiminum .
Það eru ekki lengur aðeins karlmenn sem klæða konur , " segir Ragnheiður Axel Eyjólfsdóttir , verkefnastjóri fatahönnunarfélags Íslands .
Hún nefnir nokkrar á nafn , þar á meðal Söruh Burton .
" Stultuhælarnir eru að líða undir lok enda felast miklar fjötrar í þeirri tísku .
Engin kona sem vinnur átta tíma vinnudag stendur á slíku og í dag sjáum við breiðari hæla .
2012 var vendipunktur , maður sér að styrkleiki kvenna fer vaxandi og einnig er bert hold ekki eins áberandi – ekki flegið niður á nafla heldur eru peysurnar frekar víðar og buxurnar þægilegar .
" Ragnheiður Axel segir gaman að sjá að margir íslenskir hönnuðir eru að hanna föt fyrir raunverulegar konur af ólíkum líkamsgerðum .
Lina Björg Árnadóttir Fólk íhaldssamt Klassískir straumar eru áberandi í tískuheiminum eins og alltaf á krepputímum .
Fólk vill líta út fyrir að vera ábyrgt og íhaldssamt og lítið um tilraunastarfsemi eða áhættusækni , " segir Linda Björg Árnadóttir , fagstjóri fatahönnunardeildar Listaháskóla Íslands um tískuárið 2012 .
Linda Björg byrjar á að nefna það sem hefur vakið athygli hennar erlendis .
" Nicolas Gesguire hætti hjá Balenciaga og Raf Simons hætti hjá Jil Sander og fór til Dior .
Jil Sander kom þá til baka í sitt gamla starf og sannaði að hún getur enn hannað .
Sonia Rykiel var selt til kínverskra fjárfesta en Rykiel var eitt af fáum tískufyrirtækjum með lúxusvöru sem voru enn sjálfstæð , þ.e.a.s. ekki í eigu einnar af blokkunum þremur ; LVHM , Gucci og Prada , sem hafa keypt upp öll smærri fyrirtæki í þessum geira sem varið var í .
Þeir réðu nýjan yfirhönnuð , Geraldo Conceicao , sem er ættaður frá Macau en hann var áður í stjórnunarstöðu hjá Vuitton , MiuMiu og YSL , " segir Linda en Geraldo þessi kenndi nemendum LHÍ haustið 2011 í tvær vikur .
Linda minnist Önnu Piaggi sem kvaddi þennan heim á árinu en hún var tískuritstjóri ítalska Vogue .
" Hún var dásamlega flott og skemmtilegur karakter .
Hún minnti okkur sífellt á að tíska á að vera skemmtileg og gefur okkur tækifæri til að vera hvað sem við viljum og að við eigum ekki að taka okkur of alvarlega , sama á hvaða aldri við erum .
" Hérlendis telur Linda upp viðburði eins og Reykjavík Fashion Festival sem haldið var í þriðja sinn , sýningar Kormáks og Skjaldar , ELLU , ÝRAR , Hildar Yeoman , Munda og Kronkron , sem henni þóttu bera af .
Þá hefur hálfíslenska tískumerkið Ostvald Helgason gengið feiknavel á árinu og Linda nefnir Guðmund Jörundsson sem sýndi nýja línu undir vörumerkinu JÖR í ár .
" H & M hafa ráðið annan nýútskrifaðan fatahönnuð frá Listaháskóla Íslands , Steinunni Björgu Hrólfsdóttur , en í fyrra réðu þeir Gígju Ísis Guðjónsdóttur sem útskrifaðist vorið 2011 .
Starfsmannastjóri H & M hefur boðað komu sína á útskriftarsýningu Listaháskóla Íslands í vor með það í huga að ráða úrskriftarnema , " segir Linda og telur það mjög spennandi .
" ATMO var opnað í nóvember og er afar metnaðarfull stórverslun með íslenska hönnun og þar má sjá á einum stað fjölbreytni og sívaxandi gæði íslenskrar hönnunar .
Að lokum má nefna að skýrsla um arðbærni skapandi greina kom út á árinu og sýndi mikilvægi þessara greina fyrir hagkerfi landsins .
Íslendingar ættu að styðja við unga starfsgrein og gefa íslenska hönnun í jólagjöf í ár .
" 