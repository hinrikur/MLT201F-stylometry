Ofneysla lyfseðilsskyldra lyfja sendir um fimmtán þúsund Bandaríkjamenn í gröfina ár hvert .
Það er þrefalt meira en fyrir áratug .
Svo rammt kveður að þessum vanda að bandaríska sóttvarnaeftirlitið hefur lýst yfir faraldri .
Þrátt fyrir að vera innan við 5% íbúa heimsins nota Bandaríkjamenn 80% lyfseðilsskyldra verkjalyfja í heiminum .
Sala á slíkum lyfjum hefur fjórfaldast á aðeins tíu árum , nemur nú ellefu milljörðum Bandaríkjadala .
Fleiri látast nú í Bandaríkjunum af völdum lyfseðilsskyldra lyfja en af völdum heróíns og kókaíns til samans og í sautján ríkjum deyja fleiri af þeim sökum en í bílslysum .
Mörg Evrópuríki hafa líka vaxandi áhyggjur af þessari þróun .
