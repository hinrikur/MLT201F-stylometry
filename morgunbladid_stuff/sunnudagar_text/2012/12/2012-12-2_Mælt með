1 Aðventuævintýri Þjóðleikhússins , Leitin að jólunum , verður sýnt allan desember áttunda leikárið í röð , en sýningin , sem er eftir Þorvald Þorsteinsson og Árna Egilsson , hefur jafnan notið vinsælda .
2 Kvikmyndin Silver Linings Playbook er sýnd í Smárabíói .
Með aðalhlutverk fara Bradley Cooper og Jennifer Lawrence ásamt gamla brýninu Robert De Niro .
Leikstjóri er David O. Russel .
3 Söngvaskáldin Uni & Jón Tryggvi bjóða til tónleika á heimili sínu Merkigili á Eyrarbakka sunnudaginn 2. desember kl. 16 .
Það er engin önnur en Lay Low sem kemur í heimsókn .
Lay Low hefur ekki verið að spila á mörgum tónleikum á Íslandi upp á síðkastið , þetta er því gott tækifæri til að hlýða á tónlist hennar .
4 Mikil dansdagskrá verður í Viðey í dag , laugardag , en þá verða ólíkir dansar krufnir og stignir en dagskráin er byggð á ljósverki Yoko Ono , Friðarsúlunni .
Umsjón með danssmiðjunni hefur Eva Rós Guðmundsdóttir dansari og skólastjóri Listdansskóla Hafnarfjarðar .
5 Sýningin Rek í Listasafni Íslands er samstarfsverkefni myndlistarkvennanna Önnu Hallin og Olgu Bergmann sem starfað hafa bæði saman og hvor í sínu lagi frá því að námi lauk á tíunda áratug síðustu aldar .
