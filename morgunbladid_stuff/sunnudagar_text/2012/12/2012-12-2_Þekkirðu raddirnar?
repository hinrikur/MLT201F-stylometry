Stór hópur fólks syngur lagið Öll í kór .
Nokkuð erfitt er að greina hver syngur hvað .
Því ákváðum við að hafa keppni á facebook .
Þar getur fólk giskað á hver á hvaða rödd , " segir Sigríður Víðis Jónsdóttir hjá Unicef á Íslandi .
Hljómsveitin FM Belfast samdi lagið , Öll í kór , fyrir söfnunina í ár .
Sú hefð hefur skapast að fá tónlistarfólk til að semja lag í aðdraganda dags rauða nefsins hjá Unicef .
Allir sem koma að laginu gefa vinnu sína , hvort sem það er lista- eða tæknifólkið .
Landssöfnun verður 7. desember í opinni dagskrá á stöð tvö .
" Okkur fannst gaman að hafa þetta hátíðlegt því okkur þykir þetta mikilvægur málstaður .
Þetta er fyrsta lagið sem við gerum sem hljómsveit á íslensku , " segir Lóa Hlín Hjálmarsdóttir í hljómsveitinni FM Belfast .
Auk hennar skipa hljómsveitina Árni Rúnar Hlöðversson , Árni Vilhjálmsson og Örvar Þóreyjarson Smárason .
Sá síðast nefndi samdi textann .
Lóa er í skýjunum með viðbrögð tónlistarfólksins við ósk um að syngja lagið , Öll í kór .
Þau fengu hvorki fleiri né færri en fjórtán manns til að koma fram sem gestasöngvarar í laginu .
" Það voru allir yndislega jákvæðir og hjálpsamir .
Við ákváðum að miða hátt og allir sögðu já , " segir Lóa .
Á meðal gestasöngvaranna eru Ásgeir Trausti , Diddú , Helga Möller , Hugleikur Dagsson , Valdimar og Prinspóló .
Lóa sagði lagasmíðarnar hafa gengið vel .
" Við gerðum öll lagið en Árni Rúnar er " stóra móðurborðið " .
Í hljómsveitinni erum við ekki með dæmigerða hljóðfæraskipan og segja má að við hugsum þetta líkt og plötusnúðar eða í þá átt , " segir Lóa glaðhlakkalega .
Lóu fannst mjög gefandi að vinna með öllu tónlistarfólkinu en viðurkenndi þó að sér þótti einkar tilkomumikið að fá að vinna með Jóhanni Helgasyni .
" Við hlustuðum alltaf mikið á Þú og ég með Jóhanni Helgasyni og Helgu Möller , þegar við vorum yngri .
Það er mikill heiður að fá að vinna fólki sem maður hefur dálæti á og fylgdist með úr fjarlægð í fjölmiðlum , " segir Lóa .
Það styttist í stóra söfnunardaginn , 7. desember .
" Undirbúningurinn gengur mjög vel .
Þetta er stærsti viðburður ársins hjá Unicef .
Við köllum þetta skemmtun sem skiptir máli , því við erum að blanda saman gríni og alvöru .
Meginmarkmiðið er að fá fólk til að gerast , heimsforeldrar sem felst í því að fólk gerist mánaðarlegir styrktaraðilar Unicef , " segir Sigríður Víðis .
Í ár er hægt að kaupa krukku af rauðu nefi .
" Hugmyndin kviknaði hjá okkur hér innanhúss .
Við erum alltaf með nýtt þema á hverju ári .
Í fyrra vorum við með Skottu , Skrepp og Skjóðu sem nutu gríðarlegra vinsælda hjá landsmönnum , " segir Sigríður Víðis .
Á krukkuna er skrifað : " Skammtur af gleði .
Ráðlagður dagsskammtur fyrir þá sem vilja bæta heiminn .
Notkun : Setjið rauða nefið upp og gleðjið samferðafólk með góðu sprelli .
" Ekki amalegt að útvega sér eina slíka krukku og bregða á leik í hversdagsleiknum .
Á línuna sem er verst sungin " Það var skemmtilegt að fá að syngja lagið og gaman í stúdíóinu .
Við hlógum rosalega mikið þegar ég var að syngja , af því að ég er svo falskur .
Vanalega er ég svakalega falskur en þennan morgun var ég líka með hálsbólgu .
Ég þurfti örugglega að vera auto-tjúnaður .
Og þó , ætli þetta mixist ekki bara einhvern veginn inn í lagið .
Ég hef hlustað á það einu sinni í símanum og ég gat ekki heyrt hvar ég söng , " segir Steindi jr .
Steinda jr .
var bent á að það væri keppni á facebook þar sem fólk gæti giskað hver ætti hvaða rödd .
" Ég held að það ætti að vera frekar auðvelt að finna mína rödd því ég á línuna sem er verst sungin .
" Steindi jr .
hefur alltaf tekið þátt í degi rauða nefsins hjá Unicef .
" Mér finnst málefnið alveg frábært og svo er þetta stór dagur fyrir grínista .
" Ásamt því að þenja raddböndin í laginu Öll í kór verður Steindi jr .
með tvo grínsketsa sem hann vinnur með félögum sínum Ágústi Bent og Magnúsi Leifssyni .
" Við erum ekki farnir í tökur ennþá en við gerum það í vikunni .
Ég veit því ekki ennþá hverjir munu leika í þeim .
Við erum að klára að skrifa þá núna .
" Steindi vildi þó ekki gefa neitt upp um efnið og svaraði því til að hann teldi í þeirra tilviki að best væri að segja ekki orð .
Steinda varð á orði að dagur rauða nefsins höfðaði sérstaklega til grínara .
" Þorsteinn Guðmundsson [ grínari með meiru ] kom í viðtal í vikunni , hann vildi meina að þetta væri " uppáhaldsdagur grínara " og ég er hjartanlega sammála honum .
" 