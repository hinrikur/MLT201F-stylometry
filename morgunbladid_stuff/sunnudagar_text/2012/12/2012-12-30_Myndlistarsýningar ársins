Eins og undanfarin ár voru settar upp fjölbreytilegar sýningar og innsetningar í söfnum og sýningarsölum víða um land .
Anna Jóa , myndlistarrýnir Morgunblaðsins , skrifaði um úrval þessara sýninga og hefur valið það besta .
MÖGNUN EFNISINS Listasafn Reykjavíkur – Kjarvalsstaðir : Antoni Tápies – Mynd , líkami , tregi .
* * * * * " Sýningin var opnuð skömmu eftir andlát Tápies í febrúar og má segja að hún hafi fengið óvæntan merkingarauka sem snemmbúið erfiljóð – en jafnframt er tilfinningin fyrir nálægð listamannsins sterk ...
Í verkum hans birtist efnið sem magnað fyrirbæri – eðlisþáttur alheimsorkunnar – og jafnframt töfrandi ráðgáta .
" REGNBOGI OG AÐRAR MÆLISTIKUR Listasafn Íslands : Rúrí – Yfirlitssýning * * * * ½ Farsæll ferill Rúríar ( f. 1951 ) spannar hartnær fjóra áratugi og á árinu var efnt til löngu tímabærrar yfirlitssýningar á verkum hennar í öllum sölum Listasafns Íslands .
" Hér er á ferðinni vönduð og úthugsuð sýning [ ...
] með þunga sem endurómar í senn ástríðuna í listsköpun Rúríar og mikilvægi hennar í listrænu tilliti .
" SAFNGRIPIR GANGA AFTUR Listasafn Íslands : Ólöf Nordal – Musée Islandique .
* * * * ½ Á sýningunni svipaðist Ólöf um í eigin ættarsögu og í víðara samhengi mannkynssögunnar .
" Ljósmyndirnar af safngripunum / gögnunum eru sýndar í dimmleitum sal þar sem þær taka á sig blæ helgidómsins í safnrýminu , og laða áhorfandann inn í margrætt samtal söknuðar , fegurðar og óhugnaðar , hins gleymda og hins geymda .
" FYRIR TILSTILLI Listasafnið á Akureyri : Kristinn E. Hrafnsson – Misvísun / Variation * * * * ½ " Ferðinni um sýninguna má líkja við lífsferðalagið þar sem hver og einn leitast við að ná áttum og staðsetja sig ...
Verk [ Kristins ] eru meitluð og búa yfir fagurfræðilegri og efnislegri nærveru sem áhorfandinn heldur ávallt " jarðsambandi " við , og um leið við staðsetningu í ákveðnu rými – jafnvel þótt hugurinn sé á siglingu um geimsins höf .
" NÁTTÚRA VÉLVERUNNAR Listasafn Kópavogs – Gerðarsafn : Sæborgin : Kynjaverur og ókindur * * * * - " Sæborgin : kynjaverur og ókindur " er fjölbreytt og skemmtileg sýning sem skartar mörgum góðum listaverkum , og nær þannig með ögrandi hætti að draga fram hin óskýru mörk milli tækni og náttúru í alltumlykjandi sjón- og tækniveruleika okkar .
" 