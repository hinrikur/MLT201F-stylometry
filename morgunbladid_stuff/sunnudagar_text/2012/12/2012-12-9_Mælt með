1 Orri Huginn Ágústsson leikur í Ævintýrinu um Augastein sem sýnt er í Tjarnarbíói á sunnudag kl. 14 .
Þetta er hugljúft jólaævintýri í leikstjórn Kolbrúnar Halldórsdóttur , og fjallar um það hvernig jólasveinar urðu góðir .
2 Viðar Gunnarsson bassasöngvari syngur einsöng á árlegum aðventutónleikum Karlakórs Reykjavíkur í Hallgrímskirkju um helgina .
Fyrstu tónleikarnir eru á laugardag kl. 17 og tvennir á sunnudag , kl. 17 og 20 .
3 Dagskrá verður í Ásmundarsafni við Sigtún á laugardag kl. 14 sem tileinkuð er sögu fyrstu byggðar í Laugardal .
Þar verður rakin saga hverfishlutanna Túns , Teiga , Lækja , Laugarness , Sunda , Heima , Langholts , Voga , Skeifu og Fens .
Starfsmenn Minjasafns Reykjavíkur fara yfir sögu hverfisins í máli og myndum .
4 Bókaflóðið er í algleymingi og rithöfundar eru á ferð og flugi um landið og skemmta væntanlegum lesendum með lestri úr bókum sínum .
Á laugardag er m.a. dagská með höfundum í MÍR-salnum kl. 14 og á sunnudag í Húsinu á Eyrarbakka kl. 16 og á Gljúfrasteini á sama tíma .
5 Tónleikaröð Frostrósa á aðventu hefst með fimm tónleikum í Eldborgarsal Hörpu um helgina , þrennum á laugardag og tvennum á sunnudag .
Barna- , karla- og kvennakórar syngja jólalög með söngstjörnunum .
