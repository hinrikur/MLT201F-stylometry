Um áramót er ekki óvanalegt að líta yfir farinn veg og lofa sjálfum sér og öðrum bót og betrun á ári komanda .
Samt sem áður munu margir gera sér glaðan dag um áramótin og jafnvel hafa áfengi um hönd .
Því er ekki úr vegi að skoða áfengiskaup hins dæmigerða Meniganotanda .
En séu þau skoðuð sést að þeir notendur Menigahagkerfisins sem kaupa áfengi versla að meðaltali fyrir um 17.000 krónur í desember einum .
Í desember 2010 keypti meðalnotandinn áfengi fyrir 15.700 og í desember 2011 fyrir 16.300 .
Samdráttur í áfengiskaupum á föstu verðlagi Það er áhugavert að skoða hvernig salan hefur breyst undanfarin ár og hvernig henni er háttað innan árs .
Áfengiskaup notenda í Menigahagkerfinu hafa ekki haldist í hendur við verðlag frá árinu 2010 .
Þannig hefur almennt verðlag hækkað um tæp 13% á tímabilinu en meðal upphæð til áfengiskaupa einungis um tæp 6% .
Því er samdráttur í áfengisverslun um 7% á föstu verðlagi frá 2010 til 2012 .
Ef undanfarin ár eru skoðuð sést að áfengiskaup þátttakenda í Menigahagkerfinu árin 2010 og 2011 eru mest í júlí .
Áfengiskaup dreifast meira yfir sumartímann í ár en undanfarin ár og ekki er eins mikill toppur í júlí .
Undanfarin ár hafa áfengiskaup tekið stökk frá nóvember til desember sem nemur 25% .
Hver og einn ver um 167 þúsundum í áfengi í ár Í fyrra keyptu notendur Menigahagkerfisins áfengi fyrir 160.000 og ef reiknað er með svipaðri hlutfallsaukningu áfengiskaupa frá nóvember til desember og undanfarin ár má gera ráð fyrir að hver einstaklingur í Menigahagkerfinu verji um 167.000 krónum til áfengiskaupa í ár .
Það er ekkert svo lítið .
Göngum því hægt um gleðinnar dyr ! Meniga hjálpar fólki að halda utan um fjármál heimilisins .
Aldrei er unnið með persónugreinanleg gögn í Menigahagkerfinu .
Nánari upplýsingar má finna áwww.meniga.is .
Breki Karlsson 