Steingrímur J. Sigfússon fjármálaráðherra fór mikinn í Fréttablaðinu á miðvikudag og vitnaði í vísu sem kveðin er í gangnakofum á haustin : Nóttin vart mun verða löng vex mér hjartastyrkur .
Inni er bjart við yl og söng úti svartamyrkur .
Þar brá Steingrímur fyrir sig kaldhæðninni .
Myndin væri táknræn fyrir það að stjórnarandstaðan drægi upp mynd af svartnættinu úti á meðan birta og ylur ríkti innandyra hjá fjölskyldum landsins " í fábreyttum húsakynnum og glöðum hópi " .
Fjárlagahallinn Máli sínu til stuðnings vísaði Steingrímur í fyrsta lagi til þess að í fjárlagafrumvarpinu væri einungis gert ráð fyrir 2-4 milljarða halla .
Hallinn hefði hinsvegar verið 216 milljarðar árið 2008 og 140 milljarðar ári síðar .
En er dæmið svona einfalt ? Tryggvi Þór Herbertsson hefur bent á að ef útgjöld séu reiknuð á greiðslugrunni , eins og Steingrímur geri er hann talar um fjárlög næsta árs , þá hafi einungis verið 24 milljarða halli á fjárlögum ársins 2008 .
Ástæðan er sú að einskiptiskostnaður eða óreglulegir liðir vegna bankahrunsins námu tæpum 200 milljörðum .
Á greiðslugrunni bókast útgjöld inn á fjárlögin þegar greiðslan fer fram , en á rekstrargrunni þegar stofnað er til skuldbindinganna .
Vilji Steingrímur tala um fjárlögin 2013 á rekstrargrunni , eins og hann geri er hann ræði um fjárlögin 2008 , þá geti hann ekki sleppt því að taka með í reikninginn 13 milljarða framlag ríkissjóðs til Íbúðalánasjóðs sem þegar hafi verið ákveðið .
Við það bætist 54 milljarða gat á A-deild Lífeyrissjóðs starfsmanna ríkisins upp á 54 milljarða , sem eðlilegt sé að bóka strax .
Þá sé vitað að meira tap verði á Íbúðalánasjóði á næsta ári , auk þess sem forsendur kjarasamninga séu brostnar .
Allt sé spennt til hins ýtrasta og gáttin muni bresta .
Þegar þessi harði veruleiki blasi við verði myndin mun svartari en sú sem Steingrímur bregður upp með gangnamannavísunni .
Á móti heldur Steingrímur því fram að ekki þurfi að bókfæra framlagið til Íbúðalánasjóðs á fjárlögum af því að með því sé verið að auka eigið fé sjóðsins .
" En bókhaldslega séð verður auðvitað að bóka tapið einhvers staðar , " segir Tryggvi .
" Þar sem er debet , þar er kredit .
Steingrímur er því að villa um fyrir fólki og þetta er algjörlega glórulaus greining hjá honum .
" Fjárfestingar Það vakti athygli þegar haldinn var blaðamannafundur til að kynna fjárfestingaáætlun ríkisstjórnarinnar , en slíkt hefur almennt ekki tíðkast er ríkisstjórnir leggja fjárlögin fram .
Steingrímur segir þær fjárfestingar til marks um að svigrúm hafi skapast hjá ríkissjóði .
En það er ekki hafið yfir gagnrýni .
Samkvæmt úttekt Hagstofunnar á fjármálum hins opinbera frá því í september á þessu ári drógust fjárfestingarútgjöld hins opinbera allnokkuð saman á árinu 2011 , eins og sjá má á meðfylgjandi töflu .
Þau " námu 29,5 milljörðum króna og lækkuðu um ríflega 15 milljarða króna milli ára og urðu 1,8% af landsframleiðslu , sem er lægsta hlutfall á lýðveldistímanum .
Fjárfesting ríkissjóðs lækkaði um rúmlega 10,3 milljarða króna og fjárfesting sveitarfélaga um 5 milljarða .
" Þegar til þess er litið að fjárfestingar voru minnstar á lýðveldistíma virðast horfurnar ekki bjartar fyrir árin 2012 til 2014 .
Samkvæmt þjóðhagsspá Hagstofunnar frá því í nóvember er gert " ráð fyrir að fjárfesting hins opinbera dragist saman á yfirstandandi ári ...
og er samdrátturinn um 11% í ár að raungildi ...
" Og ekki virðist rofa mikið til á næstu árum eins og ráða má af þjóðhagsspá Hagstofunnar frá því í nóvember , sem birtist með greininni .
Það er svo lesenda að gera það upp við sig hvort framundan er birta eða myrkur í íslensku efnahagslífi .
Hvað er framundan ? " Við þurfum að standa skil á 370 milljörðum í vaxtagjöld á næstu fjórum árum og mér sýnist ríkisstjórnin ætla að fresta því að greiða niður skuldir til að létta á vaxtabyrðinni , " segir Bjarni Benediktsson um útlitið í fjárlagafrumvarpinu .
" Maður hlýtur að spyrja : Hvernig lítur Ísland út ef ekki verður hagvöxtur ? Það gerist ekkert af sjálfu sér , þetta reddast ekki , vaxtagreiðslurnar hverfa ekki .
Og getan til að mæta launakröfum eða skuldavanda heimilanna fer hverfandi með hverjum mánuði sem líður .
Um leið drögumst við aftur úr í samkeppni við Norðurlönd .
Horfur eru ekki góðar í sjávarútveginum og útlit er fyrir samdrátt í ferðaþjónustu .
Þetta er stóra samhengið .
Og við blasir að við þurfum að búa í haginn fyrir nýjar fjárfestingar og stuðla að vexti í atvinnulífinu .
" Óvissa um útgjöldin Töluverð óvissa er framundan , að því er fram kemur í Hagsjá hagfræðideildar Landsbankans , en þar segir : " Þó að staða fjárlagafrumvarpsins líti formlega vel út eftir aðra umræðu [ á Alþingi ] er engu að síður um að ræða verulega óvissu um mögulega útgjaldaaukningu ríkisins .
Þar má nefna vanda Íbúðalánasjóðs og Lánasjóðs íslenskra námsmanna , mögulegan kostnað vegna reksturs Hörpu tónlistarhúss , niðurstöðu Icesave-málsins , og hækkun fjármagnskostnaðar .
" Lakara en lagt var upp með Einnig er á það bent að niðurstaða ríkisreiknings varð um 40 milljörðum lakari en niðurstaða eftir fjáraukalög bæði árin 2010 og 2011 , og 25 milljörðum lakari en endanleg fjárlög kváðu á um á árinu 2010 og 53 milljörðum lakari en á árinu 2011 .
" Með samþykkt fjáraukalaga eru þegar komnar fram upplýsingar um lakari niðurstöðu fyrir 2012 en gert var ráð fyrir í fjárlögum .
Sé einnig vísað til þess að kosningavetur sé framundan er full ástæða til þess að vera á verði varðandi útgjöld ríkisins á næsta ári .
" Hvað hangir á spýtunni ? Í skýrslu IFS-greiningar segir að Íbúðalánasjóður þurfi samtals 48 milljarða framlag frá ríkissjóði á næstu 3-5 árum .
Þar af 33 milljarða stofnfjárframlag sem greitt yrði út í áföngum eftir þörf , 20 milljarða þegar á þessu ári .
Um það segir í Hagsjá : " Rætt hefur verið um að fjármagna útgjöld til ÍLS með útgáfu skuldabréfs þannig að bein útgjöld sjást ekki vel .
Yrði framlagið fjármagnað með útgáfu skuldabréfs ...
yrði vaxtakostnaður á árinu 2013 tæpar 900 milljónir og endurgreiðsla miðað við 20 ára endurgreiðsluferli 650 milljónir .
Þessi aðgerð felur því í sér beinan útgjaldaauka upp á rúman einn og hálfan milljarð króna strax á næsta ári .
Væri álíka aðferð beitt við lífeyrisskuldbindingar ríkisins , sem munu nema u.þ.b. 400 milljörðum um næstu áramót , yrði árlegur kostnaður um 47 milljarðar .
Þetta eru tvö dæmi um dulinn kostnað sem skattgreiðendur standa frammi fyrir og stjórnmálamenn virðast forðast að ræða um af fullri alvöru .
" Þjóðmál Pétur Blöndal pebl@mbl.is " Þetta eru glórulaus fjárlög .
Ég hef aldrei áður séð slíkar blekkingar .
" Tryggvi Þór Herbertsson 