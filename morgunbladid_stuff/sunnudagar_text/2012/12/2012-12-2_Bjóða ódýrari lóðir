Bæjarráð Mosfellsbæjar hefur samþykkt að lækka gatnagerðargjöld og fella niður byggingarréttargjöld á lóðum undir atvinnuhúsnæði .
Bærinn mun einnig bjóða upp á fjármögnun vegna lóðanna og sanngjarna skilmála .
Þetta er í fyrsta skipti sem Mosfellsbær býður upp á svona kjör .
" Það er von okkar að með því að koma til móts við atvinnurekendur og fjárfesta með þessum hætti fari hjól atvinnulífsins að snúast , " segir Haraldur Sverrisson bæjarstjóri .
Lóðirnar sem um ræðir eru við Sunnukrika við Vesturlandsveg og við Desjamýri í útjaðri bæjarins næst höfuðborginni .
sbs@mbl.is 