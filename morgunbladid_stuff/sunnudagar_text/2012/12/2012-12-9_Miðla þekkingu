LornaLAB stendur fyrir opinni vinnustofu í Hafnarhúsinu á laugardag klukkan 13 til 16 , í samvinnu við Listasafn Reykjavíkur .
Þar munu þau Ríkharður H. Friðriksson raftónskáld og Margrét Elísabet Ólafsdóttir sérfræðingur í stafrænum listum kynna vinnu sína og viðhorf .
Ríkharður mun fjalla um eigin verk og vinnu við sköpun og ummyndun nýrra og gamalla hljóða .
Fyrirlesturinn er skreyttur tóndæmum .
Margrét mun fjalla um sögu stafrænna lista á undanförnum áratugum og sérstöðu þeirra gagnvart eldri listformum .
LornaLAB er hugsað sem umræðugrundvöllur fyrir miðlun tæknilegrar þekkingar .
Aðgangur að viðburðinum er ókeypis .
