Heilsumarkþjálfi er nafn sem þeir sem eru í og hafa útskrifast frá skólanum Institude for Integrative Nutrition hafa komið sér saman um að nota , en enska heitið er health coach .
Þetta er sett þannig upp að þú getir tekið einstaklinga eða hópa að þér og hjálpað þeim í átt að orkuríkari og heilbrigðari lífsstíl , þurfi þess .
Ef fólk er að kljást við slen , streitu , aukakíló , skapsveiflur , vantar tíma til að matreiða eða hugmyndir að hollu fæði , læra að nota ýmsa hollustu eða bara bæta hamingju inn í sitt líf , þá getum við hjálpað , " segir Steinunn .
Vilji fólk bæta sína heilsu og gera raunverulegar breytingar í átt að hollum lífsstíl segir hún ekki duga að hugsa til skamms tíma .
Hún segir að starf heilsumarkþjálfa miði að því að hjálpa fólki að læra á eigin líkama og hvetja það áfram í að stuðla að bættu lífi .
Gjarnan sé miðað við að hitta heilsumarkþjálfann tvisvar í mánuði yfir sex mánaða tímabil .
" Það er komið inn á margt og ekki síst hvað nærir okkur andlega , þá eitthvað annað en það sem fer upp í munn og ofan í maga .
Þetta eru ekki aðskildir þættir líkamleg og andleg líðan og það sem við látum ofan í okkur hefur mikil áhrif á andlega líðan jafnt og líkamlega svo og hreyfing , streita , hvíld , samskipti við vini og fjölskyldu og áfram mætti telja .
Það sem reyndist mér erfiðast er öll sú sjálfskoðun sem námið krefst , það er oft einfaldara að segja öðrum hvernig þeir eigi að hafa hlutina heldur en að fara eftir því sjálfur .
" Forðast herta fitu og kornsíróp Hún segist skilja vel að neytendur verði ringlaðir í því hvað er " hollusta " og hvað ekki , enda sé ekki alltaf einfalt að lesa á matvæli .
" En þetta þarf ekkert að vera flókið og við Íslendingar eigum miklar auðlindir í okkar hreinu náttúru , vatninu sem allir hafa aðgang að , kjöti , fiski , flottu íslensku grænmeti sem hægt er að ná sér í allt árið um kring , berjum og jurtum .
Fyrir mér er þetta allt súperfæða , hins vegar er það mjög einstaklingsbundið hvað fer vel í mann og það sem gerir mér gott gerir næsta manni það ekkert endilega , " segir Steinunn .
Sjálf segist hún helst forðast mikið unnar matvörur .
" Ég baka helst allt sjálf , þar sem ég reyni eftir fremsta megni að forðast hvítan sykur og hvítt hveiti .
Annars fer ég ekkert alveg á límingunum þó að eitthvað smávægilegt slæðist inn , en ef ég kaupi brauð eða eitthvað álíka þá skoða ég innihaldslýsinguna , að sé heilkorna og trefjaríkt .
Ég kaupi ekki vörur sem innihalda transfitu / herta jurtafitu ( á ensku hydrogenated vegtable oil ) og svo vil ég ekki sjá kornsíróp ( á ensku high fructose corn syrup ) auk þess sem ég reyni alltaf að hafa í huga að forðast viðbættan sykur .
" Kennir fólki að lesa á umbúðir Steinunn náði sér í ACE-einkaþjálfararéttindi 2004 , lauk snyrtifræði 2009 og hefur síðan þá starfað á Heilsuhóteli Íslands í Reykjanesbæ .
" Með þessa blöndu varð mitt starf þar mjög fjölbreytt , líkamsmeðferðir og leikfimistímar sem eru mjög fjölbreyttir , styrkaræfingar , liðleikaæfingar , teygjur og slökun , " segir Steinunn en hún hefur jafnframt staðið fyrir sérstökum búðaferðum með fólki sem kemur á hótelið í heilsudvöl .
" Já , ég skrepp með fólk í búðarferðir og kenni því að lesa innihaldslýsingar matvæla .
" Steinunn segir að búðarferðirnar hafi mælst vel fyrir enda sé ekki hlaupið að því að lesa úr upplýsingum sem fram koma á matvælum .
Steinunn segist þó ekki hafa miklar áhyggjur af því að jólin fari með heilsuna .
" Það skiptir fyrst og fremst gríðarlega miklu máli hvað er í innkaupakörfunni vikulega .
Hvað er í körfunni til hátíðarbrigða skiptir minna máli .
" GÓÐ RÁÐ FRÁ STEINUNNI UM JÓLAHOLLUSTU Súkkulaðiber og kókosrjómi Steinunn Aðalsteinsdóttir gefur góð ráð um hvernig má halda sig á heilsubrautinni yfir hátíðarnar .
• Bræða dökkt súkkulaði yfir vatnsbaði og dýfa köldum jarðarberjum og grænum vínberjum í .
Storknar nánast strax ef berjunum er dýft köldum í súkkulaðið .
• Uppáhaldsmillibitinn minn er bæði þjóðlegur og jólalegur : harðfiskur með íslensku smjöri .
Ég set líka stundum kaldpressaða ólífuolíu í skál kreisti lime yfir og dýfi fisknum í .
• Gera sitt eigið súkkulaði ( uppskrift t.d. í Heilsuréttum Hagkaupa ) og kæla í konfektboxum , þessum litlu silikonmótum sem er auðvelt að ná molunum úr .
Hægt að bæta hnetum og möndlum í eftir smekk .
• Kókósrjómi er afskaplega góður með kökum eða morgungrautnum svona til að setja hann í hátíðarbúning .
Þá set ég dós af kókósmjólk inn í ísskáp yfir nótt og síðan tek ég það sem hefur harðnað ofan af og þeyti með þeytara í um mínútu , þá má setja smá sætu út í eða hreint kakó en mér finnst hann góður eins og hann er , hægt að eiga hann inni í ísskáp .
Fljótandi mjólkina sem eftir verður er mjög gott að setja í búst .
• Gott að fá sér bolla af heitu vatni með sítrónu annað slagið yfir daginn , sérstaklega milli veislurétta jólanna .
• Setja vatnið í hátíðarbúning með því að frysta mintulauf eða ber inni í klökum og setja út í , mjög flott og gott , eða ef gleymist að frysta þá bara ávextina beint út í vatnið .
Gefur gott bragð og svo ná í spariglösin , það munar miklu hvernig við berum fram .
• Hafa konfektið kannski ekki í augsýn alla dagana , þá er manni hætt við að taka ekki eftir hvað fer mikið ofan í mann .
• Ekki borða ekki neitt yfir daginn til að spara sig fyrir stóru máltíðina , það eru mistök .
Betra að borða reglulega og halda sínum dampi yfir daginn .
