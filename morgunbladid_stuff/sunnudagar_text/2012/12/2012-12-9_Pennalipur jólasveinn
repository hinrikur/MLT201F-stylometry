Jólasveinninn er þeirrar náttúru að hann getur verið á mörgum stöðum í einu , að því er virðist .
Sumum hefur verið talin trú um að hann búi í norðurhluta Finnlands , öðrum að lögheimilið sé á Íslandi en vitrum mönnum er kunnugt að hann leynist víðar .
Í franska bænum Libourne , sem er í nágrenni Bordeaux , var því fagnað á föstudaginn að 50 ár eru síðan jólasveinninn var ráðinn til póstþjónustu bæjarins til þess að svara bréfum franskra barna til jólasveinsins .
Sérsveitin , sem svo er kölluð í þessu útibúi franska póstsins , er reyndar skipuð 60 manns og hefur hópurinn þann starfa einan frá 20. nóvember til 4. janúar að svara bréfum frá jólasveininum .
Þau nema þúsundum ár hvert .
Ekki var tekið fram í fréttaskeytum hvort jólasveinninn hefði verið sá sami frá upphafi .
