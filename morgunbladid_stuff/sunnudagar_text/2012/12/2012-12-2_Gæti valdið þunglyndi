Virtur húðsjúkdómalæknir á Bretlandi hefur varað við notkun unglingabólulyfsins Roaccutane sem grunur leikur á að geti leitt til þunglyndis .
Tony Chu segir lyfið gróflega ofnotað , fæstir sem fá því ávísað hafi raunveruleg not fyrir það .
" Að mínu viti á ekki að nota Roaccutane nema í neyðartilvikum , þegar ungmenni eru útsteypt í bólum .
Að skrifa upp á lyfið út af fjórum eða fimm bólum er fráleitt , " segir Chu .
Á síðasta ári fyrirfór 24 ára gamall maður sér eftir að hafa notað Roaccutane og telur fjölskylda hans lyfið hafa spilað þar inn í .
" Hann var þunglyndur vegna unglingabólnanna en lyfið gerði illt verra , " segir faðir hans við vef breska ríkisútvarpsins , BBC .
Talsmaður breska lyfjaeftirlitsins , June Raine , er á öndverðum meiði , segir lyfið hafa reynst tugþúsundum ungmenna vel .
