Nýbakaður rithöfundur var í raun undrandi hve fyrsta bók hans , Meistari hinna blindu , höfðaði til margra í fyrra .
" Ég fékk ekki mikið af dómum eða mikla umfjöllun , en þeir sem lásu voru almennt mjög ánægðir .
Það kom mér á óvart hve ég fékk góð viðbrögð frá breiðum hópi fólks , " segir Elí í samtali við Sunnudagsblað Morgunblaðsins .
Gefur út sjálfur " Systir mín , 11 ára , elskaði fyrri bókina og líka miðaldra konur sem amma gaf hana .
Það er nú ekki beinlínis sá hópur sem flestir halda að lesi svona bækur .
" Hann segir algengast að ungt fólk sé sólgið í fantasíusögur " en ef saga er vel skrifuð getur hver sem er lesið hana og ég get montað mig af því að menn segja að mín hafi verið vel skrifuð .
Ég fékk þrjár og hálfa stjörnu í Mogganum í fyrra og fjórar í Pressunni .
" Hann segir það taka sinn tíma að eignast tryggan lesendahóp .
" Það gekk ekki alveg nógu vel að selja fyrstu bókina .
Menn voru því dálítið hikandi að gefa þessa út núna þannig að ég ákvað að gera það sjálfur , fyrst sem rafbók á emma.is en nú er líka hægt að fá hana í Nettó , Eymundsson og Hagkaup og ég borga prentunina sjálfur .
Það er bara prentað eftir eftirspurn þannig að ég vil hvetja fólk til að kaupa bókina snemma ef það vill eiga hana eða gefa í jólagjöf .
Ég get ekki látið prenta 500 eintök á Þorláksmessu .
" Nýja sagan er óbeint framhald af þeirri sem kom út í fyrra .
Hún gerist í " klassískum " fantasíuheimi á miðöldum , þar sem mann fara um á hestum og berjast með sverðum og öxum .
" Heimurinn er í sárum eftir hörmungar og þjóðfélagsupplausn ; ástandið er svipað og var í Evrópu eftir fall Rómaveldis .
Söguhetjan er uppgjafahermaður sem barðist í miklu stríði fyrir 20 árum og settist að í löglausri stórborg þar sem enginn er við völd , glæpaklíkurnar hafa skipt henni á milli sín , frumskógarlögmálið er við lýði þar sem hinir sterku ráða en þeir aumu eru traðkaðir undir .
" Elí er með Aspberger-heilkenni , sem m.a. gerir það að verkum að hann er með skerta félagskunnáttu .
" Kannski gerir það mig nógu sérvitran til að stunda þetta .
Fólk hefur spurt mig hvort það hjálpi til , kannski er það þannig , ég veit það ekki , en það veldur því a.m.k. að ég sit og skrifa frekar en að gera eitthvað félagslegra .
Og mér finnst gaman að vinna við það að vera skrýtinn .
" Hann segist afar ánægður með að búa yfir þeim hæfileikum að geta skrifað .
" Þetta er mitt stærsta áhugamál og mjög gefandi .
Mér finnst gaman að skapa sögur og persónur og er uppfullur af hugmyndum .
Ég ætla að skrifa a.m.k. 10 bækur í þessari seríu og er með aðra seríu í kollinum .
Það er verst hvað það tekur langan tíma að skrifa ! " 