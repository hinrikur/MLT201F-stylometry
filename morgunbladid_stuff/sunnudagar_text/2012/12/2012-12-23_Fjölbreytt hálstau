Eflaust huga margir að hálstaustískunni fyrir þessi jólin eins og svo mörgu öðru .
Samkvæmt heimildamönnum Morgunblaðsins gætir ýmissa grasa í þessum efnum nú um stundir .
Þykk ullarbindi , bæði íslensk hönnun eins og frá Kormáki og Skildi eða hinu sænska Portia , hafa t.a.m. notið töluverðra vinsælda .
Prjónuð , einlit eða þverröndótt silkibindi hafa einnig verið að ryðja sér til rúms en þau fást m.a. í Herragarðinum .
Lífga þau óneitanlega upp á jakkaföt .
Þá sjást öll mynstur , ekki síst hið skáröndótta , jafnt í klassískum silkibindum sem og úr ull .
Í slifsadeildinni ber ullarþverslaufan höfuð og herðar yfir annað .
Virðist almennt andi Ivy League- og Oxbridge-háskólanema fyrri tíma , í bland við herratískuna sem birtist í Mad Men-sjónvarpsþáttunum , svífa yfir vötnum – á sama tíma og fjölbreytnin ræður ríkjum .
