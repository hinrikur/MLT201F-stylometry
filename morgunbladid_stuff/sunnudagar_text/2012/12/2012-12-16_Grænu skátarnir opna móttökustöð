Ný tæknivædd móttökustöð fyrir skilagjaldsskyldar drykkjarumbúðir var opnuð í Skátamiðstöðinni við Hraunbæ í Reykjavík á dögunum .
Stöðin er rekin af fyrirtækinu Grænum skátum sem safnað hefur skilaskyldum drykkjarumbúðum frá árinu 1989 .
Fyrsti viðskiptavinurinn , Margrét Tómasdóttir , fyrrverandi skátahöfðingi Íslands , gaf andvirði sinna umbúða til Rauða kross Íslands .
Með nýrri tækni er , segir í tilkynningu , óþarfi að telja og flokka umbúðir .
Slíkt er gert í sérstökum talningarvélum .
Áfram er þó hægt að koma með beyglaðar umbúðir en þær þarf að flokka í ál , plast og gler og eru þær síðan taldar af starfsmönnum .
Afgreiðslutími stöðvarinnar er virka daga frá kl. 12 til 18 og laugardaga frá 12 til 16.30 .
Í móttökustöðinni í skátamiðstöðinni er eingöngu greitt inn á debet- eða kreditkort viðskiptavina .
Einnig má gefa andvirðið til góðgerðarmála .
Grænir skátar munu áfram taka við óflokkuðum umbúðum að gjöf , bæði í skátamiðstöðinni og í söfnunarkössum víðs vegar á höfuðborgarsvæðinu .
Umhverfismál eru útgangspunktur Hundrað ár eru liðin frá því skátastarf á Íslandi hófst .
Umverfismál hafa alltaf verið stór liður í því starfi .
Virðing fyrir verðmætum er þar útgangspunktur ; það er söfnun einnota drykkjarumbúða .
Einnig er þetta mikilvæg fjáröflun í ljósi þess að styrkir og stuðningur við skátastarf er minni nú en áður .
Hefur verið unnið að því að styrkja þessa starfsemi undir merkjum Grænna skáta .
Opnun móttökustöðvar í samstarfi við Endurvinnsluna er hluti af því .
sbs@mbl.is 