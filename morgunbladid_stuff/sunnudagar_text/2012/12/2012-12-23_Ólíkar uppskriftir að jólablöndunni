Ekki er vitað hvaða snillingi datt fyrst í hug að blanda saman malti og appelsíni en talið er að í kringum 1960 hafi siðurinn verið orðinn almennur .
Þó þekkist það á meginlandi Evrópu , til dæmis í Þýskalandi , að blanda ávaxtasafa og límonaði saman við dökkt öl .
Árið 2004 var í fyrst skipti hægt að fá malt- og appelsínblönduna tilbúna á dós en þótt slík þægindi séu fyrir hendi er meiri alúð lögð í að blanda drykkinn persónulega á aðfangadag .
Enda er þónokkuð stór hópur sem hefur sterkar skoðanir á því hvernig hlutföllin milli malts og appelsíns skulu vera og auk þess þekkist það víða að öðrum bragðefnum sé hellt út í drykkinn eins og sjá má hjá þeim sem gáfu Sunnudagsblaði Morgunblaðsins uppskrift að jólablöndunni " sinni " .
Má þar nefna kók og appelsín og í einni blöndunni er safi kreistur úr ferskri sítrónu út í könnuna .
Svanhildur Hólm Hlutföll 60 prósent malt 40 prósent appelsín Góður slurkur af kóki Það er grundvallaratriði að það gleymist ekki að setja kók út í jólablönduna að mati Svanhildar Hólm Valsdóttur .
" Blandan af malti og appelsíni er um það bil 60 af malti og 40 af appelsíni og góður slurkur af sykurkóki út í , " segir Svanhildur og bætir við að sér finnist blandan ekki mega vera of sæt – sem hún verði með of miklu appelsíni .
" Alvörufólk notar meira malt .
" ´ Atli Fannar Hlutföll 46 prósent malt og 54 prósent appelsín " Allir sem hafa blandað malt og appelsín í meira en áratug , eða í meira en tvo áratugi eins og ég , vita að það á að nota meira appelsín en malt .
Mýtan um meira malt er allt of lífseig en ég þakka Morgunblaðinu kærlega fyrir að gefa mér tækifæri til að leiðrétta þennan leiða misskilning , " segir Atli Fannar Bjarkason , framkvæmdastjóri Bjartrar framtíðar .
Hlutföllin hjá Atla eru 54 prósent af malti á móti 46 af appelsíni .
" Við þau sem bæta kóki út í vil ég segja eftirfarandi ; Hættið þessu .
Kók á ekki heima í jólaöli .
Maður setur ekki kók út í gin og tónik og maður setur sannarlega ekki kók út í malt og appelsín .
" Maggi mix Hlutföll 30 prósent malt 70 prósent appelsín safi úr einni sítrónu Tónlistarmaðurinn og matargúrúið Magnús Valdimarsson , eða Maggi mix eins og hann er jafnan kallaður , notar ívið meira appelsín í jólablönduna sína .
Þá kreistir hann safa úr einni sítrónu út í blönduna .
" Svona upp á frískleikann , " segir Maggi .
" Þá er gott að lauma þremur klökum út í glasið og klakarnir verða að vera þrír akkúrat .
" Maggi segir að jólablandan bragðist enn betur ef fólk hlær og hefur það gaman – " því jólin eru nú bara einu sinni á ári " .
Eva María Hlutföll 50 prósent malt 30 prósent appelsín 20 prósent mix " Hefðin að blanda mixi saman við jólablandið kemur frá tengdafjölskyldu minni en ég nota 50 prósent malt og svo eru hin 50 prósentin gos ; appelsín og mix , " segir Eva María Sigurbjörnsdóttir , náttúrufræðingur og meistaranemi .
Til er hópur fólks sem notar mix út í jólablandið og Eva María er ein þeirra .
Þá nota sumir allt fernt ; malt , appelsín , mix og kók .
Eva María segir mikilvægt og alltaf sé passað upp á að gosið fari fyrst ofan í , á undan maltinu , því annars flæði út um allt .
Jói Fel Hlutföll 40 prósent malt 60 prósent appelsín stundum hvítöl út í Matreiðslubókahöfundurinn og bakarinn Jói Fel .
vill hafa meira appelsín en malt í jólablöndu aðfangadagskvölds .
Hans hlutföll eru 60 prósent appelsín á móti 40 af malti .
" Mér finnst maltið aðeins of sterkt og hef því appelsínið örlítið meira ráðandi .
Ég á líka mjög góðar æskuminningar um þegar ég sótti hvítölið með pabba í gamla daga á brúsa og stundum blanda ég hvítöli með appelsíninu .
" Hvítöl er að stofni til það sama og malt nema það er ekki eins sætt vegna þess að minna korn er notað í uppskriftina .
" Annars á ég mjög erfitt með mig yfir aðventuna því ég er svo veikur fyrir þessum drykk .
Ég byrja að drekka malt og appelsín fyrsta í aðventu og drekk þetta allan desembermánuð .
" Bragi Valdimar Liturinn er aðalatriðið segir Bragi Valdimar Skúlason , Baggalútur , textasmiður og tónlistarmaður , sem segist taka malt- og appelsínblönduna mjög alvarlega en hann gefur ekki upp nein hlutföll og notast aldrei sjálfur við slíkt því hann sér smám saman á litnum hvort blandan er rétt .
" Ég er ekki sáttur fyrr en ég hef náð nákvæmlega réttum lit á hana sem hefur PANTONE-gildið 7.600 C. Hitastigið skal vera 6°C og froðulagið skal auk þess vera 12,3 mm í glerkönnu sem hefur radíus 5,1 cm , " segir Bragi og bætir við : " Hlutföll eru fyrir amatöra .
" Ólöf Snæhólm Hlutföll 40 prósent malt 40 prósent appelsín 20 prósent kók " Ég á auðvitað hina fullkomnu blöndu og er ein af þeim sem ólust upp við að nota kók í drykkinn , " segir Ólöf Snæhólm Baldursdóttir , upplýsingafulltrúi Slysavarnafélagsins Landsbjargar .
Ólöf notar einn hluta af kók og einn hluta af appelsíni á móti hálfum hluta malts .
" Ég helli fyrst kókinu og appelsíninu í könnuna , alveg um leið – með kókflösku í annarri hendi og appelsín í hinni .
Svo bæti ég maltinu út í en það verður að útbúa blönduna í þessari ef maður ætlar ekki að eyða aðfangadagskvöldi í að þrífa veggi , loft og gólf í eldhúsinu .
" Karen Kjartans Hlutföll 75 prósent malt 25 prósent appelsín Karen Kjartansdóttir fréttakona er ein þeirra sem nota nærri einungis malt í jólablönduna sína .
" Annars er ekkert fútt í þessu , " segir hún og bætir við að hún útbúi blönduna nokkuð vísindalega .
" Ég helli drykknum alltaf í sömu könnuna sem er appelsínugul en liturinn á blöndunni á að vera svartur .
Amma átti könnuna og kenndi mér að gera þetta svona .
" Karen segir appelsínið á sínum bæ einungis vera notað til eins ; " til að fá svokallaðan jólakeim og appelsínið er bara til að gera þetta örlítið sætara " .
Sigurveig Kára Hlutföll 50 prósent malt 50 prósent appelsín Sigurveig Káradóttir , matgæðingur og bókahöfundur , telur að hún skipti jólablöndunni sinni hnífjafnt milli malts og appelsíns þótt hún mæli það ekki upp á millilítra .
" Appelsínið verður samt hlutfallslega meira en malt þegar líður á jólahátíðina .
" Blandan breytist þó eftir því sem líður á hátíðina .
" Og endar á því að mann langar bara í appelsínið .
" 