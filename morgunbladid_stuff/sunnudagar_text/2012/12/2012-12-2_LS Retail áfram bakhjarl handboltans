Hugbúnaðarfyrirtækið LS Retail verður áfram bakhjarl og stuðningsaðili íslenskra kvennalandsliða í handbolta .
Fulltrúar fyrirtækisins og Handknattleikssambands Íslands undirrituðu samninga um þetta í vikunni .
Samningurinn er eyrnamerktur undirbúningi og þátttöku íslenskra kvennalandsliða í stórmótum út næsta ár .
LS Retail hóf að styrkja kvennalandsliðið fyrir lokakeppni HM í Brasilíu í desember á sl. ári og mun gera það nú , m.a. vegna EM í Serbíu sem hefst strax eftir helgina .
Unnur Ingibjörg Jónsdóttir , starfandi markaðsstjóri LS Retail , segir að fyrirtækið sé stolt yfir að geta haldið áfram að styrkja þetta íþróttastarf .
Kvennalandslið Íslendinga í handbolta hafi sýnt að það sé með þeim bestu í heimi , líkt og þátttakan á EM í Serbíu og HM í Brasilíu í fyrra staðfesti .
sbs@mbl.is 