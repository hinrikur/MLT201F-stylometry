" Hér er það samvinnan sem gildir .
Við sjáum sameiginlega um æfingarnar þar sem við erum ekki með neinn þjálfara og leggjum því minna upp úr upphitun og teygjum en við ættum að gera en meira upp úr að spila en þar sjáum við einnig sameiginlega um dómgæsluna .
" Unnur H. Jóhannsdóttir uhj@simnet.is Við sem erum eldri kölluðum okkur reyndar ÍR-bumburnar en það fannst þeim yngri ekki nógu smart og breyttu því í ÍR-drottningarnar , sem er vissulega miklu flottara , " segir Anna Margrét Sigurðardóttir sem er 34 ára og hefur æft handbolta frá því að hún var 12 ára .
" Ég hef tekið hlé vegna barneigna en annars er ég háð íþróttinni , " segir hún og brosir .
" Ég hef æft með ÍR , Fram og ÍR / Fylki , þegar það var sameinað og svo ÍR-drottningunum í nokkur ár .
Þetta er breiður hópur eða frá 17-18 ára og fram á fimmtugsaldurinn en hópurinn hefur verið að yngjast síðan meistaraflokkur ÍR var lagður niður .
" Anna Margrét segir að tilgangurinn með þessu sé að hafa gaman af .
" Ég hef alltaf jafngaman af þessum leik , finnst hann jafnvel bara skemmtilegri með árunum , þótt hraðinn hjá manni sjálfum aukist ekki , " segir hún og hlær .
" Þá er félagsskapurinn ómetanlegur og við erum óhræddar við að hlæja hver að annarri .
" Þessar eldri halda alveg í við þessar yngri .
" Þær eru vitaskuld hraðari en við en við nýtum reynsluna .
Líkaminn er reyndar stundum svona fimm mínútum á eftir huganum , " segir hún og minnist ekki á hreyfinguna fyrr en blaðamaður innir eftir henni : " Jú , vitaskuld er þetta hörkuhreyfing og fyrir utan þessa einu æfingu á viku þá spilum við einn til tvo leiki í utandeildinni á viku .
Þetta er bara svo skemmtilegt .
" En hvernig gengur í utandeildinni ? " Við erum ekki neðstar .
" Svarið er létt og laggott .
Anna Margrét er einnig á því að konur séu konum bestar .
" Hér er það samvinnan sem gildir .
Við sjáum sameiginlega um æfingarnar þar sem við erum ekki með neinn þjálfara og leggjum því minna upp úr upphitun og teygjum en við ættum að gera en meira upp úr að spila en einnig sjáum við sameiginlega um dómgæsluna .
Þetta fyrirkomulag hefur gengið bara ágætlega .
" Það er ekki annað að sjá og það er engin kreppa í spilamennskunni heldur skemmtilegt áræði og síðast en ekki síst ánægja .
Rifjar upp gamla takta Kristi Jo sem er 34 ára fór aftur að spila handbolta eftir 15 ára fjarveru en hún spilaði með ÍR þegar hún var barn .
" Mig langaði að hitta gömlu félagana aftur og rifja upp gamla takta , " segir hún og brosir .
Kristi er ekki há í loftinu en spilar stöðu markvarðar .
Hvernig gengur að ná háu boltunum ? " Mér gekk nú betur í gamla daga en þetta kemur með æfingunni , " segir hún og hlær .
Hún fylgist enn með handboltanum og hennar uppáhaldshandboltakona er Hrafnhildur Skúladóttir sem einmitt er gamall ÍR-ingur .
Góður félagsskapur Guðmunda Magnúsdóttir tilheyrir þeim ungu í ÍR-drottningunum en hún er aðeins 21 árs gömul .
Það kom þó ekki til af góðu að hún hætti í handbolta en meistaraflokkur ÍR var lagður niður og hún heldur sér við með ÍR-drottningunum .
" Ég byrjaði að æfa árið 2001 og er hægri hornamaður .
" Hvað er það sem heillar þig við íþróttina ? " Þetta er góður félagsskapur og það er bara ánægja að æfa með ÍR-drottningunum .
" En hver er uppáhaldshandboltakonan þín ? " Það er Hrafnhildur Skúladóttir .
Mér finnst hún spila mjög vel með íslenska landsliðinu .
" 