Eflaust eiga einhverjir eftir að klára jólagjafainnkaupin og nú þegar óðum styttist í að klukkan slái sex á aðfangadag er ekki ólíklegt að seðlunum í veskinu sé farið að fækka .
Hér eru 10 hugmyndir að gjöfum sem kosta ekkert eða lítið .
Signý Gunnarsdóttir signy@mbl.is Máttur orða Finndu fallegan málshátt eða tilvitnun , prentaðu út og settu í ramma .
Nú er tækifærið til að játa ást sína eða draga fram grínistann .
Aðalatriðið er að láta hugmyndaflugið ráða .
Tónlist Rifjaðu upp tónlistarnámið frá æskuárunum .
Dragðu fram blokkflautuna , gítarinn eða sellóið og taktu upp tónlistaratriði .
Ekki er verra að fá aðra fjölskyldumeðlimi til að syngja undir .
Þetta þarf ekki að vera fullkomið .
Feilnótur geta verið fyndnar .
Íslensk tónlist er jólagjöfin í ár , nú getur þú lagt þitt af mörkum .
Gamalt og gott Þú átt örugglega eitthvað heima hjá þér sem þú hefur engin not fyrir en einhver sem þér þykir vænt um kann að meta .
Eins og til dæmis bók sem var gefin út árið sem þiggjandinn fæddist , mynd sem afi teiknaði þegar hann var unglingur og liggur inni í geymslu eða gamlan kaffibolla sem amma átti og þú situr uppi með og notar aldrei .
Mynd Það er klassískt að finna fallega mynd af einhverjum fjölskyldumeðlimi og ramma hana inn .
Gjöf sem allar ömmur og afar eru ánægð með .
Stimpluð handa- og fótaför gætu jafnvel fylgt með .
Föndur Það eiga allir eitthvert efni á heimilinu til að föndra úr .
Nú er bara að gefa hugmyndafluginu lausan tauminn .
Hér sjáið þið gamlan plastleikfangahest sem hefur verið breytt í fallegt heimilisskraut .
Það eina sem þurfti var UHU-límstaukur og glimmerdunkur .
Bakstur Ef þú hefur nýtt tímann á aðventunni í bakstur og konfektgerð er tilvalið að taka hluta af afrakstrinum og pakka honum fallega inn .
Bragðgóð gjöf sem gleður .
Samverustundir Gefðu gjafabréf upp á samverustundir .
Nú er um að gera að elta áhugasvið þiggjandans og hér skiptir mestu máli að efna gefið loforð .
Sælgæti Brjóstsykursgerð er einföld og skemmtileg .
Það er margar skemmtilegar uppskriftir að finna á netinu .
Gjöf sem gleður jafnt unga sem aldna .
Skáldskapur Semdu ljóð eða litla sögu .
Ef þú hefur fallega rithönd geturðu handskrifað skáldskapinn til þess að hann verði enn persónulegri .
Kort Finndu fallegt póstkort og rammaðu það inn .
Ekki er verra að finna kort sem þiggjandinn tengir við , til dæmis með mynd af æskuslóðum eða uppáhaldsdýri .
