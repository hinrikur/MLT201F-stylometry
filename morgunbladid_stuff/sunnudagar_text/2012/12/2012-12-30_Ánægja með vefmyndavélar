Íslensk áramót , þar sem almennir borgarar geta skotið flugeldum sínum að vild , þykja einstök um allan heim .
Um leið og sérstakar áramótaferðir eru seldar hingað til lands eru stórir fjölmiðlar eins og Financial Times að uppgötva og benda lesendum sínum á að hægt er að fylgjast með íslenskum áramótum þótt ekki hafi tekist að redda flugmiðum til landsins .
Á vefútgáfu blaðsins birtist grein á fimmtudag um hve sérstök áramótin hérlendis eru og bent á að á vefslóðinni icelandnaturally.com sé hægt að fylgjast með litadýrð miðnættis í vefmyndavél en verkefnið er unnið í samstarfi við Mílu .
