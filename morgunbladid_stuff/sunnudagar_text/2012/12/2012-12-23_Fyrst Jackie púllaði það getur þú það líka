Jackie Kennedy gekk að eiga John F. Kennedy 12. september 1953 .
Brúðkaupið fór fram í St .
Mary ' s-kirkjunni á Newport á Rhode Island .
Þennan dag geislaði frú Kennedy af gleði enda átti hún framtíðina fyrir sér .
Hún var ung , rík og búin krækja í myndarlegasta stórlaxinn .
Seinna , þegar hún var orðin " first " , fylgdist heimurinn með henni .
Kastljós fjölmiðla beindist ekki síst að klæðaburði hennar sem þótti glæstur .
Frú Kennedy féll frá 1994 , þá 65 ára að aldri .
Á sinni margbrotnu ævi hafði hún ýmsa fjöruna sopið , bæði í leik og starfi .
Það sem er eftirtektarvert er hvað hún var tignarleg og glæsileg og það var aldrei að sjá á henni að hún glímdi við erfiðleika í einkalífinu .
Enda ástæðulaust að láta ótíðindi og erfiðleika stýra fatastílnum .
Ef það er eitthvað sem getur glatt okkur á erfiðum tímum þá er það að klæða okkur fallega .
Þess vegna er um að gera að skarta alltaf sínu fegursta , hvað sem á dynur .
Þetta vissi ein best klædda kona síðustu aldar enda sækja tískuhönnuðir nútímans innblástur í fatastíl hennar .
Frú Kennedy kunni að klæða sig og hafði nef fyrir vönduðum fatnaði .
Hún tók ástfóstri við Chanel-dragtir og átti töluvert stærra og vandaðra kjólasafn en kynsystur hennar .
Ein af uppáhaldsflíkunum var síða hvíta sláin sem hún klæddist yfir síðum hvítum síðkjól og glóði eins og demantur .
Á skalanum 1-10 fá slár alveg 9,5 í smartheitum .
Þær hafa verið töluvert áberandi í tískunni upp á síðkastið en þær þurfa að vera vandaðar og fínar svo það sé gaman að þeim .
Falleg slá er eitthvað sem hægt er að nota ár eftir ár enda henta þær sérlega vel við hátíðleg tilefni .
Það er notalegt að skella sér í slá yfir jólakjólinn þegar farið er á milli húsa á hátíð ljóssins og svo geta slár hresst mikið upp á drungalegan mánudag þegar dagleg rútína tekur aftur við í janúar 2013 .
Ein flottasta sláin sem fæst hérlendis þessa dagana er ullarsláin frá íslenska tískuhúsinu Ellu .
Sláin kemur bæði í svörtum og camel-lit og fer hún ákaflega vel yfir axlirnar .
Hún er falleg við hnésíð pils og kjóla , síðbuxur og síðkjóla .
Það sem er svo dásamlegt við hana er að hún stendur alveg ein og sér og það þarf enga trefla eða skinn til að poppa hana upp .
Sláin er hneppt og með standkraga og minnir óneitanlega á hina undursamlegu Jackie Kennedy .
Ef áramótaheitið er að vera alltaf eins og klippt út úr tískublaði á nýja árinu , sama hvað á gengur , þá verður þú að eiga slá í fataskápnum .
Tala nú ekki um þegar janúarljótan yfirtekur líf okkar og maginn þrýstist vandræðalega vel út í hversdagbuxurnar .
Þá er gott að fela sig inni í lekkerri slá , setja hárið í hnút og mikinn eye-liner í kringum augum .
Bera höfuðið hátt og hugsa til Jackie því fyrst hún " púllaði það " þá getur þú það líka .
martamaria@mbl.is 