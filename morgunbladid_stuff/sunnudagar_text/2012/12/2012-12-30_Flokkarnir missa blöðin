Það er forvitnilegt að skoða vinnubrögðin á flokksblöðunum á dögum kalda stríðsins eins og þeim er lýst í tveim bókum , Hreint út sagt eftir Svavar Gestsson og Sjálfstæðisflokkurinn , átök og uppgjör , eftir Styrmi Gunnarsson .
Ljóst er á lýsingum Svavars að Þjóðviljinn þjónaði fyrst og síðast Alþýðubandalaginu .
Eigendur Morgunblaðsins fóru aðra leið , rufu formleg tengsl við Sjálfstæðisflokkinn og stóðu með ritstjórunum þegar stefnan stangaðist á við stefnu flokksins .
Talsmenn hreyfingar á Þjóðviljanum Í bók Svavars fer ekkert á milli mála út á hvað útgáfa Þjóðviljans gekk .
Í sinni ritstjóratíð skrifaði hann leiðara fyrir hádegi og segir um það : " Leiðararnir voru venjulega pólitískt viðbragð við einhverju í umhverfinu , ákvörðunum ríkisstjórnarinnar eða borgarstjórnar , skrifum í öðrum blöðum eða stefnuyfirlýsingar Alþýðubandalagsins sem við vildum koma á framfæri .
Við litum alltaf á okkur sem talsmenn hreyfingarinnar og að hlutverk blaðsins væri að smíða rök sem félagarnir gætu notað í rökræðum á vinnustöðum eða annars staðar .
" Ennfremur segir hann að " það var ekki aðeins Alþýðubandalagið sem þurfti að muna eftir við útgáfu blaðsins " heldur hafi í kringum Alþýðubandalagið verið alls konar félög sem höfðu sín áhrif , þó að þau fengju ekki mikið fylgi , Fylkingin , Sósíalistafélag Reykjavíkur , KSML og EIKml .
Félagsmenn þeirra hefðu verið gagnrýnir á Alþýðubandalagið " en saman áttum við Þjóðviljann ; hann sagði frá okkur öllum .
KSML stóð fyrir Kommúnistasamtökin , marxistarnir lenínistarnir og EIKml fyrir Einingarsamtök kommúnista , marxistarnir lenínistarnir .
" Og Svavar veltir upp spurningunni : " Hverjir vorum " við " ? " Hann svarar því þannig : " Var það miðstjórn flokksins , formaður flokksins , skrifstofa hans ? Alls ekki .
Þar var alls konar fólk að verki þegar hreyfingin mótaðist .
Þingmenn Alþýðubandalagsins um allt land höfðu auga á hverjum fingri ...
Það þurfti engar flokkssamþykktir eða fyrirskipanir .
Stefnan var að rækta samstöðu af því að það var eina leiðin til að sækja og verjast .
Við líktum þessu oft við verkamenn í verkfalli ; verkfallsbrjóturinn var ekki hátt skrifaður .
" Ef til vill má rekja fall Þjóðviljans til þess að blaðið náði aldrei að rjúfa flokkstengslin og öðlast þannig breiða skírskotun .
Ritstjórnarvaldið aftur til blaðsins Annað var upp á teningnum á Morgunblaðinu .
Þegar Matthías Johannessen og Eyjólfur Konráð Jónsson eru ráðnir ritstjórar Morgunblaðsins um 1960 , þá varð það viðhorf ríkjandi innan stjórnar Árvakurs að slíta ætti tengsl flokks og blaðs .
Í því fólst ekki að breyta grundvallarstefnu blaðsins , heldur að taka ritstjórnarvaldið aftur inn á ritstjórnina .
Ritstjórarnir ungu opnuðu blaðið fyrir greinum frá mönnum úr öðrum flokkum og með sjálfstæðari stefnu í leiðurum .
Það þótti viðburður þegar Hannibal Valdimarsson skrifaði grein í Morgunblaðið á viðreisnarárunum .
Og Styrmir segir frá því að Gylfi Þ. Gíslason hafi orðið ævareiður út af skrifum Morgunblaðsins um menntamál á síðustu árum viðreisnarinnar .
Þá hafi Bjarni Benediktsson hringt í Matthías og beðið hann að gæta þess að sprengja ekki stjórnina .
Blaðið var farið að breyta um tón .
Það segir sína sögu að er Styrmir var ráðinn aðstoðarritstjóri Morgunblaðsins í febrúar árið 1971 var honum boðið starfið með einu skilyrði – hann mætti engum trúnaðarstörfum gegna fyrir Sjálfstæðisflokkinn .
Eins hætti Eyjólfur Konráð sem ritstjóri hálfu ári eftir að hann náði kjöri sem þingmaður .
Morgunblaðið færðist þó aftur nær Sjálfstæðisflokknum þegar Geir Hallgrímsson varð forsætisráðherra árið 1974 , enda hafði hann lengi átt samleið með ritstjórunum .
Engu að síður snerust þeir gegn stefnu Geirs um að veita opinberum starfsmönnum verkfallsrétt árið 1976 og gagnrýndu sólstöðusamningana ári síðar .
Árið 1978 áttu Matthías og Styrmir samtal við Geir og segjast vilja galopna Morgunblaðið .
Þá um sumarið varð grundvallarbreyting á blaðinu , mikill fjöldi fréttaskýringa um þjóðmál og þar á meðal ein um innri málefni Sjálfstæðisflokksins sem var fáheyrt og hafði ekki gerst áður .
Hana skrifaði einvalalið blaðamanna ; Björn Vignir Jóhannsson , Freysteinn Jóhannsson og Magnús Finnsson , en þeir áttu allir eftir að gegna stöðu fréttastjóra á Morgunblaðinu .
Deilur um kvótakerfið Morgunblaðið sleit formlega sambandi við Sjálfstæðisflokkinn sumarið 1983 er því var hafnað að tilnefna fulltrúa á þingflokksfundi .
Átökin fóru vaxandi við forystu Sjálfstæðisflokksins næsta áratuginn og náðu hápunkti með deilum um kvótakerfið .
Styrmir segir frá því að Matthías hafi verið hugmyndafræðingur að baráttu Morgunblaðsins fyrir auðlindagjaldi , en sumir vildu heimfæra stefnu blaðsins upp á vináttu Styrmis við Jón Baldvin Hannibalsson , formann Alþýðuflokksins .
Eftir að frjálst framsal var leyft með kvótann árið 1990 í tíð ríkisstjórnar Steingríms Hermannssonar hófst gagnrýni Morgunblaðsins fyrir alvöru .
Ekki tókust sættir fyrr en Styrmi var boðið sæti af hálfu flokksins í auðlindanefnd árið 1998 sem ætlað var að skapa þverpólitíska sátt um kvótakerfið .
Þar var lagður grunnur að upptöku auðlindagjalds , þó að enn sé deilt um hversu hátt það eigi að vera .
Nú eru dagar flokksblaða liðnir , þó að hver fjölmiðill hafi sína ritstjórnarstefnu sem rímar misvel við stefnu ólíkra flokka .
Og þeir liggja því undir stöðugu ámæli um að vera hallir undir þennan eða hinn flokkinn .
Enginn hinna " óháðu " fjölmiðla er laus við slíka gagnrýni .
Og hver og einn verður að meta það fyrir sig hvenær sú gagnrýni á rétt á sér og hvenær ekki .
Þingræður í dagblöðum Svavar Gestsson segir frá því í Hreint út sagt að hann hafi fengið það hlutverk árið 1964 að skrifa þingfréttir og eftir það setið á þingpöllum öðru hverju í fjórtán ár .
" Ég sagði frá ræðum okkar manna og lítið eða ekkert frá öðrum .
Sagði ítarlega frá tillögum alþýðubandalagsmanna en ekkert frá tillögum annarra .
Snemma lærðist það að segja þeim mun meira frá þingmönnum sem þeir fluttu færri mál .
" Hvenær á að innleiða gíróreikningana ? " var fyrirsögn yfir þvera forsíðuna þar sem sagt var frá fyrirspurn þingmanns sem lét ekki fara mikið fyrir sér .
" Morgunblaðið fylgdist einnig lengi vel fyrst og fremst með ræðum þingmanna Sjálfstæðisflokksins .
En í ritstjóratíð Bjarna Benediktssonar frá 1956 til 1959 skildu leiðir blaðsins og hinna hefðbundnu flokksblaða .
Þá var byrjað að segja almennt frá umræðum á Alþingi í Morgunblaðinu , en ekki bara ræður sjálfstæðismanna og skætingur í garð þingmanna annarra flokka .
Þá var Þór Vilhjálmsson þingfréttaritari .
Það er upplýsandi sem Matthías Johannessen skrifar í dagbók sína 21. desember 1959 : " Allt hefur gengið að óskum .
Þó var Ólafur Thors eitthvað óánægður þegar við birtum stóra mynd af Vilhjálmi Þór og Stewart á útsíðu .
Hann hringdi í mig og gagnrýndi þetta uppátæki .
Ég tók á móti , samt fór vel á með okkur .
Ólafur sagði við mig um daginn að hann væri skapvargur , en yfirleitt er hann þægilegur við mig og almennilegur .
Það tekur tíma að venja pólitíkusana af því að vera síhringjandi niður á Morgunblað .
Þarf að tala við þá með lempni .
Allt tekur þetta tíma en það tekst .
Bjarni hefur meiri skilning á blaðamennsku en Ólafur .
" Þjóðmál Pétur Blöndal pebl@mbl.is " Stundum leit svo út sem við værum á móti öllu – og reyndar má vel halda því fram að það sé höfuðhlutverk vinstrimanna hvar á bóli sem þeir eru að " vera á móti " öllu ranglæti , hvernig sem það reynir að réttlæta sig .
Og sé sá póll tekinn í hæðina er alltaf af nógu að taka .
" Svavar Gestsson 