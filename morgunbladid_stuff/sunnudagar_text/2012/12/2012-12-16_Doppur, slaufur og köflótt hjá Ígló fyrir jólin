Íslenska barnafatamerkið Ígló hefur átt miklum vinsældum að fagna á undanförnum árum .
Auk Íslands eru Ígló-vörurnar í dag seldar í verslunum í Danmörku , Svíþjóð , Þýskalandi og Noregi .
Klassískur en jafnframt léttur og skemmtilegur andi svífur yfir vötnum í jólalínu Helgu Ólafsdóttur yfirhönnuðar og félaga í ár .
Línan einkennist einkum af köflóttu efni , doppum og slaufum , enda afar jólalegt .
Litirnir í jólalínunni taka mið af hátíðinni , þ.e. rauður , blár , bleikur , grár og svartur með hvítum doppum .
Stelpur og strákar í stíl Hvort sem um er að ræða stelpu- eða strákafatnað eru sömu efni notuð í köflóttu jólafötin á bæði kynin að sögn Tinnu Ólafsdóttur framkvæmdastjóra .
Þannig er auðsótt mál að hafa systkini í stíl um hátíðirnar .
Á strákana fást til að mynda rauðköflóttar skyrtur með kínakraga eða mjúkir bolir með köflóttum skyrtukrögum .
Á sama tíma eru jólakjólarnir á stelpurnar köflóttir , sem minnir erlaust marga á klassíska jólakjóla fyrri tíma .
Kjólarnir fara mjög vel við mjúkar leggings eða sokkabuxur .
Mikil áhersla er sem fyrr lögð á að fötin frá ÍGLÓ séu þægileg og mjúk , svo gott sé bæði að hreyfa sig í þeim sem og leika sér .
Einungis er notast við gæðaefni við framleiðsluna , sem eiga að endast vel og lengi eftir hátíðirnar .
Hægt er að kynna sér vöruúrvalið , ýmist í verslun Ígló í Kringlunni eða á öðrum sölustöðum .
Þá er einnig handhægt að kaupa vörurnar á vefsíðunni iglo.is .
gunnhildur@mbl.is 