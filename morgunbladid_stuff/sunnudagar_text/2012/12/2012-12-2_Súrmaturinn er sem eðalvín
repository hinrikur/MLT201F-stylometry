Hjá Sláturfélagi Suðurlands er búið að leggja í súr .
Í vikunni komu kjötiðnaðarmenn félagsins á Hvolsvelli saman til að kanna gæði súrmatarins , en verkun hans hófst í ágúst sl. Þá var hann lagður í mysu samkvæmt kúnstarinnar reglum .
Framleiðsluferlið er langt og ekki hægt að bregðast við ef eitthvað fer úrskeiðis á lokastigi framleiðslunnar , segir í frétt frá SS .
Hvergi megi slaka á kröfum .
Fylgjast þurfi vel með sýrustigi , hitastig í kælum þurfi að vera rétt , birta hæfileg og svo framvegis .
Skipta þurfi reglulega um mysu á kútunum , sem þarf að vera fersk og með réttu bragði .
Verkun súrmatar megi í raun líkja við framleiðslu á eðalvínum .
Vel tekist til Vel þykir hafa tekist til með súrverkunina á þessu hausti og kjötmenn eru kátir með árangurinn .
Má því , segir í frétt SS , reikna með góðum súrmat sem kemur í verslanir eftir nýár – og raunar ein tegund af þessu hnossgæti nú um miðjan desember .
sbs@mbl.is 