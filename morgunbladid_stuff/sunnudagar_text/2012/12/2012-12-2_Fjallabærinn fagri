Fjellby.no er norskt hönnunarblogg , sem kennarinn Lise Greni Breen skrifar .
Hún setur þar inn margar fallegar myndir og skemmtilegar hugmyndir .
Hún er jafnframt með netverslun þar sem hægt er að kaupa nokkra muni , sem eru hönnun hennar og mannsins hennar , Roberts , sem er smiður .
Eins og Lise útskýrir á síðunni sinni : " Með hönnunaráhugamanneskju og handverksmann undir sama þaki verðum við aldei uppiskroppa með hugmyndir og verkefni .
" Útkomuna úr sumum þessara verkefna hafa þau ákveðið að bjóða öðrum og stofnuðu því netverslun árið 2010 .
Allir munirnir eru handgerðir .
Borgin og náttúran Nafnið Fjellby , eða " Fjallabær " vísar til þess að þau sækja innblástur til bæði fjalla og borga .
" Við ólumst upp í litlu fjallaþorpi en búum núna í Þrándheimi .
" Lise segist finna innblástur frá hrárri norrænni náttúru en sömuleiðis finni hún og maðurinn hennar hjá sér þörf að heimsækja stórborgir heimsins .
Kjarninn í Fjellby-vörunum er semsagt þar sem borg mætir náttúru og endurspeglast þetta í öllu sem þau gera .
