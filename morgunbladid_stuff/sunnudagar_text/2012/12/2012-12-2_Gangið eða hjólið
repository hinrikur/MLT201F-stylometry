Breskir sérfræðingar hvetja fólk til þess að ganga eða hjóla , í stað þess að fara á bílnum , ef það þarf að skreppa spölkorn .
Sé vegalengdin ekki lengri en svo að hægt sé að ganga hana eða hjóla á 15-20 mínútum ætti fólk að láta bílinn vera .
Frá þessu var greint í fréttum breska ríkisútvarpsins , BBC , fyrir helgina .
Bretar eru margir hverjir komnir langt yfir kjörþyngd og benda sérfræðingarnir á að hreyfing af því tagi sem nefnd er geti verið gríðarlega mikilvæg í baráttunni við þann " þögla faraldur " sem hreyfingarleysi almennings sé í raun .
Er skorað á yfirvöld hvarvetna á Stóra-Bretlandi að leggja sérstakar göngu- og hjólaleiðir , og fyrirtæki og skólar beðin um að hvetja fólk til þess að ganga eða hjóla .
Skv. frétt BBC halda breskir sérfræðingar því fram að hreyfingarleysi valdi orðið jafn mörgum dauðsföllum árlega í Bretlandi og reykingar .
