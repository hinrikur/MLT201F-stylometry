1 Bubbi Morthens heldur sína árlegu Þorláksmessutónleika í fyrsta skipti í Hörpu og hefjast þeir kl. 22 .
Því má treysta að kóngurinn taki mörg sín kunnustu lög fyrir aðdáendur , en fyrir marga þá syngur hann inn jólin þetta kvöld .
2 Í hinu óvenjulega sýningarými Gallerí Skilti að Dugguvogi 3 verður á laugardag kl. 17-19 opnuð sýning á " Vörðu " eftir Guðjón Ketilsson myndlistarmann .
Verkið er sett upp á skilti við innganginn í húsið .
3 Plötugrúskarar og poppunnendur eiga von á góðu á laugardag því þá verður markaður með nýjum íslenskum vínylplötum á Kex Hosteli milli kl. 13 og 20 .
Meðfram markaðinum verða tónleikar , meðal annars með Snorra Helgasyni , Moses Hightower , Ghostigital , Þóri Georg , Prins Póló , Pascal Pinon og fleiri .
4 Vegfarendum í miðborginni sem leggja leið sína um Tryggvagötu býðst að sjá sýningu Söru Björnsdóttur , HA , inn um glugga Listasafns Reykjavíkur frá kl. 17 til 24 .
Um er að ræða innsetningu þar sem Sara leysir upp hið fasta rými A-salarins með lifandi myndum af rýminu sjálfu .
5 Jónas Sigurðsson og Ómar Guðjónsson koma fram á tónleikum á Hlemmi á laugardag kl. 15 .
Er það liður í tónleikaröðinni " Hangið á Hlemmi " , þar sem gestum miðborgarinnar er skemmt með lifandi tónlist .
