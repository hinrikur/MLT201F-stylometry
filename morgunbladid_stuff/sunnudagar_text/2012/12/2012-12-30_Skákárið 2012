Skákárið 2012 hófst fyrir alvöru hér á landi með lokaumferðum Íslandsmóts taflfélaga og hið árlega Reykjavíkurskákmót hlaut glæsilegan vettvang í Hörpunni .
Skákþing Íslands fór síðan fram í Stúkunni á Kópavogsvelli og þar bar helst til tíðinda að Þröstur Þórhallsson , sem teflt hafði sleitulaust í landsliðsflokki síðan 1985 , varð Íslandsmeistari í fyrsta sinn eftir æsispennandi einvígi við Braga Þorfinnsson .
Kornungir skákmenn vöktu mikla athygli : Hilmir Freyr Heimisson , Vignir Vatnar Stefánsson og Nancy Davíðsson unnu góð afrek á árinu og hinn 14 ára gamli Oliver Aron Jóhannesson var næstum því orðinn heimsmeistari áhugamanna þegar hann fékk ferð á mótið í fermingargjöf .
Kvennaliðið stóð sig betur en oft áður á ÓL í Istanbul og karlaliðið var á pari .
Anand tókst með naumindum að verja heimsmeistaratitilinn í einvígi við Boris Gelfand í Moskvu sl. vor en Norðmaðurinn Magnús Carlsen átti sviðið og sló stigamet Kasparovs og er nú með 2861 elo-stig .
Þess var minnst víða um heim og einnig hér á landi , að í sumar voru liðin 40 ár frá " einvígi aldarinnar " .
Í vor kom út bók undirritaðs um Fischer og fékk góðar viðtökur .
Hjá uppboðshaldara í Kaupmannahöfn voru boðnir upp gripir tengdir einvíginu en um uppruna þeirra stóðu deilur milli Gunnars Finnlaugssonar búsetts í Svíþjóð og Páls G. Jónssonar .
Stuttu síðar var stofnað skáksetur á Selfossi , steinsnar frá grafreit Fischers við Laugardælakirkju .
Og einn góðan veðurdag í ágúst hvarf heimsmeistarinn frá ´ 72 , Boris Spasski , frá heimili sínu í Frakklandi .
Hann fékk heilablóðfall haustið 2010 og hefur verið bundinn við hjólstól .
Frakkar þurftu svo sem ekki að velta þessu máli lengi fyrir sér og áttu ágætis orðatiltæki yfir uppákomuna : Leitið konunnar ! Þegar Spasski kom fram nokkrum dögum síðar i Moskvu var hann furðu hress og þá kom auðvitað á daginn að rússnesk kona , Valentina Kuznetsova , hafði hjálpað honum við flóttann .
Hann lagði ekki illt orð til nokkurs mann ; hafði fundið fyrir " andnauð " á heimili sínu í Frakklandi og óskað sér þess oft að vera aftur nýr .
James Bond kvikmyndirnar áttu 50 ára afmæli og skákunnendur hafa fengu tækifæri til að horfa á upphafsatriði " From Russia with love " þar sem skúrkurinn Kroonsteen lagði andstæðing sinn McAdams að velli en lokaatlagan var tekin nánast óbreytt upp úr glæsilegum sigri vinar okkar yfir Bronstein frá sovéska meistaramótinu 1960 : Boris Spasskí – David Bronstein Kóngsbragð 1. e4 e5 2. f4 Kóngsbragðið gafst Spasskí ótrúlega og Bronstein beitti því einnig með góðum árangri og vann m.a. frægan sigur yfir Tal árið 1969 .
2 .
...
exf4 3 .
Rf3 d5 Í dag er talið best að leika 3 .
....
d6 veða 3 .
...
g5 .
4. exd5 Bd6 5 .
Rc3 Re7 6. d4 O-O 7 .
Bd3 Rd7 8 .
O-O h6 9 .
Re4 Rxd5 10. c4 Re3 11 .
Bxe3 fxe3 12. c5 ! Be7 13 .
Bc2 He8 Bæði hér og í næsta leik þráaðist Bronstein við að leika 13 .
...
f5 sem á að tryggja jöfn færi .
14 .
Dd3 e2 15 .
Rd6 ! Skilur hrókinn eftir en leikurinn sýnir hversu frumkvæðið er mikilvægt .
15 .
...
Rf8 16 .
Rxf7 ! exf1 ( D ) + 17 .
Hxf1 Bf5 Eða 17 .
..
Kxf7 18 .
Rg5 + Kg8 19 .
Bb3 + Kh8 20 .
Hxf8 + og mát í næsta leik .
18 .
Dxf5 Dd7 19 .
Df4 Bf6 20 .
R3e5 De7 21 .
Bb3 Bxe5 22 .
Rxe5 Kh7 23 .
De4 + – og Bronstein gafst upp .
Helgi Ólafsson helol@simnet.is 