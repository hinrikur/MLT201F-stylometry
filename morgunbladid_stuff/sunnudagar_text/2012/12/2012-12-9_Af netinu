Komin heim Friðrik og Bjarnhildur eru komin heim frá Kólumbíu með dætur sínar Helgu Karólínu og Birnu Salóme og skrifuðu af því tilefni á stuðningssíðu sína á Facebook : " Þetta er búinn að vera hreint út sagt alveg meiriháttar dagur .
Við erum svo glöð að vera komin heim með dætur okkar .
Okkur finnst við vera svo óendanlega rík og erum svo þakklát fyrir yndislegu stelpurnar okkar .
Loksins eru þær komnar heim til Íslands þar sem þær eiga heima , komnar með dótið sitt , rúmið sitt , föt sín og allt sem þær vantar .
Lífið er fullkomið ! ! ! " Hver er hetja ársins ? Hetja ársins hjá DV verður nú valin í fimmta sinn og óskar blaðið eftir tilnefningum frá almenningi .
Stefan Svan Aðalheiðarson skrifar á Facebook : " Ég kýs Hjördísi Svan hetju ársins , hún hefur með baráttu sinni opnað umræðu um hvað má og á betur að fara í réttindum barna í ofbeldismálum .
Hún verður alltaf hetjan mín .
Vona að fólk sem er á sama máli sendi inn hennar nafn .
" Síðan " Við þurfum á stuðningi þínum að halda " hefur verið sett upp fyrir Hjördísi Svan á Facebook .
Jólalög og orðarugl " , , Adam átti prumpurass , " syngur yngri sonurinn .
Það er jólaball í leikskólanum í dag og ekki seinna vænna að fara að hita sig upp , " skrifar Gerður Kristný á Facebook-síðu sína .
Börnum finnst gaman að breyta textum en stundum eru breytingarnar á misskilningi byggðar .
Vinsælt er núna að syngja " jólasveinar ganga um gólf með geislasverð í hendi " og ein vinkona rithöfundarins skrifar að tveggja ára dóttir hennar hafi jafnan sungið " Satan átti syni sjö " .
