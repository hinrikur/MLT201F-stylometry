Láglaunastefnu í heilbrigðiskerfinu er mótmælt í ályktun sem stjórn Félags almennra lækna sendi frá sér í vikunni .
Segir að þar sé tekið undir réttmæta gagnrýni í þessu sambandi .
Ljóst sé að ábyrgð , menntun og vinnuframlag heilbrigðisstarfsfólks hafi ekki verið metið í launum , til jafns við aðra opinbera starfsmenn .
" Þessi þróun hefur staðið í lengri tíma .
Steininn hefur þó tekið úr eftir efnahagshrun og heilbrigðisstarfsfólk þurft að sætta sig við síversnandi starfsaðstöðu , vaxandi álag og lélegri kjör fyrir vanmetin störf sín .
Læknar hafa lengi bent á að landflótti er þegar brostinn á í stéttinni og stefnir víða í óefni varðandi mönnun lækna .
Slíkt ógnar öryggi sjúklinga og skerðir hæfni heilbrigðiskerfisins til að sinna hlutverki sínu , " segja læknar sem vilja launabætur .
Fagna þeir orðum velferðarráðherra um að tími sé kominn til að leiðrétta bág launakjör heilbrigðisstétta .
sbs@mbl.is 