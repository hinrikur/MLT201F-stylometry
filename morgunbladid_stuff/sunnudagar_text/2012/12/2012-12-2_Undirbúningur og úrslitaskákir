Klassíska skákin " leið undir lok við aldamótin 2000 og nýir spámenn hafa komið fram sem skara fram úr í því að nýta kosti tölvutækninnar : Kazimdsanov , Karjakin , Nakamura , Anand , Kramnik , Topalov og Frakkarnir .
Þetta er umfjöllunarefnið öðrum þræði í nýrri bók úkraínska stórmeistarans Vladimirs Tukmakovs , Modern chess preparation .
Í fyrri helmingi bókarinnar dregur Tukmakov fram dæmi frá fyrri tíð sem kunna að hafa skotist fram hjá okkur : Pólverjinn Akiba Rubinstein var snjall í hróksendatöflum – það vissum við , en hann var líka að mati höfundar langt á undan sinni samtíð að flestu öðru leyti .
Tvær heimsstyrjaldir léku hann grátt , sú fyrri hindraði einvígi við Emanuel Lasker um heimsmeistaratitilinn .
Fengin reynsla og kunnátta gat verið dýru verði keypt í þá daga .
Nú eru leynivopn skákarinnar þaulprófuð með samkeyrslu fjölmargra forrita .
Æfingaaðstaða heimsmeistarans minnir meira á tölvuver en nokkuð annað .
Þrátt fyrir tæknina ráðleggur Tukmakov ungum skákmönnum að sundurgreina skákir og æfa sig án þess að hafa tölvu við höndina .
Í einum kafla bókarinnar fjallar hann um úrslitaskákir .
Nokkur dæmi eru tekin til meðferðar og Tukmakov veltir við nokkrum steinum af skákferli Spasskís : fyrir lokaskákina í áskorendaeinvíginu við Paul Keres árið 1965 var Spasskí yfir , 5:4 , og dugði jafntefli til að vinna einvígið .
Ýmsar rólegar og traustar byrjanir virtust sniðnar til þess að ná þeim úrslitum .
En þeir voru báðir komnir langt að og Spasskí vissi að upp var runnin ögurstund á ferli Keres .
Hann ákvað að koma Eistlendingnum á óvart og tefla kóngsindverska vörn , afar krefjandi og flókna byrjun sem hann hafði sjaldan beitt áður .
Við undirbúning fyrir skákina gat hann sér til um það afbrigði sem Keres valdi og sendi jafnframt inn þau skilaboð til hins vígmóða andstæðings að nú væru þrenn úrslit möguleg ; sigur , tap eða jafntefli .
Eins og 15. leikur hans leiðir í ljós fór Spasskí aldrei " úr karakter " .
Skákin sem hér fer á eftir er þrungin stigmagnaðri spennu : Riga 1965 : Paul Keres – Boris Spasskí Kóngsindversk vörn 1.d4 Rf6 2. c4 g6 3 .
Rc3 Bg7 4. e4 d6 5. f4 c5 6. d5 0-0 7 .
Rf3 e6 8 .
Be2 exd5 9. cxd5 b5 ! ? Þessi óvænti leikur byggist á hugmyndinni 10 .
Bxb5 Rxe4 11 .
Rxe4 Da5 + o.s.frv. Í dag er talið traustara að leika 9... .
Bg4 eða 9... .
He8 .
10. e5 dxe5 11. fxe5 Rg4 12 .
Bf 4 Skarpara er 12 .
Bg5 með hugmyndinni 12... .
f6 13. exf6 Bxf6 14 .
Dd2 .
12... .
Rd7 13. e6 fxe6 14. dxe6 Hxf4 15 .
Dd5 ! Hótar 16 .
Dxa8 og 16. e7 + .
15... .
Kh8 ! ? Gefur hrókinn .
Hann gat leikið 15... .
Bb7 16 .
Dxb7 Rb6 og staðan má heita í jafnvægi .
Miðað við stöðuna í einvíginu hefði þetta verið eðlilegra framhald .
16 .
Dxa8 Rb6 17 .
Dxa7 Bxe6 Hvítur er skiptamun yfir en léttu menn svarts standa allir vel .
" Houdini " metur stöðuna jafna .
18 .
0-0 Re3 19 .
Hf2 b4 20 .
Rb5 Afturábak hentaði ekki við þessar kringumstæður , 20 .
Rd1var samt traustara .
20....Hf7 21 .
Da5 Db8 ! Rólegu leikirnir eru oft erfiðastir í flóknum stöðum .
22 .
He1 Bd5 23 .
Bf1 Rxf1 24 .
Hfxf1 Rc4 ! 25 .
Da6 Hf6 ! 26 .
Da4 Rxb2 27 .
Dc2 Dxb5 28 .
He7 Eða 28 .
Dxb2 Hxf3 ! og vinnur .
28... .
Rd3 29 .
De2 c4 30 .
He8 Hf8 31 .
Hxf8 Bxf8 32 .
Rg5 Bc5 33 .
Kh1 Dd7 34 .
Dd2 De7 35 .
Rf3 De3 – og Keres gafst upp .
Helgi Ólafsson helol@simnet.is 