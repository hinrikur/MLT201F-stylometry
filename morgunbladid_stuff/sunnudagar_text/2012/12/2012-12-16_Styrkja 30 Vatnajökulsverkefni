Vinir Vatnajökuls - hollvinasamtök Vatnajökulsþjóðgarðs afhentu í vikunni alls 50 milljónir króna til styrktar verkefnum sem varða þjóðgarðinn .
Samtökin voru stofnuð í júní 2009 , ári eftir stofnun Vatnajökulsþjóðgarðs .
Hafa þau það hlutverk að afla fjár og styðja verkefni sem hafa að inntaki að auka þekkingu almennings og stuðla að því að sem flestir geti notið náttúru garðsins .
Sýndu brot úr Jöklaveröld Samtökin auglýsa árlega eftir styrkumsóknum sem fagráð sérfræðinga fer yfir og metur .
Í ár bárust 56 styrkumsóknir og var óskað eftir rúmlega 175 millj. kr. Af þessu voru þrjátíu verkefni styrkt og til þeirra varið 50 millj. kr. Viðstaddir afhendingu voru styrkþegar , stjórn Vina Vatnajökuls , stjórn þjóðgarðsins , þjóðgarðsverðir og fleiri .
Við athöfnina var sýnt brot úr Jöklaveröld , kvikmynd sem verið er að vinna um þjóðgarðinn .
Kvikmyndin er afrakstur tveggja ára verkefnis Lífsmyndar ehf. sem hlaut styrk frá Vinum Vatnajökuls árið 2011 .
Hafa veitt 150 millj. kr Formaður stjórnar Vina Vatnajökuls , Sigurður Helgason , afhenti styrkþegum spjöld til staðfestingar styrkveitingunni .
Vinir Vatnajökuls hafa nú á þremur árum veitt um 150 milljónir kr. til styrktar verkefnum , sem og gefið út leiðsögubók um þjóðgarðinn sem fæst á þremur tungumálum .
Helstu bakhjarlar samtakanna frá upphafi hafa verið Alcoa Fjarðaál , Íslensk erfðagreining auk fjölda annarra .
sbs@mbl.is 