Lagnaverk tónlistar- og ráðstefnuhússins Hörpu er til fyrirmyndar .
Þetta staðfestir viðurkenning Lagnafélags Íslands sem forseti Íslands , Ólafur Ragnar Grímsson , afhenti í vikunni .
Allt frá 1990 hefur Lagnafélag Íslands veitt viðurkenninguna Lofsvert lagnaverk fyrir það sem best þykir í lagnavirki mannvirkja hér á landi .
Efla gæðavitund Tilgangur viðurkenninganna er að efla gæðavitund meðal þeirra sem starfa á þessum vettvangi og stuðla að framþróun lagnamála .
Ekki síst er viðurkenningunum ætlað að vera hönnuðum og iðnaðarmönnum hvatning .
Viðurkenningarnefnd segir heildarverk lagna í húsi Hörpu gott .
Aðgengi að búnaði sé með ágætum og handverk iðnaðarmanna einnig .
Í húsinu séu nítján aðskilin loftræstikerfi og sömuleiðis sérhæfð pípulagnakerfi .
Þá séu aðrar lagnir í húsinu , aðrar en slökkvikerfi , festar með hljóðdeyfandi gormafestingum við burðarvirki hússins .
Þá hafi allt lagnaverk hússins þurft að miðast sérstaklega við hljóð og hljómburð .
Hafi hönnun miðast við það .
Neysluvatnskerfið er með lækkuðu hitasigi að blöndunartækjum og er það mismunandi eftir því hvort um er að ræða svæði fyrir gesti eða starfsmenn .
Þetta er gert meðal annars til að koma í veg fyrir brunaslys af völdum heita vatnsins , en á síðustu árum hefur verið vaxandi vitund um aðgerðir til að koma í veg fyrir slík óhöpp .
Fjölmargir fengu viðurkenningu Þeir sem fengu viðurkenningu fyrir lagnir í Hörpunni voru verkfræðistofan Mannvit , Ísloft , ÍAV , Artec Consultants Inc , Rafholt .
ehf. , Iðnaðartækni ehf. , Batteríið ehf.og Henning Larsen .
Þá veitti Lagnafélagið við sama tilefni þeim Valdimar K. Jónssyni blikksmíðameistara og Steini Þorgeirssyni véltæknifræðingi sérstök heiðursverðlaun fyrir þeirra framlag til lagnamenningar .
Þá var viðurkenning veitt til Pípulagnaverktaka ehf. fyrir handverk , við pípulögn í Íslandsbanka á Kirkjusandi , sem eitt sinn var fiskvinnsla og seinna höfuðstöðvar SÍS .
sbs@mbl.is 