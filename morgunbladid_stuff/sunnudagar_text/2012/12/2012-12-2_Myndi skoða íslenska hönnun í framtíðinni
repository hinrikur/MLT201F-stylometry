Ásta Kristjánsdóttir , framkvæmdastjóri , lifir og hrærist í heimi íslenskrar hönnunar .
Mikið er að gera í hinu nýopnaða hönnunarhúsi ATMO , þar sem hönnuðunum fjölgar dag frá degi .
Þá tekur hún forsíðumyndina fyrir næsta tölublað vefritsins VOLG auk þess sem Stokkhólmsferð er í kortunum .
Gunnhildur Ásta Guðmundsdóttir gunnhildur@mbl.is Hver hafa verið bestu kaupin þín fatakyns ? Úff .
Ég veit það ekki , sennilega peysa frá Aftur sem maðurinn minn gaf mér í jólagjöf síðast .
Síð angórupeysa sem ég nota við öll tækifæri En þau verstu ? Ég kaupi mér oft hatta og húfur en nota þau síðan ekki og þetta safnast svo bara upp í skápnum mínum .
Sama saga er með skó , ég kaupi mér oft skó en svo enda ég bara á að nota tvö pör sem eru þægileg .
Hvar kaupir þú helst föt ? Ég kaupi mér ekki oft föt en þegar ég geri það kaupi ég helst vintage í bland við íslenska hönnun .
Ég vil styrkja íslenska hönnuði og finnst gaman að eiga fatnað sem er ekki fjöldaframleiddur Hver er flottasta búð sem þú hefur komið í ? Það er engin ein sem sker sig úr .
Skemmtilegasta búðin er Collette í París , svo auðvitað ATMO , mér finnst mikilvægt að það sé skemmtileg upplifun að koma inn í verslun , þá skiptir allt máli , tónlistin , þjónustan ...
Kormákur og Skjöldur .
Manstu eftir einhverjum tískuslysum sem þú tókst þátt í ? Það er tvennt sem stendur upp úr .
Í fyrsta lagi Buffalo-tískan .
Ég keypti mér eina slíka með snake-munstrinu og svo datt ég alveg inn í einhverja súrrealíska tísku á Majorca þegar ég fór með mömmu þangað í frí sem unglingur .
Þar keypti ég mér galla-kúrekastígvél með hvítum leðurlíningum og eins jakka með risa-axlapúðum í stíl .
Alveg skelfilegt : ) Hvað hefurðu helst í huga þegar þú velur föt ? Að þau hafi notagildi og séu þægileg .
Ég vil frekar kaupa aðeins dýrari föt sjaldnar , sem ég nota þá lengur frekar en að kaupa meira magn af ódýrari fatnaði .
Hefurðu augastað á einhverju fallegu fyrir jólin ? Það er svo margt fallegt í ATMO sem mig langar í , bæði fatnaður , skart , tónlist , bækur , snyrtivörur og alls konar heimilisvörur .
Ætli launin fari ekki öll upp í úttekt þessi jól : ) Eitthvað nýtt og heitt sem þú getur mælt með úr heimi tískunnar ? Já , skartgripir frá Orri-Finn .
Mjög falleg hálsmen og armbönd fyrir dömur og herra .
Væntanlegt í ATMO .
Hvaða þekkta andlit finnst þér með flottan stíl ? Björk ...
tískuicon Íslands .
Ef þú þyrftir aldrei að kíkja á verðmiðann , hvaða flík eða fylgihlut myndirðu kaupa ? Ekkert sérstakt sem ég man eftir en mig langar í góða gönguskó Ef þú fengir aðgang að tímavél sem gæti flutt þig aftur til árs að eigin vali og þú fengir dag til að versla , hvaða ár myndirðu velja og hvert færirðu ? Ég mundi fara inn í framtíðina og skoða hvernig íslenskir fatahönnuðir væru staddir , en hönnunarbransinn á Íslandi er í mikilli uppbyggingu .
Það verður gaman að sjá hverju þessi iðnaður mun velta eftir 10 ár .
