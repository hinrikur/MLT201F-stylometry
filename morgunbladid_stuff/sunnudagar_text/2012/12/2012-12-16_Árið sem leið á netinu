Í síðastliðinni viku gerðu fyrirtækin Facebook , Twitter og Google upp árið 2012 , og sendu frá sér tölur um hvað notendur þeirra töluðu mest um , eða leituðu mest að , á þessu ári .
Það er í sjálfu sér fátt sem kemur á óvart í þeirri umfjöllun , en það er gaman að horfa til baka yfir árið með aðstoð þessara tæknirisa .
Árið 2012 hefur verið ákaflega viðburðarríkt ef horft er til heimsatburða sem settu mark sitt á leit og samfélagsmiðla .
Á árinu voru bæði Ólympíuleikar , Evrópumót í knattspyrnu , kosningar í Bandaríkjunum .
Dauðsföll og náttúruhamfarir var líka vinsælt efni .
Allt skapar þetta mikla umfjöllun á samfélagsmiðlum .
Þessi atburðir settu líka mark sitt á leit , en það gerði tæknin líka .
Google var oft spurt um nýjustu vörur Apple og tölvuleikinn Diablo 3 , svo dæmi sé nefnt .
Alls voru gerðar 1,2 trilljón ( 1.200.000.000.000.000.000 ) leitir á Google á árinu 2012 .
Hér eru nokkrar persónur , atburðir , og hlutir sem settu mark sitt á árið 2012. www.google.com / zeitgeist / 2012 | www.facebookstories.com / stories | www .
2012.twitter.com Vinsælasta tíst ársins Barack Obama , forseti Bandaríkjanna , átti vinsælasta tíst ársins 2012 .
Þegar niðurstöður úr forsetavali Bandaríkjamanna lágu fyrir hinn 7. nóvember tísti Obama " Four more years " ásamt mynd af sér og Michelle Obama í faðmlögum .
Þetta tíst var endurtíst meira en 810.000 sinnum og rúmlega 300.000 manns hafa merkt það sem eftirlætis-tíst .
Þetta var ekki einungis vinsælasta tíst ársins , heldur vinsælasta tíst í sögu fyrirtækisins .
Og það voru ekki bara Bandaríkjamenn sem samglöddust Obama , því notendur í meira en 200 löndum endurtístu það .
Í öðru sæti var Justin Bieber .
Hann kvaddi Avalönnu Routh , sex ára aðdáanda sem lést af völdum heilaæxlis , með orðunum : " Hvíl í friði Avalanna .
Ég elska þig .
" Rúmlega 200.000 þúsund aðdáendur Biebers tóku undir kveðjuna .
Bækurnar á Facebook Í ljósi mikillar umræðu um skáldsöguna 50 gráir skuggar hefði verið freistandi að álykta að það væri sú bók sem mest hefði verið rædd á síðum Facebook .
Hún nær hins vegar einungis 4. sæti .
Á undan henni eru allar þrjár bækurnar í þríleiknum um Hungurleikana .
Þessi skipting endurspeglar þó mögulega aldurssamsetningu notenda Facebook öðru fremur .
Tíst frá skrýtnum stöðum Það var víða tíst árið 2012 .
Leikstjórinn James Cameron sendi frá sér tíst af hafsbotni .
Nánar tiltekið af 10,9 km dýpi úr Maríanadjúpdalnum í Kyrrahafi sem er dýpsti hluti hafsins .
Fjallgöngumaðurinn Nobukazu Kuriki tísti um ferð sína á tind Everest-fjalls , en hann varð frá að hverfa vegna kulda áður en hann náði toppnum .
Starfsfólk Alþjóðlegu geimstöðvarinnar tísti meðal annars með mikilfenglegum myndum af fellibylnum Sandy .
Þá sendi rannsóknarfarartækið Rover tíst frá plánetunni Mars .
Leitað að látnum Fráfall söngkonunnar Whitney Houston síðastliðinn febrúar vakti heimsathygli .
Nafn hennar var það sem oftast var slegið inn í leitarvélar Google á þessu ári .
Hún er ein af fjórum persónum sem ná inn á topp 10 lista Google .
Leikarinn Michael Clarke Duncan lést á árinu og náði fyrir vikið níunda sæti á lista Goolge .
Sorglegt fráfall Amöndu Todd er í áttunda sæti .
Todd var 15 ára stúlka frá Vancouver í Kanada sem féll fyrir eigin hendi eftir að hafa lýst einelti og misnotkun með aðstoð handskrifaðra spjalda í einhverju sorglegasta myndbandi sem fram hefur komið á YouTube .
Eina manneskjan sem náði á topp tíu hjá Google og er á lífi til segja frá því er Kate Middleton hertogaynja .
Hún er í sjötta sæti .
Vinsælustu lögin á Facebook Það var hljómsveitin Fun sem átti það lag sem oftast var deilt á Facebook árið 2012 .
Lagið We are Young skákaði þar með Somebody That I Used to Know með Gotye og Call me , Maybe með Carly Rae Jespen .
Tíst um íþróttir 150 milljón " tweet " fjölluðu um Ólympíuleikana meðan á þeim stóð .
267.200 tíst á mínútu fjölluðu um úrslitaleik Spánar og Ítalíu á EM í knattspyrnu meðan á honum stóð .
184.535 tíst á mínútu fjölluðu um úrslitaleikinn í Meistaradeild Evrópu í knattspyrnu .
13,7 milljón " tweet " fjölluðu um úrslitaleikinn í amerískum fótbolta , Superbowl , meðan á honum stóð .
700.000 manns tóku undir kveðju knattspyrnumannsins Jermaine Defoe PrayforMuamba , þar sem hann óskaði þess að Fabrice Muamba næði heilsu eftir að hann hneig niður með hjartaáfall .
15 ár liðu frá því að Mike Tyson beit eyrað af Evander Holyfield þar til þeir sættust í gegnum Twitter .
Ísland ekki í leit Enginn Íslendingur ( eða fjall ) náði á lista yfir umræðuefni ársins á samfélagsmiðlum .
Það má þó kannski segja að okkar fulltrúar í listanum hafi verið kvikmyndin Prometheus og þættirnir Game of Thrones .
Prometheus var í tíunda sæti á lista Facebook yfir þær myndir sem mest voru ræddar , og þriðja sæti yfir þær myndir sem leitað var að á Google .
Game of Thrones var í sjötta sæti hjá Google á lista yfir sjónvarpsþætti og fjórða sæti hjá Facebook .
Það er þó eitthvað .
Mest í myndum Það var drengjahljómsveitin One Direction sem var oftast leitað að í myndaleit Google á þessu ári .
Í öðru sæti var Selena Gomez og í sjötta sæti er kærasti hennar ( eða fyrrverandi , eftir hvaða slúðurvef þú kýst að trúa ) Justin Bieber .
Á milli þeirra sátu iPhone 5 , Megan Fox og Rihanna .
Fellibylurinn Sandy Sandy kom og fór og skildi eftir sig slóð eyðileggingar og fjölda stöðuuppfærslna .
Fellibylurinn var sá atburður sem skapaði mesta leit á Google árið 2012 , og toppaði þar með bæði Ólympíuleikana , Costa Concordia-slysið og geimstökk Felix Baumgartners , svo eitthvað sé nefnt .
Hann náði fjórða sæti á lista Facebook yfir atburði sem rætt var um ( á eftir forsetakosningunum , Superbowl og andláti Whitney Houston ) og var efni í ein 20 milljón tíst .
Brasilískt sjónvarp 12 sería af Big Brother Brazil ( BBB12 ) er sá sjónvarpsþáttur sem mest er leitað að á síðum Google og er í tíunda sæti á heildarlistanum .
Þátturinn nýtur mikilla vinsælda í Brasilíu , en sjaldan hefur hann vakið jafnmikið umtal og í ár , eftir að einn keppandinn var kærður fyrir að nauðga öðrum keppanda sem svaf áfengisdauða .
Annar brasilískur þáttur , Avenida Brasil , hefur náð fáheyrðum vinsældum þar í landi og skipar annað sæti á lista Google yfir leit að sjónvarpsþáttum .
Þættirnir njóta slíkra vinsælda í Brasilíu að þeir fengu meira áhorf en úrslitaleikurinn í brasilísku deildinni í fótbolta .
Allir eru að gera það Gangnam Style var eitt af undrum ársins .
Dansinn skipaði annað sæti á lista Google yfir það sem mest var leitað að .
Þá er Gangnam Style í fimmta sæti yfir algengustu " meme " á Facebook .
