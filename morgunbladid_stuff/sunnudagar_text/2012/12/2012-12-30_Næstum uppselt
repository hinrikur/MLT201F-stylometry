Miðar á gamlárskvöldstónleika með söngkonunni Önnu Mjöll rokseljast vestanhafs en tónleikarnir fara fram í Los Angeles 31. desember í hinum virta djassklúbbi Herb Alpert Vibrato .
Anna Mjöll treður þar upp með hljómsveit sinni en saman koma þau fram undir heitinu Anna Mjöll & Friends , eða Anna Mjöll og vinir .
Í auglýsingu fyrir tónleikana er Anna Mjöll kölluð fremsta djasssöngkona Íslands og eftirlæti Vibrato .
Anna Mjöll hefur haft ærin verkefni á sinni könnu síðustu mánuði en skilnaðarmál hennar og Cal Worthington er fyrir dómstólum og hefur verið til umfjöllunar í fjölmiðlum vestanhafs .
Þá trúlofaði hún sig fyrr í desembermánuði en sá heppni heitir Luca Ellis og er einnig tónlistarmaður .
