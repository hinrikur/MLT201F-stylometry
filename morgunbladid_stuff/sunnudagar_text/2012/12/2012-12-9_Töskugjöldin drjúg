Í verðkönnun sem íslenska ferðavefsíðan Dohop birti 3. desember á verði flugfargjalda kom fram að flugfargjöld hafa hækkað um 19,8% frá því síðasta könnun var birt 15. nóvember .
Hækkunin stafar að mestu af því að verð á flugi hækkar töluvert þegar nær dregur jólum , segir í frétt frá Dohop .
Skoðað var verð til þriggja vinsælla áfangastaða frá fimm flugfélögum .
En þess ber að geta að ekki fljúga öll flugfélögin til allra áfangastaðanna sem um ræðir .
Þeir eru London , Kaupmannahöfn og Osló .
Raunar er Icelandair eina flugfélagið sem gerir það af þeim sem voru í úttektinni .
Í ljós kom að Wow air býður best þegar kemur að ferðum til London og Kaupmannahafnar en SAS býður upp á ódýrustu ferðirnar til Oslóar .
Töskugjöldin allt að 6.688 kr. Ekki er þó öll sagan sögð því töskugjöld eru hér ekki innifalin .
Hjá WOW air , easyJet og Norwegian þarf að greiða sérstaklega fyrir töskur utan þeirra sem leyfilegt er að hafa í handfarangri .
Ekkert slíkt gjald er tekið hjá Icelandair og SAS .
Gjald fyrir eina innritaða tösku hjá easyJet er 3.344 kr. Hjá Wow Air er það 2.900 krónur og hjá Norwegian er það 1.437 krónur .
Hér ber jafnframt að hafa í huga að gjaldið leggst á báðar leiðir .
Heildargjald hjá easyJet er því 6.688 kr. fyrir báðar leiðir .
Hjá Wow air er það 5.800 krónur en 2.874 kr. hjá Norwegian .
Könnuðu þrjár vikur Dohop beitti sambærilegri aðferð og Hagstofa Íslands við samantekt gagna á fargjöldum .
Þrjár dagsetningar voru skoðaðar hverju sinni : Sú fyrsta var vikan ( 17.-24. desember ) , önnur vikan var ( 31. desember-7. janúar ) og sú þriðja 28. janúar-4. febrúar ) .
Í hverri viku voru allir 7 dagar skoðaðir með vikudvöl í huga og meðaltal hverrar viku var notað sem endanlegt verð fyrir það tímabil .
vidar@mbl.is 