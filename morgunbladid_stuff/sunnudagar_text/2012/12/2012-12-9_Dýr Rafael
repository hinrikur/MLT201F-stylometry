Glæsileg teikning endurreisnarmeistarans Rafaels frá 1519 eða 20 , af ungum lærisveini , var seld á uppboði hjá Sotheby ' s fyrir um 30 milljónir punda , eða um sex milljarða króna .
Er það hæsta verð sem greitt hefur verið fyrir listaverk á pappír og næsthæsta verð sem fengist hefur fyrir verk eins af gömlu meisturunum á uppboði .
Hafa listfræðingar talað um verkið sem einhverja glæsilegustu teikningu listasögunnar sem væri enn í einkaeigu en tvöfalt matsverð var greitt fyrir hana .
Teikninguna gerði Rafael við undirbúning síðasta málverks sín , sem kallast Transfiguration og er í Vatíkaninu í dag .
Þegar hann lést var málverkinu stillt upp við höfuð líksins í vinnustofu hans .
Seljandinn er tólfti hertoginn af Devonshire .
