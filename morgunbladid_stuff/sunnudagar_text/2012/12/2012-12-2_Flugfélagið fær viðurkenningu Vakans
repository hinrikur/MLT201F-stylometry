Flugfélag Íslands fékk á dögunum viðurkenningu fyrir að hafa lokið innleiðingu á Vakanum , nýju gæða- og umhverfiskerfi fyrirtækja í ferðaþjónustu .
Jafnframt fékk fyrirtækið í úttekt umhverfismerkið Gull .
Kerfinu nýja , Vakanum , er ætlað að auka öryggi og efla gæði og fagmennsku á sviði ferðaþjónustu .
Fyrirtækin sem starfa undir merkjum Vakans þurfa að uppfylla ýmsar kröfur sem meðal annars stuðla að öryggi , bæði starfsmanna og viðskiptavina .
Auk þess tekur Vakinn meðal annars til aðbúnaðar , þjónustu , þjálfunar starfsmanna , umhverfisþátta og svo framvegis .
Brons , silfur og gull Vakinn býður upp á þrjú stig umhverfisviðmiða en þau eru notuð til að meta hvar fyrirtæki er statt með tilliti til umhverfis og tengingar við samfélagið .
Sjálfbærni felur einmitt þetta tvennt í sér , auk efnahagslegra þátta .
Í framhaldi af úttekt fær fyrirtæki brons , silfur eða gull .
sbs@mbl.is 