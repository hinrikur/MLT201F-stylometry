Við höldum mjög oft matarboð heima við með dætrum okkar og erum gjörn á að prófa margt í eldamennsku .
Heimilislífið er alltaf tilefni til að setja upp veislur og prófa hitt og þetta , " segir Gísli Egill Hrafnsson , ljósmyndari og matgæðingur .
Þau hjón ; Gísli Egill og Inga Elsa Bergþórsdóttir , grafískur hönnuður , eru fyrir löngu orðin þekkt fyrir matreiðslubækur sínar sem eru með þeim fallegustu á markaðnum , með nýjum og sígildum uppskriftum .
Þau buðu góðum vinum sínum heim í mat þar sem þau buðu upp á mat í anda nýrrar bók úr þeirra smiðju ; Eldað og bakað í ofninum heima .
" Við buðum upp á taílenskan pottrétt og eldamennskan er fremur afslöppuð því þetta er einn af þessum réttum sem maður hendir inn í ofn og hann eldar sig sjálfur .
Pottrétturinn inniheldur alls konar krydd en er fremur mildur .
Í gluggakistunni heima ræktum við chili-pipar og það hitti þannig á að við áttum rosalega mikið af allskonar chili .
Og eins og í öllum austurlenskum mat er í góðu lagi að setja aðeins meira af chili en er í uppskriftinni ef maður hefur smekk fyrir því , " segir Inga .
Með réttinum var borið fram heimabakað naan-brauð og eftirrétturinn er í miklu uppáhaldi á heimilinu – súkkulaðirauðrófu-brownies .
Í kökunni eru rauðrófur eitt af grunnhráefnunum og hún er án hveitis .
Þess í stað er notað mjöl sem búið er til úr heslihnetum og rísmjöli þannig að hún er glútenlaus og án viðbættrar fitu .
Uppskriftin er úr bókinni en Inga bætir við að í henni sé engin heilsupredikun heldur sé ætlunin að koma upplýsingum á framfæri um hvernig má skipta út hveiti og öðru í bakstri fyrir önnur hráefni og hvernig hlutföllin breytast þá .
Mikið sé til af alls konar mjöli og hveiti sem fólk er oft hrætt við að prófa .
" Kannski líka til að gefa fólki hugmyndir .
Það er svo margt hægt að gera með eina uppskrift og sérstaklega í bakstrinum en þar eru margir oft hræddir við að breyta einhverju .
Við gefum ákveðnar lykilupplýsingar og leiðbeinum fólki með það hvernig það getur aðlagað uppskriftir að sínum smekk .
" Inga segir að í grunninn sé nýja bókin sjálfstætt framhald af bókinni sem kom út í fyrra .
Hugsunin er sú sama ; að elda úr árstíðarbundnum hráefnum , reyna að vera sjálfbjarga eins og hægt er en nú er ákveðið þema – ofninn .
Það er svo margt hægt að gera með ofninn í eldamennsku .
" Naan-brauð Um 10 brauð 2½ tsk .
þurrger 2 msk .
sykur 200 ml mjólk , ylvolg 600 g hveiti 1 tsk .
salt 2 tsk .
lyftiduft 4 msk .
ólífuolía 200 ml hrein jógúrt eða súrmjólk 1 msk .
Maldon-salt 1 msk .
indversk kryddblanda ( t.d. garam masala eða eitthvert annað gott krydd sem ykkur dettur í hug ) 25 g smjör 2 hvítlauksrif , pressuð knippi af fersku kóríanderlaufi Setjið ger og sykur saman í skál og hellið volgri mjólk yfir .
Látið standa í 15 mínútur .
Blandið síðan hveiti , salti , lyfti-dufti , olíu og jógúrt saman við germjólkina .
Hnoðið deigið þar til það er slétt og mjúkt ; bætið við hveiti ef það er of lint .
Látið deigið svo hefast í skál í 1 klukkustund við stofu-hita .
Hitið bakaraofninn í 275°C og stillið á grill .
Blandið saman kryddi og Maldon-salti og setjið á disk .
Skiptið deiginu í 10 hluta og hnoðið úr því kúlur .
Fletjið síðan hverja kúlu út nokkuð þunnt og þrýstið annarri hliðinni létt ofan í kryddblönduna .
Raðið brauð----unum á ofnplötu .
Bakið brauðin í 5 – 7 mínútur .
Bræðið smjör í potti , setjið pressaðan hvítlaukinn út í og dreypið smjörinu yfir heit brauðin .
Klippið síðan ferskt kóríanderlauf yfir allt saman .
Súkkulaðirauðrófubrownies Handa 10 – 12 400 g rauðrófur , afhýddar og skornar í litla bita 150 g heslihnetur 3 stór egg 180 g sykur eða ljós púðursykur ½ tsk .
salt 2 msk .
hrísmjöl 3 msk .
kakó 2 tsk .
lyftiduft 1 tsk .
vanilluessens 200 g súkkulaði , 70% , grófsaxað Hitið ofninn í 200 & ring ; C. Bakið rauðrófubitana í 20 mínútur .
Smyrjið mót sem er um 27 x 20 cm stórt með olíu .
Klippið smjörpappír þannig að hann passi í mótið og leggið hann þétt upp við kantana .
Smyrjið pappírinn lítillega með olíu .
Malið heslihneturnar í fínt mjöl í matvinnsluvél .
Þeytið saman egg , sykur og salt þar til eggin verða létt og ljós .
Hrærið hnetu- og hrísmjöl saman við ásamt kakói , lyftidufti og vanillu .
Maukið bakaðar rauðrófurnar og setjið saxað súkkulaðið saman við heitt rauðrófumaukið .
Hrærið í þar til súkkulaðið bráðnar .
Setjið rauðrófumaukið út í deigið og blandið varlega saman .
Hellið deiginu í mótið og sáldrið grófsöxuðum heslihnetum yfir .
Lækkið ofnhitann í 160 & ring ; C. Bakið kökuna í miðjum ofninum í 35 mínútur .
Látið hana kólna aðeins í mótinu áður en hún er borin fram .
Nautakjötspottréttur í engifer- og kókossósu Handa 6-8 Nokkuð mildur karríréttur sem á ættir sínar að rekja til Taílands .
Hér blandast saman mörg góð krydd sem verma á köldum degi .
Í staðinn fyrir nautakjöt má nota heilan kjúkling sem hefur verið hlutaður niður .
Þá er óhætt að stytta eldunartímann um eina klukkustund .
1,5 kg nautakjöt , skorið í 4 cm bita 3 msk .
jurtaolía 2 laukar , fínsaxaðir 3 stór rauð chili-aldin , fínsöxuð 2 anísstjörnur 2 tsk .
túrmeric 2 tsk .
möluð kóríanderfræ 4 lárviðarlauf 1 tsk .
kumminfræ 1 tsk .
hvítur pipar 8 grænir kardimommubelgir , léttmarðir 3 stilkar sítrónugras , fínsaxaðir 1½ msk .
rifin engiferrót 800 ml kókosmjólk ( 2 dósir ) salt 2 msk .
tamarindmauk eða safi og börkur af 3 límónum og 1 msk .
sykur 2 msk .
austurlensk fiskisósa 1 stór sæt kartafla , afhýdd og skorin í munnstóra bita 3 tómatar , saxaðir 1 rauð paprika , þunnt sneidd 100 g ósaltaðar jarðhnetur eða kasjúhnetur , saxaðar 2 límónur , skornar í báta Hitið ofninn í 160 & ring ; C. Steikið kjötið í olíu í eldföstum potti .
Takið kjötið úr pottinum .
Léttsteikið lauk og chili-aldin þar til laukurinn verður glær eða 8 – 10 mínútur .
Bætið kryddunum saman við ásamt sítrónugrasi , engiferrót og helmingnum af kókosmjólkinni .
Saltið lítillega .
Setjið kjötið aftur í pottinn .
Bætið smávegis af vatni saman við svo að rétt fljóti yfir kjötið .
Lokið pottinum vel og setjið hann í ofninn .
Bakið í 2 klukkutíma .
Takið pottinn úr ofninum og bætið tamarindmauki eða límónusafa , berki og sykri við ásamt fiskisósu , sætu kartöflunni , afganginum af kókosmjólkinni , söxuðum tómötum og þunnsneiddri papriku .
Setjið pottinn aftur í ofninn en hafið hann opinn .
Hækkið hitann í 180 & ring ; C. Bakið áfram í opnum potti í 1 klukkutíma .
Sáldrið hnetunum yfir .
Berið réttinn fram með límónu-bátum , soðnum basmatigrjónum og t.d. naan-brauði .
Gott er að saxa smávegis af fersku kóríander yfir soðin hrísgrjónin .
