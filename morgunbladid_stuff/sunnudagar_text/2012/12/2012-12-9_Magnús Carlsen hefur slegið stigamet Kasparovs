Þegar fjórum umferðum er lokið af stórmótinu London Classic , þar sem notast er við þriggja stiga regluna , hefur Magnús Carlsson náð forystu með 3½ vinning eða 10 stig og hefur tekist það sem fáir töldu mögulegt , að slá stigamet Garrí Kasparovs frá árinu 1999 uppá 2851 elo-stig .
Stig Magnúsar voru á fimmtudaginn reiknuð uppá 2857 elo .
Ýmsir fullyrða að kerfislæg villa hafi hreiðrað um sig í kerfinu , þar sé árviss verðbólga uppá sjö elo-stig og allur samanburður milli þessara aðila sé ómarkviss .
Þess utan hafi Kasparov náð óbirtum stigum uppá 2856,7 og á bak við árangur hans voru sjö heimsmeistaraeinvígi og nær óslitin sigurganga í meira en 20 ár .
Og tilþrif hans við skákborðið voru á flesta hátt stórfenglegri en þau sem Norðmaðurinn býður uppá .
Magnús Carlsson sem varð 22 ára þann 30. nóvember sl. hefur enn ekki náð að sanna sig á vettvangi heimsmeistarakeppninnar .
Handhafi titilsins , Anand , kemur þó ekki vel út úr neinum samanburði .
Hann er búinn að gera jafntefli í öllum skákum sínum í London og hefur aðeins unnið tvær kappskákir á þessu ári og ekki unnið skák í síðustu 17 tilraunum .
Skákir hans eru einkennilega bragðdaufar og skákheimurinn saknar að sumu leyti þessara stórbrotnu karaktera sem riðu um héruð hér áður fyrr .
Hinn dagfarsprúði Magnús teflir af mikilli hörku og til sigurs hvort sem hann hefur hvítt eða svart .
Hann er útsjónarsamur í vörn og tekst oft að leggja andstæðinga sína að velli í tvísýnum endatöflum .
Í fyrstu umferð Lundúna-mótsins vann hann Luc McShane .
Englendingurinn vann viðureign þeirra á þessu sama móti í fyrra og aftur náði hann að byggja upp vænlega stöðu , en gáði ekki að sér á mikilvægu augnabliki og Magnús náði að losa sig út úr þröngri stöðu og eftir það saumaði hann hægt og bítandi að McShane : Luc McShane – Magnús Carlsen Spænskur leikur 1.e4 e5 2 .
Rf3 Rc6 3 .
Bb5 Rf6 4 .
O-O Rxe4 5 .
He1 Berlínar-afbrigðið sem kemur upp eftir 5. d4 Rd6 6 .
Bxc6 dxc6 7. dxe5 Rf5 8 .
Dxd8 + Kxd8 virðist henta skákstíl Norðmannsins betur .
5 .
...
Rd6 6 .
Rxe5 Be7 7 .
Bf1 Rf5 8 .
Rf3 O-O 9. d4 d5 10. g3 Bf6 11. c3 He8 12 .
Hxe8 + Dxe8 13 .
Bf4 Dd8 14 .
Bd3 Rfe7 15 .
Ra3 a6 16 .
Rc2 Bf5 17 .
Bxf5 Rxf5 18. g4 Rfe7 19 .
Re3 g6 20 .
Df1 Dd7 21 .
Dh3 Bg7 22 .
Dg3 Hc8 23. g5 Rd8 24 .
Be5 Re6 25 .
Bf6 ! Eftir þennan sterka leik á svartur erfitt með að losa um sig .
Hann þolir alls ekki uppskipti á f6 .
25 .
...
He8 26 .
Re5Dd6 27 .
Kh1 ? Ónákvæmur leikur .
Sjálfsagt var 27 .
H4 og svartur á erfitt með að losa um sig .
27 .
...
Rxg5 ! Grípur tækifærið .
Svartur fær losað um sig og hefur aðeins betri peðastöðu eftir uppskiptin .
28 .
Bxg5 f6 29 .
Bxf6 Dxf6 30 .
He1 c6 31 .
Kg2 Rc8 32 .
R3g4 Dd8 33 .
Rd3 Hxe1 34 .
Rxe1 Rd6 35 .
Rd3 Rf5 Og nú er svartur kominn með aðeins betra tafl .
36 .
Dh3 Bf8 37 .
Re3 Dg5 + 38 .
Kf1 Rxe3 + 39. fxe3 Kg7 40 .
Rf4 Df6 41 .
Ke2 Bd6 42 .
Dg4 Kf7 43. h3 h5 44 .
Dc8 De7 45 .
Rd3 Kf6 46. b3 Kg5 ! 47. c4 Kh4 ! Kóngurinn ræðst inn .
Virðist djörf ákvörðun í endatafli með drottningum á borðinu en peðin skýla honum vel og riddarinn er skrefstuttur .
48. c5 Bg3 49. b4 Df7 50. a4 g5 51 .
Kd2 Bh2 52 .
Re1 Kg3 53 .
Rc2 Bg1 54 .
Dd8 Kh4 55 .
Dc8 Bf2 56 .
Ke2 Kg3 57 .
Dd8 Df5 58 .
Kd2 Kxh3 59. b5 g4 60. bxc6 bxc6 61 .
Rb4 g3 62 .
Rd3 g2 – og hvítur gafst upp .
Helgi Ólafsson helol@simnet.is 