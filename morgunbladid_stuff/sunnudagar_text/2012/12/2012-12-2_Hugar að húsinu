Í óveðrinu sem geisaði í byrjun nóvember fór ýmislegt á hliðina á landinu og á höfuðborgarsvæðinu fuku þakplötur og tré rifnuðu upp með rótum .
Söngkonan Hafdís Huld var ein þeirra sem þurftu að huga að skemmdum eftir óveðrið .
Hún býr í áberandi fallegu bleiku húsi í Mosfellsbæ en hún og sambýlismaður hennar , Alisdair Wright , festu kaup á húsinu þegar þau fluttust til Íslands árið 2009 .
Skemmst er frá því að segja að klæðningin fauk af allri framhlið bleika hússins en engin slys urðu á fólki .
Söngkonan sagði í samtali við Morgunblaðið að faðir hennar og sambýlismaður hefðu hafist handa við að laga skemmdirnar , enda væri skemmtilegra að skella aftur upp klæðningunni áður en jólaserían færi upp .
