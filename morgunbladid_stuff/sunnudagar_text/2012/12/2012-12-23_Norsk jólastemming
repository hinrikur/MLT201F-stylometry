Hér í Drammen er jólastemningin að ná hámarki , allir Norðmenn sveittir í jólaundirbúningnum og ekki skemmir fyrir að jólasnjórinn þekur hús og jarðir .
Jólainnkaupin ganga líka vel , og allt bendir til þess að jólaverslunin í Noregi sé að ná hæstu hæðum , biðraðir á alla kassa í öllum búðum af fólki sem veit ekkert skemmtilegra en að strauja kortið fyrir alls kyns nytsamlegum hlutum sem detta ofan í jólapakkana .
Jólamaturinn er ekkert líkur því sem við Íslendingar eigum að venjast , samanstendur af " pinnakjöti " , jólapulsu , ribbe-steik og medisterkökum sem maður skolar niður með norsku jólaöli sem kallast " Jule brus .
" Fyrir þá sem kjósa að bragða á betri drykkjum þá er Aass-jólaölið fáanlegt á öllum stöðum og bragðast mun betur .
Þess má geta að Aass-bruggverksmiðjan í Drammen er elsta brugghús Noregs , stofnað árið 1834 , og drekka Drammen-búar einungis Aass-bjór því allt annað er " óþverri .
" Gleðileg jól ! Herjólfur Guðbjartsson starfar hjá Arctic Trucks í Drammen í Noregi .
