Í keppni sem vakti talsverða athygli hér á landi og fram fór í Poderbrady í Tékklandi milli " Gamalla handa " og " Snjóflygsna " áttu sér stað mögnuð umskipti í seinni hálfleik .
Lengst af benti flest til þess að þarna myndi enn eitt karlavígið falla .
" Snjóflygsurnar " , þ.e. rússnesku skákkonurnar Valentina Gunina og Alina Kashlinskaya , tékkneska skákkonan Kristína Havlikova og indverska skákdrottning Tania Sachdev , tefldu af miklum styrk , einkum þó hin undurfagra Tania sem náði besta vinningshlutfalli keppenda , sex vinningum úr átta skákum og árangri upp á 2643 elo-stig .
Wolfgang Uhlmann og Friðrik Ólafsson , sem tefldu fyrir " Hendurnar " ásamt Vlastimil Hort og Oleg Romanishin , byrjuðu báðir illa og um tíma virtist mega afskrifa gamla Austur-Þjóðverjann .
Einhvers staðar úr blámóðu fjarskans heyrðist þó hvíslað að gamlir gæðingar færu stundum hægt af stað .
Í hálfleik var staðan 10:6 " Snjóflygsunum " vil og allt eins líklegt að þær ykju forskotið í seinni helmingi keppninnar .
En viti menn : " Hendurnar " unnu næstu viðureignir og söxuðu á forskotið .
Fyrir lokaumferðina var svo jafnt , 14:14 .
" Snjóflygsurnar " stóðu þó betur að vígi því þær höfðu hvítt í öllum skákum lokaumferðarinnar .
Hafi það það verið taktík þeirra að semja jafntefli gegn Hort og Romanisin og reyna síðan að vinna Friðrik og / eða Uhlmann þá mistókst það hrapallega : Friðrik og Uhlmann unnu báðir og tryggðu sigur " Handanna " eða góðborgaranna eins og einhver vildi kalla liðið , lokaniðurstaðan 17:15 .
Hort og Romanishin fengu 4 ½ v .
af átta en Friðrik og Uhlmann 4 vinninga hvor .
Félagar Friðriks í liðinu hafa allir teflt á Íslandi , Uhlmann á Fiske-mótinu 1968 , Hort á Reykjavíkurskákmótinu 1972 og oft eftir það en Romanishin var með á Reykjavíkurmótinu árið 2004 .
Þrjár sigurskákir Friðriks í þessari keppni voru vel tefldar .
Í lokaumferðinni virtist staðan í jafnvægi þegar andstæðingi hans varð á meinleg yfirsjón og Friðrik lét ekki tækifærið sér úr greipum ganga : Kristina Havlikova – Friðrik Ólafsson Sikileyjarvörn – Alapin 1. e4 g6 2. d4 Bg7 3. c3 d5 4. e5 c5 5. h3 Rc6 6 .
Rf3 Bf5 7 .
Be2 cxd4 8. cxd4 Bxb1 ! ? Óvæntur leikur .
Friðrik lætur biskupaparið af hendi og reynir að byggja upp trausta stöðu fyrir riddarana .
9 .
Hxb1 e6 Alls ekki 9 .
....
Da5 + 10. b4 ! Dxa2 11 .
Hb2 og drottningin hefur ratað í mikil vandræði .
10. h4 h5 11 .
O-O Hér var upplagt að leika 11. b4 ásamt b5 við tækifæri og koma biskupnum fyrir á a3 .
11 .
...
Rh6 12 .
Bd3 O-O 13 .
Bg5 Db6 14 .
Dd2 Rg4 15 .
Be2 Hac8 16 .
Hbc1 Hfe8 Taflmennska hvíts hefur verið alltof bitlaus og Friðrik hefur náð að jafna taflið .
17 .
Hc3 Ra5 18 .
Hfc1 Hxc3 19 .
Dc3 Rc6 20 .
Bf4 a6 21 .
Bd3 Bh6 22 .
Bxh6 Rxh6 23. a3 a5 24 .
Dd2 Rg4 25 .
Bb1 Kg7 26 .
Hc3 He7 27. b3 Hc7 28 .
Re1 ? ? Hér er kominn tapleikurinn .
Tékkneska skákkonan lagði þá spurningu fyrir Friðrik hvort peðið á d4 væri " eitrað " eður ei .
Eftir dálitla umhugsun komst Friðrik að réttri niðurstöðu .
28 .
...
Rxd4 ! 29 .
Hxc7 Dxc7 30. f3 Nú rann upp fyrir henni ljós að 30 .
Dxd4 er svarað með 30 .
...
Dc1 ! og vinnur manninn til baka .
Þessi leikur breytir engu .
30 .
...
Rxb3 ! 31 .
Dc2 Dxe5 ! Þar féll þriðja peðið og fleiri eru á leiðinni .
Hvítur gafst upp .
Helgi Ólafsson helol@simnet.is 