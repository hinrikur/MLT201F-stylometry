Listamennirnir Yun og Rubin hafa dvalið í Hrísey að undanförnu í vinnustofum listamanna í Gamla grunnskólanum , sem er á vegum listahópsins Norðanbáls .
Pang Rui Yun frá Singapúr og Jonas Rubin frá Danmörku skoða í verkum sínum samspil manns og náttúru með því að nota þá orku sem býr í umhverfinu .
Rýnt er í tengsl mannlegrar tilveru og náttúrunnar með því að blanda saman ýmsum hráefnum og því sem af gengur í daglegu lífi .
Sýningin ber yfirskriftina " Hefurðu séð bleika hvalinn ? " og var opnuð í gær en stendur yfir alla helgina .
Hægt verður að skoða hana milli 12 og 16 og er sýningin í húsi Hákarla-Jörundar og Sæborg .
