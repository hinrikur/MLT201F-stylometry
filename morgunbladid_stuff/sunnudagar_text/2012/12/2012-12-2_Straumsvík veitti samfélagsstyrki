Alls 2,7 millj. kr var á dögunum úthlutað úr Samfélagssjóði Rio Tinto Alcan á Íslandi , sem á og rekur álverið í Straumsvík .
Rösklega 10 millj. kr. hafa verið veittar úr sjóðnum á árinu , þá í samræmi við þau gildi sem fyrirtækið leggur áherslu á .
Að þessu sinni voru teknar fyrir styrkumsóknir sem bárust frá júníbyrjun til loka september sl. Gildar umsóknir voru 49 talsins og fór svo að fjórtán verkefni hlutu styrk .
Hæsta framlagið að þessu sinni fékk Hvaleyrarskóli , til kaupa á hjólagrindum og endurskinsvestum , 450 þús. kr. Hjartaheill , landssamtök hjartasjúklinga , fengu 400 þús. kr. styrk vegna heilsufarsmælinga og Skákakademían 300 þús. kr. , vegna starfs meðal fólks með geðraskanir .
Af öðrum góðum málum má nefnda að Bandalag kvenna í Reykjavík fékk 100 þús. kr. framlag í Starfsmenntunarsjóð ungra kvenna og sauðfjárbændur á Norðurlandi 50 þúsund kr. til að mæta búsifjum vegna fjárskaða í fárviðri snemma hausts .
sbs@mbl.is 