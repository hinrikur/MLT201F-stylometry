" Það er okkur mikilvægt að geta boðið Ígló barnafötin í Fríhöfninni .
Þar fáum við aðgang að tugum þúsunda erlendra viðskiptavina , sem margir hverjir eiga þess ekki kost að kaupa Ígló í sínum heimahögum , " segir Guðrún Tinna Ólafsdóttir framkvæmdastjóri Ígló .
Íslenskt er áhersla Fríhöfnin leggur áherslu á íslenska hönnun og vörur í verslunum sínum á Keflavíkurflugvelli .
Nýjasta vörumerkið í flórunni þar er íslenska barnafatamerkið Ígló , sem verið hefur í mikilli sókn .
Barnafatnaðurinn mun fást í brottfararversluninni til að byrja með , segir Ásta Dís Óladóttir , framkvæmdastjóri Fríhafnarinnar .
Hún bindur miklar vonir við sölu á þessu nýja vörumerki og bendir m.a. á að skiptifarþegar sem aldrei komi inn í landið fái nú að njóta enn eins íslenska vörumerkisins í flugstöðinni .
Tvær fatalínur Stefna stjórnenda Ígló er sú að vörumerkið sé ferskt og nútímalegt .
Ígló hönnunin og heimurinn eru byggð á upplifunum , teikningum og sögum frá börnum .
Flíkurnar eru litríkar og skreyttar með skemmtilegum og óvæntum smáatriðum eins og pífum , slaufum og mynstrum .
Ígló gefur út tvær fatalínur árlega ; aðra fyrir haust og vetur og hina fyrir vor og sumar .
Hver lína er miðuð við tvo aldurshópa .
Ígló Baby er fyrir ungabörn , allt til tveggja ára aldurs og Ígló Kids er fyrir stelpur og stráka , tveggja til tólf ára .
sbs@mbl.is 