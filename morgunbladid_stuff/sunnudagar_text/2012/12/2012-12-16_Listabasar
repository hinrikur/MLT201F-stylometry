Í sýningarrýminu Kunstschlager , sem rekið er af fimm ungum myndlistarmönnum að Rauðarárstíg 1 , verður um helgina opnaður myndlistar-jólabasar .
Um sextíu myndlistarmenn á öllum aldri eiga verk á basarnum en hann stendur frá 15. desember og fram á Þorláksmessukvöld .
Meðal listamannanna eru Steingrímur Eyfjörð , Hildigunnur Birgisdóttir og Sigtryggur Berg , og þá sýna aðrir á sér nýjar hliðar , eins og rithöfundarnir Kristín Ómarsdóttir , sem sýnir teikningar , og Kristín Eiríksdóttir , sem sýnir skartgripi .
Listamennirnir hvetja gesti til að líta inn og skoða allrahanda myndlist og segja unnt að fjárfesta í áhugaverðum verkum á góðu verði .
Opið er alla daga frá klukkan 16 til 20 .
