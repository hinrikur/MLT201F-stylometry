Tómas Guðmundsson orti í kvæðinu " Nú er veður til að skapa " um hnött , sem hlaðinn væri úr mannabeinum og púðri .
Þá voru Hitler og Stalín bandamenn eftir griðasáttmála þeirra í ágúst 1939 : Og alveg varð ég hissa er herrann lét sér detta í hug að nota þetta handa foringjanum Hitler og föður Jósef Stalín .
– Nú fá þeir að vera saman , og rímsins vegna í peysum frá prjónastofunni Malín .
En prjónastofan Malín var ekki aðeins nefnd til sögunnar " rímsins vegna " .
Malín Ágústa Hjartardóttir , sem uppi var 1890-1988 , var kunn dugnaðarkona í Reykjavík .
Hún rak prjónastofu , sem hét eftir henni , á Laugavegi 20 .
Þar í bakhúsi héldu íslenskir nasistar , fylgismenn Hitlers , fundi sína snemma á fjórða áratug .
Malín kvað raunar á móti Tómasi : Rímsins vegna rændir þú , rótlaus maður , peysum tveimur pakka úr og puntaðir þá Hitler og Stalín , en vita máttu þær voru ekki úr vinnustofunni Malín .
Malín vildi ekki frekar en flestir aðrir Íslendingar koma nálægt þeim kumpánum Hitler og Stalín og hefur ekki ráðið því , hvað fram fór í bakhúsinu .
Athugasemdir og leiðréttingar vel þegnar Hannes H. Gissurarson hannesgi@hi.is 