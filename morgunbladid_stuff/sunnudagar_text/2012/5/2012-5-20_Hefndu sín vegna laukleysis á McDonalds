Tveir viðskiptavinir McDonalds-hamborgarakeðjunnar í Bandaríkjunum voru á dögunum handteknir fyrir að kasta múrsteinum í gegnum rúðu á veitingastað keðjunnar .
Að sögn mannanna tveggja voru þeir ósáttir við hve lítinn lauk þeir fengu á hamborgarana sína .
" Við vorum virkilega ósáttir við starfsmennina , þeir eyðilögðu borgarana , " sögðu skemmdarvargarnir .
Ljósmyndari sem var að störfum fyrir ónefnt menningartímarit gerði sig sekan um dýr mistök á dögunum .
Hann var að undirbúa myndatöku þegar hann ákvað að færa afríska höggmynd .
Ekki vildi betur til en svo að höggmyndin féll í gólfið og eyðilagðist .
Þess má geta að verkið var 2.630 ára gamalt .
Óvæntur þjóðsöngur í skotfimikeppni Það kom babb í bátinn á verðlaunaafhendingu Arabíska skotfimimótsins sem haldið var í mars .
Þegar spila átti þjóðsöng Kasakstans er sigurvegarinn tók við verðlaunum sínum hljómaði ekki hin hefðbundna útgáfa þjóðsöngsins heldur skrumskæld útgáfa hins óborganlega Borats af þjóðsöngnum .
Í upprunalega laginu segir t.d. : " Himinn hinnar gullnu sólar " og " Arfleifð hugrekkis " en í útgáfu Borats segir m.a. : " Besta land í heimi " , " Öllum öðrum löndum er stjórnað af litlum stelpum " og " Spilling er blessun sem skal viðhalda / Það fjarlægir 80% af mannlegu rusli " .
Samkvæmt fréttum tókst vinningshafanum Mariu Dimitrenko að halda andlitinu þrátt fyrir allt .
