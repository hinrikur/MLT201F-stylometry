" Kortin eru eiginlega of flott til að vera sönn .
" Siggi stormur , veðurspámaður .
Spáð er allt að 25 stiga hita um helgina fyrir austan .
" Ólafur Stefánsson er mikilvægasti leikmaður AG .
Hann gefur leiknum töfra og list og er snillingur .
" Lopez , framkvæmdastjóri Atletico Madrid sem mætir AG í undanúrslitum Meistaradeildarinnar í handbolta .
" Nú er takmarkinu náð og allt sem gerist á eftir þessu er bara bónus .
" Greta Salóme , eftir að íslenska lagið komst áfram í Evróvisjónsöngvakeppninni .
" Ég nenni ekki neinu tilstandi og ætla því að biðja þig um að taka það fram að ég verði ekki heima á afmælisdaginn .
" Guðríður Guðbrandsdóttir , sem varð 106 ára í vikunni .
Hún er elsti Íslendingurinn .
" Nei , nei , nei , nei .
" Valgerður Bjarnadóttir alþingismaður gerði grein fyrir atkvæði sínu vegna tillögu Vigdísar Hauksdóttir um þjóðaratkvæðagreiðslu um ESB-viðræðurnar .
" Menntaskólakerfið er undirlagt af kannabisneyslu .
" Magnús Stefánsson forvarnafulltrúi .
" Þó ég ætli ekki að vera mjög persónuleg þá var einn af dönsurunum þarna , ég sá það í morgun , hann borðaði átta egg í morgunmat , átta egg .
" Hrafnhildur Halldórsdóttir , þulur RÚV á Söngvakeppni evrópska sjónvarpsstöðva eftir framlag Tyrkja á fimmtudagskvöldið .
" Hann mætti of seint í leik .
Ósköp einfalt .
Kann ekki á klukku , og það kostaði hann sætið .
" Guðjón Þórðarson þjálfari Grindavíkur valdi framherjann Pape Mamadou Faye ekki í hópinn gegn Stjörnunni í Pepsídeildinni í fótbolta .
