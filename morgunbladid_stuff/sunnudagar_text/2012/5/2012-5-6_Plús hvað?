Mér finnst stundum algjör óþarfi að tala um fyrirsætur í stórum stærðum , eða " plus size models " .
Mér finnst nefnilega alls ekkert mikið plús við þær flestar .
Þær eru bara ekki jafn grindhoraðar og margar fyrirsætur sem maður sér liðast eftir tískusýningarpöllunum .
En sjálfsagt verða þær að hafa eitthvert heiti þessar venjulegu konur sem nú hafa rambað inn í mjónuheim tískunnar .
Talandi um það þá er ótrúlegt hversu erfitt það getur verið fyrir konur með smá línur að finna sér buxur .
Þær hljóta að vera hannaðar að stórum hluta af mjóum fatahönnunargaur sem aldrei myndi borða ís og reykir tvær sígarettur í morgunmat .
Þetta gæti maður alla vega vel ímyndað sér þar sem maður stendur sveittur í mátunarklefanum .
Þó er ekki til neins að blóta einhverju sem maður borðaði eða blessuðum líkamanum .
Ef við erum ósátt þá er alveg hægt að fara út að ganga eða í sund .
Gæta síðan hófsins blessaða án þess að við þurfum endilega að sleppa einhverju eða nærri svelta okkur .
Nú svo er alltaf hægt að kaupa sér bara einni stærð stærra af buxum .
Brosa breitt og halda áfram með daginn .
