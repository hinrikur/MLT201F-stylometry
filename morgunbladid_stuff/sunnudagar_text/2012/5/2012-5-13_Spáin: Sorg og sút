Líklega þekkja einhverjir lesenda til bókarinnar One Day eftir David Nicholls sem Bjartur gaf út á íslensku undir nafninu Einn dagur á síðasta ári .
Bókin sú seldist metsölu víða um heim , ekki síst í kjölfar þess að gerð var vinsæl kvikmynd eftir henni með þau Anne Hathaway og Jim Sturgess í aðalhlutverkum .
Fyrir þá sem ekki muna eða þekkja má rifja það upp að bókin , og myndin , er ástarsaga þar sem annar elskendanna deyr á voveiflegan hátt um það leyti sem allt er að leysast upp í tóma hamingju .
Víst er það ekki ný hugmynd , það er miklu skemmtilegra að lesa um óhamingju en hamingju , eins og dæmin sanna .
Ein frægasta kvikmynd sögunnar , Love Story með þau Ryan O ' Neal og Ali MacGraw í aðalhlutverkum , byggð á samnefndri bók Erichs Segals , er einmitt ástarvella þar sem hin elskaða deyr rétt þegar hamingjan blasir við .
Í því ljósi var það sérkennilegt hver margir börmuðu sér yfir því að Nicholls skyldi ekki hafa gripið tækifærið þegar hann skrifaði handrit kvikmyndarinnar og léti hana enda vel , léti þau Dexter og Emmu eiga börn og buru , grafa rætur og muru í stað þess að hann þyrfti að standa yfir moldum hennar .
Þá fyrst hefði bókin þó orðið vella , því hamingjan er ekki skemmtiefni nema fyrir þá sem hana upplifa .
Því er þetta rifjað upp hér að ég spái því að ný bylgja sorgarsagna sé aðvífandi í kjölfar írsku skáldsögunnar This is How It Ends eftir Kathleenn MacMahon sem slegist var um á bókakaupstefnunni í Lundúnum á síðasta ári og kemur í næstu viku .
Í þeirri bók , sem ég las í vikunni , er allt til staðar , hrun Lehman-bræðra , kreppa á Írlandi , einmana miðaldra fólk í leit að ást , brostnar vonir , læknamistök og fjölskylduerjur ; sem sé allur pakkinn .
