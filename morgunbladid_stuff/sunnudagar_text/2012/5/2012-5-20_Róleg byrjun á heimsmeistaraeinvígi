Tólf skáka einvígi heimsmeistarans Wisvanathans Anands og Ísraelsmannsins Boris Gelfands , sem stendur yfir þessa dagana í Moskvu , byrjar svo dauflega að greinarhöfundur man ekki eftir öðru eins .
Fimm fyrstu skákunum hefur lokið með jafntefli .
Fyrir liggur að í undirbúningi sínum styðjast skákmennirnir við mikið tölvuafl og í þessum fyrstu skákum er engu líkara en þeir séu að ota framan í andstæðinginn niðurstöðum beint út úr töluprentaranum .
Ýmsa hefur lengi grunað að með tölvuvæðingu skákarinnar myndu möguleikar hennar tæmast og jafnteflisdauðinn næði yfirhendinni .
Sterkustu forritin hafa vissulega breytt skákinni og varpað ljósi á ýmislegt sem áður var hulið mönnum en ein helsta niðurstaða tölvuvæðingarinnar er þó engu að síður sú að " Tölvan " í öllu sínu veldi hefur að einhverju leyti afhjúpað manninn sem fremur ófullkomna vitsmunaveru ; við munum sem betur fer aldrei ná þeirri reiknigetu sem öflugustu forritin búa yfir .
Allir vita að það er tilgangslaust fyrir bestu skákmenn heims að stilla upp í einvígi gegn fremstu forritunum , þeir hafa og munu tapa slíkri keppni .
Þó að gestir Tretjakov-safnsins í Moskvu , þar sem einvígið fer fram , hafi enn ekki fundið snilldina í skákum þeirra Anands og Gelfands er hún þó innan seilingar ; innan veggja þessa safns hanga uppi mörg snilldarverk Ilja Repins , frægasta málara Rússa og Úkraínu .
Undanfarin misseri hefur indverski heimsmeistarinn verið að gefa eftir í samkeppni við yngri menn en sigrar hans í HM-einvígjunum við Kramnik árið 1988 og Topalov 2010 voru fyllilega verðskuldaðir .
Ýmsir telja að hann hafi verið að spara kraftana í þeim mótum sem hann hefur tekið þátt í undanfarið .
Boris Gelfand yrði hálfhlægilegur heimsmeistari , afrekaskrá hans verðskuldar ekki titilinn sem Anand hefur borið með miklum sóma undanfarin ár .
Anand komst næst sigri í þriðju einvígisskákinni sem hér fer á eftir : Wisvanathan Anand – Boris Gelfand 1. d4 Rf6 2. c4 g6 3. f3 Kemur í veg fyrir meginafbrigði Grunfeld-varnarinnar sem koma upp eftir 3 .
Rc3 d5 .
En varla hefur Anand náð að koma Gelfand á óvart þótt hann velji fremur sjaldséðan leik .
3... .
d5 4. cxd5 Rxd5 5. e4 Rb6 6 .
Rc3 Bg7 7 .
Be3 O-O 8 .
Dd2 e5 9. d5 c6 10. h4 ! ? Dálítið í anda Larsens sem hikaði ekki við að ýta h-peðinu fram ef riddari á f6 var horfinn af vettvangi .
10... .
cxd5 11. exd5 R8d7 12. h5 Rf6 13. hxg6 fxg6 14 .
O-O-O Bd7 15 .
Kb1 Hc8 16 .
Ka1 ! ? Þetta mun allt hafa komið fram áður og aðstoðarmaður Anands , Peter Heine Nielsen , leikið 16. d6 með góðum árangri .
16... .
e4 17 .
Bd4 Ra4 18 .
Rge2 Da5 ! ? Hví ekki 18... .
exf3 19. gxf3 og nú 19... .
Da5 ? 19 .
Rxe4 Dxd2 20 .
Rxf6 + Hxf6 21 .
Hxd2 Hf5 22 .
Bxg7 Kxg7 23. d6 Hfc5 24 .
Hd1 a5 25 .
Hh4 Hc2 Svartur virðist hafa ágæt gagnfæri en reyndin er önnur .
26. b3 ! Rb2 27 .
Hb1 Rd3 28 .
Rd4 Hd2 29 .
Bxd3 Hxd3 30 .
He1 Hd2 - Sjá stöðumynd - 31 .
Kb1 Hér var 31 .
He7 + sigurstranglegri leikur , t.d. 31... .
Kf6 32 .
Kb1 Bf5 + 33 .
Rxf5 gxf5 ? 34. f4 ! Hd1 + 35 .
Kb2 Hxd6 36 .
Hexh7 með góðum vinningsmöguleikum .
31... .
Bf5 32 .
Rxf5 gxf5 33 .
He7 Kg6 34 .
Hc7 ? Hann varð að reyna 34. d7 ! Hcc2 ! 35 .
Hc4 ! og á þá er enn sigurvon .
Nú er staðan jafntefli .
34... .
He8 35 .
Hh1 Hee2 36. d7 Hb2 37 .
Kc1 Hxa2 Jafntefli .
Helgi Ólafsson helol@simnet.is 