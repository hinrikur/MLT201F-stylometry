Það er jafnan mikið um dýrðir ár hvert þegar stjörnurnar koma saman á kvikmyndahátíðinni í Cannes .
Hver stórmyndin rekur aðra en andrúmsloftið og stemningin á rauða dreglinum vekur jafnan athygli .
Í aðdraganda sýninga ganga stjörnurnar hver á eftir annarri eftir rauða dreglinum inn í sýningarhúsin og ýmislegt má lesa úr andrúmsloftinu hverju sinni .
Kylie Minouge er tiltölulega óreynd á hvíta tjaldinu , en hún reynir fyrir sér í dularfullri mynd , Holy Motors , sem sýnd er á hátíðinni .
Það má segja að hún sé að feta sama stíg og okkar ástkæra Björk , úr tónlist í kvikmyndaleik enda mætti hún tiltölulega hógvær til leiks .
Salma Hayek leikur ekki í mynd á hátíðinni .
Mætir sem gestur og reynir að baða sig í dýrðarljómanum .
Þriðja dívan bar þó höfuð og herðar yfir hinar tvær sem og reyndar aðrar stjörnur .
Nicole Kidman var mætt til að kynna mynd sína Paperboy .
Það einfaldlega geislaði af henni fegurð og góð ára .
Förðunin var látlaus svo ekki skyggði á náttúrulega fegurð leikkonunnar .
Sjálfstraustið leyndi sér ekki , hún skyggði einfaldlega á aðra með fasi , útgeislun og fágaðri framkomu .
Heimir Snær Guðmundsson heimirs@mbl.is 