Stuttmynd vikunnar í stuttmyndaröð MBL Sjónvarps nefnist Ómissandi fólk .
Myndin fjallar um dag í lífi ósköp venjulegs pars .
" Þau eru að reyna að taka sig á í lífinu , byrjuðu svolítið seint í skóla og eru að berjast við að ná sér á strik .
Myndin er auk þess lauslega byggð á Pilti og stúlku , " segir Lana Íris Dungal , höfundur myndarinnar .
Myndin sem er lokaverkefni Lönu frá Kvikmyndaskóla Íslands er tekin í einni töku og unnin í samstarfi við leikstjórann Heiðar Mar. " Mig langaði að gera mynd um augnablik í lífi eins venjulegs fólks og maður getur ímyndað sér .
Um augnablik sem getur verið ómissandi .
" Með aðalhlutverk fer Lana sjálf ásamt Sindra Birgissyni .
Lana sem útskrifaðist frá leiklistardeild Kvikmyndaskólans árið 2010 hefur m.a. starfað sem aðstoðarkennari í Kvikmyndaskólanum .
Lana fór til Skotlands síðasta haust og leggur þar stund á nám í " contemporary performance practice " .
" Þetta er einhvers konar sviðslistanám þar sem ég vinn að því að finna mér stað innan leiklistarinnar , styrkja mig sem leikara og kynnast í leiðinni nokkrum af hinum mörgu öngum sköpunarferlis .
" Lana hyggst starfa sem flugfreyja í sumar en ætlar einnig að reyna að starfa í kringum kvikmyndagerð .
" Ég er með fullt af hugmyndum sem mig langar til að vinna , " segir Lana að lokum .
