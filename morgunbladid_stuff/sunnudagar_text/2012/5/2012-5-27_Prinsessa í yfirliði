Mér hefur ætíð þótt gaman að fara á söfn .
Einna skemmtilegast finnst mér þó að skoða ýmiss konar hluti .
Jafnvel ýmiss konar gersemi eins og þegar ég fór á Tiffany ' s-sýningu í London um árið .
Líka að skoða ýmis gömul eldhúsáhöld , bollastell og sparidiska .
Allt slíkt sem fólk notaði eitt sinn finnst mér spennandi að skoða .
Ímynda mér söguna á bak við fólkið og fara á flug .
Byggðasöfn eru mér að skapi og eins ljósmyndasöfn , en gaman er að rýna í svipi fólksins sem oftast brosir ekki á myndunum .
Enda mikið alvörumál hér áður fyrr að láta taka af sér mynd og kostnaðarsamt .
Söfn eru þó ekkert miðað við herragarða og hallir .
Komi ég nálægt slíku liggur við að ég falli í yfirlið af spennu .
Hugsa að ég hafi verið prinsessa í fyrra lífi .
Í það minnsta ensk eða frönsk aðalskona með fínt bollastell á fráleggsborðinu .
