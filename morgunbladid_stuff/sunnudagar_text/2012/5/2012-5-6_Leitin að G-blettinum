Hvar eru sönnunargögnin ? Þrátt fyrir að fjöldi kvenna hafi ítrekað , upphátt og án þess að skammast sín nokkuð lýst því yfir að jú , G-bletturinn sé víst til , hafa margir efasemdamenn farið fram á sönnunargögn .
Allt síðan fjallað var um kynörvandi svæði sem væri að finna á sumum konum í The G-Spot , sem kom út árið 1982 , hafa elskendur leitað að þessum leynda fjársjóði .
Og vísindamenn , eins og Ernst Grafenberg sem bletturinn er nefndur eftir , hafa reynt að útskýra og sanna tilvist hans síðan að minnsta kosti 1944 .
Þið getið því ímyndað ykkur lætin sem munu verða , nú þegar svo virðist sem Adam Ostrzenski , MD og PhD , hafi mögulega fundið sönnun þess að þennan heilaga kaleik heitra reita sé raunverulega að finna á kvenlíkamanum .
Samkvæmt nýjasta hefti The Journal of Sexual Medicine er G-bletturinn sannarlega til í líffærafræðilegum skilningi .
Við nákvæma rannsókn á lögum kviðlægs leggangaveggjar 83 ára látinnar konu fann Ostrzenski vel afmarkaðan belg-líkan vöxt , með þremur aðgreindum svæðum , 16,5 millimetra inn af þvagrásaropinu , fyrir ofan leggangaopið .
Ótrúlegt .
Lofar góðu .
En er tímabært að fagna því að tilvist þessarar uppsprettu kynferðislegrar ánægju kvenna hafi loks verið staðfest ? Hví ætti einn líkami látinnar manneskju skyndilega að þykja næg , hvað þá dæmigerð sönnun tilvistar eins umdeildasta viðfangsefnis líffærafræði kvenna ? Fræðimönnum , rannsakendum , blaðamönnum og áhugafólki alls staðar væri hollt að taka fréttunum með fyrirvara , sérstaklega með tilliti til þess að þessi athugun fylgir fast á hæla annarri rannsókn sem einnig var birt í The Journal of Sexual Medicine .
Niðurstöður hennar eru að " hlutlægar rannsóknir hafa ekki leitt í ljós áreiðanlegar né samrýmanlegar sannanir á tilvist líffræðilegrar staðsetningar sem gæti verið skyld hinum víðfræga G-bletti " .
Þessi yfirferð yfir greinar í sérfræðitímaritum , sem birtar voru á árunum 1950-2011 og innihéldu lykilhugtökin G-blettur , Grafenberg-blettur , leggangaörvun , fullnæging kvenna , kynörvandi líkamssvæði kvenna og " sáðlát " kvenna , fólst m.a. í athugun á fjölda rannsóknartilrauna sem höfðu það að markmiði að staðfesta tilvist G-blettsins .
Rannsakendurnir rýndu í rannsóknir síðustu 60 ára , þar sem stuðst hafði verið við kannanir , meinafræðileg sýni , myndrannsóknir og lífefnafræðilegar bendingar en engin ummerki hins dularfulla svæðis höfðu fundist .
Hví ætti Ostrzenski því að geta fært sönnur á líffærafræðilega tilvist G-blettsins ? Það er ekki þar fyrir að konur , og fjöldi kynlífsfræðinga , voni ekki að hann hafi rétt fyrir sér .
Með tilliti til þess að konur mega þola að aðrir reyni að stjórna kynverund þeirra , að þær séu stimplaðar sem hreinlífar og kynkaldar og þeim talin trú um að G-blettsörvun þeirra sé hugarburður , þá er það hagsmunamál þeirra að áþreifanleg tilvist hans verði sönnuð .
Ekki alls fyrir löngu , árið 2010 , birtu vísindamenn við King ´ s College í London rannsókn , einnig í The Journal of Sexual Medicine , þar sem þeir héldu því fram að G-bletturinn væri hugsanlega ekkert annað en afkvæmi ímyndunarafls kvenna og léttúðugir fjölmiðlar og sérfræðingar í kynlífsfræðum ljósmæðurnar .
Sönnun þeirra var sú að ekkert mynstur samsvörunar var á svörum eineggja tvíbura annars vegar og á svörum tvíeggja tvíbura hins vegar , þegar 1.800 þátttakenda könnunarinnar voru spurðir að því hvort þeir hefðu G-blett .
Þar af leiðandi gat ekki verið um ákveðið gen að ræða , sem eineggja tvíburarnir hefðu þá átt sameiginlegt .
Á endanum ætti þó ekki að skipta höfuðmáli hvort hægt er að sanna tilvist G-blettsins eða ekki , ef fjöldi kvenna upplifir dásamlegar tilfinningar og unaðslegar fullnægingar þrátt fyrir skort á sönnunargögnum .
Þetta svæði kvenlíkamans , sem iðkendur tantrísks kynlífs kalla hið heilaga hlið , er kannski bara einn af leyndardómum lífsins , sem okkur er hvorki ætlað að þekkja né skilja .
Eða kannski felst þekking og skilningur á G-blettinum ekki í því að kryfja og mæla .
Hann er ósnertanleg leið til alsælu og alheimsins og þannig svo miklu miklu meira en staðsetning á líkamanum .
