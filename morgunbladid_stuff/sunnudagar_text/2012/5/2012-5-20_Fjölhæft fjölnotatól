Þó að netið sé málið er besta leiðin til varðveita myndir að prenta þær út .
Til þess má nota fjölnotatæki eins og Canon Pixma MG5350 , sem er í senn framúrskarandi prentari og fínn skanni .
MG5350-prentarinn / skanninn / ljósritunarvélin fer vel á borði , glansandi svartur og glæsilegur .
Hann er ekki beint nettur um sig , 45x36 × 16 sm , og þungur , rúm átta kíló .
Það kemur þó varla að sök þegar hann er kominn á sinn stað .
Mér fannst hann líka ekki ýkja hávær , en hægt er að láta hann prenta á hálfum hraða og þá nánast hljóðlaust .
Prenthraði er ríflega 11 síður í svart / hvítu og um sex síður í lit .
Ef valin er ljósmyndaprentun nær hann um hálfri annarri mynd á mínútu í 10x152 , en hann var ríflega mínútu með A4-mynd .
Útkoman var mjög góð , sérstaklega með ljósmyndir , en þar sem prentarinn er með tvenns konar blek fyrir svart er texti líka einkar læsilegur .
Sem prentari er Pixma MG5350 fyrirtak og sem skanni er hann býsna góður , hraðvirkur og skilar fínum myndum .
Ekki er hægt að skanna filmur í honum , til þess þarf að kaupa dýrara módel , MG6250 , en í honum er líka sérstakt blekhylki með gráum lit og því enn betri í ljósmyndaprentun .
Á prentaranum er USB-tengi og því hægt að stinga til að mynda minnislykli í samband og prenta beint af honum , nú eða minniskorti , því rauf er fyrir SD-kort og MemoryStick .
Hann er líka með innbyggða þráðlausa nettengingu og því hægt að fletta upp mynd á Picasa og prenta þaðan , eða á sérstakri vefgátt Canon sem getið er hér til hliðar .
Það finnst mér líka smart að hægt er að prenta PDF-skjöl beint af minniskorti eða -lykli .
Canon Image Gateway Myndagátt fyrir Canon-eigendur Myndavélaframleiðendur nota netið alla jafna ekki nema til að kynna vörur eða veita þjónustu .
Það má þó ganga lengra í þá átt að tengja kúnna og framleiðanda og eins og getið er hér til hliðar stendur Canon-eigendum til boða aðgangur að myndþjónustu fyrirtækisins sem kallast Canon Image Gateway .
Raðnúmer viðkomandi græju er notað við skráningu , en notandinn er þó bara einn þó að hann geti verið með margskonar myndavélar skráðar .
Við skráningu fær maður síðan aðgang að 10 GB plássi , sem rúmar slatta af myndum .
Ekki eru tímamörk á því hversu lengi maður getur vistað myndir eða myndbönd , en þó sú regla að ef myndaalbúm er er ekki skoðað árlega verður því eytt .
Ekki er hægt að eiga mikið við myndirnar , en þó hægt að snúa þeim , en líka raða í albúm , skrifa myndatexta og heiti á þeim .
Síðan er hægt að senda vinum og vandamönnum póst með slóð á albúm og þeir geta þá skoðað myndirnar , en annars þarf lykilorð til að skoða myndirnar .
Erlendis tengist Image Gateway prentþjónustum og hægt að panta útprent af myndum .
