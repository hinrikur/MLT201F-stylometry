Elín Hirst vann í áratugi við íslenska fjölmiðla .
Eftir að hafa misst vinnuna á RÚV hefur hún snúið sér að öðrum verkefnum en sjálf segist hún vera starfandi stjórnarformaður í fyrirtækinu Sjálfstætt starfandi .
Óhætt er að segja að hún sé afkastamikil og dugleg .
Hún vinnur að bók , hefur lokið við heimildarþátt fyrir sjónvarp , kennir á fjölmiðlanámskeiði , auk þess sem hún vinnur að góðgerðarmálum .
Nú um helgina er mæðradagurinn , en Elín hefur einmitt unnið fyrir Mæðrastyrksnefnd Reykjavíkur , en hún og fleiri konur stóðu nýlega fyrir átaki þar sem fjöldi manns kom saman í Ráðhúsinu í sjálfboðavinnu til að búa til mæðrablómið 2012 úr rauðum efnisafgöngum .
Talið berst fyrst að sjálfboðastarfi hennar með Mæðrastyrksnefnd .
" Eftir uppsögn mína á RÚV fyrir tveimur árum var ég á launum í sex mánuði .
Mér leið illa á þessum tíma eins og öllum sem missa vinnuna , fann fyrir bjargarleysi og áhyggjum , depurð og sorg .
Ég hugsaði með mér að kannski væri ráð að hitta fólk sem hefði það miklu lakara en ég , því ég hafði það ekki svo slæmt , þrátt fyrir allt .
Ég vildi finna mér farveg og fór til Mæðrastyrksnefndar og bauð fram aðstoð mína .
Ég hafði lengi dáðst að þeim konum sem vinna þar óeigingjarnt starf .
Þær tóku mér afar vel og ég mætti næsta miðvikudag í matarúthlutun .
Það var áfall fyrir mig að sjá neyðina .
" Hvað sástu ? " Ég sá fólk sem bjó við mjög bág kjör og hitti fólk sem ég þekkti , gamla skólasystur , leiksystur mína úr æsku og frændfólk mitt .
Ísland er lítið stéttskipt land en stéttirnar eru mjög hreyfanlegar .
Þú getur verið moldríkur byggingarverktaki í dag og næsta dag ertu kominn í stórvandræði .
Þú eða börnin þín veikjast eða þú missir vinnuna og þá ná endar ekki saman hjá þér .
Það hafði mikil áhrif á mig að sjá hversu slæm staða margra er og ég þurfti að telja í mig kjark til að fara aftur næsta miðvikudag .
En ég fór aftur og aftur og aftur .
Með tímanum hætti ég að taka það sem ég sá eins mikið inn á mig og um leið fór ég að geta gefið meira af mér og varð fljótlega málkunnug nokkrum einstaklingum .
Nú gegni ég formennsku í menntunarsjóði fyrir tekjulágar konur en ég kynntist því í matarúthlutuninni að margar ungar konur eru fastar í fátæktargildru og skortir menntun .
Auk mín eru í stjórn sjóðsins þær Anna H. Pétursdóttir , Bryndís Kristjánsdóttir og Ragnhildur Guðmundsdóttir .
Tilgangurinn með sjóðnum er að fleyta tekjulágum konum upp á við með því að veita þeim tækifæri til menntunar sem svo aftur leiðir til þess að þær fá vinnu sem gerir þeim kleift að sjá sér farborða .
" Synjun frá RÚV Nún a e rtu komin í allt annars konu vinnu en fjölmiðlavinnu .
Það hljóta að vera viðbrigði eftir svo langan tíma í fjölmiðlum .
" Ég vann í föstu starfi við fjölmiðla í tæp þrjátíu ár svo þetta voru mikil viðbrigði .
Fjölmiðlamaður hugsar á ýmsan hátt á mjög mótaðan hátt , hann er stöðugt að passa upp á að efnið sem hann framleiðir uppfylli ákveðin skilyrði , hann gætir hlutlægni og hefur lítinn tíma til að hugsa um hvað hann sjálfur vill .
Í fjölmiðlastarfi hefur maður litla orku til að gefa í önnur störf utan vinnunnar .
Þegar ég losnaði úr þessu boxi , reyndar ekki sjálfviljug , þá fann ég fyrir ríkri þörf til að láta gott af mér leiða og gera nýja hluti .
" Það hlýtur að hafa verið áfall að missa vinnuna eftir áratuga starf .
Hélstu ekki að þú værir nokkuð örugg í starfi ? " Jú , ég hafði alltaf staðið mína pligt og á dauða mínum átti ég von fremur en að missa vinnuna .
Að missa vinnuna er eins og að ganga í gegnum sorgarferli og ég er ekki búin að jafna mig ennþá .
Ég með mitt langlundargeð hef í tvígang sótt um að hafa umsjón með þáttum hjá RÚV eftir uppsögnina en í bæði skiptin fengið synjun .
Hugsanlega verður maður dálítið hrokafullur af velgengni sem virðist ætla að vera endalaus .
Kannski kveikti uppsögnin hjá mér hjartabál , sem gerði að verkum að ég vildi nýta orkuna til að hjálpa öðrum sem finna til og eiga bágt .
" S ak n arðu fj ölmiðlavi nnunnar ? " Já , ég geri það .
Ég myndi síður vilja fara aftur í beinharða fréttamennsku en gæti vel hugsað mér að vinna við fréttatengt efni eða annars konar sjónvarpsþáttagerð .
Núna er ég til dæmis að leggja drög að skemmtilegu verkefni .
Árið 2015 eru hundrað ár síðan íslenskar konur fengu kosningarétt og ég hef boðist til að gera heimildarmynd um tildrög þess og sé ekki betur en að af því muni verða .
Ég er því mjög mikið sjónvarpstengd .
" É g man eftir því að fyrir mörgum árum varstu í sjónvarpsþætti með femínistum og þær voru ekkert sérstaklega hrifnar af málflutningi þínum .
" Þetta hefur sennilega verið árið 1997 þegar ég flutti fyrirlestur í Norræna húsinu í boði Kvennalistans og var með töffaraleg sjónarmið í jafnréttismálum og á margan hátt barnaleg sem féllu ekki í kramið hjá femínistum .
Með árunum hafa skoðanir mínar á þessum málum breyst mjög mikið .
Þegar ég fór út á vinnumarkaðinn árið 1984 eftir háskólanám þá voru margir góðir hlutir að gerast í jafnréttismálum en ég var ekkert sérstaklega að velta þeim fyrir mér .
Nú er mér ljóst að það hefur miðað bæði hægt og illa .
Ég fór niður í fjármálaráðuneyti um daginn til að funda með fyrstu konunni sem er fjármálaráðherra landsins og á veggnum bak við hana voru tvær langar myndaraðir af köllunum sem voru fyrirrennarar hennar .
Mér finnst það ansi lýsandi fyrir stöðu jafnréttismála og hversu hægt hefur gengið í að auka hlut kvenna í áhrifastörfum .
" Vil láta verkin tala Þú hugleiddir um tíma að fara í forsetaframboð .
Af hverju hugleiddirðu það og af hverju ákvaðstu að fara ekki ? " Ég hugleiddi hvort kraftar mínir , reynsla og það sem ég stend fyrir núna gæti nýst í þessu embætti .
Svo rann smám saman upp fyrir mér að þetta væri ekki starf fyrir mig .
Forsetaembættið er þannig að forsetinn verður meira og minna að fara eftir fyrirfram ákveðinni dagskrá .
Í forsetaembætti gæti ég ekki verið að starfa að þeim góðu málum sem ég er að vinna við í dag .
Svo er auðvitað eitt að fara í slaginn og annað að sigra .
Framboði fylgir líka fjárhagsleg áhætta sem ég var ekki reiðubúin að taka .
Þannig að ég ákvað að fara ekki í framboð og er alveg sátt við það .
" Finnst þér forsetaembættið hafa þróast á réttan hátt ? " Að sumu leyti .
Ég er ánægð með að forsetinn skuli hafa virkjað synjunarákvæðið .
Ólafur Ragnar Grímsson hefur að mörgu leyti unnið gott starf þótt mér hafi á tímabili fundist hann líma sig of fast við útrásarvíkingana .
Undanfarið hefur hallað undan fæti hjá honum og í stað þess að hætta með glæsibrag um áramót fór af stað leikrit sem mér líkaði ekki við , auk þess sem mér finnst alltof mikið að forseti sitji í fimm kjörtímabil .
Það er nóg af fólki sem getur gegnt forsetaembættinu og það er gott fyrir þjóðina að þar sé skipt reglulega um manneskju .
" Mér hefur verið sagt að þú sért hlédræg manneskja .
Er það rétt lýsing á þér ? " Nei ég er ekki beint hlédræg , það er frekar að ég sé lítið fyrir samkvæmislífið og mikil fjölskyldumanneskja .
Ég tími allavega ekki að eyða orkunni í að vera í stöðugum boðum og spjalli um allt og ekki neitt .
Ég er framkvæmdamanneskja og vil láta verkin tala .
Mér finnst mikilvægt að nýta tímann vel .
" Hugsarðu um það að tíminn líður hratt , lífið sé hverfult og að við eigum eftir að deyja ? " Sem krakki og lengi fram eftir aldri var ég mjög hrædd við að deyja og þegar strákarnir mínir voru litlir var ég hrædd um að deyja frá þeim .
Ég er svolítið áhyggjubúnt .
Þegar ég fékk barnabarn fann ég að ég var að fara í áhyggjufasann en áttaði mig svo á því að ég er bara gestur og það er annarra að hafa áhyggjur af barninu .
Ég er orðin miklu sáttari við það sem fyrir okkur öllum liggur einhvern daginn , sem er að deyja , og ég trúi á líf eftir dauðann .
" Hvernig er að vera amma ? " Það er virkilega góð tilfinning .
Svo fæ ég fljótlega annað barnabarn .
Ég er mikil barnakerling og þegar strákarnir mínir fóru að heiman fann ég fyrir ákveðinni tómleikatilfinningu .
Mér líður mjög vel innan um börn og í afmælisboðum og jólaboðum fer ég oft inn til barnanna og sit með þeim .
" Með sívirkan huga Þú ert að gera svo margt , það á greinilega ekki vel við þig að vera iðjulaus .
" Ég er að gera ýmislegt og verð að passa mig á að eiga líka fyrir salti í grautinn , ekki gleyma mér í sjálfboða- og hugsjónastarfi .
Ég er nýbyrjuð í samstarfi við þrjár konur sem reka fyrirtæki sem heitir Vendum .
Í samstarfi við þær býð ég upp á fjölmiðlanámskeið sem er sniðið fyrir konur og fleiri námskeið sem tengjast fjölmiðlum .
Síðan er ég að skrifa bók sem Óttar Sveinsson í Útkalli gefur út .
Þetta er spennandi saga tveggja kvenna , önnur þeirra er frá Serbíu og hin frá Bolungarvík og líf þeirra hefur fléttast saman með ótrúlegum hætti .
Ég ætla ekki að segja meira um þá bók að sinni .
Síðan er ég í framkvæmdahópi með góðu fólki , þar á meðal konunum í Á allra vörum , sem stendur fyrir landssöfnun 14. september fyrir börn með sjaldgæfa , alvarlega , langvinna sjúkdóma .
Á Íslandi eru um það bil fimmtíu börn sem áður fyrr hefðu ekki lifað en lifa nú vegna þess að þau fá hjálpartæki og lyf , en kerfið styður ekki nægilega við bakið á þeim og það vantar meiri samhæfingu .
Flest þessara barna eru heima þannig að segja má að á landinu séu fimmtíu lítil hátæknisjúkrahús inni á heimilunum , með öndunarvélum , næringardælum , blóðskiljunarvélum og foreldrarnir eru í fullri vinnu við að hjúkra barninu .
Áhuga minn á þessum málum má rekja til þess að í sjónvarpsþættinum Fréttaaukanum fjallaði ég eitt sinn um unga stúlku sem heitir Svanfríður Bríana Rómant Jónsdóttir .
Hún var með ólæknandi sjúkdóm sem birtist í góðkynja æxlisvexti í koki og víðar sem gerði að verkum að hún gat ekki kyngt og ekki borðað .
Hingað kom bandarískur læknir sem opnaði fyrir hálsinn þannig að hún gat borðað í fyrsta skipti í langan tíma .
Þetta létti þessari stúlku lífið um nokkurt skeið en svo byrjaði þetta aftur .
Í fyrrahaust hringdi mamma hennar í mig og sagði : " Elín , ég hef trú á því að þú sért manneskjan sem getur gert eitthvað .
Það eru svo margir foreldrar sem eru í þessari stöðu sem eru hreinlega að bugast , missa eigur sínar og heilsuna .
Kerfið er svo flókið og það vantar stuðning .
" Ég velti því fyrir mér hvað hægt væri að gera .
Bára Sigurjónsdóttir barnahjúkrunarfræðingur benti mér á hvernig Bandaríkjamenn vinna að þessum málum en þeir búa til stuðningsnet þar sem fjölskyldan er með liðsstjóra sem réttir henni hjálparhönd og er eins konar aukaforeldri .
Við ætlum að haga málum á svipaðan hátt og verðum með landsátak í samstarfi við RÚV til að safna fyrir stuðningsmiðstöð sem sérhæfir sig í hverju tilfelli fyrir sig til að létta þessum fjölskyldum lífið .
Svo var ég að ljúka við heimildarmynd um stofnfrumur ásamt Ásvaldi Kristjánssyni .
Myndin er gerð að frumkvæði Kjartans Gunnarssonar og tengist meðal annars veikindum hans .
Kjartan fékk mergfrumuæxli sem er illkynja blóðkrabbamein og í kjölfarið fékk hann áhuga á að segja frá því hvað hægt er að gera með stofnfrumum .
Kjartan kemur fram í myndinni og ræðir veikindi sín , sem hann hefur nú unnið bug á .
Við fengum líka að fylgja konu sem heitir Unnur Tómasdóttir og er alveg einstök , en hún fór í sömu meðferð og Kjartan gekk í gegnum og svo fjöllum við almennt um stofnfrumur og hvað þær eru .
Ég er mjög ánægð með þessa mynd , sem verður sýnd á RÚV .
Hún er hávísindaleg en á mannamáli .
" Það er semsagt nóg að gera hjá þér .
Þú hlýtur að vera ánægð .
" Já ég er svo sannarlega með mörg járn í eldinum .
Ég er með sívirkan huga , vil hafa nóg að gera og það skiptir mig miklu máli að ljúka vel við þau verkefni sem ég tek að mér .
" 