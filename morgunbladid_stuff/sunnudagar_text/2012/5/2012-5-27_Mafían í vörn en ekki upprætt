Á þeim tuttugu árum , sem liðin eru frá því að mafían á Sikiley réði ítalska dómarann Giovanne Falcone af dögum hefur tekist að draga úr áhrifum hennar , en dagar hennar eru langt frá því að vera taldir .
Falcone var myrtur 23. maí 1992 .
Þúsundir manna söfnuðust saman í Sikiley á miðvikudag til að minnast morðsins .
Mario Monti , forsætisráðherra Ítalíu , sagði að Ítalir þyrftu að " berjast án miskunnar gegn öllum mafíusamtökunum " og bætti við : " Allt landið þarf að helga sig baráttunni gegn mafíunni , án þess að blekkja sig með því að þeir séu ósnertanlegir .
" " Við komum til þess að við gleymum ekki , " stóð á borða , sem Piero Grasso , saksóknari í málefnum mafíunnar , og Fancesco Profumo menntamálaráðherra báru á milli sín .
Giovanni Brusca var handtekinn fyrir að hafa sprengt sprengjuna , sem banaði Falcone samkvæmt fyrirmælum mafíuforingjans Toto Riina .
Þeir afplána nú báðir lífstíðardóm í fangelsi .
Tveimur mánuðum eftir morðið á Falcone var annar dómari , sem barist hafði gegn mafíunni , Paolo Borsellino , myrtur með bílsprengju .
Tíu þúsund manns gengu á miðvikudag frá húsi Falcones að staðnum þar sem Borsellino var myrtur til að minnast baráttu dómaranna .
Einnig var haldin athöfn í byrgi þar sem umfangsmikil réttahöld gegn mafíunni á Sikiley voru haldin 1986 og 1987 .
Þar voru rúmlega 450 mafíósar dregnir fyrir rétt og 360 voru sekir fundnir , meðal annars vegna upplýsinga , sem Falcone og Borsellino höfðu aflað um starfshætti mafíunnar .
Giuseppe D ' Agata , sem leiðir mafíudeild , sem Falcone átti upptökin að í rannsóknarlögreglunni í Palermo , segir að dómararnir hafi ekki látið líf sitt til einskis .
" Einangraði dómarinn og lögregluforinginn sem fer eigin leiðir eru horfnir , " segir D ' Agata .
" Við erum komin með skipulagt kerfi til að samræma réttarferlið og lögreglurannsóknina .
" Hann segir um að ræða " stöðuga stjórn á Cosa Nostra , starfsemi mafíunnar , skipulagi , peningaflæði , áhrifum á grunn þjóðlífsins " .
Ríkið hefur þyngt refsingar á dæmdum mafíumönnum og hert eftirlit í fangelsum auk þess að setja lög , sem heimila upptöku illa fenginna eigna .
Antonio Catalano er verkfræðingur og stjórnar verktakafyrirtæki .
Í tvígang var reynt að kúga út úr honum fé , 2006 og 2011 .
Í bæði skiptin komu hrottar og báðu hann um að " kippa hlutunum í lag " eða " senda smágjöf " til yfirmanns þeirra .
Catalano fylltist skelfingu , en herti upp hugann og leitaði til lögreglu .
Það kom honum á óvart að mennirnir , sem hótuðu honum , voru handteknir og sex mánuðum síðar höfðu þeir verið dæmdir .
Hann hefur ásamt fleiri verktökum undirritað yfirlýsingu að láta ekki undan mafíunni , en hann veit að baráttan er ekki unnin : " Mafían hefur ekki horfið og það væri barnalegt að ætla að hægt sé að uppræta svo lífseig samtök á þessum slóðum .
" Bíður enn eftir réttlæti Margir hafa misst sína nánustu í klær mafíunnar .
Vincenzo Agostino hét því að skerða hvorki hár sitt né skegg þegar sonur hans , Nino , var skotinn fyrir utan heimili sitt 5. ágúst 1989 fyrr en morðingjar hans hefðu náðst .
Nino var lögregluþjónn og tókst honum að afstýra tilræði á hendur Falcone .
" Ég bíð enn eftir réttlæti , " segir Agostino .
Andstæðingi rutt úr vegi Giovanni Falcone gekk óttalaus í baráttuna gegn mafíunni á Sikiley , Cosa Nostra , og þjarmaði að henni .
Mafían reyndi að stöðva andstæðinga sína með ofbeldi .
1979 myrti hún Cesare Terranova , sem var fyrsti háttsetti mafíuveiðarinn , og ruddi andstæðingum sínum eftir það kerfisbundið úr vegi .
Árið 1986 hófust Maxi-réttarhöldin í Palermo , í byrgi , sem smíðað var sérstaklega úr járnbentri steypu og átti að standast eldflaugaárásir .
Í réttarhöldunum voru 360 glæpamenn úr mafíunni dæmdir í alls 2.665 ára fangelsi .
Falcone var myrtur með 500 kg sprengju , sem falin var í röri undir veginum .
Morðið skók Ítalíu og vakti gríðarlega reiði almennings í garð mafíunnar .
Einnig vöknuðu grunsemdir um að ríkið hefði átt þátt í tilræðinu gegn Falcone og dómaranum Paolo Borselino tveimur mánuðum síðar .
Blaðamenn og saksóknarar hafa árum saman rannsakað hvort ríkið hafi átt hlut að máli vegna þess að rannsóknir þeirra hafi verið farnar að velgja hinu pólitíska valdi undir uggum .
