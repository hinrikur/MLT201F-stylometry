Afgreiðslumanni í vínbúð í Lundúnum varð ekki um sel á dögunum þegar ræningi ruddist þar inn og heimtaði reiðufé .
Maðurinn var vopnaður hnífi , sem kom ekki á óvart , þar sem um rán var að ræða .
Hitt var óvæntara að hann huldi andlit sitt með nærbuxum .
Afgreiðslumaðurinn var ekki á því að láta talandi nærbuxur ræna sig aleigunni , stökk yfir borðið og byrjaði að berja ræningjann eins og harðfisk .
Við þetta óvænta útspil afgreiðslumannsins kom styggð að ræningjanum sem lagði á flótta .
Í fátinu missti hann hins vegar nærbuxurnar af höfðinu og lágu þær eftir í valnum þegar lögreglu bar að garði .
Var nærbuxunum umsvifalaust skellt í DNA-rannsókn og fannst ræninginn fyrir atbeina lífsýna .
Hann játaði brot sitt og hefur verið dæmdur í þriggja ára fangelsi .
