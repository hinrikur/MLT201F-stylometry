Ég hygg að ég hafi séð Hauk Angantýsson , sem lést hinn 4. maí , í fyrsta sinn í Laugardalshöllinni sumarið 1972 .
Hann var að skýra skák úr einvígi Fischers og Spasskís .
Haukur var ásamt Guðmundi Sigurjónssyni talinn fremsti skákmaður sinnar kynslóðar og á dögum einvígisins fór mikið orð af honum fyrir framgöngu við skákborðið ; hann hafði unnið afar öflugt hraðskákmót í skákklúbbi einvígisins í Glæsibæ og voru þar engir veifiskatar á ferð , ef ég man rétt var Friðrik Ólafsson meðal þátttakenda .
Eftir að Haukur kom að loknu efnafræðinámi í Gottingen í Þýskalandi tefldi ég oft við hann á heimili Guðmundar Ágústssonar bakarameistara á Vesturgötunni .
Hann jók þátttöku á skákmótum heilmikið , varð efstur við fjórða mann á Skákþingi Íslands 1975 , Íslandsmeistari 1976 , efstur ásamt greinarhöfundi á Íslandsmótinu 1978 og við þurftum að tefla einvígi um titilinn .
Í millitíðinni flugum við vestur um haf og tefldum á opnu móti í þorpi upp við Klettafjöllin í Bandaríkjunum , Lone Pine .
Að lokinni eftirminnilegri ferð til Las Vegas settist Haukur á móti gamla undrabarninu Samuel Reshevsky .
" Sammy " hafði orð á sér fyrir að vera dálítið " bröndóttur " og í miðri skák tók hann upp leik .
Eftir skákina , sem Haukur vann , spurðum við hann af hverju hann hefði látið hinn fræga andstæðing komast upp með þessa framkomu .
Við fengum þau svör að hann hefði ekki haft geð í sér til að kalla á skákstjórann .
" Þar fyrir utan , " bætti hann við hlæjandi , " tók hann upp besta leikinn í stöðunni .
" Á Þýskalandsárum sínum tefldi hann fyrir þarlenda klúbba , háði harða baráttu við Guðmund Sigurjónsson um Íslandsmeistaratitilinn 1968 , ári síðar mætti Friðrik Ólafsson og hafði sigur eftir mikla keppni við Guðmund .
Þar réð miklu að Guðmundur tapaði fyrir Hauki í skák sem hér fer á eftir : Skákþing Íslands 1969 : Haukur Angantýsson – Guðmundur Sigurjónsson Sikileyjarvörn 1. f4 g6 2 .
Rf3 Bg7 3. g3 c5 4 .
Bg2 Rc6 5 .
0-0 d6 6. e4 e6 7. c3 Rge7 8 .
Ra3 Hb8 9 .
Rc2 b5 10. d4 b4 11. c4 Ba6 12. dxc5 Bxc4 Knýr hvítan til að fórna skiptamun , öruggara var var 12... .
dxc5 og staðan er í jafnvægi eftir 13 .
De2 .
13. cxd6 ! Bxf1 14 .
Kxf1 e5 15. fxe5 Bxe5 Eftir 15... .
Rxe5 á hvítur 16 .
Bg5 ! peðið á d6 er sem óþægur ljár í þúfu .
16 .
Rxe5 Rxe5 17 .
Bf4 R7c6 18 .
Dd5 Df6 19 .
Rd4 ! Enn einn hnitmiðaður leikur .
19... .
g5 20 .
Rxc6 Rxc6 21. e5 Df5 Nú blasir við að leika 22 .
Dxc6 + en eftir 22....f8 sleppur kóngurinn til g7 og biskupinn á f4 fellur .
Næsti leikur Hauks kom eins og þruma úr heiðskíru lofti .
22. e6 ! Dxd5 23 .
Bxd5 Rd4 24 .
Be5 fxe6 25 .
Bxh8 Rc2 26 .
Bc6 Kf7 27 .
Hc1 b3 28. axb3 Rb4 29 .
Be5 Rd3 30 .
He1 – og Guðmundur gafst upp .
Glæsileg skák .
Einn sinn stærsta sigur vann Haukur svo á World open-mótinu 1979 og var yfirleitt í toppbaráttunni á þeim mótum sem hann tók þátt í á þessum árum .
Það var þungbært fyrir fjölskylduna og alla sem þekktu hann að horfa á Hauk veikjast alvarlega snemma á níunda áratugnum .
Hann tefldi alltaf annað veifið eftir það en náði aldrei fyrri styrk .
En í veikindum sínum stóð hann keikur ; Sævar Bjarnason frændi hans sagði mér að Haukur hefði varla misst úr dag í vinnu sinni við netagerð í Hampiðjunni en þar starfaði hann um áratugaskeið .
Helgi Ólafsson helol@simnet.is 