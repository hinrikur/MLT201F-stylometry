Sú var tíð , að hér starfaði kommúnistaflokkur , árin 1930-1938 .
Gaf hann út bókina Vakna þú Ísland .
Söngvar alþýðu árið 1936 .
Þar var prentuð vísa , sem eignuð var óþekktum höfundi .
Rekist þú á ríkan mann , reyndu , ef þú getur , að bregða fæti fyrir hann , svo fólkinu líði betur .
En þessi vísa var úr kvæði eftir eftir Pál J. Árdal , skáld og kennara á Akureyri .
Það hét " Bolsévíkamórall " , var kveðið 1925 og og beindist gegn kommúnistum .
Seinna erindið hljóðaði svo : Út í flónsku flæðisker framan úr sveit og dölum bágrækur mun bændaher bolsvíkinga smölum .
Páll gerði hins vegar ekki aðra fleyga vísu gegn kommúnistum , sem honum var oft eignuð : Upp er skorið , engu sáð , allt er í varga ginum .
Þeir , sem aldrei þekktu ráð , þeir eiga að bjarga hinum .
Hana orti Sigmundur Sigurðsson , úrsmiður á Akureyri , eftir að Einar Olgeirsson fluttist til Akureyrar vorið 1924 og blés nýju lífi í félag jafnaðarmanna þar .
Steinn Sigurðsson , kennari í Vestmannaeyjum og síðar bókhaldari í Hafnarfirði , orti gegn sömu stjórnmálastefnu : Nú eiga allir að eiga jafnt , allir ríkis þjónar , allir sama eta skammt , allir vera dónar .
Líklega hafa íslenskir kommúnistar ekki sungið þessar vísur .
Athugasemdir og leiðréttingar vel þegnar Hannes H. Gissurarson hannesgi@hi.is 