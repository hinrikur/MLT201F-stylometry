Árið 1955 var tekið í notkun undratæki vestur í Bandaríkjunum ; þráðlaus fjarstýring , sem gerði það að verkum að fólk þurfti ekki að standa upp úr sófanum og ganga að sjónvarpstækinu til þess að hækka og lækka hljóðið , jafnvel að slökkva á því , eða flakka á milli stöðva .
Maðurinn sem fann upp þetta merkilega fyrirbæri lést í vikunni , 96 ára að aldri .
Uppfinningamaðurinn , Eugene Polley , starfaði í 47 ár hjá raftækjaframleiðandanum Zenith og fékk alls 18 einkaleyfi í Bandaríkjunum .
Ekkert snúruvesen Vert er að geta þess að áður var til fjarstýring sem tengd var viðtækinu með snúru , en bæði virkaði hún illa og nærstaddir áttu á hættu að flækja sig í snúrunni og slasast ! Einmitt þess vegna fór forstjóri fyrirtækisins fram á það við starfsmenn sína að þeir fyndu hentugri lausn .
Uppfinning Polleys , Flash-Matic , sem var líkt skammbyssu í laginu , beindi ljósi að fótósellum sem voru á hverju horni sjónvarpstækins .
Hún hlaut frábærar viðtökur .
Svona græjur þóttu þónokkur munaðarvara fyrstu árin , en nú á tímum , þegar fólk getur valið um mörg hundruð stöðvar og er jafnvel á eilífu flakki á milli þeirra , þykir fjarstýringin jafn nauðsynleg og sjónvarpið sjálft .
Þegar uppgötvaðist að annað ljós gat haft áhrif á viðtækið og það tók jafnvel upp á því að skipta sjálft um stöð ef sólin skein inn um gluggann , fór forstjórinn fram á að úr því yrði bætt .
Uppfinning Polleys úreltist því fljótt og ári síðar varð ný fjarstýring Roberts Adlers , annars starfsmanna Zenith , ofan á ; hljóðfylgjutæki , og var sú tækni notuð fram á níunda áratuginn .
Í ljósi uppfinningar Polleys hafa sumir bent á , líklega þó meira í gamni en alvöru , að uppfinningamaðurinn beri jafnvel ábyrgð á því , að hluta til a.m.k. , að sófakartaflan svokallaða ( e. Coach Potato ) varð til ; letihaugurinn sem situr í sófanum með bjór og nasl og horfir á sjónvarpið .
Fær ekki einu sinni þá líkamsrækt að standa upp og skipta um rás ! Gerði gagn Polley var að vonum ánægður með uppfinninguna , og meira að segja með húmorinn í lagi .
Hann sagði í viðtali við Baltimore Sun árið 2000 : " Mér finnst eins og líf mitt hafi ekki verið til einskis .
Líklega gerði ég mannkyninu eitthvert gagn – eins og til dæmis maðurinn sem fann upp búnaðinn sem gerði það að verkum að hægt var að sturta niður úr klósettinu .
" " Faðir verður að vera viðstaddur getnaðinn " Eugene Polley var sjálfmenntaður uppfinningamaður en Robert Adler , sem einnig er getið um í greininni að ofan , var menntaður vísindamaður með doktorsgráðu frá Háskólanum í Vínarborg og fékk einkaleyfi fyrir margfalt fleiri uppfinningar en Polley í Bandaríkjunum .
Polley hóf störf á lagernum hjá Zenith en vann sig smám saman upp virðingarstigann .
Hann hætti háskólanámi ungur og fór að vinna vegna þess hve fjölskyldan hafði lítið á milli handanna .
Móðir hans var einstæð ; faðirinn hafði stungið af þegar drengurinn var 10 ára .
Fyrirtækið Zenith fékk Emmy-verðlaun fyrir þessa merku uppfinningu , þráðlausu fjarstýringuna , árið 1997 og tóku bæði Adler og Polley við henni .
Robert Adler hefur stundum verið kallaður " faðir " þeirrar uppfinningar en Eugene Polley var ekki á sama máli .
" Faðirinn verður að vera viðstaddur getnaðinn .
Annars er hann ekki faðirinn , " sagði hann .
Hann var sem sagt á undan ...
