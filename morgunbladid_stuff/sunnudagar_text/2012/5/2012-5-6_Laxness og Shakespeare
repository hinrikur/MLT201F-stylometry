Tómas Guðmundsson orti , að hjörtum mannanna svipaði saman í Súdan og Grímsnesinu .
En líklega samdi William Shakespeare ein frægustu orðin um sameðli mannanna , þegar hann lét kaupmanninn í Feneyjum segja : " Hefur Gyðingur ekki augu ? hefur Gyðingur ekki hendur , líffæri , sköpulag , skilningarvit , hvatir , ástríður , alinn á sömu fæðu , særður sömu vopnum , haldinn sömu sjúkdómum , græddur sömu lyfjum , vermdur og kalinn af sama vetri og sumri og kristinn maður ? Blæðir okk-ur ekki af stungum ? hlæjum við ekki af kitlum ? deyjum við ekki af eitri ? og hefnum við ekki ranglætis ? Ef okkur svipar saman um annað , þá líkjumst við ykkur þar .
" Sænska skáldið August Strindberg notaði svipuð ummæli í leikritinu Föðurnum : " Já , ég græt þótt ég sé karlmaður .
En hefur karlmaður ekki augu ? Hefur hann ekki hendur , fætur , skilningarvit , smekk , ástríður ? Nærist hann ekki sömu fæðu , særa hann ekki sömu vopn , hitnar honum ekki og kólnar í sama sumaryl og vetrarkulda og konu ? Blæðir okkur ekki ef þið stingið okkur ? Stöndum við ekki á öndinni ef þið kitlið okkur ? Deyjum við ekki ef þið byrlið okkur eitur ? Hvers vegna skyldi karlmaður ekki mega kvarta , hermaður ekki mega gráta ? Af því að það er ókarlmannlegt ! Hvers vegna er það ókarlmannlegt ? " Bergmálið frá Shakespeare er sterkt í leikriti Strindbergs , en daufur endurómur af því í leikriti norska skáldsins Henriks Ibsens , Brúðuheimilinu , þegar Nora mælir : " Ég trúi því ég sé fyrst og fremst manneskja , maður , ég alveg jafnt og þú — eða að minnsta kosti , að ég eigi að reyna að verða það .
Ég veit vel , að flestum finnst þú hafa rétt fyrir þér , Þorvaldur , og áreiðanlega stendur eitthvað svoleiðis í bókum .
En ég get ekki lengur látið mér nægja það sem flestir segja eða það sem stendur í bókum .
Ég verð sjálf að hugsa málin og komast til skilnings um þau .
" Og nú hljóta aðdáendur Halldórs Kiljans Laxness á Íslandi að sjá , hvaðan ræða Uglu í Atómstöðinni er ættuð : " Ég vil verða maður .
Maður , hvernig ? Hvorki kauplaus ambátt einsog konur þeirra fátæku né keypt maddama einsog konur þeirra ríku ; þaðanaf síður launuð hjákona ; og ekki heldur fángi barns sem mannfélagið hefur svarið fyrir .
Maður með mönnum : ég veit það er hlægilegt , fyrirlitlegt , svívirðilegt og byltíngarsinnað , að kvenmaður skuli ekki vilja vera einhver tegund ambáttar eða skækju .
En ég er nú svona gerð .
" Það er skemmtileg tilviljun , að Laxness fæddist á dánardegi Shakespeares , 23. apríl .
Athugasemdir og leiðréttingar vel þegnar Hannes H. Gissurarson hannesgi@hi.is 