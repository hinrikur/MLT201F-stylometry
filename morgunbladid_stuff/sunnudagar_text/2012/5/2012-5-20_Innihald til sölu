Á tónlistarráðstefnu í Árósum fyrir skemmstu varð mönnum tíðrætt um stöðu tónlistarútgáfu í ljósi stafrænnar dreifingar hennar og þá aðallega ólögmætrar dreifingar .
Ekki voru menn sammála um hvaða leðiðr væru færar til að stemma stigu við slíkri sjóræningjastarfsemi , sumir vildu beita opinberu valdi til að koma í veg fyrir að tónlist væri deilt án endurgjalds , en aðrir vildu að menn nýttu möguleika netvæðingarinnar .
Í síðastnefnda hópnum var einn sem vildi að menn hættu að selja eintök og færu að selja þjónustu ; í stað þess að áhugasamur keypti sér geisladisk eða skrá til að hala niður myndi hann kaupa sér aðgang að tónlistarstraumi og greiddi jafnvel ákveðið mánaðargjald fyrir ótakmarkaða hlustun .
Bókaútgefendur , þar á meðal íslenskir útgefendur , eru að feta sig inn á svið stafrænnar útgáfu og selja flestir skrár sem menn lesa niður á tölvur eða í lestölvur .
Til þess að koma í veg fyrir að menn deili skránum sín á milli setja menn síðan upp ýmsar tæknilegar hindranir , en hængurinn sá að hægur vandi er að brjóta þær niður sýnist mönnum svo .
Það sést meðal annars af því að samdægurs og bók er gefin út rafrænt , til að mynda fyrir Kindle-lestölvuna , nú eða iPad , birtist hún á síðum þar sem menn skiptast á bókum í óþökk útgefenda og höfunda .
Það kemur líka stundum fyrir að hún berst á netið áður en hún kemur út fyrir lestölvur , sérstaklega ef viðkomandi bók er metsölubók .
Hvernig á að koma í veg fyrir slíkt ? spyrðu kannski , kæri lesandi ( eða kannski : hvernig kemst ég inn á þessar síður ) , en svarið er ekki einfalt .
Sennilega er hægt að koma í veg fyrir þetta með ámóta aðferðum og kínversk stjórnvöld nota til að ritskoða vefinn , en líklega er besta svarið að menn hætti að selja eintök og fari að selja aðgang að innihaldi , selja bókaþjónustu .
