Á netinu má lesa sér til um aðferðina : Góð heilsa sama af hvaða stærð við erum , eða The Health At Every Size Approach .
Hugmyndin er einföld en aðferðin felur í sér að virða og sætta sig við þann líkama sem maður hefur , sleppa megrun og borða í hófi og hreyfa sig á þann hátt sem manni finnst skemmtilegastur .
Á heimasíðunni haescoach.com segir meðal annars að fólk lifi heilbrigðara og hamingjusamara lífi þegar því tekst að sætta sig við að hver líkami er einstakur að stærð og lögun .
Þessu fylgir líka að hætta að ætla að þröngva líkamanum til að verða eitthvað sem honum var aldrei ætlað .
Þar segir einnig að tilfinningalega gott samband við annað fólk skipti miklu máli .
Að ná góðum tengslum við fólk sem elskar okkur og lætur okkur líða vel hefur sín áhrif á sjálfstraustið og það hvernig við lítum á okkur sjálf .
Það er um að gera að fara inn á þessa vefsíðu og lesa þær ráðleggingar sem þar er að finna .
Þær eru alls ekki flóknar en minna okkur á hve mikilvægt er að elska okkur sjálf alveg eins og við erum og hlúa síðan vel að þeim líkama sem okkur hefur verið gefinn með góðri næringu og hreyfingu .
