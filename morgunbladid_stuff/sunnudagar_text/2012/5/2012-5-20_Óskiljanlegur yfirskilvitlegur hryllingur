Löngum hefur bandaríski rithöfundurinn Howard Phillips Lovecraft , sem uppi var frá 1890 til 1937 , verið talinn furðufugl og heldur ómerkilegur rithöfundur .
Smám saman hafa menn þó áttað sig á miklum áhrifum hans á aðra rithöfunda og þá helst þá höfunda hryllingssagna .
Til sannindamerkis um það má nefna að helsti meistari heims á því sviði , Stephen King , segir Lovecraft mesta hryllingssagnahöfund tuttugustu aldarinnar og nefnir hann sem helsta áhrifavald sinn .
Best að láta skynsemina lönd og leið Alla jafna má lýsa því svo að Lovecraft heillar helst ungmenni og þá sem ekki eru fastir í hefðbundnum skilgreiningum á góðum smekk og fagmannlegum skrifum .
Orðaflaumurinn í bókunum og stíllinn eru þess eðlis að um leið og lesandinn fer að taka eftir því hve málfarið er uppskrúfað , söguþráðurinn sérkennilegur , og stundum ekki til staðar þá fer allt í voða .
Það má því segja að þegar maður tekur upp bók eftir Lovecraft er best að láta skynsemina lönd og leið og þá verður skemmtunin líka ósvikin .
Í bókum Lovecraft , sem jafnan er kynntur sem H.P .
Lovecraft , stafar ógnin og hryllingurinn af hinu ókunna og óþekkta , sem er náttúrlega alsiða í slíkum bókum , en Lovecraft skrifar um það sem ekki verður skilið , verur sem eru svo ógurlegar og óskiljanlegar að þeir verða geðveikir sem reyna að skilja þær .
Slík þekking er og ekki bara falin , heldur beinlínis bönnuð , en ein leið til að fela hana er að þynna hana út og flétta hana saman við trúarbrögð – þegar viðurkenndir guðir eru tilbeðnir veit tilbiðjandinn ekki að hann er í raun að ákalla hina ógurlegu / hinn ógurlega / hið ógurlega Cthulhu .
Ef mannkyn áttaði sig á hvað byggi undir myndi það ganga af göflunum og heimurinn farast í vítislogum .
Hann mun reyndar farast hvort eð er , en betra sé að vita ekki hvað sé framundan ; við erum glötuð hvort eð er og því ekki að reyna að neyta meðan á nefinu stendur .
Þekkt minni í hryllingssagnabókmenntunum Cthulhu er þekkt minni í hryllingssagnabókmenntunum , þó að það komi ekki nema einu sinni fyrir í skrifum Lovecrafts , í smásögunni Call of Cthulhu eða Kall Cthulhu sem kom út 1928 .
Það segir sitt að ef það er slegið inn í Google finnast tæplega 18 milljón síður .
Sagan birtist í nýútkomnu smásagnasafni , Kall Cthulhu og fleiri hrollvekjandi sögur , sem hefur að geyma nokkrar smásögur eftir Lovecraft .
Í sögunni er sagt frá Cthulhu , einskonar blendingi af dreka , kolkrabba og manni , sem borist hefur til jarðar og sefur dauðasvefni í borginni R ' lyeh á botni Suður-Kyrrahafs ; sem betur fer án vitneskju mannkyns , eða svo hefst sagan í þýðingu Þorsteins : " Ég held að mesta miskunn sem mannkyninu hafi verið sýnd sé vangeta þess að setja alla vitneskju sína í samhengi .
" Þessi vanþekking er gæfa því annars myndum við ganga af göflunum .
Við erum semsé glötuð og eina von okkar að fá að deyja sem fyrst eftir að ógnvættirnir vakna .
Þeir sem búa yfir vitneskju um þá færa fórnir og biðja bænir í von um að fá að deyja snemma og losna þannig við eilífðarþjáningar .
H.P .
Lovecraft fæddist 20. ágúst 1890 í Providence í Rhode Island-ríki .
Faðir hans missti vitið af völdum sárasóttar þegar drengurinn var þriggja ára og Lovecraft ólst upp móður sinni , tveimur frænkum og afa sínum .
Piltur var einkar vel gefinn og efnilegur , en skólanám var takmarkað vegna þrálátra veikinda hans .
Lovecraft stundaði sjálfsnám framan af og var vel lesinn í bókmenntum , efnafræði og stjörnufræði , en sótti síðan miðskóla þó að útskrift þaðan hafi farið út um þúfur vegna taugaáfalls hans .
Lovecraft vann sé fyrst orð sem ljóðskáld , en tók síðan að skrifa smásögur með góðum árangri .
Hann kvæntist 1924 og bjó með eiginkonu sinni í New York .
Hún var stöndug þegar þau kynntust en allt fór á verri veg þegar hún veiktist og þau bjuggu við þröngan kost í New York .
Í bréfum sem Lovecraft skrifaði á þeim tíma , en hann var afkastamikill bréfritari , fór að betra á óttablöndnum kynþáttafordómum hans sem sér víða stað í sögum hans .
Sá þáttur hefur fælt marga frá bókum hans , en er forvitnilegur að því að leyti að hann trúði því að allir aðrar þjóðir en sú engilsaxneska væru óæðri og litarahaft skipti litlu .
Þegar þau hjónin skildu fluttist Lovecraft aftur á heimaslóðir og skrifaði þá lungann af verkum sínum .
Honum gekk þó ekki vel að selja sögurnar og lifði í sárri fátækt .
Hann lést 15. mars 1937 eftir langvarandi veikindi , en þjáðist líka af þrálátum næringarskorti .
Hann var jarðsettur hjá foreldrum sínum , en aðdáendur reistu honum sérstakan legstein 1977 .
