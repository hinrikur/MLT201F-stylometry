Undanfarin ár hefur tíðni ýmissa lífsstílssjúkdóma aukist verulega , aukningin er raunar slík að sérfræðingar eru farnir að tala um faraldur .
Hér er átt við sjúkdóma sem stafa af ofþyngd , sykursýki 2 , krabbamein , hjarta- og æðasjúkdóma , ýmiskonar ofnæmi , til dæmis fæðu- og frjóofnæmi .
Þá hefur tíðni ýmissa sálrænna sjúkdóma aukist gríðarlega , í þessu sambandi mætti nefna streitu , kvíða og þunglyndi .
Flókið samspil er iðulega á milli þessara sjúkdóma , erfitt að sjá hvort kemur á undan , eggið eða hænan .
Sem dæmi má nefna að offita tengist 25% aukningu geðraskana í Bandaríkjunum og offita er talin vera ástæða 11% aukningar þunglyndis í Noregi .
Lífsstílssjúkdómar eru í dag alvarlegasta heilsufarsvandamál Evrópubúa og raunar flestra þjóða heimsins í dag .
Talið er að í það minnsta sjö prósent útgjalda til heilbrigðismála séu vegna ofþyngdartengdra sjúkdóma .
Við Íslendingar erum þarna ofarlega á blaði .
Um 11-12% íslenskra sex ára barna eru of þung , 40% menntaskólastráka eru yfir kjörþyngd og 30% stelpna .
Of feitum Íslendingum fjölgar hratt , þeir voru 10% þjóðarinnar árið 1990 en eru 20% í dag .
Fyrir um það bil einum mannsaldri voru ýmsir smitsjúkdómar algengir hér á landi og helsta ástæðan fyrir ótímabærum dauða barna og ungs fólks .
Skæðasti sjúkdómurinn var berklarnir , ef eins margir Íslendingar væru smitaðir af berklum í dag og þeir voru á árunum 1920 til 30 að þá væru það líklegast um 30.000 manns .
Ef þetta væri raunin ríkti hér líklegast neyðarástand í heilbrigðismálum .
Staðreyndin er því miður sú að vegna mikillar aukningar lífstílssjúkdóma mun innan tíðar geta komið hér upp sú staða í heilbrigðismálum þjóðarinnar að stórauka verði framlög til heilbrigðismála .
Flestum þykir í dag að nauðsynlegt sé að halda þessum útgjöldum í skefjum , eins og sparnaðaraðgerðir undanfarin þrjú ár sýna .
Rétt er að hafa í huga að á sama tíma fjölgar eldra fólki .
Árið 2050 verður rúmlega helmingur þjóðarinnar 65 ára og eldri , en nú er 10. hver íbúi á þeim aldri .
Benda má á að áttræðum og eldri mun fjölga úr 9.600 nú í um 45.000 .
Miðað óbreyttan eftirlaunaaldur verða tveir á vinnumarkaði fyrir hvern einn á eftirlaunaaldri árið 2050 .
Nú er hlutfallið sex vinnandi á móti hverjum einum ellilífeyrisþega .
Talsverð umræða hefur verið um skaðleg áhrif ofþyngdar á heilsufar okkar og er það af hinu góða .
Hinsvegar hefur lítið verið fjallað um þann flokk lífsstílssjúkdóma sem eru andlegs eðlis .
Streita , kvíði og þunglyndi er vaxandi vandamál hér á landi eins og annars staðar .
Þunglyndi getur verið grafalvarlegur sjúkdómur , talið er að þeir sem þjást af þunglyndi séu 26% líklegri til að reyna sjálfsvíg en aðrir .
Þunglyndi er algengur sjúkdómur , sem fer eins og áður sagði vaxandi .
Margir frægir einstaklingar hafa þjáðst af þessum sjúkdómi og lýst lamandi áhrifum hans .
Meðal þeirra var Winston Churchill sem kallaði þunglyndið svartan hund sem af og til kæmi í heimsókn .
Eins og áður sagði eru þessir andlegu erfiðleikar af ýmsum toga og flókið samspil á milli þeirra .
Streita , kvíði og þunglyndi eru iðulega af sama meiði .
Streita og kvíði þurfa ekki að vera óeðlilegt ástand , öðru nær .
" Venjuleg " streita er oft nauðsynlegur þáttur í daglegu lífi og öll kynnumst við sorg og kvíða á lífsleiðinni .
Nauðsynlegt er þó að hafa í huga að þessir andlegu erfiðleikar eru oft mjög íþyngjandi fyrir einstaklinginn og fjölskyldu hans , og geta verið lífshættulegir .
Rannsóknir hér á landi sýna að 45% fólks líða af alvarlegum kvíða einhverntíma ævinnar .
12% Íslendinga líða af sjúklegum kvíða .
Oft er uppspretta andlegra erfiðleika langvarandi streita en neikvæð streita breytir efnaskiptum , heilastarfsemi , líðan og hegðun .
Neikvæð streita hefur bein áhrif á fjóra af tíu algengustu sjúkdómsflokkum sem orsaka 80% af allri dánartíðni , hjartasjúkdóma , slags , slys og sjálfsvíg .
Nú styttist í kosningar – svo virðist sem heilbrigðismál séu ekki á dagskrá stjórnmálaflokkanna .
Það er einkennilegt og segir okkur talsvert um þá kreppu og úrræðaleysi sem ríkir í íslenskum stjórnmálum í dag .
