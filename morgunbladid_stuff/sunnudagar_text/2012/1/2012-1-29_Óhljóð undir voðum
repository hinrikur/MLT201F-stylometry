Hún var í miklu uppnámi , unglingsstúlkan sem hringdi í neyðarlínuna frá heimili sínu í Flórída í Bandaríkjunum eina nóttina fyrir skemmstu og óskaði eftir því að fá lögreglufylgd í næsta unglingaathvarf .
Ástæðan ? Móðir hennar var að stunda kynmök með gesti í næsta svefnherbergi – með óhljóðum .
Særði athæfið að vonum blygðunarkennd aumingja stúlkunnar , sem er fimmtán ára .
Þegar lögreglu bar að garði var móðirin full iðrunar og harmaði að ástarleikurinn hefði farið úr böndunum .
Aldrei hefði staðið til að vekja dótturina .
Eftir rekistefnu féllst dóttirin á að vera um kyrrt á heimilinu .
