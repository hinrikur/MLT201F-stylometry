Spjaldtölvum fjölgar óðum á markaði , flestar frá smáfyrirtækjum , en smám saman bætast risarnir við í baráttunni .
Sony kynnti á dögunum tvær óvenjulegar spjaldtölvur og skynsamlegt að skoða aðra þeirra , Sony Tablet S. Örgjörvinn er 1 Ghz NVIDIA Tegra 2 , innra minni 1 GB og geymsluminni 16 GB eða 32 GB eftir útfærslu .
Skjárinn er fyrirtak , 9,4 " með upplausninni 1280 x 800 .
Myndavélarnar eru tvær , VGA-vél að framan , 640x480 dílar eða 0,3 milljónir díla , en á bakinu er 5 milljóna díla myndavél .
Í vélinni er rauf fyrir minniskort og vélin skilur allt upp í 32 GB kort .
Eins og sést á myndinni er vélin óvenjuleg í laginu og reyndar mjög skemmtilegt lag á henni , því líkast sem maður sé með samanbrotið dagblað eða tímarit .
Þessi þykka brún skapar smá halla þegar tölvan er sett á borð og þægilegra að lesa fyrir vikið , en hún fer líka mjög vel í hendi þegar henni er snúið upp á rönd .
Tiltölulega einfalt er að breyta tölvunni í fjarstýringu , enda er hún með innrauðum sendi .
Það er því hægur leikur að forrita hana til að fjarstýra ýmsum tækjum , sjónvarpi , DVD-spilara o.s.frv. , og þá ekki bara Sony-græjum .
Uppsetning á vélinni var einkar auðveld og þægileg og ýmislegur hugbúnaður fylgir með .
Ytra fá menn allskyns áskrift að myndefni og tónlist í kaupbæti , en ekki hér á landi .
Sony gerir mikið úr því að vélin sé PlayStation-samhæfð og hægt að sækja leiki á borð við Crash Bandicoot .
Ný útgáfa af Android Hunang í stað engifers Sýrikerfið í Sony Tablet S , sem sagt er frá hér til hliðar , er Android Honeycomb , útgáfa 3.2. Sú útgáfa er sérsniðin fyrir spjaldtölvur .
Honeycomb býður meðal annars upp á verulega endurbætta Flash-keyrslu , og fyrir vikið er hægt að horfa á YouTube-vídeó á henni nánast skammlaust .
Fjölvinnsla , þ.e. keyrsla á mörgum forritum í einu , er líka endurbætt , en fer vitanlega að mestu eftir örgjörvaafli tölvunnar , hægt er að tengja mús við spjaldtölvur með Honeycomb með aðstoð Bluetooth og líka hægt að nota vél með Honeycomb sem USB-miðstöð , stinga henni til dæmis í samband við jaðartæki eins og myndavél og lesa inn myndir .
Einnig er hægt að tengja mús og lyklaborð í USB-tengi eða með Bluetooth .
Að sama skapi er hægt að nota stýripinna eða leikjapinna .
Mörgum mun þykja einna mest um vert að þráðlaus samskipti eru mun traustari .
Hugbúnaður sem fylgir Android hefur líka verið uppfærður , til að mynda myndasýningargræjan og dagbókin .
