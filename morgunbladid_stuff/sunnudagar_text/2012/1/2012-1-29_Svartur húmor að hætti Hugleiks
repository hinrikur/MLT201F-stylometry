Þriðja myndin í röð stuttmynda sem Mbl. Sjónvarp sýnir á sunnudögum í samvinnu við Kvikmyndaskóla Íslands heitir Knowledgy .
Stuttmyndin Knowledgy er lokaverkefni Hrefnu Hagalín og Kristínar Báru Haraldsdóttur frá skólanum en þær útskrifuðust vorið 2010 .
Hrefna og Kristín Bára bæði framleiddu og leikstýrðu myndinni .
Þær fengu Hugleik Dagsson til liðs við sig í handritagerðinni og því kemur ekki á óvart að svartur húmor að hætti Hugleiks sé allsráðandi í myndinni .
Aðalleikari úr Kids Knowledgy fjallar um skiptinemann Michael ( Leo Fitzpatrick ) frá Nýfundnalandi , sem stundar nám í kvikmyndaskóla og leigir herbergi af kærustupari í Reykjavík ( Ingvar E. Sigurðsson og Nína Dögg Filippusdóttir ) .
Parið hyggst ganga í bandarískan sértrúarsöfnuð og kallar til hjón frá Los Angeles ( Jody Flader og Noua M. Phoenix ) í því skyni .
Michael fær leyfi til að gera heimildarmynd um innvígsluferlið sem skólaverkefni .
Þorsteinn Bachmann leikur ennfremur í myndinni .
Fitzpatrick þessi varð þekktur fyrir hlutverk sitt í hinni umdeildu og áhrifaríku kvikmynd Kids í leikstjórn Larrys Clarks , sem gerði líka Chloë Sevigny fræga .
Leiðbeinandi myndarinnar er Dagur Kári Pétursson , kvikmyndatökumaður er Árni Filippus og klippari er Eva Lind Höskuldsdóttir , sem klippti meðal annars Draumalandið .
Óhætt er að segja að þessi stuttmynd sé óvenjulega metnaðarfullt lokaverkefni enda fengu þær stöllur verðlaun frá skólanum .
Verðlaunin voru að fara út til Kaupamannahafnar og sitja þar námskeið með upprennandi kvikmyndagerðarfólki víða að af Norðurlöndum .
Knowledgy var seinna sýnd á Alþjóðlegu kvikmyndahátíðinni í Reykjavík og var tilnefnd til Edduverðlauna .
Gott tveggja manna teymi " Við lærðum mikið af þessu .
Við höfðum ekki leikstýrt áður og þetta voru leikarar sem hafa verið að leika lengi , " segir Hrefna .
Hún og Kristín Bára vinna ennþá saman og hafa verið búsettar í Berlín síðastliðið ár .
" Við erum búnar að vera að gera tónlistarmyndbönd fyrir þýskar og ítalskar hljómsveitir .
Það hefur verið ágætisskóli .
Næsta skref er að flytja til New York í vor og reyna fyrir sér þar , " segir Hrefna .
Hún segir gott að vinna sem hluti af tvíeyki .
" Það er gott að vera saman og fá stuðning frá hvorri annarri .
Það gefur manni aukinn kraft .
" ingarun@mbl.is Súrrealísk handboltamynd Það er nóg að gera hjá Kristínu Báru Haraldsdóttur og Hrefnu Hagalín .
Þær eru að fara að gera nýja Munda-mynd en þær hafa áður unnið með fatahönnuðinum kraftmikla .
Myndin er hvorki meira né minna en súrrealísk handboltamynd , sem hljómar mjög áhugavert .
Tökur standa yfir alla helgina og næstu viku .
Þetta verkefni tengist líka Kvikmyndaskóla Íslands líkt og Knowledgy .
Þetta er útskriftarverkefni Vigfúsar Þormars Gunnarssonar úr leiklist .
Leikstjóri er Mundi vondi en Hrefna og Kristín Bára framleiða .
Fyrir utan Vigfús Þormar sjálfan fara með helstu hlutverk Þorsteinn Bachmann , Walter Grímsson , Atli Óskar Fjalarsson og Frosti Gnarr .
