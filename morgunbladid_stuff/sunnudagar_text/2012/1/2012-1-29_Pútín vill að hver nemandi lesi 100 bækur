Vladimír Pútín , forsætisráðherra Rússlands , skrifaði um fjölmenningu í blaðið Nesavisimaja Gaseta í vikunni og vill nota bókmenntir til að skapa þjóðareiningu .
" Á þriðja áratug 20. aldar ráku nokkrir leiðandi háskólar í Bandaríkjunum áróður fyrir það sem þeir kölluðu vestrænt úrval , úrval bóka , sem taldar voru hafa haft mest að segja um að móta vestræna menningu , " skrifar Pútín .
" Hver námsmaður með sjálfsvirðingu átti að lesa 100 bækur á sérstökum lista yfir helstu bækur hins vestræna heims .
Sumir háskólar halda enn í þessa hefð .
Rússum hefur alltaf verið lýst sem " lestrarþjóð " .
Við skulum gera könnun meðal okkar helstu menningarvita og taka saman úrval 100 bóka sem hver Rússi á að hafa lesið þegar hann lýkur skólagöngu – það er að lesa heima fremur en að læra í skóla eða leggja á minnið .
Og síðan yrðu þeir að skrifa ritgerð um eina þeirra á lokaprófi .
" Hugmyndinni hefur verið misvel tekið .
Sagði blaðamaðurinn Alexander Nasarjan áætlun Pútíns um að búa til þjóðareiningu í gegnum bókmenntir hrollvekjandi .
