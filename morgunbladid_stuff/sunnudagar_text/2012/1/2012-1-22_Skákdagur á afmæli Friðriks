Það er vel til fundið hjá skákhreyfingunni að beita sér fyrir því að skákdagur Íslands verði haldinn hátíðlegur á afmæli Friðriks Ólafssonar , fyrsta stórmeistara þjóðarinnar .
Þegar horft er yfir glæsilegan feril Friðriks , þá fer ekkert á milli mála að hann hefur umfram aðra komið Íslendingum á kortið .
Það var hann " sem braust í gegn " , eins og hann orðar það í viðtali í Lesbók Sunnudagsmoggans í dag .
Um leið molaðist múrinn og ótal íslenskir skákmenn hafa fetað í fótspor hans , náð stórmeistaratitlum og verið framarlega í heiminum í baráttunni á skákborðinu .
Það segir sína sögu að Friðrik hefur unnið ófáa heimsmeistara , þar á meðal Karpov á meðan hann var sitjandi heimsmeistari , en þá var Friðrik orðinn forseti FIDE og tefldi því ekki eins mikið og áður .
Auk þess bar hann sigurorð af Fischer og Tal og sérstaklega eftirminnileg er skákin gegn Tal , töframanninn frá Riga , þar sem hann beitti hans eigin meðulum .
Svo hrifinn var Tal sjálfur af skákinni , að hann birti hana með eigin skýringum og ótal upphrópunarmerkjum .
Framan af gekk Friðrik Ólafssyni heldur brösuglega þegar hann tefldi við Tal .
Þeir mættust fyrst á stúdentamótinu í Reykjavík árið 1957 um það leyti sem einstæð sigurganga Tal var hefjast .
Með fjögurra ára millibili á áttunda ártugnum tókst Friðrik hinsvegar að rétta sinn hlut verulega , fyrst á Aljékín-mótinu í Moskvu í árslok 1971 og síðan í Las Palmas á Kanaríeyjum vorið 1975 .
Tal gafst upp í báðum skákunum þegar við blasti mát í borði og tilþrif Friðriks í seinni skákinni eru eftirminnileg eins og sést hér með örstuttum skýringum Helga Ólafssonar : Las Palmas 1975 Mikhail Tal – Friðrik Ólafsson Pirc-vörn 1. e4 d6 ( Vinsælar byrjanir eins og Sikileyjarvörn voru ekki heppilegar gegn Tal , það vissi Friðrik af fyrri reynslu .
) 2. d4 g6 3 .
Bc4 Rf6 4 .
De2 Rc6 5 .
Rf3 Bg4 6. c3 e5 7 .
Bb5 exd4 8. cxd4 Rd7 9 .
Be3 Bg7 10 .
Bxc6 bxc6 11 .
Rbd2 O-O 12 .
Hc1 c5 13. dxc5 Bxb2 14 .
Hc2 Bg7 ( Byrjunin hefur heppnast vel hjá Friðrik og staðan má heita í jafnvægi .
) 15 .
O-O He8 16 .
Hd1 Rxc5 17 .
Bxc5 dxc5 18 .
Hxc5 Dd6 19 .
Hdc1 Bh6 20 .
Hxc7 ? ( Tapleikurinn .
) 22 .
...
Had8 ! 21 .
H1c2 Bxd2 22 .
Dxd2 Df4 ! ( Með hugmyndinni 23 .
Dxf4 Hd1 + ! og mátar .
) 23 .
He7 ! ( Tal hefur kannski vonast til að þessi snjalli leikur myndi bjarga sér .
Eftir 24 .
...
Hxd2 25 .
Hxe8 + Kg7 25 .
Rxd2 er hann sloppinn .
) 23 .
...
Hf8 ! ( Hvítur er varnarlaus eftir þennan einfalda leik .
) 24 .
Da5 Hd1 + ( Friðrik bendir á að 24 .
...
Dg5 ! hefi leitt til sömu niðurstöðu .
) 25 .
Re1 Dg5 ! ! - og Tal gafst upp .
Hann tapar hrók eða verður mát í borði .
