Sakramenti Einhver hefur saumað útlínur drekans með hárfínum rauðum þræði , líkt og grun , eða skugga , í rautt silkið .
Það er um tvo kosti að velja : að segja já við hinu óumflýjanlega og hefja gullgerð en hafna því ella og búast til varnar .
Há-karlinn hefur verið brytjaður í örsmáa , rauðleita teninga .
Ég þigg bita úr silfurskálinni .
Lausnarorð Hann elskar mig og ég elska hann , glæpamann , morðingja .
Við hittumst á torginu og hann vefur mig örmum .
" Hvernig hefurðu það , ELSKAN ? " Orðið kemur eðlilega og átakalaust út fyrir varir mínar .
Við höldum hvort yfirum annað , elskendur frá upphafi vega , og hringsólum hlið við hlið innan um óljósan fjöldann .
Hver var sá guð sem skapaði okkur að skilja ? Opinberun Fríkirkjan stóð þar sem ég stend nú .
Við erum mörg við þessa messu .
Horfum í vesturátt og sjá , skyndilega fyllist tjörnin og húmdökkur himinninn yfir af blóðroða .
Fagnandi teyga ég hina gullnu veig meðan býðst .
Svo er hún jafnskyndilega horfin .
Eftir lifir grunur um gljásvartan flygil undir ísnum á vatni við veginn .
Ljóðið bar sigur úr býtum í keppninni um Ljóðstaf Jóns úr Vör .
Höfundurinn hlaut kr. 500.000 í verðlaun og er handhafi Ljóðstafsins næsta árið .
Um 350 ljóð bárust í samkeppnina .
