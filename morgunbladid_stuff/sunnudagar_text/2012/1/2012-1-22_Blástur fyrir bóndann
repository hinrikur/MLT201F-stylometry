Þorri karlinn er engin linkind .
Hann ryðst inn í drungalegt janúarlífið með þóttafulla þornið sitt og grjóthörðu errin tvö .
Ekki trúi ég að happatappinn honum á hangi slappur niður .
Meiri líkur á að honum standi allan daginn , eins og segir í vísunni góðu .
Þorri er svakalegt karlmenni og engin ástæða til annars en taka honum fagnandi , svona líka þrútinn af kynþokka sem hann er og gjörsamlega óseðjandi .
Fólk ætti hiklaust að láta þessa hormónabólgnu þorratíð örva sig til dáða á sem flestum sviðum og þá helst á kviðsviðum .
Karlarnir gætu brýnt sinn böll til stórræða og konur graðgað í sig punga þeirra sem aldrei fyrr .
Tónar nokkuð vel við þessa súru sem liggja í trogum og hafa verið skornir undan hrútgreyjum .
Heldur meira fjör að láta lifandi karlpung gæla við góm en þessar köldu hreðjar sem koma af ferfætlingum .
Án þess að ég ætli að gera lítið úr því ágæta gómsæti .
" Nú fær maður loksins pung , " sagði vinur minn hér í vinnunni og leyndi sér ekki fögnuðurinn í röddinni og tilhlökkunin til þeirra dýrslegu athafna sem fylgja því að blóta Þorra .
Karlagreyjunum er vorkunn , þeir fá ekki nema einu sinni á ári að kjamsa á annarra pungum og meira að segja opinberlega og rækilega samþykkt af öllum viðstöddum .
Vissulega er hún frelsandi tilfinningin sem fylgir því að stýfa kæst hvalrengi úr hnefa .
Held þetta sé einhver fortíðarnautn , að fá að skreppa svona aftur til villimannslegri tíma þegar matvæli voru hanteruð á annan hátt .
Þorrablót eru bestu blót sem maður kemst í og um að gera að njóta þeirra með öllu súrmetinu , söngnum og dansinum .
Bónda sinn skal hver kona dekra við á þessari þokkafullu árstíð og gleðja hans eineygða einbúa með blússandi blæstri við hvert tækifæri .
Og helst að klæðast þjóðbúningi við þá iðju .
Fjallkonur og pungadekur : Flott tvenna .
