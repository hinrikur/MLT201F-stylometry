Gripið hefur mig grænmetisæði .
Nú sturta ég flestu því sem mér dettur í hug í safavélina .
Sellerí , eplum , gulrótum og svo er gott að bæta lime og engifer við .
Ekki er annað hægt að segja en að slík innkaup létti budduna töluvert .
Ég man þá tíð þegar ég bjó í útlöndum og gat keypt grænmeti og ávexti fyrir vikuna á kannski 1500 krónur .
Nú er grænmetis- og ávaxtareikningurinn öllu hærri .
En ég reyni að kippa mér ekki upp við það .
Það kostar líka mikið að kaupa sér sælgæti og snakk og nammi .
Ég sleppti því öllu í staðinn svo þá kemst ég vonandi áfram í gallabuxurnar mínar .
Þannig heldur keðjuverkunin áfram og að lokum verð ég kannski bara búin að spara smá á þessu öllu saman .
Í það minnsta í buxnakaupum .
