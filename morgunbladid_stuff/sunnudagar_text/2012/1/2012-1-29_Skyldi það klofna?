Eins og fyrri daginn hefur mannfjöldi safnast fyrir utan þinghúsið í logni og fallegri snjódrífu .
Eflaust myndu veðurvísir menn kalla það svikalogn .
Það kemur á daginn að hópurinn fylgist með gjörningi listamannsins Santiagos Sierra og óhætt er að segja að gjörningurinn sé táknrænn .
Það er verið að kljúfa heljarinnar grjót með því að reka fleyga þvert í það .
" Fleygarnir eru komnir í og fólk bara bíður þess að það klofni , " segir áhorfandi og fylgist spenntur með .
En þarna er líka mótmælandi .
" Ég er sjálfstæður mótmælandi , " segir hún .
Og kápan skreytt fjölbreyttum málefnum .
" Ég berst fyrir öryrkja , ég er í Siðbót og ég hef tvisvar setið í fangelsi fyrir Heimavarnarliðið .
Auk þess tek ég að mér ýmis verkefni – ég hengdi til dæmis þennan makríl upp , " segir hún og bendir upp í einn ljósastaurinn .
Úti er kalt en inni er þingmönnum heitt í hamsi .
Eftir að dagskrártillaga var lögð fram um morguninn , að vísað yrði frá tillögu Bjarna Benediktssonar um að draga til baka ákæruna á Geir Haarde , er fullyrt á þingpöllum að " skera hafi mátt andrúmsloftið með hníf " .
Í stiganum mætir blaðamaður Birgittu Jónsdóttur og Margréti Tryggvadóttur og spyr hvernig stemmningin sé .
" Okkur langar bara í brennivín , " svarar Birgitta .
" Það hefur ekki gerst lengi .
Ekki síðan við vorum sautján .
" Matsalurinn er auður .
Aðeins Birgir Ármannsson í ræðustól á sjónvarpsskjá .
Honum er þungt niðri fyrir .
" Menn til dæmis heykjast við að svara þeim rökum , sem Róbert Spanó [ forseti lagadeildar Háskóla Íslands ] hefur sett fram ...
" Það liggur hinsvegar vel á matseljunni .
" Það var steiktur fiskur í tilefni bóndadagsins , alveg rosalega góður .
" Svandís Svavarsdóttir er ábúðarfull í símanum í einu glerherberginu .
Fyrir utan mætir blaðamaður Ögmundi Jónassyni innanríkisráðherra .
Hann dregur ekkert undan þegar hann lýsir stemmningunni í þinginu .
" Það er frost , " segir hann .
" Frostaveturinn mikli .
" Og má heyra að það eru hann , Guðfríður Lilja Grétarsdóttir og Jón Bjarnason sem eru úti í kuldanum .
Búið sé að draga upp " þumalskrúfurnar " .
Hann bætir brosandi við : " En þeir reyna það ekki við okkur .
" Um morguninn höfðu þau tíðindi gerst , að Atli Gíslason lögfræðingur og formaður þingnefndarinnar um skýrslu Rannsóknarnefndar Alþingis , lýsti því yfir að Alþingi hefði gert mistök , annaðhvort hefði þurft að ákæra alla eða engan – þess vegna væri mikilvægt að málið fengi aftur þinglega meðferð .
Það er ekki lengur hægt að smala honum , þar sem hann er ekki lengur einn af köttum forsætisráðherra .
Þorgerður Katrín er komin í ræðustól og telur upp lögfræðinga og fræðimenn , sem hafa verið á einu máli um að landsdómsmálið sé þingtækt .
" Allir þegið laun , " kallar Þór Saari fram í .
" Allir þegið laun , " ítrekar hann .
Þorgerður Katrín bregst skjótt við : " Mér finnst vont að heyra hvernig hæstvirtir þingmenn vega að fólki úti í bæ sem getur ekki komið hingað í salinn og varið sig .
Mér finnst það miður og slæmt ef þetta er breytingin á Íslandi og hið svokallaða nýja Ísland .
" Úti tollir grjótið enn saman .
Skyldi það klofna ? Pétur Blöndal pebl@mbl.is 