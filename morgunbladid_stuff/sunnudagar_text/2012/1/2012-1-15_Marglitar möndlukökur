Franskar makkarónur , litlu og sætu möndlukökurnar , eru að taka við af bollakökunum sem nýjasta bökunaræðið í Bandaríkjunum .
Bakarí , sem tileinkuð eru marglita góðgætinu , hafa sprottið upp víða um landið , m.a. í New York , Seattle og San Francisco .
Meira að segja hið fræga franska bakarí Ladurée hefur opnað útibú í New York .
Bakarinn Pierre Desfontaines hjá Ladurée skapaði einmitt smákökuna fyrir ríflega öld .
" Þetta er nákvæmlega sama búðin og andinn , " sagði stjórnarformaður Ladurée , David Holder , við Reuters .
" Vörurnar og gæðin eru hin sömu .
" Ladurée uppskriftin er vel geymt leyndamál en Holden treystir sér þó til að upplýsa að allra makkarónurnar séu gerðar í París úr blöndu sem er um 50% muldar möndlur og til viðbótar er í deiginu sykur og eggjahvítur auk náttúrulegra bragð- og litarefna .
Kökurnar eru eðli málsins samkvæmt glúteinfríar , en þó eru þetta auðvitað engar hollustukökur .
Ladurée-búðin í New York er svo vinsæl að stundum um helgar nær röðin út úr búðinni og langt eftir gangstéttinni .
Kjörin tækifærisgjöf Það var tímaritið Bon Appetit sem kallaði makkarónuna fyrst nýju bollakökuna , en blaðið virðist hafa haft margt til síns máls .
Tanya Ngangan , eigandi og stofanandi Bisous , Ciao í New York , sem er eitt af fjölmörgum nýjum makkarónbakaríum þar í borg , er ekki hissa á vinsældum gúmmelaðisins .
" Ég held að fólk kunni að meta þær vegna þess að litirnir eru sterkir og skemmtilegir og svo eru þær svo fallegar .
" Holden er sammála og ber þær saman við " litla fylgihluti " sem fólk getur gefið í stað kampavíns eða blóma .
Hann hefur rétt fyrir sér .
Makkarónur eru kjörin tækifærisgjöf enda er jafnan lögð mikil áhersla á pakkningarnar .
Í Bisous , Ciao er kökunum stillt upp rétt eins og gimsteinum í glærum boxum .
Ladurée er ekki með síðri pakkingar , oftar en ekki í samstarfi við fræga hönnuði en nýjasta askjan er hugarsmíð breska fatahönnuðarins Matthew Williamson .
New York Times hefur líka skrifað greinar um makkarónur , meðal annars um þann skemmtilega viðburð Makkarónudaginn .
Hann var haldinn hátíðlegur þar vestra 20. mars síðastliðinn og gáfu þá bakaríin gestum og gangandi makkarónur að bragða .
Makkarónudagurinn var haldinn að franskri fyrirmynd , nema hvað .
Makkarónur eru til í bæði hefðbundnari bragðtegundum á borð við hindber eða súkkulaði og líka með salthnetu- og vínberjabragði í Bisous , Ciao .
" Þetta er eins og fínni útgáfa af samloku með hnetusmjöri og sultu , " sagði Ngangan .
Í kringum hrekkjavökuna voru líka til sölu þar makkarónur með krydduðu graskersbragði .
Sölt karamella vinsælust Ladurée bjó til sérstaka New York-makkarónu fyrir tískuvikuna í New York og var sú með kanil- og rúsínubragði .
Kanill er mikið notaður í bandarískt góðgæti en ekki franskt .
Hjá bæði Holder og Ngangan er vinsælasta bragðtegundin sölt karamella .
Makkarónurnar eru ekki ódýrar , þær kosta um 300 krónur stykkið .
Þrátt fyrir að þær séu dýrar virðist þetta vera munaðarvara sem höfðar til fjöldans , ekki síst þegar dýrar munaðarvörur eru ekki innan seilingar í þessu efnahagsástandi .
" Heimurinn sem við lifum í er flókinn .
Litlu ánægjustundirnar eru mikilvægar .
" Hérlendis er það bakaríið Sandholt á Laugaveginum sem hefur sérhæft sig í makkarónugerð .
Alveg kjörið að stoppa þar við og gleðja sig með einum sætum munnbita .
Fyrir þá sem vilja spreyta sig sjálfir á makkarónubakstri fylgir uppskrift hér til hliðar .
Súkkulaðimakkarónur með karamellufyllingu Athugið að það er best að geyma makkarónur með fyllingunni í einn dag áður en þær eru borðaðar til að ná réttu áferðinni ( nema þegar fyllingin er mjög blaut ) .
Þessi uppskrift er af hinni fallegu síðu www.callmecupcake.se .
Takið makkarónurnar úr ísskáp klukkustund áður en þær eru borðaðar .
Þessi uppskrift gefur um 35 heilar makkarónur .
Súkkulaðimakkarónur 100 grömm hýðislausar , muldar möndlur ( nauðsynlegt er að mylja meira en 100 g ) 100-110 g eggjahvítur ( um 3 eggjahvítur ) 15 g kakó 185 g flórsykur 4 matskeiðar sykur Malaðu möndlurnar í blandara / matvinnsluvél .
Sigtaðu mjölið til að losna við stærstu bitana .
Blandaðu flórsykrinum og kakóinu við möndlurnar í vélinni .
Þeyttu eggjahvíturnar í hrærivél eða með handþeytara og bættu sykrinum smám saman við .
Hrærðu þangað til blandan er glansandi og stíf .
Blandaðu þurrefnunum varlega við eggjahvíturnar og varastu að hræra of mikið .
Sprautaðu deginu með sprautupoka á bökunarpappír á plötu .
Láttu þær standa þangað til húð myndast á deigið , eða í að minnsta kosti hálfa klukkustund .
Hitaðu ofninn í 150° C og bakaðu í um 14 mínútur .
Láttu kökurnar kólna alveg áður en þú setur karmelluna á milli .
Sölt karamella 100 g sykur 150 ml rjómi 85 g smjör smá sjávarsalt eftir smekk Hitaðu sykurinn í pönnu með nokkrum vatnsdropum .
Hrærðu í pottinum þegar sykurinn fer að bráðna og verða brúnn .
Taktu þá pottinn af hellunni og hrærðu varlega þangað til alllur sykurinn hefur bráðnað .
Hitaðu rjómann í öðrum potti .
Bættu smjöri í bitum við sykurinn og hrærðu þangað til efnin blandast saman .
Settu pottinn aftur á helluna .
Bættu rjómanum við smám saman .
Láttu karamelluna sjóða í nokkrar mínútur .
Taktu af hellunni og láttu hana aðeins kólna áður en þú hellir henni í krukku .
Geymist í kæli .
