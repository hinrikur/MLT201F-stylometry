Mbl Sjónvarp er að hefja sýningar á stuttmyndum í samvinnu við Kvikmyndaskóla Íslands .
Myndirnar eru lokaverkefni nema úr skólanum og verða sýndar næstu sunnudaga og fer fyrsta myndin í loftið um helgina .
Það er myndin Klás eftir Atla Snorrason , sem leikur einnig aðalhlutverkið í henni .
Hann útskrifaðist úr leiklistardeild Kvikmyndaskólans haustið 2010 .
Myndin fjallar um Klás sem ráfar drukkinn inn í íbúðablokk .
Í blokkinni býr átta ára hnáta sem ennþá trúir á jólasveininn og ákveður að bjóða Klás upp á smákökur og mjólk .
" Hugmyndin þróaðist fram og til baka .
Þetta er lítil jólamynd sem fjallar um ákveðnar hremmingar og hvernig einhvers konar vonarneisti getur verið í ömurlegheitunum , " segir Atli um myndina .
" Ragnar bróðir minn leikstýrði myndinni og við skrifuðum handritið saman .
Ég framleiddi hana og lék í henni , " segir hann .
Hvernig er að vera allt í öllu ? " Það er frelsandi en erfitt um leið .
Það er gaman að eiga svona stóran þátt í myndinni því þá hefur maður svo mikið að segja , " segir Ragnar en aðspurður segir hann að uppáhaldsmynd sín um þessar mundir sé The Shawshank Redemption og uppáhaldsleikari hans er Daniel Day Lewis .
" Það er gaman að fá sem flest augu á verkið sitt , " segir Atli um sýninguna á mbl Sjónvarpi .
Hann hefur unnið við fjölmargar stuttmyndir og segist alltaf hafa verið " að dútla í þessu " en hefur mikinn hug á því að starfa við kvikmyndagerð í framtíðinni .
ingarun@mbl.is 