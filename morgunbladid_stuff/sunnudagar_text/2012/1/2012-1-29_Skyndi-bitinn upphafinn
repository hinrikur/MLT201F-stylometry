Rokkarinn Alex James skrifar vikulegan pistil í The Sun um mat en síðasti pistill hans hefur verið umtalaður í Bretlandi .
Þar skrifar hann um skyndibitamat sem er í sókn í landinu þrátt fyrir efnahagslægð .
Keðjubakaríið Greggs upplýsti nýverið að söluaukning hefði verið 5,1% hjá fyrirtækinu á síðasta ári og það hefði í hyggju að opna 90 útibú til viðbótar í Bretlandi .
Konungur skyndibitans , McDonald ' s er líka á uppleið en heimsóknir árið 2011 voru 90 milljónum fleiri en árið á undan .
Til viðbótar er meira en helmingur af þeim máltíðum sem Bretar borða úti af skyndibitastöðum .
Þrjár milljónir borgara á dag James ákvað af þessu tilefni að heimsækja verksmiðjurnar þar sem þessi matur verður til .
Hann segir dag sinn með McDonald ' s hafa verið algjörlega frábæran .
Hann vildi skoða allt ferlið , frá nautgrip til Big Mac svo hann byrjaði í framleiðslufyrirtækinu , OSI Food Solutions , þar sem þrjár milljónir borgara eru framleiddar á dag .
Verksmiðjan ( þetta er sannkallaður matvælaiðnaður ) er á stærð við fimm fótboltavelli og enda 380.000 nautgripir líf sitt þar á ári hverju .
Kjötið er frá 17.000 breskum og írskum bændum .
Allir borgararnir þurfa að vera eins og segir James skyndibitakeðjuna hafa gert framleiðsluna að list .
Borgararnir eru síðan sprautaðir með fljótandi köfnunarefni og segir James að ofurkokkurinn vísindalegi , Heston Blumenthal , hafi fengið hugmyndina þaðan en ekki öfugt .
Blumenthal er eigandi veitingastaðarins The Fat Duck , sem er með þrjár Michelin-stjörnur og hefur verið valinn besti veitingastaðurinn í heimi .
Borgararnir eru síðan frystir og borðaðir í Bretlandi ekki seinna en eftir 14-20 daga .
Líkir McDonald ' s við Michelin-veitingastað James var mjög hrifinn eftir heimsókn á McDonald ' s-stað í verslunarmiðstöð í Leicester , sem er aðeins eitt af 1.196 útibúum í Bretlandi .
Eftir heimsóknina lét hann eftirfarandi ummæli falla , sem hafa verið rædd fram og til baka í bresku pressunni og ekki síður á Twitter eftir birtingu greinarinnar .
" Það var frábært að komast bakvið afgreiðsluborðið .
Það er fullt af flottum græjum þarna og að mörgu leyti líkist þetta veitingastað með Michelin-stjörnu .
Þegar það er mikið að gera í Michelin-eldhúsi eru allir kokkarnir uppteknir við að setja réttina saman úr fyrirfram tilbúnum pörtum , sem er í raun og veru það saman og á sér stað á McDonald ' s .
" The Guardian efndi til samtals milli matarblaðamanna af þessu tilefni .
" Fólk virðist virkilega reitt því að " einn af okkur " sýni skyndibitakeðjum þennan stuðning , ekki síst í svona öflugum miðli .
Mér finnst hann hafa rangt fyrir sér og finnst það vera óábyrgt að verja skyndibita í stærsta slúðurblaðinu , " skrifaði Tim Hayward ristjóri Fire & Knives .
Hann og fleiri eru sammála um að það vanti greinilega meiri umræðu um mat og það þurfi að ná til fleiri á breiðari vettvangi .
Hayward skrifar ennfremur : " Það að hann skrifi þetta , The Sun vilji birta þetta og lesendurnir lesi þetta bendir til þess að umræðan um mat , frá fjölmiðlum og ríkisstjórninni , þurfi tilfinnanlega að ná til mikilvægasta hópsins .
" James hefur fengið yfir sig svívirðingar vegna þessa og verið kallaður " milljónamæringur og áhugabóndi " sem hafi ekki mikið vit á einu eða neinu en hann hefur sannarlega hreyft við matarhjarta Bretanna .
Færri skyndibitar eftir hrun hérlendis Margt áhugavert kemur fram í nýrri landskönnun á mataræði Íslendinga sem gerð var á vegum embættis Landlæknis , Matvælastofnunar og Rannsóknarstofu í næringarfræði og kynnt var í vikunni .
Kannaðar voru matarvenjur 1.312 manns á aldrinum 18-80 ára árin 2010 og 2011 .
Vegna efnahagsbreytinganna sem urðu árið 2008 var spurt um hugsanleg áhrif þeirra á efnahag og fæðuval þátttakanda .
Fjórðungur einstaklinganna sagðist eiga erfitt með að ná endum saman fjárhagslega eftir breytingarnar og þriðjungur þátttakenda taldi efnahagsbreytingarnar hafa haft áhrif á fæðuval sitt , heldur fleiri konur en karlar .
Meirihluti þátttakenda sagðist þó ekki hafa breytt neyslu á fiski , ávöxtum , grænmeti og farsvörum .
Hins vegar hafði meirihlutinn minnkað neyslu á sælgæti , gosdrykkjum og skyndibita .
Helmingur þeirra sem sögðu að efnahagsbreytingarnar hefðu haft áhrif á fæðuval sitt , sagðist hafa minnkað neyslu á sælgæti og gosdrykkjum og tveir þriðju sögðust hafa minnkað skyndibitafæði .
Fleiri konur á aldrinum 18-30 ára höfðu minnkað ávaxtaneyslu eftir efnahagshrunið fremur en aukið hana eða haldið neyslunni óbreyttri .
Neysla á sælgæti , gosdrykkjum og skyndibita hélst óbreytt hjá flestum sem voru komnir yfir sextugt .
Eins var neysla á gosdrykkjum óbreytt hjá helmingi kvenna .
Bassaleikari Blur Alex James er fæddur í Bournemouth í Englandi þann 21. nóvember árið 1968 og er því 43 ára .
Hann varð frægur sem bassaleikari rokksveitarinnar Blur og telst til Íslandsvina ásamt söngvaranum Damon Albarn .
Hann hefur getið sér gott orð sem blaðamaður og dálkahöfundur .
Hann er fluttur á bóndabæ í Oxfordshire og býr þar til eigin ost .
