Samtök myndrétthafa á Íslandi , SMÁÍS , voru að senda frá sér lista yfir vinsælustu kvikmyndir síðasta árs og kemur þar margt forvitnilegt fram .
Árið 2011 voru seldir 1.513.657 miðar fyrir 1.494.625.722 krónur í kvikmyndahús á Íslandi .
Bíógestum fækkar um tæp 3% á milli ára en heildartekjur aukast um 1% miðað við árið 2010 .
Mjög misjafnt var hvernig tekjur voru í samanburði við 2010 í heiminum og má þar nefna að í Bandaríkjunum voru heildartekjur þær lægstu í sextán ár og lækkuðu um 3,8% frá árinu 2010 .
Aðsókn minnkaði einnig um 4,7% þar í landi .
Í Bretlandi er þessu öfugt farið en þar jukust heildartekjur um 4,5% .
Meðalverð á bíómiða á Íslandi var 989 kr. á síðasta ári sem er það lægsta sem gerist á meðal nágrannaþjóða okkar .
Sem dæmi er meðalverð í Bretlandi 1.120 kr. og í Danmörku 1.605 kr. en Bandaríkjamenn njóta svipaðra kjara og Íslendingar í bíó þar sem meðalverð á bíómiða þar er 987 kr. , að því er fram kemur í tilkynningu SMÁÍS og er miðað við gengið eins og það er í dag .
Árið einkennist af því hvað framhaldsmyndir eru sterkar og til marks um það eru fimm af tíu efstu myndum ársins framhaldsmyndir , þar af þrjár efstu myndirnar , en alls eru níu framhaldsmyndir á listanum .
Nýjasta ævintýramyndin um galdrastrákinn Harry Potter , og lokamyndin í myndaflokknum trónir efst á toppnum , Strumparnir eiga vinsælustu barnamyndina og þrumuguðinn Þór er Íslendingum hugleikinn .
Tvær myndir um hann eru á topp 20 listanum , Hollywood-stórmyndin Thor frá Marvel og fyrsta íslenska teiknimyndin í þrívídd , sem heitir einfaldlega Þór .
Fjórar íslenskar kvikmyndir á topp 20 Fjórar íslenskar myndir ná inná topp 20 og er þar nýjasta ævintýrið með Sveppa og félögum efst meðal þeirra þetta árið , fast á hæla hennar kemur Okkar eigin Osló , svo Þór og loks Borgríki en í heildina voru íslenskar myndir 9,3% af heildartekjum á markaðnum sem er minna en 2010 þegar hlutdeild íslenskra mynda var tæplega 11% .
Dönsku grínararnir Casper Christensen og Frank Hvam koma sterkir inn en Klovn : The Movie var fjórða vinsældasta mynd ársins .
Hún er líka eina myndin sem kemst inn á topplistann sem er hvorki íslensk né á enskri tungu .
Þegar litið er á topp 20 kemur í ljós að þar eru 13 amerískar myndir , fjórar íslenskar , tvær breskar og svo eins og fyrr sagði , ein dönsk .
Harry Potter hefur mikið aðdráttarafl en myndin um galdrastrákinn var ekki aðeins sú vinsælasta á Íslandi heldur mest sótta myndin í heiminum árið 2011 .
Transformers-myndin er hins vegar betur sótt á heimsvísu en hér þar sem hún er í öðru sæti en hún situr í því sjötta á Íslandi .
Kung Fu Panda 2 var mest sótta teiknimyndin í heiminum í fyrra en hún situr í fimmta sæti á árslistanum .
Vinsælasta teiknimyndin hérlendis var um hinn síunga Tinna og ennfremur voru Strumparnir líka vinsælli en bardagapandan hér heima .
Eitt er ljóst , barna- og unglingamyndir af ýmsu tagi njóta mikilla vinsælda og greinilegt er að þær draga fjölskyldurnar saman í bíó .
Vöxtur í Kína Bíó nýtur sívaxandi vinsælda í Kína en þarlendum kvikmyndahúsgestum fjölgaði í kringum 30% á síðasta ári .
Það er þó ekkert miðað við vöxtinn milli áranna 2009 og 2010 sem var 64% á þessum þriðja stærsta kvikmyndamarkaði í heimi .
Ein af þeim myndum sem stuðluðu að mikilli aðsókn í Kína í fyrra var Kung Fu Panda 2 en hún var gríðarlega vel sótt .
20 stærstu myndir ársins 2011 á Íslandi Nr. Titill Dreifingaraðili Heildartekjur Aðsókn 1 Harry Potter and the Deathly Hollows : Part 2 Samfilm 63.119.415 kr. 53.162 2 Pirates of the Caribbean : on Stranger Tides Samfilm 43.051.290 kr. 36.646 3 Hangover : Part 2 Samfilm 41.162.665 kr. 40.289 4 Klovn - the Movie Samfilm 40.914.825 kr. 41.124 5 Ævintýri Tinna ( The Adventures of Tintin ) Sena 40.323.902 kr. 36.423 6 Transformer 3 : Dark of the Moon Samfilm 33.686.355 kr. 27.798 7 Bridesmaids Myndform 31.879.223 kr. 32.865 8 Smurfs Sena 30.801.082 kr. 33.277 9 Kung Fu Panda 2 Samfilm 30.320.964 kr. 31.326 10 Thor Myndform 30.093.615 kr. 25.385 11 Algjör Sveppi og Töfraskápurinn Samfilm 29.846.180 kr. 30.602 12 Okkar eigin Osló Sena 29.238.064 kr. 23.892 13 The King ´ s Speech Samfilm 23.711.540 kr. 24.682 14 Captain America : The First Avenger 3D Myndform 23.381.200 kr. 19.787 15 Johnny English Reborn Myndform 22.712.929 kr. 24.269 16 Fast Five Myndform 22.432.574 kr. 22.514 18 Þór Sena 22.225.405 kr. 24.044 19 Cars 2 Samfilm 20.898.260 kr. 23.041 20 Borgríki Myndform 19.330.675 kr. 16.465 