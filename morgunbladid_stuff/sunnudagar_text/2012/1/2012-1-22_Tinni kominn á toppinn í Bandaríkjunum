Það virðist hafa þurft kvikmynd til að Bandaríkjamenn öðluðust skilning á snilldinni sem birtist í Tinnabókum Hergés .
Meðan Tinni var eftirlætis lestrarvinur ungmenna á öllum aldri um nær allan heim náði hann aldrei að slá í gegn í ríki ofurhetja bandarískra teiknimynda .
Þar í landi hafa menn hrifist meira af leðurblökumönnum og hetjum sem svífa um loftin blá .
En það var áður en einn af bestu sonum landsins , leikstjórinn Spielberg , tók blaðamanninn hugprúða upp á sína arma og kynnti fyrir bíógestum .
Ævisaga Hergés , skapara Tinna , er líka nýkomin út í Bandaríkjunum og saman virðist þetta hafa leitt til sannkallaðrar endurreisnar Tinnabókanna : Í fyrsta skipti sitja þær efstar á metsölulista teiknimyndasagna í The New York Times .
