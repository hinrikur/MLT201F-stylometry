07.00 Farið á fætur .
Stór dagur framundan , fyrsti Skákdagur Íslands sem haldinn var í tilefni afmælis Friðriks Ólafssonar .
Frí tekið frá hinni hefðbundnu vinnu í Landsbankanum .
Nokkrir tölvupóstar sendir og Skák.is uppfærð áður en haldið er út í atið .
Dagurinn snýst um skák .
08.30 Náð í jakkafötin í hreinsun .
09.00 Bílinn í viðgerð .
09.30 Stefán Bergsson , framkvæmdastjóri Skákakademíu Reykjavíkur , ásamt einkabílstjóranum , Frey Arnórssyni , nær í mig og rúntur dagsins hefst hjá okkur tveimur .
10.00 Komið við í Kringlunni þar sem maraþoneinvígi stórmeistarans Stefáns Kristjánssonar og alþjóðlega meistarans Braga Þorfinnssonar hófst .
Stefán hafði betur en þeir kapparnir tefldu þar til klukkan var orðin 18 og voru orðnir slæptir mjög .
11.00 Haldið á Bessastaði þar sem Hr. Ólafur Ragnar Grímsson forseti bauð okkur í tilefni dagsins .
Friðrik og Nansý Davíðsdóttir tefldu og gerðu jafntefli .
Myndir teknar af unglingalandsliðinu sem er að fara á NM í Finnlandi í febrúar .
Ég hélt mína fyrstu ræðu á Bessastöðum og mögulega þá síðustu ! 13:00 Af Bessastöðum var haldið á Alþingi .
Þar tefldi Jóhann Hjartarson hrað-fjöltefli við fimm þingmenn , þau Guðfríði Lilju Grétarsdóttur , Vigdísi Hauksdóttur , Gunnar Braga Sveinsson , Sigmund Erni Rúnarsson og Guðlaug Þór Þórðarson .
Einvígið fór fram undir vökulum augum þingforsetans , Ástu R. Jóhannesdóttur , sem vildi tryggja að allt væri búið fyrir atkvæðagreiðslu á þinginu sem hæfist kl. 13:30 .
Mikið hlegið að bröndurum um refskák og mannsfórnir sem eiga sér víðar stað en á skákborðinu ! 13:30 Farið í Vin , athvarf fyrir fólk með geðraskanir , þar sem minningarmót um Björn Sölva Sigurjónsson fór fram .
Alltaf gott að koma í Vin , um mann fer vellíðunartilfinning , andrúmsloft einstakt þar .
Róbert Lagerman sigraði en móðir Björns , Herdís , lék fyrsta leik mótsins .
14.15 Fórum í RÚV í Efstaleitinu þar sem Friðrik Ólafsson tefldi fjöltefli við starfsmenn .
Friðrik gerði þrjú jafntefli við þá Þorstein Þorsteinsson , Hilmi Frey Heimisson og Pál Magnússon útvarpsstjóra .
RÚV færði Friðriki að gjöf átta DVD-spólur þar sem finna mátti efni með honum bæði úr sjónvarpi og útvarpi .
16.30 Að sjálfsögðu var teflt í Landsbankanum á skákdeginum , vinnustað forsetans , en þar fór fram keppnin Skákmeistari Landsbankans .
Bergsteinn Einarsson hafði sigur sem var vel viðeigandi enda á hann líka afmæli þennan dag eins og Friðrik .
18.30 Haldið í höfuðstöðvar Skáksambands Íslands í Faxafeni 12 þar sem Skákfélag fjölskyldunnar var stofnað .
Því skákfélagi er ætlað að styðja krakka sem tefla .
Frábært framtak hjá þeim sem að því standa .
19:30 Safnað saman gífurlegum fjölda frétta um Skákdaginn og hluti þeirra settur á Skák.is .
20.00 Þriðja umferð Gestamóts Goðans fór fram í gær hófst í höfuðstöðvum SÍ .
Eitt sterkasta mót landsins .
Startaði umferðinni sem skákstjóri mótsins .
20.30 Að þessu loknu fórum við nokkur sem höfðum unnið við að halda utanum skipulag dagsins á Billiard-barinn , við hliðina á höfuðstöðvum Skáksambands Íslands og slökuðum á eftir góðan dag og er það nokkuð ljóst að margar góðar minningar munu tengjast þessum degi .
Á meðan var enn unnið við uppfærslu á Skák.is og fjöldi frétta settur inn .
Magnið var þó það mikið að stór hluti þeirra var settur á verkefnalista degi síðar .
Teflt var á ótrúlega mörgum stöðum þennan dag .
Má þar nefna Grímsey , Siglufjörð , Sauðárkrók , Blönduós , Laugarvatn og Austurlandi að ógleymdu sendiráðinu í London ! Það er ljóst að skákhreyfingin á margar góðar hendur og það er óhætt að hlakka til Reykjavíkurmótsins í Hörpu í mars og Skákdagsins 2013 ! 23:30 Haldið á heim leið .
Þreyttur og sáttur forseti SÍ eftir frábæran dag .
