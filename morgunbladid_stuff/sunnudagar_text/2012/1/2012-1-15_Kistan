Sundhettur Svona nokkuð hefði ég aldrei látið á höfuðið á mér sem unglingur .
En sundhettur eru snilld .
Ég segi það og skrifa .
Ef þig langar ekki að drekkja hárinu á þér í klór eða láta það frjósa þá skaltu kaupa þér sundhettu .
Þær eru til í alls konar litum og extra stórar fyrir sítt hár .
Svo getur þú örugglega einhvers staðar fundið eina svona litríka og gamaldags .
Flíssokkabuxur Sokkabuxur klæddar með flís .
Þetta getur varla orðið betra um íslenskan vetur .
Bjargaði mér algjörlega um jólin .
Svartar og látlausar .
Halda hita á lærum og rassi svo maður þarf ekki að setjast á ofn þegar heim kemur .
Frábært og minnir mann á gömlu , góðu gammósíurnar sem maður notaði í leikskólanum .
Góð húfa Það er ekki hægt að vera húfulaus í þessum kulda og vetri .
Tvær dúnmjúkar húfur frá Feldi hafa bjargað mér .
Ég elska hvað þær eru mjúkar og fara vel á hausnum á manni .
Þetta eru engar venjulegar húfur enda fara slíkar mér alls ekki .
Mikil blessun að festa kaup á svona kósíheitum í formi húfu .
