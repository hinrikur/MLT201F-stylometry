Andlitið datt af starfsfólki Walmart-verslunar í Norður-Karólínu í Bandaríkjunum á dögunum þegar maður nokkur dró upp milljón dala seðil til að greiða fyrir vörur sem hann hugðist kaupa í búðinni .
Reikningurinn hljóðaði upp á 476 dali .
Starfsfólkið kannaðist ekki við svo verðmæta seðla og þegar maðurinn fullyrti að seðillinn væri ósvikinn var lögregla kvödd á vettvang .
Ósagt skal látið hvort maðurinn hefur verið undir áhrifum frá smásögu Marks Twains , 25 milljón dala seðlinum , en hitt er víst að verðmætasti seðillinn í umferð í Bandaríkjunum er 100 dalir .
Fram til 1969 voru prentaðir seðlar allt að 10.000 dölum .
