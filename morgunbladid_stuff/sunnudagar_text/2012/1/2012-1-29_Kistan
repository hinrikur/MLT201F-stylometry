Kerti Nú er kertatíminn alveg í hámarki .
Einna best finnst mér við veturinn sú kósístemning .
Á heimilinu er sérstök kertahilla sem ég safna í jafnt og þétt .
Hún ilmar vel því þar er að finna ilmkerti í bland við önnur .
Á ferðum mínum um ókunn höf hef ég gjarnan kippt með mér einu og einu vellyktandi .
Samt bara litlu svo það passi í töskuna .
Ætli þetta sé ekki næstum því það eina sem ég sakna við veturinn á sumrin .
Ekki sakna ég kuldans í það minnsta mjög mikið .
Eða að þurfa að skafa af bílnum .
( Tuð , tuð , ég veit .
) Kveikjum eld , strax í kveld og ornum okkur við fallegt kertaljós .
New Girl Það er alltaf jafngaman að uppgötva nýja þætti .
Ég uppgötvaði einn slíkan í vikunni .
Hann heitir New Girl og fjallar um hressa og fyndna unga stúlku sem einbeitir sér að því að hafa gaman af lífinu .
Eftir að hafa hætt með kærastanum flytur hún inn með þremur gaurum og sambúðin er skrautleg á köflum .
Einn af þessum þáttum sem erfitt er að horfa á nema tvo eða jafnvel þrjá í einu .
Mæli með þessu til afþreyingar nú í vetrarhreti og snjó .
