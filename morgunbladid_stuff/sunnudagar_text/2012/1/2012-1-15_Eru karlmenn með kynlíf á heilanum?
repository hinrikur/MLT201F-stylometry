Því hefur löngum verið haldið fram að karlmenn hugsi um kynlíf á 7 sekúndna fresti en á það við rök að styðjast ? Aldrei er vísað til heimilda þegar þessari " staðreynd " er slengt fram enda harla ómögulegt að ímynda sér að karlmaður sem vakir 16 stundir á sólahring hugsi á þeim tíma 8 þúsund sinnum um kynlíf .
Samkvæmt skýrslu eftir Kinsey , Sexual Behavior in the Human Male , hugsa 54% karlmanna um kynlíf daglega eða nokkrum sinnum á dag og 43% þeirra hugsa um það nokkrum sinnum á viku eða mánuði .
Lestu seinni helming setningarinnar á undan aftur .
Fleiri en 4 af 10 karlmönnum hugsa ekki einu sinni um kynlíf einu sinni á dag , hvað þá á 7 sekúndna fresti ! Rannsóknarniðurstöður frá Ohio State University , sem birtar voru í nýlegu tölublaði tímaritsins The Journal of Sex Research , vefengja 7 sekúndna regluna enn frekar .
120 karlkyns þátttakendur rannsóknarinnar sögðust hugsa um kynlíf allt frá 1-388 sinnum á dag og reyndist miðgildið vera 19 sinnum á dag .
Rannsakendurnir komust einnig að því að mennirnir hugsuðu ekki meira um kynlíf en um mat eða svefn , 18 og 11 sinnum á dag .
Það má því með nokkurri vissu segja að menn eru ekki með kynlíf á heilanum , að minnsta kosti ekkert frekar en konur .
Rannsakendurnir báðu 163 konur að skrá niður hugsanir sínar um svefn , mat og kynlíf og reyndist miðgildi tíðni kynlífshugsana kvennanna vera 10 hugsanir á dag .
Miðgildin fyrir svefn og mat voru 8,5 og 15 hugsanir yfir daginn .
Hjá báðum kynjum reyndust þeir hugsa oftast um kynlíf sem höfðu mikið sjálfstraust í kynferðismálum .
Konur sem höfðu mikla þörf fyrir félagslega viðurkenningu reyndust hugsa sjaldnar um kynlíf en aðrar konur .
Niðurstaða rannsakendanna var sú að tilfinningaleg afstaða til kynlífs hefur mun meiri áhrif á hversu oft við hugsum um kynlíf heldur en kyn .
Þeir lögðu enn fremur áherslu á að það liggja engin gögn því til sönnunnar að menn hugsi miklu meira um kynlíf en konur .
Ef eitthvað , þá eyða þeir örlítið meiri tíma í að hugsa um grunnþarfir sínar yfirhöfuð .
