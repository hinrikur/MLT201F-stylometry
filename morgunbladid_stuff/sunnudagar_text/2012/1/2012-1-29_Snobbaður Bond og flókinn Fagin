Breski rithöfundurinn Sebastian Faulks , höfundur skáldsögunnar Birdsong , hefur skrifað bók um þekktar skáldsagnapersónur í breskum bókmenntum .
Bókin nefnist einfaldlega Faulks on Fiction og var skrifuð í samhengi við sjónvarpsþáttaröð .
Í formála bókarinnar segist Faulks skoða skáldsagnapersónurnar eins og væru þær lifandi fólk , enda séu þær lifandi í huga sér og milljóna lesenda um allan heim .
Faulks skiptir bókinni í fjóra kafla : Hetjur , Elskendur , Snobbhæns og Varmenni .
Persónurnar koma víðs vegar að , bæði úr gömlum skáldverkum og nýjum .
Hetjan sem tapaði Sherlock Holmes er ein af þeim hetjum sem talað er um í bókinni en Faulks ber hann saman við Sigmund Freud og segir greiningar Holmes vísindalegri en greiningar Freuds .
Winston Smith , aðalpersónan í skáldsögu George Orwells , 1 984 , fær sérkafla sem hetjan sem tapaði .
Orwell hefur haft mikil áhrif á Faulks sem segist fjórtán ára gamall hafa lesið ritgerð Orwells um aftöku sem hann var viðstaddur í Búrma , og að þessi skrif Orwells hafi breytt sýn hans á heiminn .
Faulks segir að hetjan í bókmenntum 20. aldar sé yfirleitt fangi aðstæðna og geti ekki eins og Tom Jones eða Becky Sharp verið í uppreisn gegn þjóðfélaginu eða eins og Róbinson Krúsó yfirunnið erfiðar aðstæður vegna eigin styrks og þrautseigju .
Bond og Jeeves Þegar kemur að snobbhænsnum er af ýmsu að taka .
Þar fær James Bond sérkafla en Faulks eyðir þar allt of miklum tíma í að segja lesandanum frá James Bond-bókinni Devil May Care , sem hann sjálfur skrifaði og kom út árið 2008 .
Auðvitað verður að hafa umburðarlyndi fyrir því að höfundar hafi meiri áhuga á eigin verkum en annarra , en þessi áhersla Faulks verður til þess að lesandinn fær ekki nægar upplýsingar um Bond sjálfan en veit því meir um Bond-skáldsögu Sebastians Faulks .
En við vissum svosem fyrir að Bond heillast af rándýrum vörumerkjum , hvort sem um er að ræða bíla , byssur , föt eða áfengi .
Annar snobbari er þjónninn Jeeves í hinum dásamlegu sögum Wodehouse .
Þótt kaflinn um Jeeves sé skemmtilegur , eins og flestir kaflar bókarinnar , þá tekst Faulks ekki að sýna fram á að Jeeves sé raunverulega snobbaður – nokkuð sem maður hefði talið fyrirfram að væri auðvelt að sanna .
Athugul greining á Fagin Faulks er hins vegar sérlega athugull þegar kemur að illmenninu Fagin í Oliver Twist , sem hann segir best heppnuðu persónusköpun verksins .
Það er örugglega rétt sem Faulks segir að Dickens var ekki upptekinn af því að Fagin væri gyðingur , þótt einhverjir lesendur hafi látið það fara furðumikið í taugarnar á sér .
Faulks segir að það að vera heltekinn af því að Fagin sé gyðingur sé eins og að fara í langar rökræður um það af hvaða tegund hundur Bills Sikes sé .
Faulks hefur skemmtilega sýn á Fagin og bendir á að þessi frægi þorpari sé fyrsti maður til að sýna Oliver Twist kurteisi með orðunum : " Það gleður okkur að sjá þig , " og Fagin bætir um betur og gefur Oliver að borða .
Hann kætir Oliver og fær hann til að hlæja , nokkuð sem góða fólkinu í skáldsögunni tekst ekki .
Þessi bók Faulks er vel heppnuð .
Þar gefst lesendum tækifæri til að endurnýja kynni við litríkar skáldsagnapersónur og öðlast dýpri skilning á þeim en áður .
