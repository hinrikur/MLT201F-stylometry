85 ára gömul kona í Alaska , Bandaríkjunum , vann mikla hetjudáð á dögunum þegar hún bjargaði bónda sínum undan elg .
Ekki vatnselg , heldur elgsdýri .
Er það mál manna að Dorothea Murphy hafi bjargað lífi eiginmanns síns , George .
Hjónin voru að viðra hundana sína í grennd við flugvöllinn í Willow þegar illa upplagður elgur varð á vegi þeirra .
George brá við þetta og stakk sér á kaf í snjóinn .
Skipti þá engum togum að elgurinn byrjaði að traðka á honum .
Þá var Dorotheu , sem er 152 sentimetrar á hæð og vegur 44 kg , nóg boðið og barði hún elginn í haus og búk með skóflu .
Við það kom styggð að dýrinu sem lagði á flótta .
George var fluttur á spítala og er óðum að jafna sig .
