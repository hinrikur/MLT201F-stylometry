Þau orð sem Hikaru Nakamura , fremsti skákmaður Bandaríkjamanna nú um stundir , lét falla í viðtali við upphaf Lundúnamótsins á dögunum , að styrkur Garrís Kasparovs á skáksviðinu hefði fyrst og fremst legið á sviði byrjana og á veldistíma hans hefði mátt finna stórmeistara sem staðið hefðu honum framar í miðtafli og endatafli , gáfu mönnum tilefni til að ætla að ekki væri allt með felldu í samskiptum hans við Kasparov sem þó átti að heita þjálfari hans .
Og þegar heiðursgestur mótins , nefndur Kasparov , gekk í salinn án þess að heilsa lærisveini sínum sínum fengust grunsemdir manna staðfestar : að samvinnu þeirra væri lokið .
Skýringin á þeim slitum var á þá leið að í upphafi hefðu tveir " menningarheimar " hist og reynt að skilja hvor annan – en án árangurs .
Þetta með Kasparov er hæpið ; helsti styrkur hans fólst í því hversu snilldarlega honum tókst að tengja byrjun skákar við áætlun í miðtafli .
Nakamura sem vann Wijk aan Zee-mótið í ársbyrjun gekk fremur illa á minningarmótinu um Tal í Moskvu í nóvember sl. og talið er að þar hafi soðið upp úr í samskiptum hans við Kasparov .
Hann náði sér hinsvegar vel á strik í Lundúnum og varð í 2. sæti .
Kannski er ekki skrýtið að Kasparov eigi erfitt með að botna í Nakamura sem kalla má einhverskonar " cyber-pönkara " skákarinnar , hann er hann tíður gestur á vefsvæði ICC og nýtur þar mikilla vinsælda , æfir sig með því að tefla löng hraðskákeinvígi við öflug skákkforrit , tapar stundum með núlli en gefst aldrei upp hvað sem á dynur .
Bandaríkjamönnum líkar það vel þegar Nakamura er nefndur sem líklegur heimsmeistari en skákin hefur þó átt við ímyndarvanda að stríða og fær sjaldnast verðskuldaða umfjöllun því alltaf skal nafn Bobbys Fischers vera dregið fram og ekki allt fagurt sem þar stendur .
Samanburður að öðru leyti er Nakamura einnig dálítið óhagstæður .
Hann varð Bandaríkjameistari fyrst aðeins 17 ára gamall en Bobby vann titilinn fyrst 14 ára gamall og síðan í hvert skipti sem hann tók þátt , átta sinnum alls .
Á milli jóla og nýárs var var Nakamura mættur til leiks á skákmótið í Reggio Emillia á Ítalíu og hefur farið hamförum .
Sex skákmenn tefla tvöfalda umferð .
Eftir sex umferðir er staðan þessi : 1 .
Nakamura 5 v .
( af 6 ) 2 .
Morozeivic 3 ½ v .
3 .
– 4 .
Ivantsjúk og Giri 3 v .
5 .
Caruna 2 ½ v .
6 .
Vitiugov 1 v .
Nikita Vitiugov – Hikaru Nakamura Drottningarbragð 1. d4 d5 2. c4 e6 3 .
Rc3 Be7 4 .
Rf3 Rf6 5 .
Bf4 O-O 6. e3 Rbd7 Þessi leikur er aftur að komast í tísku , áður var vinsælast að leika 6 .
...
c5 .
7 .
Be2 c5 8. cxd5 Rxd5 9 .
Rxd5 exd5 10 .
O-O c4 11. b3 Rb6 12. bxc4 dxc4 13 .
Dc2 Be6 14 .
Hab1 Bæði hér og síðar gat hvítur styrkt stöðu sína á miðborðinu með framrásinni e3-e4 .
14 .
...
Hc8 15. a4 a5 16 .
Rg5 Bxg5 17 .
Bxg5 f6 18 .
Bh4 c3 19 .
Bd3 h6 20 .
Bb5 ? Eftir þennan slaka leik á svartur í engum vadræðum , 20 .
Bg3 eða 20 .
Hfc1 var betra .
20 .
...
Rd5 21 .
De4 Dd6 22 .
Bg3 De7 23 .
Hbc1 Rb4 24. d5 Rxd5 25 .
Hfd1 Hfd8 26 .
Hd4 f5 27 .
De5 Df6 28 .
Dxf6 gxf6 29. h3 Kf7 30 .
Bc4 Ke7 31. e4 31 .
...
Rf4 ! Snaggaralegur leikur og dæmigerður fyrir Nakamura .
32 .
Hxd8 Hxc4 ! 33 .
Bxf4 Kxd8 34. exf5 Bxf5 35 .
Be3 c2 36. g4 Be4 37 .
Bb6 Kd7 38 .
Bxa5 Hd4 ! Hvítur gafst upp , það er engin vörn við hótuninni 39 .
...
Hd1 + .
Helgi Ólafsson helol@simnet.is 