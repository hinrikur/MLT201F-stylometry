Önnur myndin í röð stuttmynda sem Mbl. sjónvarp sýnir á sunnudögum í samvinnu við Kvikmyndaskóla Íslands er Christmess eftir Frosta Jón Runólfsson .
Hann útskrifaðist úr handrita- og leikstjórnardeild vorið 2011 en hann hefur áður látið að sér kveða bæði í heimi kvikmynda og tónlistar .
Nú síðast gerði hann heimildarmyndina Stansað dansað öskrað um hljómsveitina Grafík með Bjarna Grímssyni .
Frosti segir að Christmess sé einhver konar heimsendamynd , " ekki endilega að hætti Rolands Emmerichs en engu að síður stórslysamynd á sinn hátt " , segir hann en Emmerich hefur til dæmis gert myndirnar Independence Day og The Day After Tomorrow .
Myndin gerist á miðnætti hinn 21. desember árið 2012 á fjórum mismunandi stöðum í heiminum ; Belgíu , Íslandi , Rússlandi og Ameríku .
" Við fylgjumst með fólkinu í sínu daglega lífi þegar ragnarökin skella á og skynjun þeirra á umhverfi sínu er mjög mismunandi , " segir Frosti .
Þessi dagsetning er engin tilviljun því hún vísar til þess að Maya-indíánar ásamt fleirum hafa spáð heimsendi 22. desember 2012 .
" Fyrst jólin eru í desember þá lék ég mér að orðum með titil myndarinnar .
Eins konar blanda af jólum , kristi og glundroða , " segir Frosti , sem segist trúaður á sinn hátt .
Leikstjórn og handrit var í höndum Frosta sjálfs .
Í aðalhlutverkum eru Walter Geir Grímsson , María Birta Bjarnadóttir , Vanessa Terrazas og Grímur Þórðarson .
Um kvikmyndatöku sá Bjarni Grímsson og Anton Máni Svavarsson um framleiðslu .
Þetta er hins vegar líka fjölskylduframleiðsla því kærasta Frosta , Hrafnhildur Hómgeirsdóttir , sá um búninga og leikmynd .
Hvað varðar Stansað dansað öskrað segir Frosti Grafík vera " frábært band og toppnáunga " .
Myndin fylgir með safnplötunni þeirra sem var gefin út í nóvember í tilefni af 30 ára starfsafmæli sveitarinnar .
" Ég hef sjálfur sinnt tónlistinni á kantinum og gleðst alltaf þegar tækifæri gefst til að spila með vinum mínum í Stóns .
Það er alltaf ættarmót þegar við hittumst og það er rosalegt að spila Rolling Stones-lög með þessu liði .
" Næturmynd í birtu næst Hvað er síðan næst á dagskrá ? " Ég er búinn að skrifa handrit að stuttmynd sem ég ætla að skjóta næsta sumar , birtan er glæsileg á nóttunni og ég hef aldrei gert næturmynd í birtu .
Myndin fjallar um afvegaleiddan vinahóp sem býr saman í eins konar kommúnu á Álftanesi .
Þau hafa átt erfitt uppdráttar og slæma foreldra , " segir Frosti og greinir jafnframt frá því að þau eigi sér hættulegt og sérstakt áhugamál , sem hann geti ekki sagt frá .
" Smám saman vex illskan innan hópsins og hlutirnir fara alvarlega úr böndunum .
" Myndefnið eldist eins og besta vín Frosti hefur líka verið að vinna mikið undanfarið með listakonunni Gabríelu Friðriksdóttur .
" Að sjálfsögðu er heimildarmynd þar því okkar samstarf nær aftur til ársins 2004 .
En ekkert liggur á .
Ég hef lært þá lexíu í heimildarmyndunum .
Myndefnið eldist vel eins og besta vín , " segir Frosti , sem hefur líka unnið með Ernu Ómarsdóttur dansara .
" Kærastan mín , sem gerir alla mína búninga , hefur einnig verið að vinna mikið með Gabríelu og Ernu þannig að við erum ein stór fjölskylda .
Erna og Valdimar Jóhannsson , maðurinn hennar , eru saman í " síkadelíska sæberpönk-bandinu " LAZYBLOOD .
Við gerðum saman vídeóinnsetningu sem var nýverið sýnd á listasýningu í Belgíu , " segir Frosti að lokum en hann er greinilega upptekinn maður því auk þess að starfa að kvikmyndagerð trommar hann með hljómsveitinni Legend .
Ennfremur er Frosti að fara að leikstýra lokaverkefni frá Kvikmyndaskólanum fyrir Arnþór Þórsteinsson , sem hann segir " frábæran ungan leikara " .
Þess má geta að Frosti er með brot úr myndum sínum á YouTube sem má finna á www.youtube.com / frostigringo .
ingarun@mbl.is 