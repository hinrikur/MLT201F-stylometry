Í tæplega sjötíu ára sögu lýðveldisins Íslands hafa tveir menn séð að mestu um myndatöku fyrir forsetaembættið og stjórnarráðið , feðgarnir Vigfús Sigurgeirsson og Gunnar Geir Vigfússon .
Safn þeirra , sem Gunnar og fjölskylda varðveita , er eðli málsins samkvæmt mikið vöxtum .
Orri Páll Ormarsson orri@mbl.is Óhætt er að fullyrða að hann hafi myndað fleiri ríkisstjórnir en nokkur annar Íslendingur .
Um þrjátíu talsins á fjörutíu ára tímabili .
Samt hefur Gunnar Geir Vigfússon aldrei tekið þátt í stjórnmálum , hvað þá verið kjörinn á þing .
Hann styðst heldur ekki við pólitískt innsæi þegar hann myndar ríkisstjórnir heldur bara gömlu góðu Canon-vélina .
Gunnar Geir er nefnilega ljósmyndari .
Gunnar tók við hlutverkinu af föður sínum , Vigfúsi Sigurgeirssyni ljósmyndara , sem byrjaði að mynda fyrir Stjórnarráð Íslands árið 1941 .
Samtals hafa þeir feðgar því myndað ríkisstjórnir Íslands í sjötíu ár .
Örfáir aðrir ljósmyndarar hafa komið að verkinu á þessum tíma , í fjarveru þeirra feðga .
Gunnar segir fátt markvert hafa gerst við myndatökurnar á Bessastöðum , eftir að ný stjórn er tekin við , enda tilefnið hátíðlegt .
Þó minnist hann þess að Kristján Eldjárn þáverandi forseti hafi beðið sig að setjast hjá sér þegar búið var að ljósmynda nýtt ráðuneyti Gunnars Thoroddsens varaformanns Sjálfstæðisflokksins árið 1980 við litla hrifningu Geirs Hallgrímssonar formanns flokksins .
" Jæja , Gunnar minn Geir , " sagði Kristján .
" Það er gott að þú sameinar Sjálfstæðisflokkinn í nafni þínu ! " Hann hló við .
Framsýni hjá Sveini Feðgarnir hafa líka myndað fyrir forsetaembættið allt frá stofnun lýðveldisins 1944 .
Vigfús myndaði Svein Björnsson raunar í ríkisstjóratíð hans þar á undan .
Þeir kynntust árið 1940 í New York þegar Sveinn var á leið heim til Íslands frá Danmörku .
" Það var mikil framsýni hjá Sveini Björnssyni að hafa ljósmyndara með sér í ferðir sínar um landið á fyrstu árunum í embætti .
Myndirnar sem faðir minn tók eru ekki aðeins einstök heimild um forsetaembættið , heldur líka lífið í landinu , " segir Gunnar Geir og sýnir blaðamanni myndir af prúðbúnum Íslendingum teknar í opinberum heimsóknum forseta Íslands í hinar ýmsu byggðir landsins á fyrstu árum embættisins .
" Þetta er íslenska þjóðin í sparifötunum .
" Gunnar segir menn fljótt hafa gert sér grein fyrir gildi þess að ljósmyndari fylgdi forseta Íslands og engin breyting varð á því fyrirkomulagi eftir að Ásgeir Ásgeirsson tók við embættinu 1952 .
Vigfús myndaði ekki bara innanlands , hann fór líka fjórum sinnum með Ásgeiri í opinberar heimsóknir til útlanda ; til Norðurlandanna 1954 , til Noregs ári síðar , Kanada 1961 og Bretlands 1963 .
Gunnar segir föður sinn hafa haft ánægju af öllum ferðum en Kanadaferðin hafi staðið upp úr .
" Það var honum ógleymanleg upplifun að koma í Íslendingabyggðirnar í Kanada .
Íslenskur þjóðhöfðingi hafði ekki komið þangað áður og var Ásgeiri tekið með kostum og kynjum .
Ekki spillti heldur fyrir að pabbi átti skyldfólk á þessum slóðum sem hann náði að heimsækja í leiðinni .
" Þess má geta að Vigfús tók líka kvikmyndir í öllum sínum ferðum með Sveini og Ásgeiri .
Þær eru varðveittar á Kvikmyndasafni Íslands .
Georgía ekta ömmutýpa Gunnar segir föður sinn hafa borið bæði Sveini og Ásgeiri afar vel söguna .
Þeir hafi verið ljúfmenni og tillitssamir við ljósmyndarann í hvívetna .
Raunar hitti Gunnar báða mennina sjálfur .
" Fyrst þegar ég kom að Bessastöðum nokkurra ára gamall með föður mínum vegna myndatöku hitti ég Svein .
Beið síðan í eldhúsinu hjá frú Georgíu meðan pabbi myndaði frammi .
Hún var einstaklega ljúf kona , ekta ömmutýpa , " rifjar hann upp .
Síðar vantaði Svein einfalda myndavél til að hafa með sér í einkaferð út á land og hringdi í Vigfús .
Hann bjó aðeins að flóknari vélum en spurði son sinn , sex ára gamlan , hvort hann vildi ekki lána forsetanum nýju kassamyndavélina sína .
Gunnar hélt það nú .
Skömmu síðar sneri Sveinn heim úr ferðalaginu og hafði upp á Gunnari , þar sem hann var að leik á Klambratúni , og skilaði honum vélinni .
Svipur mun hafa komið á leikfélagana þegar forseti lýðveldisins kallaði á Gunnar .
Á unglingsárum var Gunnar í sveit norður í Bárðardal á sumrin og þegar Ásgeir Ásgeirsson kom í opinbera heimsókn í Þingeyjarsýslu eitt sumarið sótti Vigfús son sinn og leyfði honum að slást í hópinn .
" Það var mikil upplifun .
" Gunnar segir það alls ekki hafa verið sjálfgefið að hann legði fyrir sig ljósmyndun , hvað þá að hann tæki við af föður sínum sem ljósmyndari stjórnarráðins og forsetaembættisins .
" Ég var ekki með neina ljósmyndadellu sem drengur og unglingur , " upplýsir hann .
" Þetta bara gerðist .
Ljósmyndun er ekkert verri en hvað annað .
" Hann glottir .
Gaf syninum góð ráð Vigfús sá um að mynda embættistöku Kristjáns Eldjárns sumarið 1968 en upp frá því fór hann að rifa seglin , orðinn 68 ára , og Gunnar tók smátt og smátt við .
Að sögn Gunnars dró faðir hans sig þó aldrei alveg í hlé .
" Hann var áfram með hugann við ljósmyndina til dauðadags , 1984 , og gaf góð ráð .
" Ógrynni mynda liggur eftir Vigfús af ríkisstjórnum og forsetum þessa lands og er það allt í fórum Gunnars og Berthu systur hans .
Hann segir ótvírætt hagræði í því fólgið að hafa myndefnið á einum og sama staðnum .
Spurður hvort hann langi ekki að gera eitthvað með þessa sjötíu ára sögu þeirra feðga , svo sem að setja upp sýningu eða gefa út bók , viðurkennir Gunnar að það væri vissulega gaman .
Engin áform eru þó uppi um slíkt – alltént ekki enn .
Ásgeir Ásgeirsson er eini forsetinn sem tekið hefur ljósmyndara með sér í opinberar heimsóknir erlendis , í tíð Kristjáns Eldjárns , Vigdísar Finnbogadóttur og Ólafs Ragnars Grímssonar hefur hlutverk Gunnars einkum verið í því fólgið að mynda opinberar heimsóknir forsetans innanlands og opinberar heimsóknir erlendra þjóðhöfðingja hingað .
Leiðtogafundurinn minnisstæður Spurður hvort einstakir viðburðir standi upp úr nefnir Gunnar annars vegar opinbera heimsókn Margrétar Þórhildar Danadrottningar árið 1973 , en það var fyrsta heimsóknin af þessu tagi sem hann myndaði , og hins vegar leiðtogafund Ronalds Reagans Bandaríkjaforseta og Mikhaíls Gorbatjovs , leiðtoga Sovétríkjanna , í Reykjavík 1986 .
" Sem ljósmyndari forsetaembættisins fékk ég mun betri aðgang að þeim en ljósmyndarar blaðanna .
Leiðtogafundurinn var mjög skemmtilegt verkefni .
" Gunnar segir alltaf jafnánægjulegt að fylgja forsetanum í heimsóknir innanlands .
" Það er augljóst af mannfjöldanum og viðtökunum sem forsetinn fær að þessar heimsóknir skipta miklu máli fyrir fólkið í landinu .
" Hann segir lítinn mun á því að mynda Kristján , Vigdísi og Ólaf Ragnar .
Þau hafi öll verið boðin og búin að taka tillit til þarfa ljósmyndarans .
" Engan skugga hefur borið á samstarf mitt við forsetana allan þennan tíma .
Þetta er allt mjög viðkunnanlegt fólk , hvert á sinn hátt .
" Tíðar ferðir á Bessastaði Gunnar hefur sinnt fleiri verkefnum fyrir íslenska ríkið gegnum árin .
Hann hefur til dæmis myndað mikið fyrir biskupsstofu og fjölmarga sendiherra erlendra ríkja hér á landi þegar þeir afhenda forsetanum trúnaðarbréf sitt .
Þær myndir eru iðulega teknar á sama stað í stofunni á Bessastöðum en hafa eigi að síður mismunandi blæ enda fólkið eins ólíkt og það er margt .
Ferðirnar á Bessastaði eru orðnar ófáar og líklega hafa fáir núlifandi Íslendingar , sem ekki eru fastráðnir við embætti forseta , komið þangað oftar en Gunnar .
" Þú segir nokkuð , " segir hann og veltir vöngum .
" Ég hef satt best að segja ekki hugleitt þetta .
" Forsetakjör er framundan á þessu ári og mögulega tekur nýr húsbóndi við á Bessastöðum .
Gunnar segir það ekki í sínum verkahring að ákveða hvort hann verði áfram ljósmyndari embættisins en kveðst vel geta hugsað sér það .
" Meðan heilsan leyfir gef ég áfram kost á mér í starfið .
Ég hef haft reglulega gaman af þessu alla tíð .
" Hver tekur við kyndlinum ? Gunnar brosir þegar spurt er hvort ekki blasi við að afkomendur hans taki við kyndlinum af honum .
" Ég á tvö börn , son og dóttur , og sonurinn hefur gott auga .
Þau taka samt ekki við af mér , hafa valið sér annan starfsvettvang .
Ég á líka þrjá dóttursyni en enginn þeirra hefur hingað til sýnt tilburði til að leggja ljósmyndun fyrir sig .
Maður getur þó aldrei útilokað neitt þegar unga fólkið er annars vegar , " segir hann brosandi en flýtir sér að bæta við að hann muni ekki setja pressu á piltana .
Það eru því yfirgnæfandi líkur á því að leita þurfi út fyrir fjölskyldu Gunnars að næsta ljósmyndara forsetaembættisins og stjórnarráðsins .
Það verður að sönnu sögulegur viðburður þegar ríkisstjórn verður loksins mynduð á Íslandi án aðkomu þeirra feðga , Vigfúsar Sigurgeirssonar eða Gunnars Geirs Vigfússonar .
" Framúrskarandi ljósmyndari " Vigfús Sigurgeirsson þótti með merkari ljósmyndurum hér á landi á sinni tíð .
Í tilefni af sýningu á myndum hans í Þjóðminjasafninu fyrir tæpum þremur árum skrifaði Einar Falur Ingólfsson , blaðamaður og ljósmyndari , eftirfarandi í Morgunblaðið : " Sýningin á verkum Vigfúsar var mér opinberun .
Ég hafði ekki gert mér grein fyrir því með hvaða hætti Vigfús hafði skráð samtíma sinn ; atvinnulíf sem landshætti – og að hann hafi í raun verið jafn framúrskarandi ljósmyndari og þessi sýning sannar .
Sýningin er kölluð Þjóðin , landið og lýðveldið .
Það eru einmitt efnisflokkarnir .
Einn er röð formhreinna og nokkuð kaldhamraðra landslagsmynda , meðal annars af jöklum , fossólgu og Hraundranga fyrir ofan Hraunsvatn .
Flestar myndanna sýna forsetana Svein Björnsson og Ásgeir Ásgeirsson á ferð um landið og móttökurnar sem þeir fengu .
Loks er myndröð um fólkið í landinu , líf þess og störf .
Það er margt heillandi við þessa sýn aftur í tímann , sem fólk verður að upplifa .
Klassísk er mynd Vigfúsar af kúasmala í Vatnsdal , undir regnboga .
Sú mynd fór víða og var lofuð í erlendum fjölmiðlum ; sögð " hreinasta listaverk " .
Myndirnar af selveiðum frá Staðarfelli eru merkilegar , ekki síður en bóndinn í Fagradal á fýlaveiðum , ullarþvotturinn á Skútustöðum , síldarsöltunin á Siglufirði eða bjargsigið í Drangey .
Sem heimildir eru þessar myndir einstakar , sannkallaður fjársjóður , en fagurfræðilega eru þær líka stórmerkilegar .
Myndirnar af ferðum forsetanna eru líka heillandi , ekki síst frá fyrstu árum lýðveldisins , þar sem hin vonglaða þjóð horfir framan í nýja tíma .
Borðar eru strengdir yfir götur , forsetinn fær ábreiðu að gjöf og forsetabíll þarf að bíða meðan fjárrekstur rennur hjá .
Forsetabíllinn er sínálægur ; merkilegt er að sjá í heimsókn Sveins til Akraness hvernig bíllinn fær " heiðurssæti " við ræðupúltið .
Svo eru þetta allt " alvöru " safarík ljósmyndaprent , eins og hæfir myndheiminum .
Því ber að fagna .
" 