Smábærinn Rasquera í Katalóníuhéraði á Spáni ætlar að leigja út land til ræktar kannabisplantna .
Þetta ætlar bærinn að gera til að borga skuldir sínar á tveimur árum en í mörgum spænskum bæjum eru skuldirnar miklar og atvinnuleysið sömuleiðis .
Skuldir þessa 900 manna bæjar nema um 215 milljónum króna .
Bæjarstjórinn segir að íbúarnir séu spenntir fyrir þessu framtaki sem getur skilað allt að 40 störfum í samfélaginu .
Samkvæmt spænskum lögum má rækta kannabisplöntur til eigin nota .
Samtökin ABCDA , samtök kannabisnotenda í Barcelona , ætla að leigja landið af bænum .
