Mikið óskaplega er leiðinlegt að þvo sokka .
Aðallega vegna þess að þvottavélin étur sokka .
Það er vísindalega sannað á skýringarmynd sem ég fann á netinu um daginn .
Það er þó ekkert mál að tína þá inn í þvottvélina miðað við hve leiðinlegt er að tína þá út .
Svo ekki sé talað um að hengja þá upp eða setja þá á ofninn .
Svo byrjar nú fyrst martröðin þegar kemur að því að para þá saman .
Síðustu helgi sá ég í Landanum að Akureyringar eru sérstaklega hrifnir af því að þurrka þvottinn sinn úti .
Hvort það er einhver sérstök norðlensk sérviska veit ég ekki .
En þar blakta í það minnsta fataplögg við mörg hús .
Viðmælandi Landans sýndi réttu handtökin við upphenginguna .
Meðal annars hvernig best væri að hengja upp sokka .
Já , það er ekki einu sinni nóg að henda þessu bara þvert yfir snúruna .
Nei , það ku vera best að setja klemmuna í tána því þannig teygjast sokkarnir síður .
En , jú jú , þetta fer svo sem betur með sokkana og kannski ætti maður ekki að kvarta .
En allra helst ætti maður bara að eiga sokka sem eru allir eins .
Eða þá í skærum litum þannig að auðveldara væri að raða þeim saman .
En einhvern veginn skiptir maður yfir í svart eða dökkt á " gamalsaldri " og því heldur sokkamartröðin stanslaust áfram .
