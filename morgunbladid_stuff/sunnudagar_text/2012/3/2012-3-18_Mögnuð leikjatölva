Sony og Nintendo hafa barist hart á markaði fyrir handleikjatölvur undanfarin ár .
Nú má segja að Sony hafi náð forskotinu með magnaðri vél : PlayStation Vita , sem kom á markað í síðasta mánuði .
Skjárinn er 5 " OLED-snertiskjár með 960x544 díla upplausn og 32 bita lit ( 16 milljón litir ) .
Grafíkörgjörvinn er fjögurra kjarna , sem gefur mjög góða grafíksvörun , en vélin er öll mjög spræk og skemmtileg , enda er aðalörgjörvinn líka fjögurra kjarna .
Vita leysir af PSP , en er margfalt betri vél með fjölmörgum nýjungum .
Vélin er óneitanlega dálítill hlunkur , 8,4 sentimetrar á hæð , 18,2 á breidd og tæpir tveir sentimetrar á þykkt .
Hún er líka dálítið þung , um 260 grömm með þráðlausu neti en hægt er að fá 3G-tengingu og sú vél aðeins þyngri .
Þegar maður tekur hana upp minnir hún óneitanlega á gömlu PSP-vélina , en hún er ljósárum framar hvað varðar tækni og útfærslu .
Snertiskjárinn á framhliðinni er fyrirtaks viðbót , en ekki má gleyma því að á bakinu er líka snertiflötur sem hægt er að nota í sumum leikjum , til að mynda í FIFA 12 , og eflaust flestum þegar fram líður .
Óvenjuleg hugmynd og bráðsnjöll þegar maður hefur vanist henni .
Í vélinni eru svo hreyfi- og hraðaskynjarar sem gera kleift að stjórna sumum leikjum með því að hreyfa vélina .
Þannig er hægt að stýra akstursleikjum með því að halla vélinni til hægri og vinstri eftir beygjum eða skotleikjum með því að hreyfa vélina til hliðar til að skjóta , en það þarf vitanlega að vera innbyggt í viðkomandi leiki .
Hvað með Nintendo ? Eru sviptingar framundan á lófatölvumarkaði ? Nintendo DS / DS Lite / DSi er vinsælasta lófaleikjatölva heims , enda hafa selst af henni ríflega 270 milljónir eintaka frá því hún kom á markað fyrir átta árum .
Til samanburðar þá hafa selst af Sony PSP um 70 milljón eintök á svipuðum tíma , en rétt að geta þess að PSP er mun dýrari vél og ekki beinlínis sambærileg .
Þótt yfirburðir Nintendo hafi þannig verið talsverðir , svo miklir reyndar að segja má að það hafi verið allsráðandi á lófatölvumarkaði , er ekki víst að nýjasta gerð DS , 3DS , sem er með þvívíddarskjá , verði til þess að fyrirtækið haldi forskotinu , þótt ríflega 15 milljón 3DS-leikjatövur hafi selst á síðasta ári .
Leikjasala fyrir slíkar vélar hefur nefnilega ekki verið jafnlífleg og forðum og tap var á rekstri Nintendo á síðasta ári – í fyrsta sinn frá 1981 .
Þótt samkeppnin frá Sony og Microsoft hafi áhrif , enda selur Nintendo meira en lófatölvur , þá er helsti keppinautur Nintendo , og kannski Sony og Microsoft líka , leikir í snjallsíma .
