Frakki nokkur er búinn að lögsækja Google út af mynd sem hægt er að sjá á götukorti Google Maps .
Á myndinni sést maðurinn pissa úti í sínum eigin garði .
Hann segir að vegna þessa sé hann orðinn aðhlátursefni í þorpinu sem hann býr í .
Maðurinn er í kringum fimmtugt og býr í 3000 manna þorpi í Maine-et-Loire-héraði .
Hann krefst þess að myndin verði fjarlægð en þorpsbúar þekktu manninn þrátt fyrir að andlit hans hefði verið tekið úr fókus .
Hann krefst skaðabóta að upphæð 1,7 milljóna króna .
