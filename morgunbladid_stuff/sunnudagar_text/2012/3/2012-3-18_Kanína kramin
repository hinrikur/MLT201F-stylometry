Kanínuungi sem búist var við að yrði frægur í dýragarði einum í Þýskalandi því hann fæddist án eyrna hlaut önnur og grimmari örlög .
Hann drapst þegar myndatökumaður sem heimsótti dýragarðinn sérstaklega til að sjá kanínuna steig óvart ofan á hana .
" Ég trúi þessu ekki .
Kanínan var svo sæt .
Þetta er hræðilegt , " sagði dýragarðsstjórinn Uwe Dempewolf við dagblaðið Bild .
Kanínan , sem hafði fengið nafnið Til , hoppaði bakvið myndatökumanninn á meðan hann var að mynda og kramdist til dauða þegar tökumaðurinn steig eitt skref aftur á bak .
