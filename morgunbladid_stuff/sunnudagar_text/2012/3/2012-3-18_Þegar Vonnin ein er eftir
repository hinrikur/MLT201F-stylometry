Lindsey Vonn frá Bandaríkjunum skíðaði inn í sögubækurnar á dögunum þegar hún vann heimsbikarinn í alpagreinum í fjórða skipti á ferlinum .
Hún er orðin sigursælasti skíðamaður Bandaríkjanna frá upphafi vega og aðeins ein kona hefur unnið heimsbikarinn oftar , hin austurríska Annemarie Moser-Pröll , sem gerði það sex sinnum á áttunda áratugnum .
Vonn vann sitt 53. heimsbikarmót þegar hún varð hlutskörpust í bruni í Schladming í vikunni en aðeins tvær konur hafa gert betur , hin svissneska Vreni Schneider , 55 sinnum , og fyrrnefnd Moser-Pröll , 62 sinnum .
Vonn hefur unnið allar tegundir greina og alls staðið 97 sinnum á verðlaunapalli á heimsbikarmótum .
Fyrsta titilinn vann hún 2008 , síðan 2009 , 2010 og 2012 .
Vonn tapaði naumlega fyrir Mariu Höfl-Reisch í fyrra .
Vegni henni vel í tveimur síðustu mótum vetrarins um helgina getur Vonn orðið fyrsta konan til að rjúfa 2.000-stiga múrinn í alpagreinum .
Stöðugleikinn mikilvægur Sigurinn í Schladming var sá tólfti í vetur hjá Vonn sem er persónulegt met hjá henni .
Hún var að vonum í skýjunum í samtali við Reuters-fréttastofuna á eftir .
" Ég vann fyrsta brunmót vetrarins og nú það síðasta .
Stöðugleikinn er mikilvægur , að gefast aldrei upp , " sagði hún .
" Þetta var líka kærkominn sigur fyrir þær sakir að heimsmeistaramótið fer fram á sama stað að ári .
" Spurð um hápunkta tímabilsins var Vonn snögg til svars .
" Fimmtugasti sigurinn á heimsbikarmóti í Garmisch og fyrsti sigurinn á mínum eigin heimavelli , Beaver Creek .
" Vonn á einnig tvenn verðlaun frá Ólympíuleikum , þar af eitt gull , og fimm verðlaun frá heimsmeistaramótum , þar af tvö gull , í safni sínu .
Eigi að síður er hún hvergi nærri hætt .
" Ég hef að ýmsu að keppa næstu þrjú árin .
Ég ætla að halda áfram að skíða mér til yndisauka en einnig til að setja mark mitt á íþróttina – varanlega .
" Vonn var aðeins tveggja ára þegar hún steig á skíði í fyrsta sinn .
Hún sýndi snemma góð tilþrif og hermt er að faðir hennar , Alan Kildow , sem sjálfur var skíðamaður áður en slæm meiðsli bundu enda á ferilinn þegar hann var átján ára , hafi verið óvæginn við hana .
Vonn fékk bestu fáanlega þjálfun og strax á unga aldri stóðst hún bestu jafnöldrum sínum í Evrópu snúning .
Það reyndist henni auðvelt að komast í bandaríska landsliðið og aðeins sextán ára spreytti sprundið sig fyrst á heimsbikarmóti .
Fjórum árum síðar stóð hún fyrst á verðlaunapalli , hlaut brons í bruni í Cortina d ' Ampezzo og fáeinum mánuðum síðar kom fyrsta gullið , í bruni í Lake Luise .
Óheppin á Ólympíuleikum Vonn hefur keppt á þrennum vetrarólympíuleikum , lítið kvað að henni í Salt Lake City árið 2002 og í Tórínó fjórum árum síðar meiddist hún á æfingu og var flutt með þyrlu á spítala .
Aðeins var um slæmt mar að ræða en Vonn var eigi að síður bara skugginn af sjálfri sér í keppninni .
Aftur settu meiðsli strik í reikninginn í Vancouver 2010 en Vonn tókst þrátt fyrir það að tryggja sér gull í einni grein , bruninu .
Kunnugir fullyrða að Lindsey Vonn ætli að taka leikana í Sochi eftir tvö ár með áhlaupi .
Beit á jaxlinn eftir skilnaðinn Lindsey Vonn gekk að eiga þjálfara sinn , Thomas Vonn , árið 2007 en hann átti á árum áður sæti í bandaríska skíðalandsliðinu .
Seint á síðasta ári tilkynnti parið að það hefði ákveðið að skilja .
Vonn hefur ekki látið skilnaðinn á sig fá í brekkunum í vetur , tvíeflst ef eitthvað er .
Í samtali við Reuters þakkar hún félögum sínum í bandaríska landsliðinu ómetanlegan stuðning á þessum erfiðu tímum í einkalífinu .
" Liðsandinn hjá okkur er einstakur og hjálpaði mér að komast yfir erfiðasta hjallann .
" Einn helsti keppinautur Vonn á mótum heimsbikarsins , hin þýska Maria Höfl-Riesch , hefur líka verið betri en enginn en Vonn dvelst reglulega hjá henni í Garmisch-Partenkirchen .
Vonn er raunar mjög hrifin af Þýskalandi , ekki síst Bæheimi , og talar reiprennandi þýsku .
Þar er líka undarlegasta " verðlaunagripinn " sem hún hefur hlotið í sigurlaun á ferlinum að finna , kúna Olympe .
Meðal áhugamála Vonn eru hjólreiðar , tennis og lestur góðra bóka .
Þá missir hún sjaldan af sjónvarpsþættinum Law & Order .
Kom meira að segja fram í lokaþætti seríunnar árið 2010 .
Vonn hefur einnig reynt fyrir sér sem fyrirsæta , meðal annars á forsíðu sundfataheftis Sports Illustrated fyrir tveimur árum .
Picabo Street fyrirmyndin Lindsey Caroline Kildow fæddist í St .
Paul í Minnesota-ríki 18. október 1984 og er því 27 ára gömul .
Vonn-nafnið tók hún upp þegar hún gekk að eiga þjálfara sinn , Thomas Vonn .
Átrúnaðargyðja Vonn og fyrirmynd er landa hennar , skíðakonan Picabo Street , sem gerði garðinn frægan á árum áður .
