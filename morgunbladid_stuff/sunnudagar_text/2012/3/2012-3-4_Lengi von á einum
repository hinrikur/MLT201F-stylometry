Biðin eftir snjallsíma frá Nokia er orðin býsna löng og einhverjir gerðu því skóna að slíkur sími myndi aldrei líta dagsins ljós .
Annað kom á daginn því Nokia Lumia 800 er snjallsími í fremstu röð .
Hönnun á símanum er framúrskarandi .
Honum svipar mjög til Nokia N9 , sem kom eiginlega aldrei á markað en ég skoðaði forðum í höfuðstöðvum Nokia .
Hann er traustur viðkomu og rennilegur , 11,6 cm á hæð , 6 á breidd og 1,2 á þykkt .
Dálítið þungur , 142 g .
Hann er rennilegur og fer einkar vel í hendi .
Skjárinn á símanum er frábær , sem sést einna best þegar skoðaðar eru myndir eða myndskeið í honum eða kvikmyndir .
Skjárinn er 3,72 " 480x800 díla AMOLED með styrktu Gorilla-gleri með rúnnuðum hornum .
Myndavélin er fyrirtak , átta megapixla með Carl Zeiss-linsu og tvöföldu LED-flassi , snertifókus og svo má telja .
Á hliðinni á símanum er hnappur til að smella af , sem ég kann alltaf best við .
Sáraeinfalt er að deila myndum og sýsla með þær , en það er einn af kostum Windows Phone-stýrikerfisins .
Með fylgir Nokia Drive-leiðsöguforrit með innbyggðum kortum .
Síminn er með Windows Phone 7.5 Mango , sem er fyrirtaks stýrikerfi að flestu leyti , hraðvirkur og keyrslan stöðug , eða það er reynslan af nokkurra daga notkun .
Ég sakna nýjunga frá N9 , eins og strokum til að fletta á milli heimaskjás og keyrandi forrita og eins að geta tvísmellt til að ræsa símann , en það kemur víst síðar .
Nokia 808 PureView Milljónamyndavél í umdeildum nýjum Nokia-síma Á símakaupstefnu í Barcelona fyrir skemmstu vakti heldur en ekki athygli þegar Nokia kynnti farsíma , Nokia 808 PureView , með myndavél og 41 megapixils myndflögu .
Því til viðbótar er Carl Zeiss-linsa í myndavélinni og Xenon-flass .
Keppinautar Nokia tóku tilkynningunni illa og sögðu það tóma dellu að myndirnar sem vélin skilaði væru 41 megapixils , en eins og vill vera með slíkar yfirlýsingar þá eru Nokia-menn að segja satt , en þó ekki alla söguna .
Myndflagan í 808 PureView-símanum er mun stærri en gengur og gerist í farsímum , 1/1,4 " , samanborið við 1/3,2 " í iPhone 4S sem tekur átta megapixla myndir , og 2,5 sinnum stærri en flagan í N8 , sem tekur 12 megapixla myndir .
Hún er meira að segja stærri en í flestum vasamyndavélum .
Síminn tekur svo sem samsvarar 41 megapixils mynd og notar upplýsingarnar til að skila fimm megapixla mynd sem er umtalsvert betri en ella og talsvert betri en myndir úr símunum sem nefndir eru .
