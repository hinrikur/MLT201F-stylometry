Okkur Íslendingum gengur stundum illa að átta okkur á því hve útlendingar eru viðkvæmir fyrir dreifingu persónuupplýsinga , enda lifum við í litlu þjóðfélagi þar sem allir þekkja næstum alla og ef maður þekkir viðkomandi ekki þá er bara að spyrja næsta mann .
Það skýrir það kannski af hverju fólk smellir á OK eða Samþykkja þegar það setur upp hugbúnað í símanum sínum eða í Facebook eða í Gmail án þess að lesa það sem verið er að samþykkja .
Þannig virðist enginn gera verður út af þó að hann hafi verið að samþykkja að forritið nýja með lesa tölvupóstinn , SMSin eða vefslóðirnar sem heimsóttar voru í vikunni og safni þeim jafnvel saman til að selja þriðja aðila .
Google breytir skilmálum Kannski stendur einhvers staðar í smáa letrinu að notandinn sé að samþykkja það að tekið sé úr honum lífsýni og / eða líffæri , frumburðurinn hirtur eða myndir úr myndaalbúminu seldar í auglýsingar – hver veit ? Nú er ástandið kannski ekki svo svakalegt sem hér er gefið til kynna , en aðgangur fyrirtækja að notenda- og notkunarupplýsingum hefur verið í sviðsljósinu undanfarið eftir að Google breytti skilmálum sínum hvað slíkt varðaði og hirti ekkert um það þó að breytingarnar stönguðust líklega á við evrópska löggjöf um persónuvernd .
Ef þú , kæri lesandi , ætlar að bregðast við og eyða upplýsingum um þig hjá Google er rétt að benda þér á að breytingin átti sér stað 1. mars sl. , eins og sjá mátti í hvert sinn sem leitað var á Google , Gmail opnað eða YouTube , og því seint í rassinn gripið , nema kannski þér hafi verið alveg sama eftir að hafa lesið skilmálana ? Allt á einum stað Í sem skemmstu máli þá byggjast nýir skilmálar Google , sem breytt var notendum til hagsbóta , nema hvað , að sögn fyrirtækisins , á því að Google steypir saman í eitt upplýsingum sem það hefur um leitarorð sem viðkomandi notandi hefur notað , lykilorðum sem fyrirtækið hefur fundið í tölvupósti til hans og frá hinum og orðum tengdum þeim myndskeiðum sem hann hefur skoða á YouTube og því sem hann hefur vísað í á Google + .
Fyrir vikið segist Google geta gengið úr skugga um að viðkomandi sjái helst auglýsingar sem hann hefur áhuga á notandanum til mikillar gleði .
( Rétt er að vekja athygli á því að þetta byggist á því að viðkomandi sé skráður notandi hjá Google , til að mynda í Gmail eða YouTube .
) Innan véa Evrópusambandsins hafa menn áhyggjur af þessari samþættingu upplýsinga og málið er nú í rannsókn , enda hafa ýmsir frammámenn í Brussel haldið því fram að þetta athæfi sé á skjön við ríkjandi lög innan ESB .
Ekki er bara að menn víða um heim hafa áhyggjur af því sem Google hyggst gera og gerir við upplýsingar um notendur sína , heldur hefur Facebook verið legið á hálsi fyrir slíkt hið sama , ekki síst nú þegar auglýsingar munu birtast á síðum notenda eftir áhugamálum þeirra og stöðufærslum .
Síðastliðið haust varð til að mynda mikið uppistand þegar í ljós kom að Facebook fylgdist með tugmilljónum notenda því þó að þeir væru ekki inni á Facebook-síðunni var smáforrit í gangi " fyrir misgáning " sem sendi vefkökur til Facebook með upplýsingum um allar þær síður sem þeir fóru inn á .
Notendur eru ekki viðskiptavinir Farsímarnir okkar eru svo ný leið fyrir fyrirtæki til að fylgjast með okkur , hvort sem þau eru að skrá hjá sér ferðir okkar , eins og kom upp varðandi farasíma frá Apple á síðasta ári , eða hvaða síður við förum inn á , eins og kom í ljós fyrir stuttu þegar upp komst um daginn að Google sneiddi hjá öryggisstillingum í Safari-vafranum í iPhone og iPad til að afla sér upplýsingar um vefnotkun notenda .
Sá sem ekki er sáttur við slíkt getur lítið gert annað en hætta að nota viðkomandi þjónustur og eyða þannig öllum upplýsingum um sig því fyrirtækin líta ekki á notendur sem viðskiptavini í ljósi þess að þeir greiða ekki fyrir notkunina – þeir eru hráefni en ekki kúnnar .
Milljarður á mánuði Það er eftir miklu að slægjast í ljósi þess að ríflega milljarður manna notar Google í hverjum mánuði .
Önnur vefsetur eru ekki langt undan ; Microsoft fær til sín 905 milljónir gesta á mánuði , Facebook 714 milljónir og Yahoo um 700 milljónir .
Facebook stendur þó best að vígi því það veit mest um sína notendur og getur því grætt mest á þeim .
Apple og Angry Birds Hér til hliðar er rætt um Google og Facebook , fyrirtæki sem byggja sitt á ókeypis þjónustu við notendur og hagnast síðan á að selja upplýsingar um notendurna eða hagnýta þær á annan hátt .
Það eru þó ekki bara slík fyrirtæki sem nýta sitthvað um kúnnann og sem dæmi má nefna Apple .
Það er þó ekki talið upp hér sem versta fyrirtækið á þessu sviði , langífrá , heldur vegna þess að notendaskilmálar þess eru gott dæmi um texta sem torvelt er fyrir venjulegt fólk að lesa , hvað þá að skilja .
Sem dæmi um það eru skilmálar sem ég fékk upp á iPad fyrir stuttu sem voru 36 síður af tyrfnum texta á ensku .
Annar risi , Microsoft , er líka frægur fyrir sínar textaflækjur – rétti upp hönd sá sem lesið hefur skilmálana sem fylgja Windows .
Svo eru það farsímarnir – í skilmálum með leiknum vinsæla Angry Birds segir : Forritið má afla sér upplýsinga um hvar notandinn er staddur , það má tengjast netinu , skrá hjá sér í hvaða númer er hringt og hvaða númer hringir í símann og raðnúmer símtækisins .
Það getur líka skrifað á minniskort og á utanáliggjandi drif .
Rétt er að vekja athygli á því þetta er með stystu notendaskilmálum ; Skype-skilmálarnir eru þrefalt lengri .
