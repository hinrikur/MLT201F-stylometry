Nú hefur komið í ljós að hin smæstu atriði geta skipt sköpum þegar kemur að því að sameina hjónaband og foreldrahlutverkið á farsælan hátt .
Rannsakendur á vegum National Marriage Project við Virginiu-háskóla og Center for Marriage and Families komust að þeirri niðurstöðu að það að hella upp á kaffibolla fyrir makann eða nudda á honum bakið eftir langan vinnudag , skilar sér í hamingjuríkara hjónabandi .
Rannsakendurnir gerðu könnun meðal 2.870 para og spurðu um tíu hliðar nútímasamfélags og sambanda , þ.ám .
kynferðislega ánægju , trúariðkun og skiptingu húsverka , og komust að þeirri niðurstöðu að einstaklingur í sambandi hefur hag af því að stunda örlæti í sambandinu , þ.e. leggja örlítið meira á sig við að vera ástúðlegur og fyrirgefandi .
( Það kom ekki á óvart að kynferðisleg ánægja og skuldbinding voru einu atriðin sem skiptu meira máli en örlæti þegar kom að ánægju í sambandi .
) Þannig ættir þú að sýna meiri góðmennsku ef markmið þitt er að bæta mikilvægasta og innilegasta sambandið í lífi þínu , " frjálslega og í miklum mæli , " en þannig var örlæti skilgreint í rannsókninni .
Þeir menn og þær konur sem fengu hæstu einkunn á örlætis-skalanum voru mun líklegri til þess að vera " mjög hamingjusöm " í samböndum sínum en að sýna góðmennsku reyndist sérstaklega mikilsvert þeim sem voru foreldrar .
Til þess að öðlast slíka hamingju í sambandi ættu báðir aðilar að byrja á því að spyrja sig nokkurra spurninga : Hvað getur þú gert til þess að leggja fram meira til sambandsins og heimilishaldsins en ætlast er til af þér ? Hvernig getur þú sýnt meiri ástúð ? Hvaða litlu hluti getur þú gert til þess að gera hjónabandið hamingjuríkara ? Hvernig getur þú sýnt maka þínum meiri virðingu ? Hvernig getur þú á auðveldari hátt fyrirgefið galla maka þíns eða mistök , þau sem hann framdi í fortíðinni og / eða þau sem hann mun fremja í framtíðinni ? Því fleiri verk sem þú getur tekið að þér , því meiri ábyrgð og því meiri góðmennsku sem þú sýnir , því betur verðið þið bæði í stakk búin til að mæta erfiðleikum í sambandinu , hverjir svo sem þeir eru ; fjárhagslegir , tilfinningalegir og svo framvegis .
Og ef þið eigið von á barni , eða eruð vel á veg komin í uppeldinu , þá er þetta tíminn til að taka sig á .
Niðurstöðurnar sýndu nefnilega að allt þetta skiptir enn meira máli , og skilar enn meiri árangri , þegar um er að tefla bæði samband og foreldrahlutverkið .
