Bak við tjöldin Listdansskóli Íslands verður með tvær sýningar á mánudaginn í Borgarleikhúsinu .
Sýningin sem ber nafnið Svanavatnið í Svartaskógi er óvenjulega viðamikil í tilefni af 60 ára afmæli skólans og taka allir nemendur skólans þátt .
Myndir : Árni Sæberg saeberg@mbl.is Texti : Inga Rún Sigurðardóttir ingarun@mbl.is Það er mikið um að vera hjá Listdansskóla Íslands á 60 ára afmælisári skólans .
Vorsýning skólans að þessu sinni nefnist Svanavatnið í Svartaskógi og verður í Borgarleikhúsinu næstkomandi mánudag klukkan 17 og 20 .
Vegna stórafmælisins er meira lagt í sýninguna en oft áður og allir nemendur skólans taka þátt í uppfærslunni á þessu þekkta verki .
Ljósmyndari Morgunblaðsins fékk að heimsækja skólann og fylgjast með undirbúningi fyrir þessa viðamiklu sýningu .
Þetta er ballett í tveimur þáttum við tónlist Tsjækovskís .
Meira verður um dýrðir á þessu afmælisári en skólinn verður ennfremur með sýningu í Hörpu í maí með Sinfóníuhljómsveit Íslands og þar mun hin síkáta og músíkalska mús , Maxímús Músíkús , verða í stóru hlutverki .
Allar nánari upplýsingar er að finna á heimasíðu skólans , listdans.is .
