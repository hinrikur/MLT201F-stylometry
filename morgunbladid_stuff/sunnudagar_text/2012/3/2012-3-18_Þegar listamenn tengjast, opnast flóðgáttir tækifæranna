Í Frakklandi blómstrar fjölbreytt menningarlíf og í héraðinu Landes í Suðvestur-Frakklandi er bærinn Biscarrosse .
Þar er haldin stór alþjóðleg menningarhátíð á hverju hausti og það er sérstaklega vandað til hennar og eru það samtökin APPEL undir stjórn Jean Claude Blondin , sem standa fyrir henni .
Anna S. Björnsdóttir Hátíðin stendur fyrir samkeppni , bæði í myndlist og bókmenntum og keppt er um verðlaun í mörgum flokkum .
Á síðustu hátíð tóku um 400 manns þátt í bókmenntasamkeppninni og fengu um það bil 90 höfundar verðlaun .
Flestir frá Frakklandi , en einnig frá öðrum Evrópulöndum , svo sem Ítalíu , Belgíu , Þýskalandi og Íslandi .
Hátíðin stendur í tvo daga í október og er hún einkar skemmtileg , með glæsilegum móttökum og sameiginlegum hátíðarkvöldverði fyrra kvöldið og hádegisverði seinni daginn , þar sem höfundar lesa upp úr verkum sínum og myndlistarsýning er uppi báða dagana og sýnir fjöldi myndlistarmanna og rithöfunda , verk sín þar .
Listamennirnir eru líka með bása og ræða við gesti og selja verk sín og bækur , við þetta tækifæri .
APPEL gefur einnig út bókina " Planéte des Arts " í tengslum við hátíðina , en bækurnar innihalda bæði myndir og ljóð frá hátíðinni .
Í Biscarrosse eru næg tækifæri til gistinga , enda staðurinn mjög vinsæll dvalarstaður yfir sumarmánuðina , með dásamlegar strendur og allt sem Frakkland hefur upp á að bjóða .
Listin er alheimstungumál Þarna gefst listamönnum tækifæri til að hitta kollega sína frá öðrum löndum og sjá hvað þeir eru að gera og tengjast vináttuböndum , með tilheyrandi heimboðum á svæði annarra listamanna .
Síðastliðið haust var myndlistarmaðurinn Dhithy Zamo heiðursgestur á hátíðinni og settu myndir hans stóran svip á sýninguna .
Dhithy er málari , höggmyndalistamaður , ljóðskáld og tónskáld og er hann frá bænum Vic-Fezensac í Gers , þar sem hann á vinnustofu og heimili .
Dhithy Zamo hefur unnið náið með Jean Claude Blondin við myndskreytingu á leikriti hans , L ' orme de l ' innocence sem gefið var út nýverið í bókaformi .
Undirrituð átti þess kost að heimsækja Dhithy Zamo nýlega og njóta gestrisni hans og fjölskyldu hans og var það sérstaklega ánægjulegt .
Hann leggur áherslu á að listin sé alheimstungumál og að það sé nausynlegt að kynnast öðrum listamönnum , til að styrkja list framtíðarinnar og segir að menning og frelsi séu einn og sami hluturinn .
Hann vinnur myrkranna á milli að list sinni , er með fjölbreytt efnistök og aðferðir við verkin og litadýrðin og margbreytileiki verka hans er eftirtektarverður og eru margar mynda hans mjög stórar .
Vefsíða hans er : www.dhithyzamo.com og er hægt að skoða myndir hans og hafa samband við hann í gegnum síðuna .
Í október er milt veður í Biscarrosse og þar er samankominn fjöldi fólks sem nýtur menningar og listar saman .
Heimamenn og gestir fagna og tala sama tungumál , tungumál listarinnar og tungumál aldagamallar matarmenningar og þar er lyft glösum og glaðst yfir samskiptum fólks á milli landa , vel unnu verki og uppskerunni , sem er komin í hús .
Næsta hátíð í Biscarrosse verður haldin hátíðleg 6.-7. október 2012 og er hún öllum opin .
Þeir sem áhuga hafa á að taka þátt í keppninni , í bókmenntum eða myndlist , geta haft samband við stjórnendur hátíðarinnar í gegnum aðsetur APPEL , 720 , avenue Latécoére 40600 Biscarrosse , France .
Höfundur er ljóðskáld .
