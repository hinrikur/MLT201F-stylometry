Rokksveitin Rolling Stones á fimmtíu ára afmæli á árinu og minnist þess á ýmsa vegu .
12. júlí næstkomandi kemur út ljósmyndabók með myndum frá ferli sveitarinnar til að minnast þess að þann dag 1962 sté sveitin fyrst á svið í Marquee-klúbbnum í Oxford-stræti í Lundúnum .
Obbi myndanna er úr safni dagsblaðsins Daily Mirror , sem á heimsins stærsta safn Stones-mynda , en alls verða í bókinni um 700 myndir , þar af um 300 litmyndir .
Í bókinni verður einnig að finna fyrstu stúdíómyndir sem teknar voru af sveitinni fyrir hálfri öld .
