Hönnunarmars fer fram í fjórða skiptið dagana 22.-25. mars næstkomandi .
Þessi fjögurra daga hönnunarhátíð er full af fjölbreyttum viðburðum sem sýna það besta sem er í gangi í íslenskri hönnun .
Hönnunarheimurinn blómstrar á þessari hátíð og það er sannkallað vor í lofti .
Hér er bent á nokkra af þeim viðburðum og nýjungum sem eru á hátíðinni en allar nánari upplýsingar er að finna á honnunarmars.is .
Inga Rún Sigurðardóttir ingarun@mbl.is Alíslenskt útiborð Núna er að vora og með hækkandi sól styttist í að hægt verði að borða úti undir berum himni .
Það er eitthvað svo skemmtilegt við það , jafnvel þótt það þurfi að vera undir hlýju teppi eða í þykkri peysu .
Hönnunarsafn Íslands á Garðatorgi í Garðabæ kynnir samstarfsverkefni safnsins og Erlu Sólveigar Óskarsdóttur húsgagnahönnuðar .
Safnið fór þess á leit við Erlu að hún hannaði létt borð fyrir gesti safnsins sem nota mætti bæði úti og inni .
Góa er úr áli og er eina íslenska borðið á markaði sem hentar utandyra .
Verndargripir Hendrikku Hendrikka Waage frumsýnir nýja skartgripalínu sína , sem ber nafnið Vörn gegn illu auga , í Leonard í Lækjargötu og Andrea Boutique í Hafnarfirði .
Þetta eru verndargripir og sækir Hendrikka innblástur í fjölskrúðugar hefðir tyrkneskrar menningar .
Línan er samsett úr tréperlum , dýrmætum perlum , gleri og silfri .
Ýmsar andstæður mætast í þessari línu en Hendrikka blandar saman áhrifum austurs og vesturs , náttúru og framleiðslu , dulúð og veruleika .
Söðull og svart silfur Sruli Recht kynnir fylgihluti úr nýjustu línu sinni í húsinu við Bergstaðastræti 4 .
Gripirnir eru smíðaðir úr einstöku íslensku hráefni og í samstarfi við íslenska handverksmenn .
Glerskór , svart silfur , gleraugnaumgjarðir , höfrungaskinn , söðull og veiðihnífur eru meðal nýjunga úr vopnabúri hönnuðarins .
Litríkt og ilmandi Scintilla sýnir nýja línu af símynstruðum rúmfötum , sem eru ýmist prentuð eða ofin , í Tryggvagötu 18 .
Þar kynnir Scintilla ennfremur nýjar ilmtegundir þróaðar úr vestfirskri náttúru og sýnt er verk sem er hluti af rannsóknarverkefninu Nordic Virtual Worlds .
Hönnun í hávegum höfð Húsgagnaverslunin EPAL í Skeifunni hefur jafnan lagt mikla áherslu á vandaða hönnun , ekki síst frá Norðurlöndunum .
Íslenskri hönnun er líka gert hátt undir höfði og í tilefni Hönnunarmars sýnir EPAL verk hátt í tuttugu íslenskra hönnuða , þekktra jafnt sem nýrra og upprennandi .
Á sýningunni eru bæði fullmótaðir hlutir sem og hugmyndir á frumstigi , húsgögn , leikföng , ljós , teppi og nytjahlutir .
Á meðfylgjandi mynd má sjá snaga sem eru hönnun Heklu Bjarkar Guðmundsdóttur .
Stafasúpa með djassbragði Reykjavík Letterpress við Lindargötu býður í ár upp á stafasúpu þar sem stefnt er saman lausaletri , blýklisjum , plastklisjum og tréstöfum svo úr verður ein allsherjar súpa .
Gestir fá að fylgjast með súpugerðinni við undirleik frú Helgu Heidelberg sem verður í góðum félagsskap landsþekktra djassara .
Stórbrotnir skartgripir Í tilefni Hönnunarmars leggja Orr gullsmiðir áherslu á hreyfingu og óstýrileika í skartgripahönnun sinni , eins og segir í tilkynningu .
Stórbrotnir skartgripir Orr grípa alltaf augað þegar gengið er hjá versluninni við Bankastræti .
Nú verður ennþá meiri ástæða til að staldra við en leitast verður við að kynna gestum og gangandi eiginleika skartgripanna á skemmtilegan hátt .
Hönnunarmarsipanið snýr aftur Hönnunarmarsipanið vakti mikla lukku á Hönnunarmars í fyrra og snýr aftur í ár og er nú selt til styrktar krabbameinssjúkum .
Lakkrískonfektkubbarnir eru hannaðir af Örnu Rut Þorleifsdóttur og Rán Flygenring og framleiddir í samstarfi við sælgætisgerðina Sambó .
Tíu prósent af andvirði hvers selds Hönnunarmarsipankubbs renna til styrktar Krabbameinsfélaginu .
Góðgætið verður að finna víðsvegar um borgina , meðal annars í Kiosk , Minju , Forréttabarnum og 20BÉ .
Íslenskt ættbálkaskraut Vöruhönnuðirnir Bylgja Rún Svansdóttir og María Kristín Jónsdóttir frumsýna fylgihlutalínu sem hefur fengið nafnið Staka .
Þær segja hana vera fyrir hinn íslenska ættbálk þar sem þekking og efniviður frá landnámsöld liggja til grundvallar .
Útkoman er staka , sem er skinn , skorið og mótað í hálslín , slifsi og þverhnýti .
Línan verður til sýnis í versluninni 38 þrepum við Laugaveg .
Samsuða vöru- og iðnhönnuða Samsýning Félags vöru- og iðnhönnuða vekur jafnan mikla athygli og trekkir að á Hönnunarmars .
Sverð , ský , geisli , gjöf , kubbur , krukka og íssneið eru aðeins brot af þeirri fjölbreyttu hönnun sem sjá má á sýningunni .
Þrjátíu og tveir hönnuðir frumsýna verk sín á sýningunni í ár , sem er stærsti og glæsilegasti viðburður félagsins til þessa .
Á meðfylgjandi mynd má sjá hönnun Auðar Aspar Guðmundsdóttur og Emblu Vigfúsdóttur .
Þetta er ískaldur matarglaðningur frá hinni sunnlensku bændaverslun Búbót .
