Níunda myndin í röð stuttmynda sem Mbl. Sjónvarp sýnir á sunnudögum í samvinnu við Kvikmyndaskóla Íslands heitir Þröstur .
Höfundur myndarinnar er Hafliði Pálsson en myndin er útskriftarverkefni hans frá skólanum en Hafliði útskrifaðist af tæknibraut skólans fyrir rúmu ári .
Rómantísk gamanmynd Myndin segir frá Þresti sem er 27 ára og býr í foreldrahúsum .
Hann er feiminn að upplagi og ómannblendinn , en gleymir sér oft í söng sem er hans aðaláhugamál .
Hann á sér þann draum að verða viðurkenndur sem söngvari og fá að syngja fyrir margmenni .
Það er þó enginn hægðarleikur þar sem Þröstur er bæði laglaus og glímir við heilmikið taktleysi í ofanálag .
Þröstur vinnur á lager þar sem hann keyrir um á lyftara með iPod-inn í eyrum og syngur hástöfum .
Það kann auðvitað enginn að meta þennan söng hans nema kannski Dögg , samstarfskona hans .
Hafliði segir þetta vera einhvers konar rómantíska gamanmynd .
Samnemendur hans á þessum tíma í skólanum eru í aðalhlutverkum en Tómas Ingi Þórðarson leikur Þröst og Anna Hafþórsdóttir er í hlutverki Daggar .
Slær í gegn á netinu " Þetta par er að reyna að ná saman í gengnum áhugamál Þrastar , sem er að syngja , þrátt fyrir að hann sé ömurlegur söngvari .
Hann hefur þetta óvenjulega áhugamál , að vilja syngja fyrir aðra en hefur ekki getuna til þess , " segir hann en misskildi söngfuglinn Þröstur slær síðan í gegn á YouTube eftir að samstarfsmaður hans lætur myndband þar inn .
Í hlutverki foreldra Þrastar , sem eru eins og aðrir orðnir langþreyttir á söngnum , eru síðan leikararnir Lilja Þórisdóttir og Eyþór Árnason .
Til viðbótar leikur Hjálmar Hjálmarsson Sigurjón , yfirmann Þrastar .
" Ég gerði eiginlega allt sem hægt er að gera sjálfur , án þess að það sjáist á skjánum .
Ég skrifaði handritið , var aðstoðarleikstjóri og sá sjálfur um alla eftirvinnslu , ég klippti , hljóðvann og litagreindi , " segir hann .
" Maður var með puttana í öllu .
" Hafliði starfar í dag sem klippari hjá RÚV og námið nýtist honum því aldeilis í starfi .
" Já algjörlega , ég væri ekki að starfa við þetta í dag ef ég hefði ekki farið í skólann .
Þetta skilaði sér algjörlega .
Ég er að vinna við það sem mér finnst skemmtilegt .
" ingarun@mbl.is 