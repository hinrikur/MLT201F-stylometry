Reykjavíkurskákmótið 9. umferð : Hou Yifan – Caruana Hér réðust úrslit 27 .
Reykjavíkurskákmótsins .
Kínverski heimsmeistarinn , sem hafði teflt flókna miðtaflsstöðu af hreinni snilld gegn stigahæsta skákmanni mótsins , gat nú leikið 41 .
Rac4 ! sem á að vinna , t.d. 41... .
Hd8 42 .
Ra5 ! Bxe4 43 .
He2 og vinnur mann eða 41... .
f6 42 .
Rd7 ! Ba6 43 .
Rdb6 os.frv .
Með sigri hefði Hou Yifan unnið mótið en Caruana hékk á jafntefli og varð því einn efstur .
Skákin í heild gekk þannig fyrir sig : 1. e4 e5 2 .
Rf3 Rc6 3 .
Bb5 a6 4 .
Ba4 Rf6 5 .
0-0 b5 6 .
Bb3 Bc5 7. c3 d6 8. d4 Bb6 9. h3 0-0 10 .
Be3 h6 11 .
Rbd2 He8 12 .
He1 Bd7 13 .
Db1 Ra5 14 .
Bc2 c5 15. d5 c4 16. b4 cxb3 17. axb3 Bxe3 18 .
Hxe3 Rb7 19. b4 Rh5 20 .
Bd3 Rf4 21 .
Bf1 Hf8 22. c4 bxc4 23 .
Bxc4 a5 24. bxa5 Rxa5 25 .
Db4 Rxc4 26 .
Hxa8 Dxa8 27 .
Rxc4 Da1 28 .
He1 Da2 29 .
Rfd2 Hc8 30 .
He3 Dc2 31 .
Kh2 Rd3 32 .
Db7 Rc5 33 .
Db6 Rd3 34 .
Rxd6 Hf8 35 .
R6c4 Rxf2 36 .
Db1 Dxb1 37 .
Rxb1 Bb5 38 .
Rba3 Ba6 39 .
Rxe5 He8 40. d6 Bb7 – sjá stöðumynd – 41 .
Rxf7 Kxf7 42 .
Hf3 Ke6 43 .
Rb5 Hb8 44 .
Hxf2 Bxe4 45 .
He2 Hxb5 46 .
Hxe4 Kxd6 47 .
Kg3 Kd5 – Jafntefli .
Henrik Danielsson náði bestum árangri íslensku keppendanna , hlaut 7 vinninga og varð í 2.-8. sæti .
Héðinn Steingrimsson og Hannes Hlífar Stefánsson hlutu 6½ vinning og urðu í 9.-18. sæti .
Framan af móti var það Bragi Þorfinnsson sem stóð sig best .
Hann var með 4½ vinning eftir fyrstu fimm umferðirnar , fékk ½ vinning úr næstu þremur skákum en átti samt möguleika á stórmeistaraáfanga ef hann fengi að tefla við tiltölulega " þægilegan " 2.360 stiga mann í síðustu umferð .
Hins vegar " sagði tölvan nei " og dró úr hatti sínum alltof stigalágan andstæðing fyrir Braga , hinn " þrælmorkna " Ian Thompson .
Við það gat Bragi ekki unað og mætti ekki til að tefla lokaskákina .
Um þetta mál hafa síðustu daga staðið harðar deilur á umræðuhorni skákhreyfingarinnar , skákstjórar lífs og liðnir fengið það óþvegið en einkum þó sá þeirra sem ýtti á enter-takkann og gerði pörun lokaumferðarinnar opinbera .
Ýmsir góðir menn hafa þar farið hressilega fram úr sér .
Ávallt hefur legið fyrir að svo stórt opið mót með miklum styrkleika- og stigamun á keppendum er ekki sérlega heppilegt fyrir " titilveiðara " .
Reykjavíkurskákmótið er haldið á ári hverju og má hiklaust bjóða upp á annað fyrirkomulag annað veifið a.m.k. Uppskera okkar manna var með besta móti í ár .
Mikhael Jóhann Karlsson hlaut 3. verðlaun í flokki skákmanna 16 ára og yngri .
Dagur Kjartansson , J ón Trausti Harðarson og Leifur Þorsteinssson röðuðu sér í þrjú efstu sætin með bestan árangur miðað við stig en Sigurður Daði Sigfússon varð í 1. sæti í stigaflokknum 2.201-2.400 og Þorvarður Ólafsson varð efstur í stigaflokknum 2.001-2.200 en þar varð Magnús Pálmi Örnólfsson í 3. sæti .
Í keppni þeirra sem voru undir 2.000 stigum varð Siguringi Sigurjónsson í 2. sæti og Halldór Pálsson í 3. sæti .
Þeir eiga báðir mikið inni .
Þess má geta að hinn 10 ára gamli Hilmir Freyr Heimisson hækkaði langmest allra keppenda á mótinu en hann hlaut 4 vinninga af 9 mögulegum og hækkaði um tæplega 90 elo-stig og verður með um 1.700 stig á næsta lista FIDE .
Og allir fögnuðu með Einari Hjalta Jenssyni sem náði áfanga að alþjóðlegum meistaratitli .
Helgi Ólafsson helol@simnet.is 