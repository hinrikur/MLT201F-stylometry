Þátttaka heimsmeistara kvenna , Hou Yifan , á Reykjavíkurskákmótinu sem hefst í Hörpu á þriðjudaginn er sérstakt ánægjuefni .
Á fyrsta Reykjavíkurmótinu sem fram fór árið 1964 var Nona Gaprindhasvili , þá nýbakaður heimsmeistari , meðal þátttakenda og á heimaslóð hennar í Georgíu byggðist upp í kringum hana hópur skák-valkyrja .
Hou Yifan , sem er nýorðin 18 ára , kemur fram eftir áratuga sigurgöngu stallsystra sinna frá Kína en sá er munur á henni og Nonu , að á sjöunda áratugnum var gríðarlegur styrkleikamunur á konum og körlum og Nona var sjaldnast í færum með að vinna þá bestu .
Á mótinu í Gíbraltar í janúar , þar sem Hou Yifan varð í efsta sæti ásamt Nigel Short og náði árangri sem metinn er uppá 2872 elo-stig , voru helstu fórnarlömb hennar margir af bestu skákmönnum heims : Alexei Shirov , Le Queang , Zoltan Almasi og síðast en ekki síst Judit Polgar en uppgjör þeirra vakti feiknarlega athygli og sigur Hou Yifan markaði ákveðin þáttaskil í skáksögunni .
Hún hefur léttan og frísklegan stíl og mikinn sigurvilja til að bera , eins og kom fram í viðreigninni við besta skákmann Vietnam : Hou Yifan – Le Queang Liem Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6. f4 e6 7 .
Be2 Dc7 8 .
O-O Be7 9 .
Kh1 O-O 10. a4 Rc6 11 .
Be3 He8 12 .
Bf3 Þekkt byrjun úr einvígjum Karpovs og Kasparovs sem alltaf lék 12 .
....
Hb8 .
12 .
...
Ra5 13 .
Bf2 Rd7 14 .
De1 b6 15. e5 Bb7 16 .
Bg3 dxe5 17. fxe5 Hac8 18 .
Hd1 Bb4 19 .
Df2 Hf8 20 .
Re4 ! Rxe5 21 .
Bf4 Bxe4 22 .
Bxe4 Bd6 23 .
Rf3 ? Peðsfórnin var ágæt en hér var best að leika 23 .
De2 eða 23. b3 .
23 .
...
f5 ! 24 .
Bxe5 Bxe5 25 .
Bd3 Bxb2 26 .
Hb1 Bc3 27 .
Rg5 De7 28 .
De3 Rc4 29 .
Bxc4 Hxc4 30 .
Hxb6 Bd4 31 .
Dd3 Hxa4 32 .
Hxe6 ! Þó sanna megi að svarta staðan sé betri tekst Hou Yifan alltaf að skapa vandamál í stöðu svarts , 32 .
...
Dxg5 er nú svarað með 33 .
Db3 ! sem hótar hróknum og 34 .
He8 + .
32 .
..
Da3 33 .
De2 h6 - sjá stöðumynd 1 - 34 .
Hxh6 ! gxh6 35 .
De6 Kg7 36 .
Dd7 Kg6 37 .
Re6 Bc5 ? 37 .
...
Hf7 hélt jafntefli .
" Houdini " tilkynnir : þvingað mát í 10 leikjum ! 38 .
Dg7 + Kh5 39 .
Rxf8 Bxf8 40 .
Df7 – og svartur gafst upp .
Hver er besti leikurinn ? Þessi staða - sjá stöðumynd - kom upp á Norðurlandamóti ungmenna í Finnlandi á dögunum .
Hallgerður Helga Þorsteinsdóttir var með svart gegn Finnanum Henri Torrkola og var í miklu tímahraki , lék 44 .
....
H6h3 + og tapaði eftir 45 .
Kg4 .
Þetta er mögnuð staða .
Hver er besti leikur svarts ? " Houdini " bendir á að Hallgerður gat leikið 44 .
...
Kf7 ! sem er afar útsmoginn leikur .
Eftir 45. a8 ( D ) kemur 45 .
...
g4 + ! 46 .
Kxg4 Hg6 + 46 .
Kf3 Hxg1 ! og engin vörn finnst við hótuninni 46 .
...
Hg3mát .
45 .
Kg4 lítur betur út en eftir 45 .
...
H6h4 + 46 .
Kf5 g4 ! 47 .
Haa1 Hf2 ! ! vinnur svartur , t.d. 48 .
Haf1 Hh5 + 49 .
Kxg4 Hg5 + og 50 .
...
Hh2 mát ! Það er aðeins ein vörn í stöðunni eftir 44 .
...
Kf7 , " tölvuleikur " af bestu gerð , 45 .
Haa1 ! – til að hafa g1-hrókinn valdaðan .
Svartur verður þá að þvinga fram jafntefli með 45 .
...
g4 + ! 46 .
Kxg4 H6h4 + o.s.frv. Þetta er gott dæmi um yfirburði tölvuforrita í flóknum stöðum og skýrir vel þá miklu tortryggni sem ríkir stundum á skákmótum nú til dags .
Helgi Ólafsson helol@simnet.is 