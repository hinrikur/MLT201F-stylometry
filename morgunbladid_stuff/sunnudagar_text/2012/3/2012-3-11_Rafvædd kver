Rafbókavæðingin hefur ýmsa kosti , eins og hér hefur verið mært hvað eftir annað , þó gallanna sé kannski minna getið .
Eitt af því skemmtilega sem þessi tækjabylting hefur borið með sér er að til hefur orðið nýr flokkur bóka sem kallast Kindle Single og kalla má Kindle-kver upp á íslensku eða kannski rafkver .
Slík kver , sem kosta yfirleitt 150-250 kr. , eru of stutt til að vera gefin út sem bækur og ýmist of löng til að falla inn í smásagnasafn , eða að efni þeirra er svo sérstakt eða sértækt að það á ekki við þar .
Sumir höfundar hafa líka gripið til þess að gefa út slík kver til að kynna væntanlegar eða nýútkomnar bækur , aðrir nota það til að koma á framfæri skoðunum sem erfitt er að miðla í skáldskap og enn aðrir til að stíga sín fyrstu skref sem rithöfundar .
Svo við snúum okkur að hinu leiðinlega þá hefur hagræðið af því að gefa út rafrænar smábækur , rafkver , líka gert það mögulegt að gefa út allskyns textarusl af vefnum sem menn ýmist kaupa réttinn á fyrir slikk , eða þeir hirða efni sem birt með svonefndu opnu notendaleyfi .
Dæmi um hið síðarnefnda er það þegar menn sækja sér efni á Wikipedia , til að mynda sagnfræði- eða vísindagreinar , pakka inn í " bók " og selja fyrir smáaura .
Ef nógu margir bíta á agnið má hafa af þessu nokkrar tekjur , ekki síst ef vinnan á bak við verkið er lítil sem engin .
Sem dæmi um þær breytingar sem orðið hafa á bókamarkaði á síðustu árum má nefna að árið 2010 komu út 316.000 hefðbundnar bækur vestan hafs en 2,8 milljónir titla af rafbókum og ámóta , sem eru tvöfalt fleiri en árið á undan .
Fyrir vikið þarf maður oft að þræla sér í gegnum bunka af sorpi til að finna gimsteina , róta í einskonar bókmenntalegum ruslpósti .
