Kattakaffihús hafa löngum verið vinsæl í stórborginni Tókýó í Japan en þar hefur kattafólk getað mætt eftir vinnu til að slaka á , leikið sér við ketti og drukkið te .
Nú er verið að breyta reglunum í borginni þannig að kettirnir megi ekki " vinna " eftir klukkan átta á kvöldin .
Hiromi Kawase , eigandi kattakaffihúss í borginni , er ósáttur við þetta .
" Það vita allir að kettir eru svo ánægðir á kvöldin , " sagði Kawase sem óttast um framtíð kaffihússins en hún lokar núna klukkan tíu og margir viðskiptavinanna mæta eftir klukkan átta á kvöldin .
Vinsældir kaffihúsanna má rekja til strangra laga um dýrahald í fjölbýlishúsum þannig að kaffihúsin eru kjörin til að fá að komast í tengsl við dýr .
Fyrir þetta borga kattakaffihúsagestir um 1.500 krónur á klukkustund .
