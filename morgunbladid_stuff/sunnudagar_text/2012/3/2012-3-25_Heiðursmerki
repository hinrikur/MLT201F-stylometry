Nokkra athygli vakti , að kunnir bókmenntamenn tóku við krossi á Bessastöðum á nýársdag 2012 .
Af því tilefni má rifja upp , þegar Steingrími Thorsteinssyni þóttu stjórnvöld veita heiðursmerki af óþarflegri rausn í tilefni þúsund ára afmælis byggðar á Íslandi 1874 , að þá orti hann : Orður og titlar , úrelt þing , eins og dæmin sanna , notast oft sem uppfylling í eyður verðleikanna .
Raunar var til danskt kvæði svipaðs efnis eftir P. A. Heiberg , sem uppi var 1758-1841 : Ordener hænger man paa Idioter , Stierner og Baand man kun Adelen gier ; Men om de Mallinger , Suhmer og Rot her , Man ei et Ord i Aviserne seer .
Dog , har man Hierne , Kan man jo gierne Undvære Orden og Stierne .
Þetta má þýða svo á laust mál : Heiðurs-merki eru hengd á bjálfa ; stjörnur og bönd eru veitt aðlinum .
Um menn með nöfnin Malling , Suhm og Roth er ekkert sagt í blöðunum .
Hafi maður heila , getur hann verið án heiðursmerkja og krossa .
Heiberg fékk 150 ríkisdala sekt fyrir þennan kveðskap sinn .
Það þóttu síðan fádæmi , þegar Hannesi Hafstein tókst þrátt fyrir fyrri kveðskap Steingríms að krækja heiðursmerki Dannebrog á brjóst honum í konungskomunni 1907 .
Raunar sagði Pétur Jónsson á Gautlöndum , alþingismaður og ráðherra , þegar hann þáði slíkt merki : " Ég veit ekki , hvort er minni hégómaskapur að hafna Dannebrogskrossinum eða þiggja hann .
" Á næstu þjóðhátíð , Alþingishátíðinni 1930 , þóttu stjórnvöld líka óspör á heiðursmerki , þótt nú væri Fálkaorða komin í stað Dannebrog , og Jón Helgason prófessor orti : Þótt fólkið sé skuldug og flámælt og ráðlítil hjörð er forsjónin greiðug við oss , því Ísland er bráðum hið einasta land hér á jörð þar sem allir menn hafa kross .
Athugasemdir og leiðréttingar vel þegnar Hannes H. Gissurarson hannesgi@hi.is 