Þrýst hefur verið á stjórnvöld að bæta skilyrði lögreglunnar til að takast á við skipulagða glæpastarfsemi hér á landi .
En ef horft er til frumvarps Ögmundar Jónassonar innanríkisráðherra , sem lagt hefur verið fram á Alþingi , virðist ekki ríkja vilji til að koma til móts við þau sjónarmið .
Í það minnsta hefur það hverfandi áhrif á þau úrræði sem lögreglan hefur nú þegar .
Þríþættar kröfur Um það verður ekki deilt að ógnin er til staðar .
Í vestrænum ríkjum þykir skipulögð glæpastarfsemi almenntvarhugaverðust fyrir lýðræði og öryggi í heiminum .
Þetta hefur meðal annars komið fram hjá Arnari Jenssyni , fastafulltrúa Íslands við Europol , sem hefur skýrt frá því að ESB telji mesta ógn stafa af skipulagðri brotastarfsemi og að hryðjuverk séu aðeins númer tvö í röðinni .
Það sem lögreglan hefur lagt höfuðáherslu á að bætt verði úr hér á landi er þrennt .
Í fyrsta lagi að hún fái meira fjármagn og fleiri lögreglumenn , í öðru lagi að starfsemi tiltekinna glæpahópa verði bönnuð , og í þriðja lagi forvirkar rannsóknarheimildir .
" Náðst hefur ótrúlega góður árangur með takmörkuðum fjölda lögreglumanna , en þeir vinna nánast með berum höndum , " segir Stefán Eiríksson lögreglustjóri höfuðborgarsvæðisins .
" Við höfum einungis leyfi til að rannsaka ef fyrir liggur grunur um refsiverða háttsemi , en ekki til rannsókna á hópum eða einstaklingum sem við náum ekki að tengja beint við tiltekin brot eða grun um tiltekin brot , hvort sem eru fullframin eða undirbúningsathafnir .
Í skipulögðum brotahópum er skýr verkaskipting , þar sem skipuleggjendur og þeir sem fjármagna halda sér sem fjærst öllu því sem snýr að framkvæmdinni .
Þess vegna gæti okkur gengið betur að ná í höfuðpaurana ef við hefðum til þess heimildir .
Út á það gengur þetta .
" Önnur glæpasamtök Fyrir utan vélhjólasamtökin eru starfandi hópar hér á landi sem tengjast öðrum brotahópum erlendis , eins og litháíska mafían , pólskir brotamenn og fleiri .
En þeir starfa með öðrum hætti , það er ekki eins skýrt og sýnilegt skipulag .
Þar þarf því að beita öðrum aðferðum .
" Nú á tveimur árum höfum við stöðvað hópa sem hafa staðið fyrir innbrotum og skipulögðum þjófnuðum úr búðum með þeim árangri , að slíkum afbrotum hefur fækkað um tugi prósenta á tveimur árum , " segir Stefán .
" Og ég tel rétt að halda því til haga að nú er fókusinn á vélhjólahópum og margir eru í gæslu og fangelsi úr þeirra röðum .
" Páskaungi og Vítisenglar Íslendingar búa í landi þar sem yfirvöld vilja banna að setja mynd af hænuunga á bjórdós .
En á sama tíma er leyfð starfsemi skipulagðra glæpasamtaka , sem merkja sig í bak og fyrir , ekki síst vegna þess að fólki stendur ógn af því .
Starfsemin verði bönnuð Einn klúbbur hér á landi er orðinn fullgildur hluti af Vítisenglum og tveir klúbbar eru á undirbúningsstigi í Outlaws , sem er undanfari beinnar aðildar .
" Aðildinni fylgir skuldbinding sem klúbbarnir gangast undir , " segir Stefán Eiríksson .
" Þetta eru samtök sem skilgreina sig fyrir utan lög og rétt og meðlimir og einstakir klúbbar þurfa að sanna sig á því sviði , bæði hér heima og eftir atvikum erlendis .
Eins ber þeim skylda til að safna til sín áhangendum og það hafa þeir verið að gera .
Þannig að það er enginn vafi í mínum að samtökin eru stofnuð í ólögmætum tilgangi .
" Hann telur Íslendinga í góðri aðstöðu til að grípa til aðgerða , samfélagið sé lítið , upplýsingamiðlun greið og staðsetningin afskekkt norður í Atlantshafi .
" Við höfum yfirsýn og möguleika til að gera það sem öðrum þjóðum hefur ekki tekist .
Þess vegna tel ég rétt að menn íhugi að nýta möguleika í stjórnarskrá til að banna starfsemi skipulagðra brotasamtaka .
Með því færum við burtu ógn sem þeir sjálfir viðhalda með merkjum , skipulagi , klúbbhúsi og öðru slíku , en það er beinlínis notað til að hóta og ógna fólki – oft þarf ekki meira til .
" 