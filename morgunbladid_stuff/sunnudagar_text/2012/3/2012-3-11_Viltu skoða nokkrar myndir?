Myndir eru mikilvægar .
Fréttamyndir auka áhrif frétta sem fluttar eru og færa okkur fjarlægan veruleika heim í stofu .
Myndir eru notaðar í auglýsingum til að fanga athygli neytenda .
Stundum er gott samræmi milli mynda og þess sem auglýst er en stundum er sú tenging langsótt ef hún er þá til staðar .
Í öllum tilfellum er nauðsynlegt að vera læs á myndirnar .
Þeim er ætlað ákveðið hlutverk og við , lesendur , verðum að skilja hvert það hlutverk er og til hvaða hvata okkar er reynt að höfða .
Flest tökum við myndir sjálf og setjum í myndaalbúm , rafræn eða snertanleg .
Þær myndir geyma minningar okkar .
Þegar við erum í stuði drögum við albúmin fram , setjumst með þau í sófann og flettum í þeim og rifjum upp , setjum í samhengi og sköpum ákveðinn þráð í líf okkar .
Við notum myndirnar líka til að koma í orð ýmsu úr lífi okkar .
Sumir merkja myndaalbúmin sín t.d. " Sumar 2011 " eða " Ættarmótið 2010 " en auðvitað er það innihaldið sem skiptir okkur öll mestu máli , ekki hvað við höfum nefnt albúmið , þótt það geti vissulega verið lýsandi fyrir innihaldið .
Þótt flest albúm séu líklega með því móti sem hér hefur verið lýst eru til annars konar albúm .
Guðrún Eva Mínervudóttir skrifaði til dæmis skáldsöguna Albúm .
Sú bók er ekki myndabók en þó kallar hún fram svipuð hughrif hjá lesanda og þegar hann situr og flettir myndaalbúmi .
Í bókinni er tungumálið notað til að kalla fram myndir í huga lesanda og skapa samfellu í líf sögupersónanna .
En tungumálið er ekki bara hægt að nota með þessum hætti í skáldskap .
Tungumálið er nefnilega ekki síður gott en myndir til að fá mynd af þeim veruleika sem við búum í .
Undanfarið hefur myndaalbúm sem Hildur Lilliendahl útbjó vakið mikla athygli .
Það albúm er líkt Albúmi Guðrúnar Evu að því leyti að í því eru myndir af orðum .
Orðum sem aðrir en Hildur hafa birt opinberlega .
Margir sem gagnrýnt hafa albúmið hafa einkum gert athugasemdir við það hvernig Hildur hefur merkt albúmið .
En það er með þetta albúm eins og önnur , það er ekki nafnið sem skiptir máli heldur myndirnar sjálfar , orðin sem lesa má á myndunum .
Þau segja sína sögu um hugmyndir þeirra sem létu þau falla .
Ég ætla að leyfa lesendum Morgunblaðsins að skoða nokkrar myndir með mér og sjá hvaða sögu þær segja .
( Myndirnar eru teknar stafréttar frá eigendum sínum .
) þessar fucking hórur síljúgandi um nauðganri ...
sérstaklega eftir að ríkið byrjaði að borga þeim 600 þús kr strax eftir dóm þá jókst prósentan verulega HÓRUR ! ! ! ! hvernig á mar að vita að sé verið að nauðga , margoft séð drsulur vera láta hamra sig í húsasundi á djamminu bættu mer a listann drullupussa , nog er til af konum sem hata menn .
Þu ert mannhatari Hildur .
Niður með nornirnar og upp með tippin strakar Drullupussa af guðsnáð öll samélug hafa sinn trúð hvern á sínu sviði og er hún ein þeirra enda hraunar hún yfir kynsistur sýnar án þess að blikka auga og segist vera að reina að rétta hag kúgaða kynsins ha ha ha Á fyrstu og annarri myndinni má glöggt sjá að myndasmiðirnir eru þeirrar skoðunar að konur , sem er nauðgað , ljúgi til um verknaðinn og að þær séu fyrst og fremst á höttunum eftir pening og þar með hórur eða að þær vilji láta nauðga sér .
Nú skalt þú gera upp við þig , kæri lesandi , hvort þér þykja þessar myndir góðar og hvort þú vilt vera með á næstu mynd þessara ljósmyndara .
Af seinni tveimur myndunum að dæma er augljóst að orðið drullupussa er notað til að sýna andúð á þeirri sem talað er um .
Hún er mannhatari og trúður .
Og hvers vegna ? Vegna þess að hún tók afrit af myndunum og setti í albúmið hjá sér .
Nú skalt þú , lesandi góður , taka afstöðu til þess hvort er verra , myndin sjálf eða afritun hennar .
Þetta eru ljótar myndir og bera eigendum sínum ekki fagurt vitni .
En eins og með aðrar myndir sem dembt er yfir okkur verðum við að vera læs á þessar myndir , sjá hvaða boðskap þær bera svo við getum varað okkur sjálf á honum og varað aðra við honum .
