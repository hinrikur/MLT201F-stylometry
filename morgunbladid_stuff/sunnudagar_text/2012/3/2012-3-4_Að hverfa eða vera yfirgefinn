Overman er nafn næstu stuttmyndar sem Mbl Sjónvarp sýnir á sunnudögum í samvinnu við Kvikmyndaskóla .
Hún er sú áttunda í röðinni .
Höfundur myndarinnar er Daníel Bjarnason sem lauk námi fyrir rúmu ári .
Myndin fjallar um tvo menn ; í stuttu máli má segja að annar yfirgaf fjölskyldu sína sjálfviljugur en hinn var yfirgefinn af sínum nánustu .
" Mér fannst hugmyndin að myndinni bæði mjög heillandi en um leið ógeðfelld , " segir Daníel .
" Stundum virðist eins og jörðin hafi gleypt fólk og það er reyndar algengara en maður heldur .
Ég velti því fyrir mér hverjar orsakirnar geta verið ; hvort menn " týnast " í alvörunni eða vilja losna og láta sig hverfa þess vegna .
" Í Overman segir frá venjulegum manni .
" Hann er í öruggri vinnu , á fjölskyldu , en hverfur einn daginn án þess að láta nokkurn vita .
Hann lætur alla halda að hann sé dáinn en líkið finnist einhverra hluta vegna ekki .
Síðan fer hann sína leið , ferðast um heiminn og lifir sínu lífi .
Myndin er samtal tveggja manna , þar sem hann segir sögu sína og miðlar reynslunni til manns sem líkt er farið fyrir en þó öðruvísi .
Hann er einn vegna þess að hann klúðraði eigin lífi og enginn vill lengur hafa hann í kringum sig , m.a. vegna alkóhólisma .
Þegar hann heyrir sögu viðmælandans veltir hann því fyrir sér að ef til vill hefði hann átt að grípa til sama ráðs ; að láta sig hverfa sporlaust og skilja þannig raunverulega við alla sína í góðu .
Overman er útskriftarverkefni Daníels úr kvikmyndaskólanum og er fyrsta leikna mynd hans .
" Áður hafði ég gert heimildarmyndir , en draumurinn er að geta framleitt leikið efni og leikstýrt sjálfur .
Ástandið er hins vegar þannig núna að það erfitt er að fá peninga í það .
" Betur gengur að útvega fjármagn til gerðar heimildarmyndar , að sögn Daníels , og auðveldara að byrja smátt á þeim vettvangi .
" Ég hef alltaf haft brennandi áhuga á kvikmyndagerð og var löngu ákveðinn í að vinna við hana .
Ég ætlaði í skóla í New York en það var á þeim tíma sem hrunið varð svo ég ákvað að læra hér heima og er mjög sáttur við námið .
Ég kynntist mörgu hæfileikaríku fólki í skólanum , fólki sem ég er enn í sambandi við .
" Daníel starfar nú hjá Skjá einum sem tökumaður , klippari og framleiðandi og vinnur að Málinu með Sölva Tryggvasyni .
" Má ég ekki nefna næsta þátt ? Hann er á mánudagskvöldið og að þessu sinni er fjallað um nauðgunarlyf .
Ég hvet alla til þess að horfa á þáttinn .
" skapti@mbl.is 