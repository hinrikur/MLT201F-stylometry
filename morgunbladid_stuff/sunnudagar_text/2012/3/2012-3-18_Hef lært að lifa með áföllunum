Helgi Pétursson var unglingur þegar hann stofnaði Ríó-tríóið ásamt félögum sínum Ólafi Þórðarsyni og Halldóri Fannar .
Ólafur og Halldór létust báðir með tveggja mánaða millibili sitthvorumegin við síðustu áramót .
Ólafur eftir árás sem hann varð fyrir og Halldór varð bráðkvaddur .
Helgi segist trúlega hættur tónlistarflutningi en sér um vikulegan tónlistarþátt , Óskastundina , í Ríkisútvarpinu .
Aðalstarf hans er að reka fyrirtækið Orkusýn ehf. sem sér um jarðhitasýningu á Hellisheiðarvirkjun .
Helgi er fyrst spurður um starf sitt hjá Orkusýn .
" Ég vann við það frá árinu 2001 að skipuleggja þetta verkefni , jarðhitasýningu , og þá sem starfsmaður Orkuveitunnar .
Þegar Orkuveitan sagði upp fjölda starfsmanna var ég þar á meðal og einnig Auður Björg Sigurjónsdóttir móttökustjóri og samstarfsmaður til margra ára og þegar jarðhitasýningin var boðin út buðum við Auður í reksturinn og höfum nú rekið fyrirtækið í ár , " segir Helgi .
" Ég hef mjög gaman af því sem við erum að gera .
Ég er stoltur af að sýna gestum og gangandi jarðhitanýtingu okkar Íslendinga sem er einstök .
Útlendingar verða bæði hrifnir og undrandi þegar þeim er sagt að 90 prósent af húsum á eyjunni séu hituð með jarðhita .
Hingað koma meðal annarra stjórnmálamenn frá fjölmennum ríkjum eins og Kína og Indlandi og heillast af því sem þeir sjá hér .
Hverjar eru þeirra mestu áhyggjur ? Jú , orkumál .
" Reynsla af krabbameini Helgi skartar yfirvaraskeggi , eins og hann hefur reyndar gert í áratugi .
En þar sem nú er mottumars er hann spurður um átak Krabbameinsfélagsins vegna baráttunnar gegn krabbameini hjá körlum .
Þá kemur í ljós að hann hefur sterka og djúpa sannfæringu fyrir því átaki , enda hefur hann reynslu af krabbameini .
" Ég hef sjálfur fengið krabbamein , í blöðru , fyrst fyrir um fimmtán árum og síðan aftur í blöðruhálskirtil fyrir þremur árum , " segir hann .
" Þegar ég greindist í fyrra sinnið hafði ég svosem ekkert hugsað sérstaklega um að ég gæti fengið krabbamein , þó svo að ég hefði átt að hugsa um það því við bræðurnir , sem erum fjórir , misstum móður okkar unga .
Hún dó frá okkur rúmlega fertug úr krabbameini .
Þá var ég nítján ára , elsti bróðirinn tuttugu og tveggja og yngri strákarnir tíu og sex ára .
Þetta hefur verið skelfilegt áfall fyrir fjölskylduna .
" Þetta var mikið högg .
Mamma tærðist upp á einu ári .
Hún var heima eins lengi og hún gat en síðan fór hún á spítala og öll vissum við að hverju stefndi þótt ekki væri talað um það .
Við bræðurnir bitum bara á jaxlinn .
Þannig var áföllum mætt á þeim tíma .
Þetta var gríðarlegur missir fyrir okkur fjölskylduna .
Mamma var gleðigjafi og söngmanneskja og það trosnaði verulega úr ýmsu þegar hún féll frá .
" Þú segist hafa fengið krabbamein fyrir fimmtán árum og síðan fyrir þremur árum .
Hvernig brástu við ? " Þegar krabbameinið kom aftur fyrir þremur árum fannst mér það ekki vera neitt tiltökumál enda eru lækningar til .
Mér var meira brugðið í fyrra skiptið því þá var ég með ung börn , en veikindin voru tekin föstum tökum strax í upphafi og það var komist fyrir þau .
Síðan er ég búinn að vera í reglulegum rannsóknum .
Ég hef öðlast mikla reynslu af því að liggja í sömu stellingu og konur , með fætur uppi á bekk og er kannaður með svipuðum hætti og þær .
Lækningin hefur gengið vel og ég hef fengið fínan bata .
Ég hef verið heppinn og hræðist ekki neitt .
Snorri Þorgeirsson krabbameinslæknir , sem er frændi konunnar minnar , sagði við mig þegar krabbameinið hafði látið aftur á sér kræla : Ég hef engar áhyggjur af þér , Helgi .
Þú ert svo jákvæður að þú munt yfirvinna veikindin .
Hvað varðar Mottumarsinn þá hvet ég karlmenn til að fara í rannsókn því krabbamein í blöðruhálsi er miklu algengara en menn ætla .
Ég held að við karlar hugsum oft þannig að það sé óþarfa pjatt að standa í því að fara í rannsókn .
Þetta er ekki réttur hugsunarháttur .
Menn mega heldur ekki vera svo hræddir við að fá slæmar fréttir að þeir fari ekki í rannsókn .
Ég hvet þá karlmenn sem greinast með krabbamein til að lifa ekki í óttanum heldur tala við fjölskyldu sína um veikindi sín .
" Ertu mjög jákvæður í eðli þínu ? " Ég er það og hef alltaf verið .
Ég mikla ekki hluti fyrir mér .
Ég hef gaman af fólki og er gefinn fyrir margbreytileika .
Ég kann vel við að vera með mörg járn í eldinum og vasast í ýmsu .
Mér hefur auðvitað mistekist en alltaf staðið upp aftur og hef aldrei skollið verulega illilega til jarðar .
Ég hef orðið fyrir ýmsum áföllum , en maður verður að reyna að jafna sig á þeim .
Maður reynir að druslast til að vera almennilegur .
Fyrsta og þyngsta áfallið í mínu lífi var andlát móður minnar .
Það er sagt að tíminn lækni öll sár .
Ég hef svosem enga sérstaka trú á því en maður lærir að lifa með áföllunum .
Móðir mín kemur oft upp í hugann og sömuleiðis þeir félagar mínir sem hafa fallið frá .
" Stutt bil milli lífs og dauða Þú misstir félaga þína úr Ríó-tríóinu á stuttum tíma , Ólaf Þórðarson , sem starfaði með þér allan tímann , og Halldór Fannar , sem var í Ríó-tríóinu í upphafi en hætti svo .
Þeir Ólafur og Halldór urðu ekki gamlir menn .
" Þeir voru alltaf of ungir , alltof frískir og alltof skemmtilegir til að deyja svo snemma .
Óli lifði meðvitundarlaus í þrettán mánuði eftir hryllilega árás .
Það er ekki auðvelt að horfa upp á vin sinn fara þannig .
Við ólumst svo að segja upp saman frá níu ára aldri og vorum að garfa í alls konar hlutum .
Það varð stundum hlé á því sem við vorum að gera í músíkinni en við vorum mikið saman alla tíð .
Til að byrja með trúði ég því að Óli myndi ná sér .
Ég kom mikið til hans á spítalann .
Maður veit aldrei hvað fólk skynjar við þessar aðstæður en fyrstu mánuðina fannst mér hann vera að fylgjast með umhverfinu .
Ég fékk mér til dæmis nýja fartölvu á þessu tímabili og fór með hana upp á spítala og var lengi hjá Óla einn laugardag að baksa við hana .
Mér fannst hann vera að fylgjast með mér því hann var mikill tölvugúrú og þetta var nokkuð sem hann hefði haft mikinn áhuga á .
Undir lokin gerði ég mér grein fyrir því að Óli var farinn .
Líkaminn var þarna en það var ekkert líf eftir .
Þá fór maður að biðja og vona að þessu færi að ljúka sem allra fyrst .
Þetta var alls ekki sú staða sem Óli vildi vera í , við höfðum oft rætt það að við vildum ekki skilja hvor við annan í ástandi eins og þessu .
Þetta var skelfilegt og það var ekkert hægt að gera .
Bara bíða .
Þessi hræðilegi atburður varð til þess að Halldór kom aftur inn í mitt daglega líf .
Við þrír höfðum stofnað saman Ríó-tríóið kornungir en þegar Halldór fór í tannlæknanám hætti hann og Ágúst Atlason tók við .
Halldór kom oft upp á spítala til Óla og þar hittumst við reglulega .
Svo allt í einu , rúmum tveimur mánuðum eftir að Óli dó , varð Halldór bráðkvaddur , fékk hjartaáfall .
Þetta fráfall vina minna , og krabbameinið , minnir mig stöðugt á hversu stutt bilið er milli lífs og dauða .
" Trúirðu á líf eftir dauðann ? " Já , ég geri það .
Ég trúi að við séum hér á jörðinni á ferðalagi og birtumst eftir dauðann í annars konar formi á öðrum stað .
Við sjáum að maðurinn getur skapað ótrúlega mikið á þeim stutta tíma sem ein mannsævi er .
Það getur ekki verið að maðurinn og stórverk mannsandans séu bara einnota .
Ég trúi því allavega ekki .
" Fann mig ekki í pólitík Þú starfaðir um tíma í pólitík og varst borgarfulltrúi Reykjavíkurlistans .
Hvernig kunnirðu við þig í pólitíkinni ? " Ég afplánaði átta ár í pólitík .
Ég segi afplána af því að ég fann mig ekki í pólitíkinni .
Ég er þannig gerður að ég get ekki sagt endalaust já heldur verð að geta sagt nei ef mér finnst rétt að segja nei .
Mér líkaði ekki margt af því sem ég sá og heyrði meðan ég var í pólitík .
Og ekki hefur pólitíkin skánað .
Maður hlýtur að staldra við það að einungis 10 prósent þjóðarinnar treysta Alþingi .
Þetta er svo skelfileg staða að maður spyr sig hvort það eigi kannski bara að leggja þessa stofnun niður .
Hvað erum við að gera með Alþingi ef svo að segja enginn ber lengur traust til stofnunar sem á að vera hornsteinninn í lýðræðisumræðunni ? " Er þetta vantraust á Alþingi ekki stjórnmálamönnunum sjálfum að kenna ? " Þetta er engum öðrum að kenna .
Ég held að stjórnmálamenn okkar séu vel meinandi en þeir eru fyrir löngu komnir á villugötur í umræðu sem er svo sérkennileg að það er með ólíkindum .
Það er ekki hægt að bjóða þjóðinni upp á það að tími þingmanna fari í fjálglegar yfirlýsingar um það hvernig þeim tókst að gera pólitískan andstæðing kjaftstopp .
Þetta er " Sjáið þið hvernig ég tók hann ! " -pólitík .
Þegar svo er skiptir það ekki miklu máli hvað fólk á Alþingi er að þvarga um .
Innihaldið er horfið .
Ég vil miklu frekar eyða tíma mínum með konu minni , Birnu Pálsdóttur , börnunum okkar fjórum og þeim átta barnabörnum sem ég á nú þegar en að fylgjast með svona kjaftæði .
" Nú er dóttir þín , Heiða Kristín , framarlega í Besta flokknum .
Hvernig finnst þér Besti flokkurinn hafa staðið sig ? " Mér finnst Besti flokkurinn hafa staðið sig vel .
Þar hefur verið gerð góð tilraun til að haga pólitískri umræðu öðruvísi en gert hefur verið .
Besti flokkurinn hefur allavega gefið fólki tækifæri til að staldra við og íhuga að kannski sé hægt að gera hlutina öðruvísi .
Ég fagna því sem Besti flokkurinn er að gera og trúi því að hann eigi eftir að breyta ýmsu í íslenskri pólitík .
Það hefur verið gerð tilraun til að spyrða Heiðu , dóttur mína , og mig saman .
Það er eins og ekki sé hægt að hlusta á það sem hún hefur að segja heldur er spurt : Hver er það sem segir henni hvað hún eigi að segja ? Það er þessi hugsun sem er að eyðileggja íslensk stjórnmál .
Einhver stígur fram á sviðið og þá er ekki hægt að hlusta á viðkomandi heldur er spurt hverra manna hann sé .
Ég hef ekkert haft um Besta flokkinn og málefni hans að segja og ég hef ekki verið að móta málflutning dóttur minnar .
Sama má segja um tónlistarflutning Snorra sonar míns , um störf Péturs sonar míns sem er natinn stoðtækjafræðingur og um Bryndísi , þá eldri , sem er flinkur kennari með mörg fjölfötluð börn undir sínum verndarvæng .
" Saknarðu þess að starfa sem tónlistarmaður ? " Ég sakna þess að því leyti að við í Ríó-tríóinu vorum ekki búnir að gera það sem við ætluðum okkur að gera .
Við vorum í miðri tónleikaröð þegar ógæfan skall yfir .
Við ætluðum að gera ýmislegt og ég harma það að hafa ekki fengið að ljúka þeim verkefnum með félögum mínum .
" 