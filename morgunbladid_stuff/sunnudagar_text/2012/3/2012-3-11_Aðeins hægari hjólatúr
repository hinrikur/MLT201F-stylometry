Ég hef tröllatrú á svefni .
Ef manni líður ekki nógu vel ákveður líkaminn einfaldlega að nú sé ráð að hvílast .
Hann virðist einhvern veginn sjá til þess að maður sofi nóg þegar nóg er komið .
Þegar við erum slöpp eða búin að ofgera okkur virðist líkaminn taka stjórnina .
Hann hlustar ekkert á vekjaraklukkuna og tekur sér sinn tíma til að hvíla sig .
Í vikunni svaf ég í níu tíma samfleytt .
Ég svaf vel en samt var ég þreytt daginn eftir .
Nú er vissulega hægt að sofa " of mikið " það er að segja þegar maður er hálfslappur og sloj eftir langan svefn .
En ég vil meina að svefninn hafi í þessu tilviki verið að berjast á móti hugsanlegri pest .
Um leið og hann hvatti mig til að sofa meira þar sem ég þyrfti þess greinilega .
Kannski vilt þú meina , lesandi góður , að ég sé letihaugur .
Ég get svo sem verið það .
En í þessu tilviki horfði öðruvísi við .
Í þessu tilviki hafði ég ekki stjórnina og leyfði svefninum að ráða ferðinni .
Við megum ekki gleyma að hlusta á líkamann ef hann er að reyna að segja okkur eitthvað .
Stundum verður maður að hjóla bara aðeins hægar og draga djúpt andann .
Annars getur maður bara að lokum dottið af hjólinu og ekki komist upp á það aftur .
