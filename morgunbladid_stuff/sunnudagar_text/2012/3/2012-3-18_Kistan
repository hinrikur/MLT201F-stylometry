Hnetusmjörsheimur Hnetusmjör .
Ég held ég geti varla dásamað þá flauelskenndu fæðu nóg .
Kannski ekki flauelskenndu .
Eða jú .
Það fer eftir því hvaða tegund maður kaupir .
Hnetusmjör í smákökur , súpu , sósu eða bara á ristað brauð með banana ofan á .
Lífrænt eður ei , mér finnst það bara sjúklega gott .
Svifið um Síðustu daga hef ég svifið um ganga vinnustaðarins .
Ekki bara það heldur get ég nú einnig hlaupið fólk uppi .
Fór nefnilega og keypti mér í fyrsta sinn hlaupaskó í vikunni .
Þá ætla ég að nota í hraðkaup og hendast um borg og bý .
Létt á hlaupaskónum .
Ætli ég verði svo ekki jafnvel að hlaupa smá líka .
Svona af alvöru .
Í það minnsta ganga hratt eins og enginn sé morgundagurinn .
Sundsprettur Eftir nokkurn mótþróa við sundtökin sem barn hef ég tekið sundið í sátt .
Það er ótrúlegur léttir fyrir vöðvana að fá blóðflæðið aftur í gang .
Maður finnur vel hvað maður hættir strax að vera stífur .
Fær kannski smáharðsperrur í staðinn .
Svo er náttúrlega gulrótin að komast í heita pottinn á eftir og láta líða vel úr sér .
