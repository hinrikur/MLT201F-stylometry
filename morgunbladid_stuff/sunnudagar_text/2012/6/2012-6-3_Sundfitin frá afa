Sundkonan Hrafnhildur Lúthersdóttir er búsett í Flórída-fylki Bandaríkjanna þar sem hún æfir sund tíu sinnum í viku , tekur þrekæfingar fjórum sinnum í viku ásamt því að stunda nám í líffræði við University of Florida .
Hún segist ekki alveg vera búin að ákveða hvaða námi hún vilji ljúka en stefnir á að klára háskólanám í Bandaríkjunum ásamt því að halda áfram að synda og komast á Ólympíuleikana árið 2016 .
" Ég prófaði allar aðrar íþróttir áður en ég endaði loksins í sundinu tíu ára gömul , " segir Hrafnhildur en hún náði sögulegum árangri um síðustu helgi er hún lenti í fimmta sæti í 200 metra bringusundi á Evrópumótinu .
" Ragnar afi minn var hörkusundmaður og ég fékk sundfitin frá honum , " útskýrir Hrafnhildur sem er um þessar mundir að undirbúa sig fyrir Ólympíuleikana í sumar .
" Þegar ég er ekki að synda horfi ég á sjónvarpið , slaka á , hangi með vinum mínum , fer að versla og í sólbað .
Ég geri sem sagt allt sem venjulegir krakkar á mínum aldri gera nema innan minni tímaramma , " segir Hrafnhildur og hlær .
sigyn@mbl.is 