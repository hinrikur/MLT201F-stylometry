Á krepputímum reynist ríkisstjórnum erfitt að halda uppi þjónustu og láta enda ná saman .
Á sama tíma er milljörðum komið undan skatti .
Hagfræðingurinn Dev Kar , sem áður starfaði hjá Alþjóðagjaldeyrissjóðnum , er nú hagfræðingur hjá Global Financial Integrity ( GFI ) , rannsóknarstofnun og þrýstihópi í Washington .
Í úttekt hans um Grikkland frá því í maí kemur fram að á milli 1999 og 2009 flæddu 160 milljarðar dollara óskráðir úr landi .
Þá nam ólöglegt fjárflæði inn í landið 96 milljörðum dollara á sama tíma , ýmist þannig að reikningar voru falsaðir til að komast hjá innflutningsgjöldum eða með smygli .
GFI reiknaði út í janúar að ólöglegur fjármagnsflótti frá Mexíkó , sem var gestgjafi G-20 fundarins í vikunni , hefði numið 827 milljörðum dollara frá 1970 til 2009 .
Megnið af fénu hefði endað í Bandaríkjunum .
Fyrir áramót sendi GFI frá sér útreikninga þess efnis að ólöglegt flæði fjár frá þróunarríkjum heimsins hefði numið 903 milljörðum dollara árið 2009 þrátt fyrir fjármálakreppuna , sem skall á 2008 .
Það ár námu ólöglegir fjármagnsflutningar frá þróunarríkjunum 1.550 milljörðum dollara .
Samkvæmt rannsókn GFI flæddu 8.440 milljarðar dollara frá þróunarríkjunum frá 1999 til 2009 með ólöglegum hætti .
