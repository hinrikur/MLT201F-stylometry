Vorið 2011 hlaut palestínski háskólaneminn Mahmoud Hassan afreksverðlaun tækniháskólans Université Technologique de Compiegne ( UTC ) fyrir doktorsverkefni sitt .
Doktorsgráðan var samhliða gráða frá HR ( Háskólanum í Reykjavík ) og UTC .
Líf Mahmoud Hassans hefur þó ekki alltaf verið dans á rósum .
Ingibjörg Friðriksdóttir if@mbl.is Það getur komið fólki furðulega fyrir sjónir að ég er með líbanskt vegabréf en í því stendur að ég sé frá Palestínu , " segir Mahmoud Hassan .
Mahmoud er fæddur árið 1985 í Líbanon og alinn þar upp .
Hann er þriðji ættliður fjölskyldu sinnar sem býr í Líbanon .
Fjölskylda hans hraktist frá Palestínu eftir stríðið 1941 þegar Ísrael lýsti yfir sjálfstæði .
" Í Líbanon býr um hálf milljón Palestínumanna .
Við erum velkomin í landinu en ríkisstjórn Líbanon vill ekki að við teljum þetta landið okkar .
Okkur er haldið utan við samfélagið og við njótum ekki sömu réttinda og heimamenn .
Palestínumönnum er til dæmis ekki leyft að vinna fyrir ríkið , við erum ekki með sjúkratryggingu og okkur er ekki leyft að eiga eignir í Líbanon , " segir hann .
Hann segir ástandið fara versnandi , kynslóðirnar verði smám saman menntaðri og þeim reynist erfitt að finna vinnu í einkageiranum .
Framhaldsmenntun í Frakklandi Mahmoud Hassan hóf að læra verkfræði við Háskólann í Líbanon en á öðru námsári hlaut hann styrk fyrir námsgjöldum frá franska ríkinu .
Eftir fimm ára háskólanám í Líbanon lá leið hans til Frakklands árið 2007 þar sem hann hlaut styrk fyrir meistaranámi við UTC .
Hann segir að það hafi alltaf staðið til að fara í doktorsnám og að honum hafi staðið til boða nokkrir möguleikar en var spenntastur fyrir því að taka samhliða doktorsgráðu frá UTC og HR. " Ég vissi ekkert um Ísland .
Landið hefur komið mér mjög á óvart og þá einna helst Háskólinn í Reykjavík .
Háskólinn er mjög framarlega í kennslu og rannsóknum .
" Hann segir að sér hafi strax liðið vel á Íslandi .
, , Mér leið eins og ég væri velkominn hér og ég var tekinn inn í samfélagið .
Ég var heppinn að kynnast góðum mönnum í háskólanum eins og Brynjari Karlssyni og Jóni Gunnarssyni sem ég nýt þess mikið að vinna með .
" Afreksverðlaun Mahmoud Hassan varði doktorsritgerð sína við tækni- og verkfræðideild í júní 2011 .
Fyrir verkefnið hlaut hann afreksverðlaun frá UTC en háskólinn verðlaunar eitt doktorsverkefni á hverju ári .
" Doktorsverkefnið mitt er rannsókn á meðgöngu og samdráttum í móðurlífinu .
Við fylgjumst með samdráttum frá þrítugustu viku og getum þannig komið í veg fyrir vandamál á meðgöngunni eins og fyrirburð .
" Hann segir verkefnið hafa verið lengi í vinnslu en hugmyndin kviknaði hjá franska prófessornum Catherine Marque fyrir 20 árum .
" Ég kom inn í verkefnið fyrir fjórum árum síðan , " segir hann , en verkefnið enn í vinnslu .
Palestína er draumurinn Spurður út í framtíðina segir hann : , , Draumurinn er að geta fara til Palestínu einn daginn .
Eftir að ég útskrifaðist fékk ég atvinnutilboð frá Frakklandi , Ítalíu og Þýskalandi .
Ég er þó einna spenntastur fyrir því að vera áfram á Íslandi ef ég fæ vinnu við Háskólann í Reykjavík .
Ég sé mikla möguleika á samvinnu milli háskólans í Líbanon , Frakklandi og Reykjavík , " segir hann brosandi .
