Bandaríski rithöfundurinn Ray Bradbury lést nýlega , 91 árs , eftir langvinn og erfið veikindi .
Hann var gríðarlega afkastamikill höfundur , skrifaði nokkur hundruð smásagna og tugi skáldsagna , auk fjölda handrita , þar á meðal handritið að Moby Dick sem John Huston kvikmyndaði eftir hinni frægu sögu Hermans Melville .
Bradbury hlaut fjölda viðurkenninga og verðlauna á löngum og einstaklega farsælum ferli .
Hans hefur verið minnst víða um heim og meðal þeirra sem hafa lofað hann eru rithöfundarnir Neil Gaiman og Stephen King og leikstjórinn Steven Spielberg .
Bradbury sagði að það hefði haft afdrifarík áhrif á líf hans þegar hann tólf ára gamall hitti töframann á skemmtun .
Töframaðurinn lyfti sverði sínu , lét það snerta nef Bradburys og hrópaði : " Lifðu að eilífu .
" " Þetta var besta hugmynd sem ég hafði nokkru sinni heyrt , " sagði Bradbury .
" Ég byrjaði að skrifa á hverjum degi og hef skrifað á hverjum einasta degi í 69 ár .
" Þekktasta bók Bradburys er Fahrenheit 451 , en meðal annarra þekktra verka eru The Martin Cronicles .
The Illustrated Man og Something Wicked This Way Comes .
Hann var góður sögmaður og hélt lesandanum við efnið með spennandi og stundum hrollvekjandi söguþræði .
Titillinn á Fahrenheit 451 vísar til þess hitastigs þegar bækur taka að brenna .
Skáldsagan gerist í framtíðinni í þjóðfélagi þar sem bækur eru bannaðar því þær þykja raska því jafnvægi sem þarf að ríkja í samfélaginu og eru taldar fylla fólk af ranghugmyndum .
Slökkviliðið hefur því þann starfa að góma þá sem geyma bækur á heimili sínu og brenna hús þeirra ásamt bókunum .
Aðalpersóna verksins er slökkviliðsmaður sem verður vitni að því þegar kona kýs að deyja með bókum sínum fremur en að lifa án þeirra .
Slökkviliðsmaðurinn gerir uppreisn gegn umhverfi sínu og er hundeltur en fær skjól hjá " bókafólkinu " , sem hefur varðveitt bækur á sérstakan hátt .
François Trauffaut gerði kvikmynd eftir bókinni árið 1966 þar sem Oskar Werner og Julie Christie fóru með aðalhlutverkin .
Fjölmörg önnur verk Bradburys hafa verið kvikmynduð eða orðið að sjónvarpsmyndum .
Fahrenheit 451 er orðin klassísk bók .
Það er engin tilviljun að hún skuli fjalla um mikilvægi bóka því Bradbury var ástríðufullur lesandi og meðal eftirlætishöfunda hans frá unga aldri má nefna Edgar Allan Poe , H.G .
Wells , Jules Verne og Edgar Rice Burroughs , höfundur Tarzan-bókanna og fleiri verka .
Tólf ára gamall skrifaði Bradbury framhald af bók Burroughs The Warlord of Mars .
Bradbury hefur verið skilgreindur sem vísindaskáldsagnahöfundur en sjálfur var hann alfarið á móti þeirri skilgreiningu og sagði að Fahrenheit 451 væri eina vísindaskáldsagan sem hann hefði skrifað .
Þetta er nokkuð hæpin fullyrðing , en sennilega vildi Bradbury ekki láta afgreiða sig á einfaldan hátt .
Rithöfundurinn fékk hjartaáfall árið 1999 og þurfti eftir það að notast að einhverju leyti við hjólastól en hélt ótrauður áfram að skrifa .
Hann sagði : " Á elliárum hef ég horft í spegilinn á hverjum degi og við mér blasir hamingusöm manneskja .
Stundum velti ég því fyrir mér af hverju ég sé svona hamingjusamur .
Svarið er að á hverjum degi hef ég verið að vinna fyrir sjálfan mig , einfaldlega vegna þess að það færir mér svo mikla hamingju að skrifa og skapa .
" Ray Bradbury ákvað sjálfur áletrunina á legsteini sínum .
Hún er : " Höfundur Fahrenheit 451 .
" 