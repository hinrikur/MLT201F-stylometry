Mynd vikunnar í stuttmyndaröð MBL Sjónvarps heitir " Freyja .
" Myndin fjallar um Freyju sem er komin sjö mánuði á leið en hún og maðurinn hennar eru nýbúin að kaupa sér gamalt hús .
Maðurinn hennar er að sækja búslóð þeirra og Freyja þarf að dveljast í húsinu ein yfir nótt .
" Þetta er lítil draugasaga .
Ég hafði bara tvo daga til að taka upp og hugsaði með mér hvað ég gæti gert vel á tveimur dögum .
Ég ákvað að vera með einn tökustað og einn leikara og reyndi að búa til eitthvað áhugavert úr þeim aðstæðum , " segir Marsibil Sæmundsdóttir höfundur .
Marsibil bæði leikstýrði myndinni og samdi handrit .
Freyju leikur Sólveig Arnardóttir .
" Mig langaði að leika mér með söguna og stuttmyndaformið þó ég hefði bara tvo daga .
" Marsibil var á leikstjórnar- og handritabraut í Kvikmyndaskólanum .
" Ég hef verið að starfa í bransanum og reyna að koma mér á framfæri .
Ég hef skrifað mikið og maður er alltaf að reyna að koma einhverjum verkefnum í framkvæmd .
Nú er ég að klára mynd sem er útskriftarverkefni leikkonu í Kvikmyndaskólanum .
Þar leikstýri ég ásamt því að semja handrit .
" Hún segist stefna að því að halda áfram á sömu braut .
Að hennar sögn ætlar hún að halda áfram að skrifa í sumar ásamt því að fylgja væntanlegri mynd eftir .
Marsibil er nýkomin frá Kvikmyndahátíðinni í Cannes þar sem Freyja var meðal mynda sem sýndar voru á hátíðinni .
" Það var virkilega gaman , þar var ýmislegt sem datt inn og ég á eftir að fylgja betur eftir .
Ég fékk mjög fínar viðtökur og er t.a.m. ennþá að fá pósta frá kvikmyndahátíðum .
Ég er bara nýkomin heim , fór beint í tökur á nýju myndinni og á eftir að fara betur í gegnum það sem ég hef verið að fá í hendurnar eftir Cannes .
" 