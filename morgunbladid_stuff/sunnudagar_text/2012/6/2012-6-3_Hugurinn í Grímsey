Það er við hæfi á sjómannadaginn að birta viðtal við Óla Ólason útgerðarmann frá Grímsey , sem var árum saman á meðal aflahæstu smábátasjómanna landsins .
Þó að hann sé fluttur í land er hugurinn við fiskimiðin .
Þegar fundum okkar bar saman á heilsustofnuninni í Hveragerði í ársbyrjun , þar sem ég heimsótti foreldra mína , var hann að fylgjast með loðnuvertíðinni og eftirvæntingin leyndi sér ekki .
" Þetta er stærri og betri loðna en þeir fá fyrir austan og komin nær hrygningu , " sagði hann .
" Nú streyma skip þangað .
Og Grímseyjarbátar mokveiða þorsk og ufsa líka – fiska á færi sem er óvenjulegt á þessum tíma .
" Hugurinn í Grímsey .
Og Óli er síungur , að minnsta kosti er tæknin ekkert að þvælast fyrir honum .
Allt sem máli skiptir í tilverunni streymdi um tölvuskjáinn í Hveragerði .
" Ég get séð hvar bátarnir eru , " sagði hann .
" Ég á son í Norður-Noregi og fylgist með þegar hann er á sjó .
" Sjálfur var Óli einu sinni í Noregi á síldveiðum .
Hann hefur komið víða við , enda verið sjötíu ár til sjós , byrjaði níu ára gamall , eins og fram kemur í viðtalinu sem ég átti við hann fyrir Sunnudagsmoggann .
Auðvitað á sjávarútvegurinn hér á landi að byggjast á frumkvæði slíkra manna , þekkingu og reynslu .
Stjórnvöld eiga ekki að tala í sífellu niður þeirra starf .
Auðvitað .
Mér þótti gaman að heyra Óla rifja upp er hann fann þúfutittlinga við Kolbeinsey .
" Þeir voru að villast greyin í þoku , " sagði hann .
" Við vorum tveir , sonur minn á öðrum bát , og náðum í fjóra eða fimm .
Þeir voru uppgefnir og hafa rekist af tilviljun á bátinn .
Við vorum með lítinn pappakassa og settum þá í hann , fórum heim og slepptum þeim þar .
Þessi litlu kríli , að villast alla þessa leið .
Þeir hafa bara villst í þokunni .
" Pétur Blöndal pebl@mbl.is 