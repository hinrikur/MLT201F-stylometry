Núningur milli hinna frjálsu þjóða og alræðisaflanna í Sovétríkjunum var þegar hafinn í lok síðari heimsstyrjaldar og átti eftir að stigmagnast og ná hámarki í Kúbudeilunni árið 1962 en hvorki fyrr né síðar hefur heimurinn verið jafn nærri kjarnorkustríði og þá .
En á þessum degi árið 1948 hófst annars konar deila sem markar upphafið á spennunni milli Bandaríkjanna og Sovétríkjanna á seinni hluta tuttugustu aldar .
Á þessum degi lokuðu Sovétríkin á alla lestarflutninga til og frá Vestur-Berlín og öllum vegum .
Nýr gjaldmiðill og ríki Í lok síðari heimsstyrjaldar var Þýskalandi skipt upp í stjórnsvæði Bandaríkjanna , Breta , Frakka og Sovétríkjanna .
Vesturhluti Þýskalands og Vestur-Berlín voru undir stjórn Vesturveldanna en austurhlutinn í umsjón alræðisaflanna í austri .
Strax varð ljóst að áform og áherslur stórveldanna voru ólíkar um framtíð Þýskalands .
Meðan Sovétríkin sóttu bætur frá Þjóðverjum í formi hráefna , fjármuna og framleiðslutækja vildu Bandaríkin byggja upp þýskan iðnað og styrkja landið með það í huga að hafa Þýskaland sem stuðpúða milli Vesturveldanna og Sovétríkjanna .
Bandaríkin , Bretar og Frakkar vildu snemma koma á fót þýsku ríki og höfðu rætt aðkomu að stofnun ríkisstjórnar í Vestur-Þýskalandi .
Þessu voru Sovétríkin andsnúin og endanlega sauð upp úr þegar ákveðið var að taka upp nýjan gjaldmiðil í Vestur Þýskalandi .
Því svöruðu Sovétríkin með því að loka á alla vegi og lestir til Vestur-Berlínar .
Hugðust þau svelta vesturhluta borgarinnar á sitt vald en með því uppátæki urðu þau fyrir miklum álitshnekki og styrktu stöðu Bandaríkjanna í harðri viðleitni sinni gegn alræðisstefnu Sovétríkjanna .
Aðeins tveimur dögum eftir lokun Sovétríkjanna hófu Bandaríkin ásamt bandamönnum sínum reglulegar loftferðir með flugvélum bandaríska og breska flughersins frá Vestur-Þýskalandi til Berlínar .
Skammtímalausn sem entist í ár Upphaflega ætluðu Bandaríkin og bandamenn þeirra að beita loftbrúnni sem skammtímalausn en hún átti eftir að standa í nærri því heilt ár eða til 12. maí 1949 þegar Sovétríkin afléttu einangrun á Berlínar .
Alls flugu Bandaríkin og bandamenn þeirra 227.728 flugferðir milli Vestur-Þýskalands og Berlínar og þegar mest var fóru Bandaríkin og Bretar 27.717 ferðir til borgarinnar .
Skilvirknin var orðin svo mikil síðustu mánuðina að ekki tók nema 8 mínútur að afferma vélarnar í Berlín og koma þeim aftur af stað .
Það sem kom Sovétríkjunum einna mest á óvart var geta Bandaríkjanna og Breta til að flytja vistir til Berlínar en fyrst um sinn töldu Sovétríkin það nærri ómögulegt að flytja sambærilegt magn og áður hafði verið gert í gegnum lesta- og vegakerfið til borgarinnar .
Staðreyndin reyndist hins vegar vera sú að flutningar í lofti urðu meiri en geta vegakerfisins hafði verið fyrir lokun .
Það var ekki síst vegna þess sem Sovétríkin létu að lokum undan og opnuðu aftur fyrir vega- og lestarsamgöngur til borgarinnar .
Baráttan við alræðið var dýr en vel þess virði Bandaríkin , Bretar og Frakkar stóðu að mestu undir kosnaðinum við loftbrúna en hún kostaði um 500 milljónir dollara .
Loftbrúin var hverrar krónu virði enda mikilvægur þáttur í því að sýna alræðisöflunum í Moskvu vilja og styrk vesturveldanna til að halda Vestur-Berlín frjálsri frá alræði kommúnismans .
Til að tryggja sjálfstæði Berlínar frá Sovétríkjunum voru flutt 250.794 tonn af matkvælum , kolum og öðrum varningi þá mánuði sem borgin var einangruð en til þess þurfti að fara 380 ferðir á dag .
vilhjalmur@mbl.is 