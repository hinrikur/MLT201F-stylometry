Kim Phuc , nú 49 ára , er litla stelpan á einni þekktustu fréttaljósmynd seinni ára .
Huynh Cong Ut , þá ungur fréttaljósmyndari , skrásetti söguna með eftirminnilegum hætti þegar hann myndaði litlu beru stelpuna sem hljóp æpandi og veinandi undan napalm-sprengjuregni í þorpi einu í Víetnam þann 8. júní 1972 .
Kim Phuc missti meðvitund fljótlega eftir að myndin var tekin , var nær dauða en lífi .
Ljósmyndarinn Ut sem tók myndina frægu kom Phuc á spítala , læknarnir sögðust ekkert geta gert fyrir hana , hún væri dauðadæmd .
Ut gafst ekki upp og fékk læknana til að hlúa að henni .
Phuc var á spítala í 13 mánuði eftir þennan hörmungaratburð .
Þá hafði myndin birst um allan heim og fengið Pulitzer-verðlaunin .
Eins og nærri má geta gerði Phuc sér enga grein fyrir áhrifum myndarinnar á fólk víða um heim .
Hún vildi aðeins fara heim og verða venjulegt barn aftur .
Um tíma tókst það ágætlega og Phuc var tiltölulega óþekkt fyrir utan heimaþorpið .
Pólitískt áróðursleikfang Kommúnistar komust til valda í S-Vietnam árið 1975 .
Líf Phuc tók stakkaskiptum þegar kommúnistar áttuðu sig á áróðursgildi ljósmyndarinnar skelfilegu .
Þegar þarna var komið sögu hafði Phuc fengið inngöngu í læknisfræði og stefndi á að uppfylla draum sinn og verða læknir .
Kommúnistar þvinguðu Phuc til að hætta námi og snúa aftur á heimaslóðir .
Þar var hún látin hitta blaðamenn og segja sína sögu .
Heimsóknum blaðamanna var stjórnað að hætti kommúnista , orð hennar ritskoðuð , Phuc neydd til að brosa og leika hlutverkið eftir kúnstarinnar reglum .
Innra með henni ólgaði reiðin .
" Ég vildi flýja myndina .
Ég var fórnarlamb stríðsátaka en þegar ég óx úr grasi varð ég annarskonar fórnarlamb .
Ég óskaði þess að ég fengi að deyja svo ég þyrfti ekki að þjást lengur , það var svo erfitt fyrir mig að bera hatrið , biturleikann og reiðina .
" Tíminn leið og loks kom sá dagur að forsætisráðherrann í Víetnam sá aumur á Phuc og gerði henni kleift að fara til Kúbu í nám .
Hún og Ut voru reglulega í sambandi en fengu aldrei að hittast án eftirlits .
Því gat Phuc aldrei sagt Ut hvernig henni leið , hversu mikið hún þráði frelsi .
Flúði kúgun og ofríki Í námi sínu hitti Phuc ungan mann , Bui Huy Toan .
Þau náðu saman , giftust 1992 og fóru í brúðkaupsferð til Moskvu .
Á heimleiðinni var millilent í Kanada og hjónakornin nýttu tækifærið og flúðu .
Loksins var Phuc laus og gat lifað lífi sínu á eðlilegan hátt .
Þau settust að í Toronto en ekki leið á löngu þar til fréttamenn fundu Phuc .
Hún ákvað að nú skyldi sagan sögð frá réttri hlið og 1999 kom saga hennar út eins og hún vildi segja hana .
Í kjölfarið var hún beðin að verða sérstakur velgjörðarsendiherra SÞ til að hjálpa fórnarlömbum styrjalda .
Hún og Ut hittast reglulega .
" Ég er svo feginn að hafa hjálpað þessari litlu stelpu .
Ég kalla hana dóttur mína , " segir Ut .
Nú , fjórum áratugum eftir daginn örlagaríka , er Phuc tveggja barna móðir og getur loksins litið á myndina frægu og skilið áhrifamátt hennar .
Myndin sem bjargaði , varð þolraun og að lokum frelsaði hana .
