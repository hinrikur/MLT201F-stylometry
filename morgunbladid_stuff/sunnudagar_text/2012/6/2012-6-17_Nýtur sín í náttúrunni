Afrekaskrá Sigurðar er býsna löng enda hefur hann komið víða við á sínum ferli .
Þeir sem þekkja Sigurð vita að hann er skynsamur í sinni pólitík og hógvær í allri framkomu en ávallt léttur í lund .
Honum þykir vænt um landið sitt og þjóð en þykir þó vænst um börnin sín og barnabörn sem eru Sigurði allt .
Á mörgum ferðum sínum um landið hefur hann lent í ótal ævintýrum og segir á skemmtilegan hátt frá þeim á heimasíðu sinni sem er eins konar ævintýrabók Sigurðar .
Hann hefur gefið út mikið efni um landið og náttúruna bæði í prenti og á mynd .
" Nú er verið að endurútgefa bók mína um gönguleiðina yfir Fimmvörðuháls en hana endurvann ég á síðasta ári og á þessu ári kom út kort af Strútslandi sem Óli Þór Hilmarsson , vinur minn , sá um útgáfu á fyrir Útivist en það var þriggja ára verkefni okkar .
Í það skrifaði ég leiðarlýsingar um þetta stórkostlega land sem er sunnan Torfajökuls og fyrir um tveimur árum skrifaði ég bækling í samvinnu við Ingiberg Guðmundsson , vin minn , um gönguleiðir á Spákonufell , einstakt fjall við Skagaströnd , " segir Sigurður sem skrifar og gengur um landið í sumar .
