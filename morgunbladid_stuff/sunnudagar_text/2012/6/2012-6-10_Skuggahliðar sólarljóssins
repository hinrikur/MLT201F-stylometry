Það lifnar yfir mannlífinu á norðurhjaranum þegar skammdegið víkur fyrir geislum sólarinnar .
Í einmunatíðinni fyrir fáeinum dögum mátti víða sjá fáklædda Íslendinga spígspora um sólbrunna og sællega .
En það er önnur hlið á sumrinu .
" Skuggahliðar sólarljóssins meinarðu , " segir Baldur Sigurgeirsson húðlæknir , sem hefur staðið fyrir mælingum á útfjólubláum geislum hér á landi frá árinu 2010 .
Langir sólardagar " Það hefur komið okkur á óvart hvað styrkur sólarinnar er mikill , " segir Baldur .
" Hann hafði reyndar ekki verið mældur , þannig að við renndum blint í sjóinn , en við áttum von á að styrkurinn væri minni .
Yfir hásumarmánuðina er útfjólublái stuðullinn hér á landi milli fimm og sjö , en við Miðjarðarhafið á milli níu og tíu , þannig að mælingar eru mjög háar hér .
Fólki er ráðlagt að nota sólarvörn ef stuðullinn fer yfir þrjá .
" Ástæðan fyrir svo háum stuðli er margþætt .
" Hér er tært loft , sem þýðir að geislarnir ná til jarðar án þess að mengun drekki í sig eitthvað af geislunum , " segir Baldur .
" Svo áttar fólk sig ekki á því hversu dagurinn er langur svona norðarlega .
Ef línuritið er skoðað , þá sést að rétt fyrir tíu er stuðullinn að verða þrír og svo er hann yfir mörkum langt fram eftir degi .
Það er enn hærra eftir því sem nálgast sólstöður .
Þeir sem eru úti allan daginn fá mikla sólargeisla ef miðað er við miðbaug , þar sem dimmir mjög snemma og sólardagarnir eru styttri .
" Það skiptir einnig máli að Íslendingar eru ekki á beltistíma , sem þýðir að sólarhádegi er ekki fyrr en um hálf tvö .
" Ef við komum heim hálf fjögur , ég tala nú ekki um þrjú , á sólardegi , þá þurfum við að gæta okkar , " segir Baldur .
" Nánast annar hver maður sem kemur á stofuna slíka daga er sólbrunninn , sumir illa , þannig að þessi sterka sól virðist alltaf koma jafnmikið á óvart .
Þegar ég ráðlegg fólki með krabbameinsáhættu að nota sólarvörn , þá segir það gjarnan : " Já , ég hef alltaf gert það , en ekki á Íslandi .
" Mælingarnar fara fram með geislanemum sem settir hafa verið upp á tveimur stöðvum , annarri á höfuðborgarsvæðinu og hinni í Skorradal , en þar hófust mælingarnar upphaflega .
Það má sjá geislunina á degi hverjum og fjölbreytt ítarefni á Hvammshlid.is og hls.is .
Mikið um sortuæxli " Útfjólublái stuðullinn sýnir bara geislana sem valda sólbruna og skemmdum á húðinni , " segir Baldur .
" Það eru mestar líkur á að við brennum í kringum sólarhádegið .
Venjulegur Íslendingur þolir um fjóra staðlaða roðaskammta yfir daginn og fær þá á klukkutíma þegar sól er hæst á lofti .
Þannig að það er mjög auðvelt að brenna illa á björtum löngum sumardögum .
" Hann segir óvenjumikið greinast af sortuæxlum hér á landi miðað við hversu norðarlega landið er .
" Við erum með háa tíðni , sérstaklega hjá ungu fólki og það er mjög áberandi hjá ungum konum .
Við höfum talið að stór hluti skýringarinnar væri mikil notkun á ljósabekkjum á Íslandi , en spurning er hvort það spili ekki inn í hvernig mynstrið er á Íslandi , þar sem fólk er úti og brennur á björtum sólardögum , sem eykur líkur á sortuæxlum .
Mín tilfinning er sú að þetta sé blanda af ljósabekkjum og björtu sterku dögunum sem við fáum á Íslandi .
" Geislunin í rauntíma Fólk getur kynnt sér allt um útfjólubláa stuðulinn og fylgst með honum í rauntíma á vefsíðu Húðlæknastöðvarinnar , www.hls.is .
En erlendis er aðgengi mun meira að slíkum upplýsingum .
" Það væri gott ef Veðurstofan myndi birta spá um geislunina , " segir Baldur .
" Einnig er mikilvægt að fjölmiðlar veiti almenningi upplýsingar um notkun á þessum stuðli .
" Mikilvægt að hugsa um börnin Mælt er með sólarvörn með varnarstuðli ( SPF ) 20 eða hærra , að sögn Kristínar Þórisdóttur húðlæknis .
" Ég hef á tilfinningunni að margir séu passasamari í útlöndum en hér .
Hér taka menn sólina með trompi þegar hún sýnir sig .
" Hún segir sólvörn þríþætta : sólaráburð , klæðnað sem hylur og skuggann .
" Þetta þarf að hafa í huga þegar við erum í mikilli sól , eða yfir langan tíma úti .
" Og það er sérstaklega mikilvægt að hugsa um börnin .
" Þau eru með mjög þunna og viðkvæma húð , sem brennur auðveldlega , " segir Kristín .
" Ef passað er vel upp á að verja börn og unglinga hefur það veruleg áhrif á hættu á húðkrabbameinum síðar á ævinni .
Frá maí og fram í september er ástæða til að bera á börn daglega .
Það er á ábyrgð foreldra að vera vakandi yfir því , bera á börnin eða minna þau eldri á að bera á sig .
Best er að koma þessu inn í rútínuna , rétt eins og að bursta tennurnar .
" 