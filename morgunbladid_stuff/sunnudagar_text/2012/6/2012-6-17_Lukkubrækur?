Daninn hógværi Nicklas Bendtner komst í fréttirnar í vikunni fyrir athyglisverð fagnaðarlæti er hann skoraði seinna mark sitt í tapi Dana gegn Portúgal á EM í knattspyrnu .
Framherjinn ákvað að draga niður buxnastrenginn og benda á nærbuxur sínar sem skörtuðu auglýsingu frá Paddy Power , írskum veðbanka .
Reglugerðir UEFA banna sérstaklega að leikmenn fagni með því að opinbera skilaboð sem þeir bera innan klæða og því á Bendtner von á vænni sekt .
Bendtner hefur áður verið gripinn með buxurnar á hælunum , þá var hann reyndar staddur á öldurhúsi í London í miður góðu ástandi .
Þáverandi vinnuveitendur hins strípihneigða Dana , forráðamenn Arsenal , höfðu ekki smekk fyrir hegðun leikmannsins og sektuðu hann .
Enn á ný hefur því víður buxnastrengur neikvæð áhrif á heimilisbókhald hins danska Zlatans .
