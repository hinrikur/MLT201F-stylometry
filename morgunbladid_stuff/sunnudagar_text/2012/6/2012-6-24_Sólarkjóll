Það er alltaf dálítið gaman að endurnýja í fataskápnum .
Sérstaklega þegar ein árstíð tekur við af annarri .
Þá langar mann frekar að klæða sig í liti í birtu og yl og sokkarnir fá að fjúka .
Sterkir litir eru fallegir einir og sér og einfaldur kjóll sem þessi hér til hliðar er sniðugur til að eiga í fataskápnum .
Í svona fallegum lit er eins og maður klæði sig í sólina og svo má annaðhvort poppa hann upp með flottu hálsmeni eða tóna niður með látlausum skóm .
Appelsínugulur er líka vinsæll litur í sumar og hann passar vel við látlausari liti fyrir þá sem vilja blanda litunum saman .
Fyrirsætan hér til hliðar er í kjól eftir brasilíska fatahönnuðinn Reinaldo Lourenco .
Sýndi hann það nýjasta úr sinni smiðju í Sao Paulo á dögunum og voru skærir litir sem þessir einkennandi .
