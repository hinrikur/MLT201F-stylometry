7:00 Vakna og fá sér góðan morgunmat , mikilvægt að klæða sig eftir veðri , vera búin að athuga spána og planið yfir daginn .
8:00 Hitti hóp frá erlendu fyrirtæki sem er hér á landi í hvataferð og ætlar gullna hringinn með snjósleðaferð á Langjökul , þar sem hlaðborð er höggvið út í jökulinn .
Það þarf stóra breytta jeppa til að flytja farþegana , sem halda af stað með bros á vör .
8:30 Ævintýraferðin hafin , stoppað á Þingvöllum og gengið í smástund um þennan forna þingstað .
Og eins og jafnan í upphafi ferðar er mikilvægt að láta alla pissa .
9:30 Lagt af stað frá Þingvöllum og haldið á Geysissvæðið áður en lagt er á Langjökul að Skálpa með tilheyrandi leikjum á torfærutröllunum , sem fara yfir ár og læki og upp um holt og hóla .
10:30 Ferðamönnunum skellt í galla og þeir keyrðir að snjósleðunum sem bíða þeirra .
Þeir fá afhenda lyklana og keyra um jökulinn í fylgd leiðsögumanna í einn til einn og hálfan tíma .
12.00 Farið í hádegismat sem er skemmtilega framreiddur á jöklinum í 20 stiga hita .
Þetta er kalt hlaðborð með heitri humarsúpu , sushi og salati , kjúklingaspjótum og öllu mögulegu – allt framreitt af Múlakaffi .
Og auðvitað er kaffi á eftir .
Það er alltaf borðað úti ef veður leyfir , en annars inni í skála .
14:00 Þá er keyrt til baka , oftast með stoppi á Gullfossi , svokölluðu tæknistoppi því huga þarf að ýmsu , klósettferðum , setja þarf loft í dekkin , fyllt er á kaffiþyrsta og fólk vill auðvitað fá að berja fossinn augum .
17:30 Komið aftur til Reykjavíkur á hótelið , þar sem ferðafólkið skolar af sér rykið og fer í betri fötin .
Yfirleitt eru fyrstu dagarnir " gala " -kvöld .
Farið er með fólkið út að borða á betri stöðum bæjarins , þennan dag úti í Viðey .
Þar er tekið á móti fólki með kampavíni og " íslenskum " snittum , saltfiskkúlum og hákarli .
Síðan eru ræðuhöld og ýmis skemmtiatriði , söngur og gleði .
24:00 Dagurinn endar oftast nær hér , en þó fer það eftir hópum hvort framhald er á .
Svo er sofið í alltof fáa tíma því það þarf að vakna snemma og halda á vit fleiri ævintýra sem bíða næsta dags .
Það geta verið Landmannalaugar , Þórsmörk , hin ætíð fagra Suðurströnd og / eða aðrir staðir sem Ísland hefur upp á að bjóða .
Verðlaunin eru að sjá brosið breikka með degi hverjum og vita af því að fólkið tekur með sér ófáar skemmtilegar minningar heim um land og þjóð .
Þá hef ég rækt vinnuna mína vel .
