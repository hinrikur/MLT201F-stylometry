Sjónvarpsáhorfendur í Bandaríkjunum og víða um heim voru límdir við skjáinn á þessum degi árið 1994 .
Þar fylgdust þeir agndofa með þegar lögreglan í Los Angeles elti hvíta Ford Bronco bifreið , farþegi í bílnum var enginn annar en O.J .
Simpson .
O.J .
var á sínum tíma nokkurs konar David Beckham samtímans í Bandaríkjunum .
Hann var fyrrum ruðningshetja , starfaði í sjónvarpi og var að hasla sér völl í Hollywood , hafði nýlokið við að leika í Naked Gun : The Final Insult .
Fyrrverandi eiginkona O.J. , Nicole Brown og vinur hennar , Ronald Goldman , fundust látin á heimili hennar í Los Angeles þann 13. júní , og fljótlega beindust böndin að O.J .
Blóðleifar sem fundust á vettvangi voru í blóðflokki ruðningshetjunnar fyrrverandi og 17. júní , daginn örlagaríka , varð O.J .
miðpunktur rannsóknarinnar .
Um morguninn þann 17. gaf lögreglan O.J .
Simpson færi á að gefa sig fram en allt kom fyrir ekki .
Um miðjan dag var lýst eftir honum í tilkynningu frá lögreglunni .
Vísbendingar bárust um að sakborningurinn væri á heimili vinar í Los Angeles en þegar laganna verðir mættu á vettvang hafði O.J .
flúið ásamt Al Cowling , gömlum vini og liðsfélaga úr Buffalo Bills .
Þeir flúðu á hinum fræga hvíta Ford Bronco .
Lögfræðingur O.J. , Howard Shapiro , kom fram sama dag á blaðamannafundi og lýsti því yfir að skjólstæðingur sinn væri örvinglaður , viti sínu fjær og jafnvel í sjálfsmorðshugleiðingum .
" Til að byrja með þurfa allir að skilja að ég hafði ekkert með morðið á Nicole að gera .
Ekki vorkenna mér .
Ég hef átt gott líf , " sagði Shapiro er hann las upp bréf frá O.J .
Um kvöldmatarleytið náði lögreglan að finna O.J með því að rekja farsíma hans .
Simpson var farþegi bifreiðar sem ekið var eftir hraðbraut í Los Angeles , sagður beina byssu að höfði sér .
Í kjölfarið hófst eltingarleikur lögreglu og fjölmiðla við hvíta Bronco-inn .
Tuttugu þyrlur frá sjónvarpsstöðvum vestanhafs fylgdu eftir í humátt og sýnt var beint frá eltingarleiknum í sjónvarpi .
Áhorfendur víða um heim fylgdust furðulostnir með ameríska draumnum breytast í martröð .
Lögreglubíll renndi upp að hlið bílsins en ökumaðurinn , Al Cowling , hrópaði á lögregluna að ruðningshetjan væri í miklu uppnámi og hótaði að fremja sjálfsmorð .
Vinur O.J .
og fyrrverandi þjálfari úr háskóla , John McKay , kom fram í útvarpi og biðlaði til hans að gefa sig fram .
Eftir um klukkustund staðnæmdist bifreiðin fyrir utan heimili hins meinta morðingja .
Talið er að 95 milljónir manna hafi fylgst með eltingarleiknum í sjónvarpi en margir muna eflaust að sjónvarpsstöðvar í Bandaríkjunum stöðvuðu útsendingu á leik New York Knicks og Houston Rockets í úrslitum NBA deildarinnar til að sýna frá eltingarleiknum .
Domino ´ s í Bandaríkjunum tilkynnti í kjölfar atburðanna að metsala hefði verið á flatbökum meðan á eltingarleiknum stóð .
Atburðurinn þykir með eftirminnilegri sjónvarpsviðburðum seinni ára , fólk var í öngum sínum .
Vissi ekki hvers var von .
Sjálfsmorð , flótti , handtaka , árekstur ? Í það minnsta höfðu 95 milljónir sjónvarpsáhorfenda áhuga á því að sjá hvernig atburðarásin endaði .
Þegar O.J .
kom heim í hlað , hljóp litli sonur hans á móti honum , O.J .
krafðist þess að fá að hitta móður sína áður en hann myndi gefa sig fram .
Hann fékk leyfi til þess og fór inn á heimili sitt og var þar í klukkustund áður en hann var handtekinn .
Í hvítu Bronco bifreiðinni fundust m.a. 80 þúsund dollarar í peningum , föt til skiptanna , hlaðin skammbyssa og gerviskegg ! Í hönd fóru margra mánaða réttarhöld þar sem O.J .
Simpson var sýknaður eins og frægt er orðið .
Ættingjar fórnarlambanna fóru í kjölfarið í einkamál þar sem O.J .
var dæmdur sekur og til að greiða 33 milljónir dollara í skaðabætur .
heimirs@mbl.is 