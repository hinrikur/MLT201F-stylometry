Ég sá fyrsta þáttinn af grínþætti bandarísku leikkonunnar Betty White á dögunum .
Hann kallast White ´ s Off Their Rockers og sýnir eldra fólk í alls konar stuði , flippi og sprelli .
Þátturinn gengur í raun út á það að eldra fólkið geri ýmislegt fyndið , sumt hálfbrjálað , til að sjá hvernig fólk bregst við .
Svo virðist sem fólk kunni síður við að segja eitthvað við eldra fólk .
Til að mynda við manninn sem tekur melónu úti í búð og rúllar henni eins og keilukúlu á borð með blómum þannig að það dettur .
Konan sem samþykkir í sakleysi sínu að mynda eldri mann í verslunarmiðstöð veit heldur ekki hvaðan á sig stendur veðrið og verður bæði undrandi og fer að hlæja þegar maðurinn hleypur fram hjá henni allsnakinn .
Hér er á ferðinni falin myndavél af bestu gerð og gaman að sjá hvernig við mannfólkið bregðumst við slíkri hegðun .
Inn á milli eru stutt innslög með Betty þar sem hún grínast og kynnir við og við næstu atriði .
Fyndinn þáttur sem hefur að leiðarljósi að : " Jafnvel þó að unga fólkið beri virðingu fyrir okkur þurfum við ekki að bera virðingu fyrir því á móti .
" 