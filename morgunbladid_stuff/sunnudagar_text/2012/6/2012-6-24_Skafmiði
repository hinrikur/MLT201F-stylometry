Mynd vikunnar í stuttmyndaröð MBL Sjónvarps heitir " Skafmiði " .
Myndin er lokaverkefni Fannars Sveinssonar úr Kvikmyndaskóla Íslands en hann skrifaði handritið og leikstýrði myndinni sjálfur .
" Húnfjallar um mann sem tekur lán fyrir bíl og þarf nú að greiða lánið án tafar , " segir Fannar en þannig tengist myndin að nokkru leyti því ástandi sem margir Íslendingar hafa upplifað eftir hrun .
Líkt og flestir leikstjórar segist Fannar vera með nokkur ókláruð handrit í vinnslu .
" Ég er nú alltaf með hnút í maganum yfir því hvað það er langt síðan ég gerði síðustu stuttmynd .
Þannig að það fer að koma að því að ég klári eitthvert handritið og hendi í eina stuttmynd .
" Fjöldi leikara kemur fram í stuttmynd Fannars , m.a. Gunnar Hansson , Magnús Ragnarsson , Ellert A. Ingimundarson , Guðbjörg Thoroddsen , Ólafur S.K .
Þorvaldz , Páldís Björg Guðnadóttir , Valdimar Sveinsson og Kjartan Darri Kristjánsson .
Það getur verið mjög krefjandi fyrir leikstjóra að leikstýra svo stórum hópi leikara en myndin hefur fengið fínar viðtökur á kvikmyndahátíðum á Íslandi .
" Það er aldrei að vita nema ég sendi hana út á einhverja hátíð .
" vilhjalmur@mbl.is 