Myndin fjallar um tvo vini , þá Tolla og Ragga .
Tolli fæddist með heilaskaða , er hreyfihamlaður , málhaltur og svolítill einfeldningur .
Raggi er hinsvegar blindur en mjög skarpur strákur .
Tolli sér heiminn fyrir Ragga sem síðan reynir að útskýra og túlka það sem Tolli sér í umhverfi sínu .
Þeim vinum finnst sem þeir séu ekki metnir í samfélaginu og íhuga að taka til sinna ráða , " segir Óttar Már Ingólfsson höfundur stuttmyndar vikunnar í Mbl Sjónvarpi sem nefnist " Haltur leiðir blindan .
" Óttar segist oft hafa dáðst að því hvernig fólk með hreyfihömlun eða heilaskaða lifir lífinu og í námi sínu hafi honum þótt áhugavert að fjalla um þá hlið samfélagsins .
Óttar Már leikur eitt aðalhlutverka ásamt Teódóri Ragnari Sölva Thomassyni .
Hilmar Berg Ragnarsson fer með leikstjórn ásamt Óttari sem samdi handritið .
Óttar útskrifaðist úr leiklist frá Kvikmyndaskóla Íslands árið 2010 .
Óttar hefur látið til sín taka innan kvikmyndageirans frá útskrift , " Ég var meðhöfundur , meðframleiðandi og aðstoðarleikstjóri þáttanna Tríó sem sýndir voru Rúv .
Auk þess er ég búinn að vera að gera auglýsingar og tónlistarmyndbönd .
Einnig er ég með heimildamynd í bígerð .
" Framundan er áframhaldandi vinna innan geirans , en Óttar er sjálfstætt starfandi og tekur að sér ýmis verkefni .
" Annars er ég alltaf að skrifa og skoða hugmyndir sem koma upp .
" 