Enn er hjólreiðakappinn Lance Armstrong sakaður um ólöglega lyfjanotkun í því skyni að bæta árangur sinn í keppni .
Bandaríska lyfjaeftirlitsstofnunin ( UNADA ) sendi sigursælasta knapa sögunnar á þessu sviði erindi í vikunni þar sem kemur fram að stofnunin telji sig hafa óyggjandi sannanir fyrir svindli af hans hálfu .
Armstrong brást við með þeim orðum að stofnunin væri að róta í skammarlegum ásökunum á hendur honum í því eina skyni að hægt yrði að svipta hann sigrunum sjö í Frakklandshjólreiðunum ; Tour de France .
Að stofnunin væri í herferð gegn sér .
Í ljósi þessara nýjustu tíðinda var Armstrong þegar í stað meinuð þátttaka í þríþrautarkeppninni Járnkarlinum í Nice í Frakklandi , sem fram fer síðar í mánuðinum , en hann hóf keppni í þríþraut – þar sem keppendur reyna með sér í sundi , hjólreiðum og hlaupi – eftir að hjólreiðaferlinum lauk .
Armstrong neitar sök sem fyrr segir .
" Ólíkt mörgum þeirra sem ásaka mig hef ég keppt sem afreksíþróttamaður í 25 ár , hef aldrei tekið ólögleg lyf , hef farið í meira en 500 lyfjapróf og aldrei fallið , " sagði hann í vikunni á vefsíðu sinni .
Saksóknarar á vegum dómsmálaráðuneytisins greindu frá því í febrúar að þeir hefðu lokið rannsókn á máli hjólreiðamannsins og lagt það til hliðar því sönnunargögn þótti skorta til þess að hægt væri að ákæra Armstrong fyrir notkun ólöglegra lyfja .
Aðrir hjólreiðamenn hafa hins vegar nokkrum sinnum sakað hann um að hafa óhreint mjöl í pokahorninu .
" Þetta er í raun sama málið og dómsmálaráðuneytið lét niður falla eftir tveggja ára rannsókn , " sagði Armstrong um nýjasta útspil bandarísku lyfjaeftirlitsstofnunarinnar .
Skv. frétt Washington Pos , sem hefur eintak af bréfi stofnunarinnar , er því haldið fram þar að stofnunin hafi undir höndum blóðprufur úr Armstrong frá árunum 2009 og 2010 sem þyki sýna , með óyggjandi hætti , að ekki hafi verið allt með felldu .
EPO og blóðbragðið Meðal þess sem er nefnt í bréfinu er að Armstrong hafi notað EPO ( Erypropoietín ) , lyf sem eykur þéttni rauðra blóðkorna og þar með súrefnisflutningsgetu blóðs og úthald , og / eða beitt hinu alkunna blóðbragði ; blóð er þá tekið úr viðkomandi íþróttamanni , geymt um tíma á meðan hann æfir af krafti , og síðan dælt í hann aftur fyrir keppni til þess að auka súrefnistökuna og þar með úthald .
Í gegnum árin hafa bæði hjólreiðamenn , skíðagöngumenn og langhlauparar verið grunaðir um slíkt svindl , og þónokkrir verið gómaðir .
Í bréfi bandarísku lyfjaeftirlitsstofnunanarinnar , er því einnig haldið fram , skv. Washington Post , að Armstrong og fimm aðrir fyrrverandi hjólreiðakappar hafi staðið fyrir víðtæku samsæri vegna ólöglegrar lyfjanotkunar frá 1998 allt til ársins 2011 .
Skv. stofnuninni munu aðrir hjólreiðamenn vitna gegn Armstrong og ljóstra upp um notkun hans á EPO , að hann hafi beitt blóðbragðinu sem áður er nefnt , að hann hafi sprautað sig með karlhormóninu testosterone og neytt lyfja – svokallaðra maskara – til þess að koma í veg fyrir að lyfin ólöglegu kæmu fram á lyfjaprófum .
Auk þess kemur fram að þeir séu tilbúnir að vitna til um að Armstrong hafi stjórnað dreifingu á lyfjum til annarra keppenda frá 1998 til 2005 .
Fréttastöðin CNN hefur eftir forstjóra lyfjaeftirlitsstofnunarinnar að fimm aðrir sem verða ákærðir tengist allir U.S .
Postal Service-hjólreiðaliðinu , sem Armstrong hjólaði fyrir á árunum 1998 til 2004 ; þrír læknar og tveir forsvarsmanna liðsins .
" UNADA fer ekki af stað með svona mál án sannanna , " segir forstjórinn .
" Utanaðkomandi þrýstingur eða hótanir af einhverju tagi hafa engin áhrif á okkur – aðeins sannanir .
" En hann bætti við að allir viðkomandi teljist saklausir uns sekt er sönnuð .
Ásakanir um meinta ólöglega lyfjanotkun Armstrongs hafa komið fram með reglulegum hætti á undanförnum árum .
landi hans , Floyd Landis – sem féll á lyfjaprófi í Tour de France árið 2006 , og var í framhaldi sviptur titlinum fyrir sigur í keppninni – ásakaði Armstrong m.a. nokkrum sinnum í fyrra .
" Maður verður að trúa og maður verður að berjast " Lance Armstrong veiktist alvarlega fyrir nokkrum árum , en náði undraverðum bata .
Hann greindist með krabbamein árið 1996 , aðeins 25 ára að aldri .
Þá hafði hann tvívegis unnið dagleið í Tour de France , en ótrúleg sigurganga hófst ekki fyrr en síðar .
Armstrong fékk illkynja æxli í annað eistað og meinið dreifði sér bæði í lungu og heila .
Eftir skurðaðgerðir og lyfjameðferðir náði hann sér að fullu og sigraði í Tour de France í fyrsta skipti þremur árum eftir að veikindin uppgötvuðust .
Eftir læknismeðferð var Armstrong tilkynnt að um 40% líkur væru á að hann lifði af en með bjartsýnina að vopinu hóf hann æfingar af fullum krafti .
" Það er allt hægt .
Manni er kannski sagt að batahorfurnar séu 90 prósent eða 50 prósent eða eitt prósent , en maður verður að trúa og maður verður að berjast .
Með því að berjast á ég við það að brynja sig með öllum mögulegum upplýsingum , leita álits hjá öðrum , þeim þriðja og þeim fjórða .
Reyna að skilja hvað það er sem hefur gert innrás í líkamann og hvaða lækningaleiðir koma til greina .
Sýnt hefur verið fram á að upplýstur og meðvitaður sjúklingur er líklegri en aðrir til að verða langlífur , " sagði Armstrong í ævisögu sinni , I ' s not about the Bike , sem út kom árið 2000 og nokkrum árum seinna í íslenskri þýðingu .
Hann sigraði fyrst í Tour de France árið 1999 og fagnaði sigri árlega allt til 2005 ; vann sem sagt sjö ár í röð , sem enginn annar hefur gert .
Í bókinni segir Armstrong : " Hvað ef ég hefði tapað ? Hvað ef krabbameinið hefði tekið sig upp aftur ? Ég trúi því samt að ég hefði grætt eitthvað á baráttunni því ég hefði verið heilli , haft meiri samlíðan með náunganum og verið skynsamari þann tíma sem ég hefði átt eftir og þar af leiðandi verið meira lifandi .
Það er eitt sem sjúkdómurinn hefur algjörlega sannfært mig um – fremur en reynslan af því að vera íþróttamaður – og það er að við erum miklu betri en við höldum .
Við búum yfir ónýttum hæfileikum sem stundum koma ekki fram fyrr en syrtir í álinn .
Og ef það er einhver tilgangur með þeirri þrautagöngu sem krabbamein er , hlýtur hann að vera þessi : Að gera okkur að betri mönnum .
" Armstrong hefur unnið ötullega að baráttumál krabbameinssjúkra síðan hann veiktist .
" Ég mun alltaf geyma í hjarta mínu lexíuna sem krabbameinið kenndi mér og mér finnst ég vera hluti af krabbameinssamfélagi .
Mér finnst að mér beri skylda til að gera eitthvað meira og betra úr lífi mínu en áður og hjálpa öðrum sem berjast við sjúkdóminn , " sagði hann í bókinni .
Í upphafi var sundið Lance Edward Armstrong er fæddur 18. september 1971 í Plano í Texas .
Hann hóf íþróttaferilinn 12 ára sem sundmaður , en heillaðist af þríþraut – þar sem keppt er í sundi , hjólreiðum og hlaupi – aðeins ári síðar .
Hjólreiðarnar urðu svo aðalgrein hans með tímanum .
Árið 1988 var hann besti þríþrautarmaður Bandaríkjanna í flokki 19 ára og yngri .
