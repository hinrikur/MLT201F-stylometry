Þótt jarðarfarir séu jafnan með alvörublæ , hafa þær orðið tilefni gamanyrða .
Árið 1935 lést Jón Þorláksson verkfræðingur , borgarstjóri og forsætisráðherra , skyndilega , aðeins 58 ára að aldri , og var útför hans gerð með viðhöfn .
Þegar kona ein hafði orð á því við Tómas Guðmundsson , hversu vel útförin hefði farið fram , svaraði skáldið alúðlega : " Já , ég hef heyrt mjög dáðst að þessari jarðarför , enda hef ég sannfrétt , að það eigi að endurtaka hana .
" Einn bæjarfulltrúi sjálfstæðismanna í tíð Jóns Þorlákssonar var Hjalti Jónsson konsúll , kunnur afreksmaður , sem brotist hafði úr fátækt til bjargálna .
Hann hafði greitt Lúðrasveit Reykjavíkur fyrir að leika við útför sína .
Þegar sveitin kom aftur til hans með fjárbeiðni , greiddi hann henni enn fyrir leikinn með þessum orðum : " Ekki veitir Reykvíkingum af að skemmta sér einu sinni almennilega .
" Hjalti lést 1949 .
Frægasta útför á síðustu öld var þó líklega , þegar jarðneskar leifar Jónasar Hallgrímssonar , listaskáldsins góða , voru grafnar á Þingvöllum haustið 1946 að viðstöddum helstu ráðamönnum þjóðarinnar .
Í skáldsögunni Atómstöðinni 1948 notaði Halldór Kiljan Laxness útförina sem táknræna sögu um að sjálfstæði landsins hefði verið grafið með svokölluðum Keflavíkursamningi , sem gerður var um svipað leyti .
Grunur lék á um , að beinin væru ekki af Jónasi , heldur dönskum bakara , og þegar séra Bjarni Jónsson dómkirkjuprestur , sem var maður gamansamur , jarðsöng Jónas , hvíslaði hann að syni sínum : " Ætli það sé nú ekki vissara , að ég segi hér nokkur orð á dönsku .
" Annar kunnur prestur , Árni Þórarinsson á Stóra-Hrauni , á að hafa svarað , þegar hann var spurður , hvort hann ætlaði að fylgja Jóni Helgasyni biskup til grafar : " Já , þó að fyrr hefði verið ! " Árni þrætti þó fyrir þetta tilsvar í stórmerkri ævisögu sinni , sem Þórbergur Þórðarson skrifaði .
Minnir þetta á ummæli bandaríska kvikmyndaframleiðandans Sams Goldwyns um einn starfsbróður sinn , Louis B. Mayer : " Ástæðan til þess , að svo margir fylgdu honum til grafar , var , að þeir vildu vera alveg vissir um , að hann væri dáinn .
" Athugasemdir og leiðréttingar vel þegnar Hannes H. Gissurarson hannesgi@hi.is 