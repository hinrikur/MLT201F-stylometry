" Ég lét þær aðeins heyra það í hálfleik .
" Ágúst Jóhannsson , þjálfari kvennalandsliðsins í handbolta , eftir frábæran sigur á Spáni , bronsliðinu frá síðasta heimsmeistaramóti .
" Jörðin bara hvarf undan okkur " Irmgard Fraune frá Hollandi .
Fraune og maður hennar , Jeroen De Graf , slösuðust töluvert er þau féllu 40 metra í skriðu við Dyrhólaey .
" Ég hef verið sakaður um margt á langri leið en aldrei fyrir að gera lítið úr konum .
" Ólafur Ragnar Grímsson .
Rósa Guðrún Erlingsdóttir sakaði hann um að beina spjótum sínum að frambjóðandanum Þóru Arnórsdóttur , vegna þess að hún væri kona .
" [ Forsetinn ] á að standa vörð um hið lýðræðislega ferli en ekki taka virkan þátt í baráttunni .
Þannig forseti er ekki puntudúkka .
" Þóra Arnórsdóttir forsetaframbjóðandi .
" Valkostirnir eru tveir .
Sú sem hér stendur og að veita núverandi forseta áframhaldandi umboð til þess að sitja í 20 ár .
20 ár .
" Þóra Arnórsdóttir .
" Þessi tegund af lýðræði sem við búum við , þetta fulltrúalýðræði , hefur mistekist , einfaldlega vegna þess að fólk er hætt að skipta sér af okkur .
" Birgitta Jónsdóttir alþingismaður .
" Svona er ekki hægt að byrja leiki gegn sterkum mótherjum .
" Lars Lagerbäck landsliðsþjálfari í knattspyrnu .
Ísland var komið 2:0 undir gegn Svíum eftir 14 mín .
" [ Hellirinn Leiðarandi ] var rosalega flottur þegar hann fannst en síðustu fimmtán árin er búið að hreinsa nær allt innan úr honum .
" Guðni Gunnarsson , formaður Hellarannsóknafélagsins , ræðir slæma umgengni í hellum landsins .
