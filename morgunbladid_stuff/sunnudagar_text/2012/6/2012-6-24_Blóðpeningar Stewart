Kristen Stewart er hæstlaunaða leikkonan í heimi samkvæmt árlegum lista Forbes-tímaritsins .
Hún þénaði um 4,3 milljarða króna á tímabilinu frá maí 2011 til maí 2012 þökk sé leik hennar í Twilight-vampírumyndunum og kvikmyndinni Snow White and the Huntsman .
Stewart , sem fær nú um 1,6 milljarða króna á mynd , skaust fyrir ofan margar frægar leikkonur .
Í öðru sæti er Cameron Diaz og á eftir henni fylgir Sandra Bullock og í fjórða sæti er hæstlaunaða leikkonan frá því í fyrra , Angelina Jolie .
Stewart sat í fimmta sæti listans í fyrra með jafnháar tekjur og Julia Roberts , sem í ár er í sjötta sæti .
Tekjur hennar hafa aukist mjög frá því að hún lék í fyrstu Twilight-myndinni .
Kvikmyndaverin borga jafnan ungum leikurum lítið fyrir leik sinn í fyrstu mynd í nýjum myndaflokki .
Þau spara sér peningana sem þarf til að ráða stjörnu og borga nýliðunum lítilræði , það er á þeirra stjarnfræðilega mælikvarða ! Launamisrétti kynjanna staðreynd Þetta breytist auðvitað þegar farið er að gera þriðju eða fjórðu mynd í myndaflokki .
Nýstjarnan er þá orðin ómissandi og kvikmyndaverið þarf að borga fullt stjörnuverð .
Samkvæmt Forbes fá konur borgað minna en karlar í kvikmyndaheiminum .
Topp tíu-leikkonurnar þénuðu samtals um 25 milljarða króna miðað við um 45 milljarða króna tekjur launahæstu leikaranna .
Launamisréttið er því staðreynd en sem betur fer nær það ekki endilega til einstakra mynda .
Stewart fær jafn mikið borgað og samleikarar hennar , Robert Pattinson og Taylor Lautner , en hún er þó launahærri í ár vegna Snow White and the Huntsman .
Þó frægðarsól Stewart hafi risið hratt og hún sé nú launahæst er hún aðeins í 43. sæti á stjörnulista Forbes , sem tekur bæði til peninga og frægðar .
Yngst á listanum Stewart , sem er 22 ára , er yngsta leikkonan á topp tíu-lista Forbes en hin 62 ára gamla Meryl Streep er sú elsta .
Stewart er meira að segja langyngst á listanum , fædd 1990 .
Sú næstyngsta er Jolie sem er fædd 1975 en þar á eftir fylgir önnur tiltölulega ný stjarna , Kristen Wiig , sem er fædd 1973 .
Wiig er heldur óvenjulegt dæmi því hún er ein af launahæstu leikkonunum í Holllywood en komst ekki inn á stjörnulista Forbes því þrátt fyrir peningana þykir hún ekki enn þá nógu þekkt .
Peningana fékk hún í laun fyrir síðustu þáttaröð sína af Saturday Night Live en líklegra er að fólk þekki hana úr sumarsmellinum Bridesmaids .
Ekki er ólíklegt að hún haldi sig á þessum listum og komist að minnsta kosti inn á stjörnulistann því hún verður á hvíta tjaldinu á næsta ári í myndinni The Secret Life of Walter Mitty þar sem hún leikur á móti Ben Stiller .
Tekjur úr tískuheiminum Ekki allar stjörnurnar á listanum fá peningana sína úr kvikmyndaleik.Til dæmis þénar Jolie mikið þó hún sé ekki að leika í stórmynd og kemur það til vegna samninga hennar við fyrirtæki á borð við Louis Vuitton .
Allra augu eru jafnan á henni og Brad Pitt , sem bað hennar í ár .
Hún var á hvorki meira né minna en 78 tímaritaforsíðum á síðastliðnu ári .
Aðrar stjörnur á listanum fá líka pening úr tískuheiminum .
Til dæmis er Charlize Theron andlit Dior-tískuhússins .
Sarah Jessica Parker er líka á listanum þrátt fyrir að mynd hennar I Don ' t Know How She Does It hafi gengið illa .
Hún græðir pening á endursýningum á hinum vinsælu þáttum Sex and the City og líka á sölu ilmvatna sinna , NYC and Lovely .
Hún fær líka borgað fyrir að vera andlit Garnier-hárvara .
Topp tíu 1 .
Kristen Stewart ( 4,3 ) 2 .
Cameron Diaz ( 4,2 ) 3 .
Sandra Bullock ( 3,1 ) 4 .
Angelina Jolie ( 2,5 ) 5 .
Charlize Theron ( 2,2 ) 6 .
Julia Roberts ( 2,0 ) 7 .
Sarah Jessica Parker ( 1,9 ) 8 .
Meryl Streep ( 1,5 ) 9 .
Kristen Wiig ( 1,5 ) 10 .
Jennifer Aniston ( 1,4 ) Tekjurnar eru í sviga taldar upp í milljörðum króna .
Slæmur kennari , gott kaup Helsta ástæða þess að Cameron Diaz náði öðru sætinu í ár er grínmyndin Bad Teacher .
Hún varð óvæntur smellur og halaði inn um 27 milljarða króna í miðasölu en kostaði 2,5 milljarða króna í framleiðslu .
Auk launa fékk hún hluta af ágóðanum sem var í þessu tilfelli umtalsverður .
Hún er auk þess í tveimur stórum myndum til viðbótar , What to Expect When You ' re Expecting og The Green Hornet og því mat Forbes árslaun Diaz um 4,2 milljarða króna .
