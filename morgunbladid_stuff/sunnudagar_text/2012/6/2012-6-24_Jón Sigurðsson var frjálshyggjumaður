Jón Sigurðsson fæddist sem kunnugt er á Hrafnseyri við Arnarfjörð 17. júní 1811 , fyrir 201 ári .
Það er engin tilviljun , að hann gerðist leiðtogi sjálfstæðisbaráttunnar , því að í fari hans var sjaldgæft jafnvægi kappsemi og hófsemi , vöku , sem unir hlutskipti sínu , og draums , sem vill rætast .
Allir vita , að Jón vildi sækja rétt í hendur Dana .
En rétt til hvers ? Hver var stjórnmálaskoðun Jóns ? Því er fljótsvarað .
Hann var frjálshyggjumaður .
Hann dáðist að því , hvernig Bretar takmörkuðu ríkisvaldið með því að dreifa því og skorða það við siði og venjur .
Hann hafi lesið með skilningi og alúð rit Jean-Baptiste Says , sem var einn kunnasti lærisveinn Adams Smiths á meginlandi Norðurálfunnar .
Jón skrifaði 1841 : " Frelsi manna á ekki að vera bundið nema þar , sem öllu félaginu ( þjóðinni ) mætti verða skaði , að það gengi fram .
" Enn sagði hann : " Að líkum hætti má atvinnufrelsi og verslunarfrelsi ekki missa , þar sem nokkuð fjör og dugnaður á að komast á fót , og má í því skyni ekki hafa stundarskaða nokkurra manna fyrir augum , heldur gagn alþýðu bæði í bráð og lengd .
" Jón skrifaði bróður sínum 1866 : " Þú heldur , að einhver svelgi okkur .
Látum þá alla svelgja okkur í þeim skilningi , að þeir eigi við okkur kaup og viðskipti .
Frelsið er ekki í því að lifa einn sér og eiga ekki viðskipti við neinn .
" Skýrar verður skoðun Jóns varla lýst .
Hún er þveröfug við þá , sem núverandi valdhafar á Íslandi hafa , en í þeirra sögu renna öll vötn til Dýrafjarðar .
Athugasemdir og leiðréttingar vel þegnar Hannes H. Gissurarson hannesgi@hi.is 