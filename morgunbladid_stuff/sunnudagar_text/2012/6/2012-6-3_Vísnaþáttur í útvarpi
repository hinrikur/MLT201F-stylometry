Veturinn 1954-1955 var vísnaþátturinn " Já eða nei " á dagskrá í Ríkisútvarpinu undir stjórn Sveins Ásgeirssonar .
Var hann tekinn upp í Sjálfstæðishúsinu við Austurvöll ( þar sem nú er veitingastaðurinn Nasa ) að viðstöddum áheyrendum .
Þar leiddu fjórir hagmæltir menn saman hesta sína , þeir Steinn Steinarr , Guðmundur Sigurðsson , Helgi Sæmundsson og Karl Ísfeld .
Botnuðu þeir fyrri helminga sem hlustendur sendu inn .
Einn fyrri helmingurinn var á þessa leið : Margur oft í heimi hér harma sína rekur , en Steinn botnaði óðar : gáir lítt að sjálfum sér og síðan víxil tekur .
Þættirnir nutu mikilla vinsælda , og komu vísurnar úr honum út á bók með sama nafni , Já eða nei .
Þegar þeir voru að renna skeið sitt á enda , tilkynnti Sigurður Magnússon , blaðafulltrúi Loftleiða , að félagið byði þátttakendunum fjórum og stjórnandanum til Kaupmannahafnar til að taka upp einn þátt .
Í Kaupmannahöfn var efnt til vísnakeppni í Íslendingafélaginu 14. maí 1955 , þar sem viðstaddir spreyttu sig á að botna fyrri helming , sem Sveinn Ásgeirsson kastaði fram : Oft er kátt við Eyrarsund , æskan þangað leitar .
Þótt sjálfur höfuðsnillingurinn Jón Helgason prófessor spreytti sig í keppninni , varð hann að deila fyrstu verðlaunum með ungri stúlku , Vilborgu Dagbjartsdóttir , sem mælti fram seinni helminginn : Þó mun Ísland alla stund elskað miklu heitar .
Má af því tilefni rifja upp orð Árna Pálssonar prófessors : " Hvergi hefur Ísland verið elskað eins og í Kaupmannahöfn .
" Athugasemdir og leiðréttingar vel þegnar Hannes H. Gissurarson hannesgi@hi.is 