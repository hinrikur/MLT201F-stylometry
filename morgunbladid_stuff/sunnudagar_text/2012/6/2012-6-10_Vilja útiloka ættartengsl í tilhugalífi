Þegar Julia Creet sækist eftir hvíld frá starfi sínu sem prófessor í enskum bókmenntum , þá leggur hún fyrir sig gerð heimildarmynda .
Nú vinnur þessi kanadíski kvikmyndagerðarmaður að heimildarmynd um viðskipti tengd ættfræði og fjölskyldusögu , " Ancestry Incorporated .
" Áður gerði hún heimildarmyndina " MUM " um leit sína að forfeðrum sínum .
" Þá vaknaði áleitin spurning : Af hverju þarf ég að vita það ? " segir hún .
" Það kom í ljós að þetta er fólgið í tíðarandanum .
Færa má rök fyrir því að ættfræði sé stærsta grein sagnfræðinnar í heiminum , sem er drifin áfram af þörfinni til að þekkja uppruna sinn – og hvatning felst í ört vaxandi gagnabönkum á Netinu og framþróun í erfðatækni .
Ég reyni að átta mig á hver drifkrafturinn er og flóknum álitaefnum um eignarhald á ættfræði- og erfðaupplýsingum .
" Rannsóknin verður bæði efniviður í heimildarmynd og bók .
Creet segist hafa tekið 25 viðtöl við ýmsa lykilmenn , þar á meðal Stephen Pink prófessor við Harvard og stofnendur Ancestry.com .
Og nú er förinni heitið til Íslands .
" Öfugt við þarfir fólks sem vill komast að því í hvaða landi rætur forfeðranna liggja , þá er samfélagið á Íslandi alveg einstakt , " segir Creet .
" Á Íslandi er tiltölulega einsleitur uppruni .
Einnig hefur verið tekist á um það opinberlega hvernig haga eigi eignarhaldi á erfðaupplýsingum .
Og loks gegnir Íslendingabók því hlutverki að að skýra ættarsöguna , þó að vera megi að sögur af því séu ýktar .
" Þar vísar hann til greinar í Huffington Post frá októberlokum í fyrra , þar sem fram kemur að sumir Íslendingar fletti upp í Íslendingabók til að komast að því hvort þeir séu skyldir öðrum – einkum í tilhugalífinu til að tryggja að þeir stofni ekki til ástarsambands við ættingja sinn .
" Mér þætti frábært að hafa upp á fólki , sem hefur notað Íslendingabók til að staðfesta fjarlægð , fremur en nána frændsemi , eins og lýst er í greininni í Huffington Post , " segir Creet .
" Það myndi bæta kímni við umfjöllunarefnið .
En mér þætti líka áhugavert að hitta fólk , sem hefur rekist á takmarkanir gagnagrunnsins .
Ég hef til dæmis heyrt af nokkrum sem hafa reynt að komast á snoðir um faðerni sitt , en ekki fengið upplýsingarnar vegna persónuverndar .
Ég hef einnig heyrt um manns sem átti níu börn með átta konum , þó að hann vilji forðast viðtal .
" Þannig er um fleiri sem Creet hefur óskað eftir viðtali við .
Hann nýtur aðstoðar Jóns Gústafssonar kvikmyndagerðarmanns , sem hefur leitað til fólks með forvitnilega sögu , en það hefur ekki viljað tjá sig , nokkuð sem Creet undrast og skrifar á tortryggni vegna ólíka menningarheima .
Creet verður á Íslandi frá 17. til 23. júní og tekur viðtöl í höfuðstöðvum Decode og Íslendingabókar .
" Ég vonast til að finna fólk sem hefur áhugaverðar sögur að segja og vill leyfa mér að tala við sig .
" 