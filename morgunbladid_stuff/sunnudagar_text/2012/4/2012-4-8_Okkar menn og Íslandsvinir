Á Evrópumóti einstaklinga sem lauk í Plovdiv í Búlgaríu í síðustu viku mátti litlu muna að nokkrir keppendur gerðu uppreisn gegn gerræðislegum ákvörðunum mótshaldara sem hófust með því að einn öflugasti skákmaður heims , Aserinn Mamedyarov , fékk dæmt á sig tap er hann mætti 10 sekúndum of seint í viðureign sína í 8. umferð .
Afstaða Evrópska skáksambandsins , ECU , undir forsæti Búlgarans Sergio Danailov , til " frávika frá almennri meðalhegðun " er hin svonefnda " zero tolerance " -regla .
Skákmenn á " ECU-mótum " verða að sitja við borðið við upphaf umferðar , bannað er að bjóða jafntefli fyrir 40. leik .
Skákstjórar ömuðust ekki við því þegar tveir af efstu mönnum mótsins , Akopjan og Malakhov , þráléku í einni af lokaumferðunum , þeir kölluðu á skákdómara og fengu leyfi til að undirrita friðarsamninga , sem flestum fannst augljóst að hefðu verið ákveðnir fyrirfram .
Tveir minni spámenn , Tal Baron og Eltaj Safarli , slíðruðu sverðin um svipað leyti , einnig með því að þráleika , kölluðu ekki til skákstjóra og fengu báðir dæmt á sig tap .
Úrslitin 0:0 sáust nokkrum sinnum í þessu móti .
Mamedyarov samdi jafntefli í þessari sömu umferð eftir 19 leiki án þess að spyrja kóng né prest : tap dæmt á báða .
En þá var Aserinn búinn að fá nóg og hætti í mótinu .
348 skákmenn hófu keppni og kepptu um 23 sæti í heimsbikarmóti FIDE .
Sigurvegari varð Rússinn Jakovenko sem hlaut 8 ½ vinning af 11 mögulegum , Frakkinn Fressinet varð annar með 8 vinninga .
Okkar menn voru Hannes Hlífar Stefánsson og Héðinn Steingrímsson en framistaða þeirra olli nokkrum vonbrigðum , Hannes hlaut 6 v .
og varð í 138. sæti .
Héðinn hlaut 5 ½ v .
og varð í 183. sæti og var talsvert frá " ætluðum " árangri .
Þegar ljóst var að hvorugur þeirra ætti möguleika á einu af sætunum 23 beindist athyglin hér heima nokkuð að hinum svonefndu " Íslandsvinum " , mönnum á borð við Ivan Sokolov , Gawain Jones , Viktor Bologan , Jurí Kuzubov , Alexei Dreev og Fabiano Caruana .
Af þeim stóð sig best Englendingurinn Gawain Jones , sem teflir fyrir Máta , og varð í 15. sæti .
Margir skákmenn með yfir 2700 stig áttu erfitt uppdráttar , ungstirnin Anish Giri og Fabiano Caruana voru langt frá því að komast áfram .
Giri tapaði snemma fyrir " Íslandsvini " frá Úkraínu : Ilja Nyzhnyk – Anish Giri Katalónsk byrjun 1. d4 Rf6 2. c4 e6 3 .
Rf3 d5 4 .
Rc3 c6 5. g3 dxc4 6 .
Bg2 b5 7 .
Re5 a6 8. a4 Svipuð afbrigði í Katalónskri byrjun eru vinsæl um þessar undir , hvítur hefur mikið spil fyrir peðið sem hann lét af hendi .
8 .
...
Bb7 9 .
O-O Be7 10. axb5 axb5 11 .
Hxa8 Bxa8 12 .
Rxb5 cxb5 13 .
Bxa8 O-O 14 .
Bg2 Rd5 15. f4 Bd6 16. e3 Bxe5 17. fxe5 Rc6 18 .
Dg4 Dd7 19. h4 Rcb4 20. h5 Rd3 Betra var að bregðast strax við hættunni á kóngsvæng og leika 20 .
...
f5 sem tryggir svarti gott tafl .
21. h6 f5 22. exf6 Hxf6 ? Kannski ekki augljós yfirsjón .
Eftir 22 .
...
Rxf6 23. hxg7 ! Hf7 ! á svartur að geta varist .
23 .
Bxd5 ! Hxf1 24 .
Kxf1 Df7 25 .
Bf3 Rxc1 26. d5 ! Baneitraður leikur .
26 .
...
Rd3 Það er enga vörn að finna í stöðunni , t.d. 26 .
...
exd5 27 .
Kg2 ! og við hótuninni 28 .
Dc8 + er ekkert gott svar .
27. dxe6 De7 28 .
Bd5 ! Kf8 29 .
Dxg7 + ! - og Giri gafst upp .
Eftir 29 .
...
Dxg7 30. hxg7 + Kxg7 31. e7 rennur peðið upp í borð .
Helgi Ólafsson helol@simnet.is 