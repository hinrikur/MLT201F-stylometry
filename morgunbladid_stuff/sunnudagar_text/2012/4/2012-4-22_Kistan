Hollusta Á vorin langar mann gjarnan í eitthvað dálítið léttara .
Nýverið keypti ég einstaklega fallegt sallat úti í búð .
Fallega grænt og stökkt .
Örugglega draumur hverrar kanínu .
Saman við kálið fór tómatur og mozarella og síðan góð ólífuolía yfir .
Ef vill má líka setja smá pipar og salt yfir , jafnvel nota afganginn af avókadó út í .
Þá er tilbúið hollt og gott sallat á engum tíma .
Sjónvarp Kannski ætti maður bara að pakka því inn á sumrin ? Eða alla vega slökkva á því oftar .
Sem maður gerir svo sem hvort eð er .
Sumarkvöldin kalla á mann í göngutúr eða sundferð , eða bara ísbíltúr .
Það er eins og birtan kveiki á heilastöðvum sem smá saman komast aftur í gagnið .
Rymja dálítið ryðgaðar í fyrstu en fara síðan á fullt skrið .
Tónleikar Einhvernveginn finnst mér tónleikar og vor hanga dálítið saman .
Maður nennir frekar upp úr sófanum til að kíkja út þegar það er aðeins farið að hlýna og birta .
Vorgleðin yfirtekur mann og maður röltir sér af stað í bæinn til móts við ljúfa tóna og kannski einn góðan drykk í glasi .
