Sony er frægt fyrir margt annað en fartölvur , en í Vaio-fartölvulínunni eru margar framúrskarandi vélar , nettar og hugvitsamlega hannaðar , til að mynda sú sem hér er til skoðunar , Sony Vaio VPCSB4L1E .
Vélin er létt og nett en húsið á henni heldur plastlegt að utan þó skrokkurinn sé úr áli .
Að innanverðu , lyklaborðs- og skjárammi , er allt aftur á móti úr magnesíum sem kemur vel út .
Lyklaborðið á henni er þrælgott með innbyggðu ljósi .
Örgjörvinn er Intel Core i3 , sem er þokkalegasti vinnuþjarkur , en skjákortið , ATI Mobility Radeon HD 6470 , gefur aukastuð þegar keyra á tölvuleiki og / eða horfa á DVD .
Minni í henni er 4 GB .
Músarflöturinn er með vísi að Multi Touch ; sniðug hugmynd , en vantar uppá í útfærslunni .
Skjárinn er býsna góður , 13.3 " með 1366x768 díla upplausn .
Á vélinni er VGA-tengi fyrir aukaskjá , sem hægt er að keyra með 1920 x 1080 díla upplausn .
Vinnsluminni skjákortsins , er þó ekki ýkja mikið , 512 MB .
Harði diskurinn er 500 GB .
Rafhlaðan á að duga í sjö tíma , en ekki tókst mér að láta hana lifa svo lengi .
Fer eðlilega eftir stillingum og hvað er í gangi .
Á vélinni er VGA-tengi eins og getið er , en líka eitt USB 3 tengi , tvö USB2 og svo HDMI-tengi svo tengja megi hana beint við sjónvarp .
Það eru líka raufar fyrir minniskort og ekki bara Memory Stick frá Sony heldur líka fyrir SD sem flestir nota .
Líkt og við er að búast frá Sony þá er hljómur í vélinni mjög fínn , enda Dolby Home Theatre v3 .
Innbyggðu hátalararnir eru í betri kantinum , en slíkir hátalarar eru þó eðlilega alltaf heldur takmarkaðir .
Vaio-lína Sony Höfuðáhersla lögð á hljóð og mynd og útlit Fartölvulína Sony heitir Vaio , skammstöfun sem vísa átti í þá samþættingu myndbanda og hljóðs sem átti að vera aðal línunnar , enda sáu Sony-bændur fyrir sér að vélarnar yrðu einskonar margmiðlunarmiðstöðvar , ekki síður en fartölvur þegar fyrstu vélarnar komu á markað fyrir sextán árum .
Síðar breyttu menn merkingu skammstöfunarinnar , drógu úr vídeóstemningunni og lögðu frekar áherslu á hið myndræna , en hljómurinn er á sínum stað .
Merki línunnar , sem sjá má hér fyrir ofan , er í anda skammstöfunarinnar , var eins og hliðræn hljóðbylgja , og svo io tákn fyrir tvíundarkóða í tölvu .
Framan af var Vaio aðeins notað fyrir fartölvur , en er nú notað á fistölvur , spjaldtölvur , borðtölvur og margmiðlunarstöðvar eins og til að mynda VGX-TP1D .
Aðal Sony í gegnum árin hefur verið áhersla á hljóm- og myndgæði , enda hefur fyrirtækið mikla reynslu á því sviði , sérstaklega í sögulegu samhengi , en hönnunin á tölvunum hefur líka verið í meira lagi skemmtileg , þó Apple hafi skákað fyrirtækinu síðustu árin .
Apple skákaði Sony líka með iPod-spilastokknum , því þá stóð sem hæst slagur innan Sony milli þeirra sem halda vildu sem fastast í hugverk , tónlist og myndir , og þeirra sem vildu nota hugverk til að selja vélbúnað .
Í ljósi þess að tími spilastokkanna er brátt liðinn verður forvitnilegt að sjá hvað Sony-bændur ætla sér á tækjamarkaði .
