Smekkur manna er misjafn .
Sumir vilja ekki hafa flugu í súpunni sinni þegar þeir snæða á veitingastöðum , aðrir ekki tómatsneið á hamborgaranum .
Einn þeirra er Flórídabúinn Michael Ogborn sem umturnaðist á hamborgarastað á dögunum þegar hann sá sér til skelfingar tómatsneið á borgaranum sínum , þrátt fyrir að hafa beðið um annað .
Ogborn lét sér ekki nægja að fá endurgreiðslu , heldur gaf hann framkvæmdastjóra staðarins líka einn á lúðurinn , " gegn mínum vilja " , eins og framkvæmdastjórinn segir í eiðsvarinni yfirlýsingu sinni .
Ogborn var kærður fyrir líkamsárás .
