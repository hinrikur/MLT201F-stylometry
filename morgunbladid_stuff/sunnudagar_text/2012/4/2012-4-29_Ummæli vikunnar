" Þetta smáatriði er formsatriði , það er svokallað formbrot .
Og ég leyfi mér að segja við ykkur strax að sá dómur er fáránlegur og reyndar aðeins meira en það ; hann er sprenghlægilegur .
" Geir H. Haarde eftir að hann var sakfelldur í einum ákærulið af Landsdómi .
" Hann býr sér til forsendur um hugarfar [ dómaranna ] í því skyni að gera þá fyrirfram tortryggilega og þegar af þeirri ástæðu standist niðurstaða þeirra ekki .
Þetta er ...
skóladæmi um rökþrot .
" Sigurður Líndal lagaprófessor .
Geir Haarde taldi sig finna pólitískan þef af störfum Landsdóms .
" Ég hlustaði á umræður um Vaðlaheiðargöng í gærkvöldi og ég verð að segja að gubbupestin versnaði þegar ég hlustaði á sumar ræður sem þar voru fluttar .
" Kristján Möller alþingismaður og fyrrv .
samgönguráðherra .
" Ég tel að farsæld okkar felist í því að vera jákvæð .
Mér finnst biskup hafa það hlutverk gagnvart þjóðinni að halda voninni á lofti .
" Séra Agnes M. Sigurðardóttir , nýkjörinn biskup Íslands .
" Þetta er kall tímans eftir konu .
" Séra Sigurður Árni Þórðarson eftir að Agnes bar sigurorð af honum í kjörinu .
" Þessi viðbrögð voru fyrst og fremst til þess að koma í veg fyrir að þessi hópur myndi spilla þeirri náttúru sem við berum ábyrgð á og jafnframt gaf það okkur tækifæri til að mótmæla stefnu þessara tveggja stjórnvalda .
" Óskar Magnússon , talsmaður Kerfélagsins , eftir að forsætisráðherrum Íslands og Kína ásamt fylgdarliði var neitað um að koma að Kerinu .
" Mér fannst mjög dapurlegt að sá sem á svona náttúruperlu skuli ekki geta hugsað sér að bjóða forsætisráðherra með opinberum gestum íslensku þjóðarinnar að labba upp að Kerinu .
" Erna Hauksdóttir framkvæmdastjóri Samtaka ferðaþjónustunnar .
