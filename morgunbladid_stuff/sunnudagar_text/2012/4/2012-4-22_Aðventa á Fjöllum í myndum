Í dag verður sýningin Aðventa á Fjöllum opnuð í Þjóðminjasafninu en á henni eru myndir eftir þau Sigurjón Pétursson og Þóru Hrönn Njálsdóttur sem teknar eru með tilvísun í Aðventu , skáldsögu Gunnars Gunnarssonar .
Myndirnar koma einnig út á samnefndri bók í dag á vegum Sölku á íslensku , ensku og þýsku , en Þjóðminjasafnið styður útgáfu bókarinnar .
Í maí verða svo sýndar myndir af áritunum á timburþili í sæluhúsinu við Jökulsá á Fjöllum og kallast Ferðalangar á Fjöllum , en þær myndir eru í bókinni .
Í verkefninu völdu þau Sigurjón og Þóra um 120 setningar og setningarbrot úr Aðventu og síðan tökustað og stund hverrar ljósmyndar til þess að úr yrði heild með vísun til ritverksins .
Ekki er verið að ljósmynda Aðventu heldur er hún höfð til hliðsjónar og innblásturs .
Sigurjón Pétursson tók þær myndir .
Í seinni hluta bókarinnar eru síðan ljósmyndir af áritunum ferðamanna á rúmlega hundrað ára tímabili á timburþili í sæluhúsinu við Jökulsá á Fjöllum sem leikur stórt hlutverk í sögu Gunnars .
Þóra Hrönn Njálsdóttir tók þær myndir .
Við hverja mynd í fyrri hluta bókarinnar er setningarbrotið úr Aðventu á vinstri síðu og ljósmyndin sem það kveikti á þeirri hægri , en í lok bókarinnar eru svo skýringar við myndirnar .
Söguefnið í Aðventu er sótt í raunverulegar svaðilfarir Fjalla-Bensa á Mývatnsöræfum á þriðja áratug síðustu aldar , en skáldsaga Gunnars kom út 1936 .
Hún hefur notið vinsælda víða og má nefna að í Þýskalandi er hún gefin út reglulega og hefur selst í um hálfri milljón eintaka þar í landi .
Í Bandaríkjunum var hún gefin út í yfir 250.000 eintökum af bókaklúbbnum Book of the Month .
Fjalla-Bensi hafði bækistöð í sæluhúsinu við Jökulsá á Fjöllum og í Bensaholu austan í Miðfelli um 30 km sunnan við sæluhúsið .
Ljósmyndirnar á sýningunni og í bókinni eru teknar frá september 2010 til mars 2011 á svæði sem markast í vestri af Mývatni , í austri af Grímsstöðum á Fjöllum , í norðri af Dettifossi og í suðri af Grafarlandaá , en þetta er sögusvið Aðventu .
Sæluhúsið við Jökulsá á Fjöllum er eitt af 40 húsum í húsasafni Þjóðminjasafns Íslands .
Húsið , sem er steinhús , var reist 1881 úr grjóti sem höggvið var til á staðnum .
Í sæluhúsinu er timburþil sem skiptir jarðhæð hússins í tvö herbergi .
Á síðustu ríflega hundrað árum hafa fjölmargir ritað nafn sitt og dagsetningu á það .
Hugmyndin kviknaði 2007 Sigurjón segir að hugmyndin að taka myndir af sæluhúsinu hafi kviknað 2007 þegar þau Þóra Hrönn voru á leið á hreindýraveiðar og komu þá að sæluhúsinu í fyrsta sinn .
" Síðan hjóluðum við í kringum Ísland 2010 og þegar við komum yfir brúna á Jökulsá á Fjöllum sá ég í húsið og stakk upp á því að við myndum koma þar í ágúst .
Þá tókum við nokkrar myndir og svo aftur um haustið þegar við fórum á hreindýraveiðar .
Þá sáum við líka vegginn með öllum áletrununum í fyrsta sinn og Þóra Hrönn fór að taka myndir af þeim .
Í framhaldi af þessu langaði okkur að sýna einhverjar af myndunum og fengum þá ráðleggingu frá Hrafnhildi Sigurðardótur vinkonu Þóru Hrannar að sýna úti á landi .
Ég leitaði því til Gunnars Björns Gunnarssonar formanns Stofnunar Gunnars Gunnarssonar og sýndi honum myndirnar .
Hann tók hjá mér nokkrar myndir til að sýna Skúla Birni Gunnarssyni forstöðumanni Skriðuklausturs , en hafði svo samband við mig og sagði að ég fengi myndirnar ekki aftur .
" Þetta er einmitt Aðventuhúsið , " sagði hann , en Gunnarsstofnun var þá með í bígerð að kynna Aðventu .
Það varð svo úr að við hittum Skúla Björn þegar hann átti erindi suður , en áður en af því varð lásum við Aðventu og þá varð Aðventuhugmyndin til .
" Sigurjón segir að þau Þóra Hrönn hafi skipulagt vinnuna mjög vel , haldið reglulega vinnufundi til að halda utan um hvert smáatriði og líka lagst í rannsóknir og þau fóru margar ferðir austur í leit að tökustöðum .
" Við lásum allar bréfaskriftir þegar verið var að bygginu hússins og staðsetningu þess , fengum að fara í öll gögn sem til eru hjá Þjóðminjasafninu og lásum allt sem við gátum fundið um það .
Við lögðumst líka yfir viðtalið við Fjalla-Bensa sem birtist í Eimreiðinni á sinum tíma en þar fékk Gunnar hugmynd að smásögunni sem síðar varð að Aðventu og hann skrifaði fyrir þýska forlagið Reclam .
Við lásum einnig Aðventu aftur og aftur , tættum hana í okkur til að finna 120 setningabrot sem kölluðu á myndir og teiknuðum upp mótífin sem við sáum fyrir okkur .
Ferðirnar austur urðu alls níu til að ná í réttu myndirnar í réttri lýsingu , því það var ekki nóg að sólin væri á réttum stað heldur þurfti maður líka að treysta á að skýjafar væri rétt .
Í hverri ferð fundum við alltaf sterkar og sterkar fyrir nærveru Fjalla-Bensa og anda Aðventu .
" 25 ljósmyndir úr Aðventuverkefninu voru sýndar í Gunnarsstofnun á Skriðuklaustri í Fljótsdal í haust og fram í febrúar og í Gallerí Klaustri í sama húsi sýningin Ferðalangar á Fjöllum með myndum af áritununum af timburþili sæluhússins .
Í desember voru ljósmyndirnar síðan sýndar sem glærumyndasýning við árlegan upplestur Aðventu í Jónshúsi í Kaupmannahöfn og einnig í húsnæði Rithöfundasambands Íslands á Dyngjuvegi 8 .
Í nóvember næstkomandi verða síðan væntanlega opnaðar tvær stórar sýningar á myndum úr verkefninu í Listagili á Akureyri .
Um 50 myndir verða til sýnis á neðri hæð í Ketilhúsi úr Aðventu á Fjöllum og á efri hæð verða um 300 myndir af áritunum úr Ferðalöngum á Fjöllum .
700 áritanir Þóra Hrönn Njálsdóttir hefur tekið myndir af um 700 áritunum á þilinu í Sæluhúsinu og Gunnlaugur Haraldsson þjóðháttafræðingur hefur tekið að sér að rita stutta samantekt um þá sem hafa ritað nafn sitt á vegginn .
Þessi áritun er eftir Vigfús Sigurgeirsson ljósmyndara á Akureyri sem hafði viðdvöl í sæluhúsinu þennan dag eftir að hafa verið ferjaður vestur yfir Jökulsá á Fjöllum .
Hann ljósmyndaði Alþingishátíðina á Þingvöllum sumarið 1930 fyrir íslenska ríkið 