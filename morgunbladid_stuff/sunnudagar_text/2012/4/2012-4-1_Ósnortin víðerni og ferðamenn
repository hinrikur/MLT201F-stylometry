Í Morgunblaðinu 12. mars var sagt frá niðurstöðu rannsóknarritgerðar sem Victoria Frances Taylor gerði við Háskóla Íslands .
Í ritgerðinni kom meðal annars fram að ósnortin víðerni hafa dregist saman um 68% á 74 árum .
Í lögum eru víðerni skilgreind þannig : " Víðerni er landsvæði sem er að minnsta kosti 25 ferkílómetrar að stærð eða þannig að hægt sé að njóta þar einveru og náttúrunnar án truflunar af mannvirkjum eða umferð vélknúinna farartækja á jörðu , er að minnsta kosti í fimm kílómetra fjarlægð frá mannvirkjum og öðrum tæknilegum ummerkjum .
" Um helmingur erlendra ferðamanna kemur hingað yfir sumartímann og flestir koma þeir vegna náttúrunnar , til að njóta fegurðar og friðar öræfanna .
Ójöfn dreifing ferðamanna veldur miklu álagi á umhverfið auk þess sem upplifun ferðamanna skerðist ef þeir eru of margir .
Í þessu sambandi er rétt að benda á að erlendum ferðamönnum hefur fjölgað hér á landi um 686% á tímabilinu 1981 til 2011 .
Þessar upplýsingar komu fram í máli Önnu Dóru Sæþórsdóttur , dósents í ferðamálafræði við Háskóla Íslands , á aðalfundi Samtaka ferðaþjónustunnar .
Í máli Önnu Dóru kom meðal annars fram að nýleg könnun sýndi að 40 prósentum ferðamanna við Hrafntinnusker þótti óþægilega mikið af ferðafólki á svæðinu .
Sama á við um 30 prósent þeirra sem heimsækja Landmannalaugar .
Allir eru sammála um að nauðsynlegt sé að lengja hinn hefðbundna ferðamannatíma , fá fleiri ferðamenn hingað vor og haust .
Lenging ferðamannatímans mun ekki draga úr fjölda ferðamanna hingað yfir hásumarið , ekkert bendir til annars en að erlendum ferðamönnum muni en fjölga á næstu árum og þá aðalega yfir sumartímann .
Ísland er dreifbýlasta land Evrópu og hér eru þrátt fyrir allt enn stærstu ósnortnu víðerni álfunar .
Byggð þéttist stöðugt í Evrópu , mengunin verður æ meiri , sumrin eru heitari en þau voru bara fyrir svona tíu árum .
Það er því ekkert sem bendir til annars en þrá og eftirsókn erlendra ferðamanna til að kynnast ósnotinni og sérstakri náttúru Íslands muni aukast á komandi árum .
Til að svara þessari þörf þarf að opna og kynna ný svæði víða um land .
Athyglisvert er að meðal ósnortinna víðerna eru Hornstrandir .
Fyrir um það bil 80 árum var þetta landsvæði ekki ósnortin víðerni , þar var á sínum tíma talsverð byggð .
Á undanförnum árum hefur þróun byggðar hér á landi verið sú að fólk flyst úr dreifbýli í þéttbýli .
Margar blómlegar sveitir eru nú mannlausar .
Endurvinna mætti land sem áður var notað til landbúnaðar .
Mýrar eru verulegur hluti af gróðurlendi Íslands , líklegast um 10.000 ferkílómetrar .
Í lok 19 aldra hófst mikið átak í uppbyggingu landbúnaðar , vatni var veitt á þurrlendi og mýrar ræstar fram og gerðar að túnum .
Talið er að líklegast hafi um 4 til 6.000 ferkílómetrar af mýrum verið ræstir fram .
Nú er rétti tíminn að hefja átak í að moka ofan í skurðina og breyta þessum gömlu túnum og grasengjum aftur í mýrar .
Mýrarnar eru kjörlendi fugla og skordýra og þar þrífst fjölbreyttur gróður .
Þá þarf að fjarlæga girðingar sem eru í niðurníðslu , jafna gömul mannvirki sem ekki hafa sögulegt gildi við jörðu , hreinsa landið og laga .
Á þennan hátt mætti skapa nýjar og aðgengilegar náttúruperlur víða um land .
Auðvitað verðum við að standa vörð og vernda þau ósnortnu víðerni sem enn eru til .
Líklegast verður þó það þó erfitt því en eru á teikniborðinu hugmyndir um að leggja hraðbraut yfir Kjöl og háspennulínu þvert yfir hálendið .
Mikilvægt að það ríki þjóðarsátt um verndun náttúru Íslands .
Óeiningin í þessum efnum hefur sjaldan eða aldrei verið meiri .
Ástæðan er fyrst og fremst sú að lítill hópur svo kallaðra verndarsinna sem margir hverjir eru náttúru- og líffræðingar telja sig best hæfa til að ráða því hvernig við nýtum náttúruna .
Umhverfisráðherra er nánast einvaldur í þessum efnum , ráðherrann skipar fólk í ráð og nefndir og getur því haft talsverð áhrif á niðurstöður og tillögur nefndanna .
Lykilorðin í þessari vinnu eru víðsýni , samráð og lýðræðisleg vinnubrögð , ekki þröngsýni , tortryggni og hroki .
