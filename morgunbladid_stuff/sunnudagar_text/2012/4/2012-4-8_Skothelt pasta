Páskar og páskaegg , góður páskamatur og jafnvel smá páskabjór .
Það er nærri fullt starf að borða yfir þessar helstu stórhátíðir eins og jól og páska .
Ekki að ég kvarti þó nokkuð enda hef ég hina mestu unun af því að snæða .
Það eru svo mörg skilningarvit sem fara á fullt .
Augun nema krásir fyrir framan mann , nefið færir angan af því sem koma skal inn í meðvitundina og síðan fá bragðlaukarnir auðvitað allra skemmtilegasta hlutverkið að finna ( vonandi ) gott bragð .
Nýverið fylgdist ég með kokki elda mat við hliðina á mér þar sem ég sat í makindum á mánudegi ( allir dagir eru laugardagar í fríi ) í erlendri borg og naut lífsins .
Kokkurinn steikti lauk af natni og bætti síðan við kjúklingi , en á eftir fylgdi rjómi , slatti af kryddjurtum og grænmeti og hverju því sem hann notaði til að krydda .
Þannig urðu til litríkir og bragðgóðir pastaréttir á borð við þann sem þú sérð hér til hliðar .
Gott pasta bara klikkar ekki .
Það virðist vera ein af staðreyndum lífsins .
Að borða góða skál af pasta er eins og að hjúfra sig undir teppi við arineld og láta halda notalega utan um sig .
Svo vel ætti allur matur að láta manni líða .
