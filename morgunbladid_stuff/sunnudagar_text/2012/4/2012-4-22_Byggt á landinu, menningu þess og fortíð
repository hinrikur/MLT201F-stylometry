Listakonan Kristín Guðjónsdóttir lést 21. apríl 2007 aðeins fertug að aldri eftir margra ára veikindi .
Hún var afkastamikil listakona , hélt einkasýningar og tók þátt í samsýningum hér á landi , í Bandaríkjunum og víða um heim , en hún bjó vestan hafs mestallan sinn myndlistarferil .
Fyrir stuttu kom út bókin Stína , sem helguð er listferli Kristínar .
Sterkur íslenskur svipur Kristín lauk stúdentsprófi frá Menntaskólanum í Hamrahlíð vorið 1987 og nam læknisfræði við Háskóla Íslands í eitt ár en sneri sér síðan alfarið að listinni og stundaði nám í Myndlistar- og handíðaskóla Íslands og síðan í California College of Arts and Crafts .
Hún settist að í Bandaríkjunum með Davíð Aðalsteinssyni eiginmanni sínum , sem er prófessor í stærðfræði við Háskóla Norður-Karólínu .
Verk Kristínar þykja frumleg og bera sterkan íslenskan svip .
Hún tengdi saman keramík , gler og málm og notaði mikið form tengd sjó og sjómennsku , t.d. bátsform , baujur , kúlur og sjávarbarið fjörugrjót .
Í bókina eru fjölmargar ljósmyndir af verkum hennar og frá sýningum , auk texta um myndlist hennar og ævi og frásagna samferðamanna hennar í Bandaríkjunum .
Texti bókarinnar er á íslensku og ensku , en höfundar eru Kristín Rósa Ármannsdóttir , Jón Proppé , Ursula Goebels-Ellis , Clifford Rainey , Mary Bayard White og Kristín sjálf .
Myndvinnslu annaðist Kristján Guðni Pétursson , sem tók einnig talsvert af myndum í bókina , en flestar myndir í henni eru þó teknar af Kristínu sjálfri .
Ritstjóri bókarinnar er Kristín Rósa Ármannsdóttir , frænka Kristínar sem kölluð er Rósa , en hún segir að hugmyndina að bókinni og drifkraftinn kominn frá Bergþóru Ragnarsdóttur , móður listakonunnar .
" Ég bauð fram aðstoð mína þegar hún nefndi þetta við mig , en við vissum auðvitað ekkert hvað við vorum að fara út í varðandi bókaútgáfu , " segir Rósa , " en við fengum einvalalið með okkur til að vinna verkið og það hefur unnist vel , því í vor eru liðin tvö ár frá því við byrjuðum að þreifa fyrir okkur hverja við vildum hafa með í verkinu .
" Eins og fram kemur hér að ofan tók Kristín flestar myndanna í bókinni og Rósa segir að hún hafi verið iðin við að ljósmynda verk sín og skrásetja þannig , en meirhluti verla hennar er vestan hafs þar sem starfsferill hennar var að mestu leyti .
" Hún Stína byrjaði snemma að mynda sín verk á stafræna myndavél og nýtti þær myndir á vefsíðu sem hún kom sér upp strax 1996 og notaði til að kynna sig og verk sín með góðum árangri , " segir Rósa en síðuna má sjá á slóðinni www.art.net / stina / .
Framsýn í endurvinnslu Á þessari vefsíðu Kristínar stendur á áberandi stað að verk hennar séu að 99% úr endurunnum efnivið og Rósa segir að hún hafi lagt mikla áherslu á endurvinnslu .
" Hún var framsýn í sinni endurvinnsluhugsun og á undan sinni samtíð með það .
" Í inngangi bókarinnar , sem Rósa skrifar , getur hún um það að Ísland hafi verið áberandi í verkum hennar og á tímabili hafi hún nýtt form tengd sjó og sjómennsku , t ..
d. bátsform , baujur , kúlur og sæbarið grjót .
" Ætli það sé ekki heimþráin sem brýst út í formum verka minna sem ég sæki í fjörur Íslands , " sagði Kristín í viðtali við Morgunblaðið í ágúst 1998 , en þá sýndi hún höggmyndir í Gerðarsafni í Kópavogi .
Á þeim tíma var hún aðallega að vinna með fjörugrjót , en nýtti sér annars ýmis efni við listköpun , aukinheldur sem hún notaði iðulega gamla hluti sem hún fann á víðavangi .
Í viðtalinu við blaðið segir hún að heimþráin til Íslands hafi brotist út í þeim verkum sem hún sýndi þá : " Ég byggi verk mín í raun á landinu mínu , menningu þess og fortíð .
" 