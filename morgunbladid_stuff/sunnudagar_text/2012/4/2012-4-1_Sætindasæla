Fátt þykir mér skemmtilegra en að smakka gómsætan mat .
Svo ekki sé talað um ef matur sá er sætur .
Súkkulaði og kökur stenst ég varla .
Oftast bara alls ekki neitt .
Gos get ég hamið mig að drekka og bland í poka langar mig í sjaldan .
En þegar kemur að kökum ýmiskonar , góðu súkkulaði og ís , þá halda mér engin bönd .
Í erlendum matardeildum rýk ég um eins og leitarhundur .
Þefa í allar áttir ( reyni að slefa ekki of mikið ) og rýk af stað þegar ég sé eitthvað gómsætt sem mig langar til að smakka .
Ég heillast af fagurlega samsettum ostaborðum , þykkum skinkusneiðum og stóreflis súkkulaðistöndum sem bjóða allir upp á jafnmikla freistingu .
Við miðaldakirkju í Berlín þefaði ég nýverið upp gómsætar litlar bollakökur .
Þær voru aðeins munnbiti sem er alltaf dálítið gott .
Þá hefur maður nefnilega afsökun fyrir því að borða fleiri en eina og jafnvel fleiri en tvær .
Önnur var með sítrónukremi sem var fullkomlega léttþeytt og súrsætt á bragðið .
Hin var með súkkulaðikremi og brögðuðust báðar afar vel .
Svona smakkaði ég mig í gegnum borgina í nokkra daga og hafði feiknagaman af .
