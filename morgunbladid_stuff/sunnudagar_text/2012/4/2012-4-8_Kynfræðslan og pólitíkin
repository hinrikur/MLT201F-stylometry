Það hefur verið staðfest – enn og aftur .
Niðurstöður rannsóknar sem gerð var við Guttmacher-stofnunina benda til þess að kynfræðsla auki ekki líkurnar á því að unglingar byrji að lifa kynlífi snemma né að þau taki þátt í áhættusamri kynlífshegðun .
Þvert á móti leiðir hún til þess að unglingar byrja seinna að stunda kynlíf en ella .
Í rannsókninni var stuðst við svör 4.691 ungmennis á aldrinum 15-24 ára við spurningum úr könnun á bandarískum fjölskyldum , National Survey of Family Growth , sem gerð var á árunum 2004-2008 .
Spurningarnar sneru að því hvort þátttakendur hefðu fengið formlega kynfræðslu fyrir 18 ára aldur um það hvernig ætti að segja nei við kynlífi og / eða um hvaða getnaðarvarnir væru í boði .
Þeir sem höfðu bæði fengið fræðslu um getnaðarvarnir og skírlífi reyndust hafa verið eldri þegar þeir byrjuðu að stunda kynlíf en þeir sem fengu enga slíka fræðslu .
Þeir reyndust einnig í heilbrigðari samböndum og voru líklegri til þess að hafa notað smokka eða aðrar tegundir getnaðarvarna í fyrsta sinn sem þeir höfðu kynmök .
Niðurstöðurnar , sem birtar voru í vefútgáfu tímaritsins Journal of Adolescent Health , leiddu einnig í ljós að þær stúlkur sem höfðu verið fræddar bæði um getnaðarvarnir og skírlífi , voru mun líklegri til þess að nota smokk í fyrsta sinn sem þær höfðu kynmök heldur en þær sem höfðu eingöngu fengið fræðslu um skírlífi .
( Þær stúlkur sem eingöngu voru fræddar um kosti skírlífis voru þó líklegri til að fresta því að stunda kynlíf en þær sem höfðu enga kynfræðslu hlotið .
) Á sama tíma og stjórnvöld þráast við að gera kynfræðslu að forgangsverkefni og leggja aðeins til fjármuni til fræðsluverkefna sem kenna " skírlífi fram að hjónabandi , " sýna niðurstöður fræðilegra og vísindalegra rannsókna enn og aftur fram á mikilvægi yfirgripsmikillar kynlífsfræðslu .
Þá styðja þær við athuganir Douglas Kirby á matskönnunum á hinum ýmsu tegundum kynfræðslu en það var niðurstaða hans að tveir þriðju hlutar þeirra kynfræðsluáætlana þar sem ungmennin voru bæði frædd um skírlífi og getnaðarvarnir höfðu jákvæð áhrif á hegðun þeirra .
Þar sem rannsóknir hafa ítrekað skilað svo góðum og jákvæðum niðurstöðum , hlýtur maður að spyrja sig hvenær stjórnmálamenn hyggist opna augun ? Hversu margar rannsóknir af þessu tagi þarf að framkvæma áður en fjárveitingar til og stuðningur við yfirgripsmikla kynfræðslu verður þáttur í stefnumótun stjónvalda ? Þau hafa hunsað sönnunargögnin alltof lengi og haldið áfram að ala á fáfræði ungu kynslóðarinnar um kynlíf , þannig að hana skortir bæði þekkingu og kunnáttu til að seinka því að byrja að lifa kynlífi eða nota verjur .
Til þess að auka heilbrigði og velferð unga fólksins þurfa foreldrar , kennarar , skólastjórnendur og aðrir lykilaðilar að tryggja ungmennunum aðgang að fræðilegri og alhliða kynfræðslu .
Við þurfum að fara fram á það sem kjósendur .
Það er nóg komið – og það á einnig við um þá gnægð gagna sem sanna mál okkar .
Hafðu samband við þingmanninn þinn og láttu hann vita að þú styður heildræna nálgun í kynfræðslu og að þegar kemur að stefnumótun og forgangsröðun fjárveitinga , þá ætlist þú til hins sama af honum .
