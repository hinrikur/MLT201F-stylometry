Ég hef minnst hér áður á grýlu , sem kaffihúsamönnum í Reykjavík varð tíðrætt um á árum áður , eins og Jón Óskar rithöf undur lýsir í endurminningum sínum .
Hún kallaðist " Morgunblaðslygin " .
En til var önnur grýla , sem sömu menn hæddust óspart að : " Rússagrýlan , " sem ætti sér enga stoð í veruleikanum , enda aðeins Morgunblaðslygi .
Fyrst kom orðið fyrir , svo að ég viti , í fyrirsögn leiðara Þjóðviljans 22. mars 1946 , en oft eftir það .
Töldu margir , að viðbúnaður við landvinningastefnu Kremlverja væri ekki aðeins ástæðulaus , heldur einnig hlægilegur .
Þegar Matthías Johannessen , ritstjóri Morgunblaðsins , birti sumarið 1968 í blaði sínu dagbókarbrot úr veiðiferðum og lýsti þar áhyggjum af framkomu Kremlverja við Tékkóslóvaka , skrifaði Sverrir Hólmarsson bókmenntafræðingur skopstælingu í Frjálsa þjóð : " Nú finn ég á mér , að Rússar eru um það bil að ráðast inn í Tékkóslóvakíu .
Guð hjálpi Tékkum .
" Dátt var eflaust hlegið á ritstjórnarskrifstofu Frjálsrar þjóðar , þegar þetta birtist þar 15. ágúst 1968 .
Væntanlega var hláturinn þagnaður fimm dögum síðar , en Rauði herinn rússneski réðst inn í Tékkóslóvakíu aðfaranótt 21. ágúst 1968 .
Árni Björnsson þjóðháttafræðingur benti síðan á það í Rétti 1973 , að Kremlverjar hefðu aðeins verið uppivöðslusamir í Austur-Evrópu : " En hvers vegna hafa þeir haldið sig á þessu tiltölulega litla svæði , ef þeir eru svo útþenslusamir , en ekki ólmast inn í þau mörgu hernaðarlega veiku lönd , sem liggja umhverfis hin víðlendu Sovétríki og hafa þó ekki verið í neinu hernaðarbandalagi við Bandaríkin ? Sem dæmi skulu nefnd Indland , Afganistan , Írak , Júgóslavía og Austurríki .
" Árni svaraði sjálfum sér : " Ástæðan er ofureinföld .
Það hefur alltaf verið lygi , að árás frá Sovétríkjunum væri yfirvofandi .
" Samtök herstöðvaandstæðinga gáfu ritgerð Árna út sérprentaða .
Ekki fylgir sögunni , hvort dreifingin var stöðvuð á jólum 1979 , þegar Rauði herinn réðst inn í Afganistan .
Athugasemdir og leiðréttingar vel þegnar Hannes H. Gissurarson hannesgi@hi.is 