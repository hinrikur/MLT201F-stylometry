Það hýrnaði yfir Margaretu Winberg , 67 ára eftirlaunaþega í Sundbyberg í Svíþjóð , þegar henni var á dögunum óvænt boðið í mikla veislu á vegum sænska umhverfisráðuneytisins í Stokkhólmi með hópi fyrrverandi stjórnmálamanna og erindreka .
Winberg viðurkennir að hafa lítið sem ekkert vit á umhverfismálum en skellti sér eigi að síður í veisluna , þar sem hún átti meðal annars upplýsandi samræður við vopnaleitandann Hans Blix og sat fyrir á hópmynd með fyrirmennum .
Enginn kannaðist við Winberg í veislunni enda stóð víst til að bjóða alnöfnu hennar , sem í eina tíð gegndi embætti landbúnaðarráðherra í Svíþjóð .
Sú sat heima með sárt ennið .
