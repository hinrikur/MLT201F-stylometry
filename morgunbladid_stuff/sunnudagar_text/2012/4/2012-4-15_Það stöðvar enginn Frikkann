Hannes Hlífar Stefánsson er sigurstranglegastur allra keppenda á Skákþingi Íslands sem hófst í Stúkunni á Kópavogsvellinum á föstudaginn .
Hannes hefur unnið titilinn ellefu sinnum .
Mótið nær styrkleikaflokki sjö , sem gefur möguleika á titiláföngum .
Næstir á eftir Hannesi að stigum eru þeir Henrik Danielssen , Stefán Kristjánsson og Bragi Þorfinnsson .
Með keppendur í startholunum er ekki úr vegi að líta um öxl og minnast þess að Friðrik Ólafsson á " demants-afmæli " á vettvangi Íslandsmóta .
Um páskana 1952 varð Friðrik Ólafsson jafn Lárusi Johnsen á vel skipuðu Íslandsþingi .
Mótsstjórnin ákvað að þeir skyldu tefla fjögurra skáka einvígi .
Lárus , sem hafði unnið Íslandsþingið 1951 , taldi sig hafa varið titilinn með því að ná efsta sætinu með Friðriki .
Sú afstaða átti sér þó ekki stoð í reglum .
Eftir nokkurt stapp hófst fjögurra skáka einvígi þeirra og varð jafnt , 2:2 .
Þá var bætt við tveimur skákum en mánaðarhlé gert á einvíginu .
Þegar fimmta skákin átti að hefjast á veitingastaðnum Röðli var Lárus hvergi sjáanlegur .
Stjórn SÍ með Baldur Möller í broddi fylkingar stefndi skónum heim til Lárusar á Gunnarsbraut .
Ekki opnaði Lárus dyr sínar fyrir komumönnum , en hlýddi á fortölur þeirra út um glugga á húsi sínu .
Taldi sig enn hafa varið titilinn .
Eftir mikið japl , jaml og fuður dróst Johnsen á að halda einvíginu áfram .
Skákinni lauk með jafntefli en þá sjöttu vann Friðrik og einvígið 3½ : 2½ .
Við mótsslit steig Lárus á pall og mælti hin fleygu orð : " Það stöðvar enginn Frikkann úr þessu .
" Auk hæfileika sinna virtist Friðrik á þessum árum leggja sig meira eftir tíðindum og viðureignum fremstu meistara en keppinautar hans hér á landi .
Í annarri skák einvígisins var taflmennska Lárusar stefnulaus framan af og Friðrik byggði upp vænlega sóknarstöðu .
Lárus var afar útsjónarsamur en missti þó af skemmtilegri leið í miðtaflinu og fékk ekki ráðið við sókn Friðriks : Friðrik Ólafsson – Lárus Johnsen Sikileyjarvörn 1. e4 c5 2 .
Rf3 e6 3. d4 cxd4 4 .
Rxd4 Rf 5 .
Rc3 d6 6 .
Be2 a6 7 .
0-0 Be7 8. f4 Dc7 9 .
Kh1 0-0 10 .
De1 Rc6 11 .
Be3 Bd7 12 .
Hd1 b5 13. a3 Kh8 14 .
Dg3 Hac8 15 .
Bd3 h6 ? Óþarfa veiking .
Fram að þessu hafði Lárus fetað algengar slóðir en algengast er að leika 15... .
e5 .
16 .
Rf3 16... .
Ra5 17. e5 dxe5 18. fxe5 Rg8 19 .
Re2 Þungaflutningar hvíts eru allir yfir á kóngsvænginn .
Bc6 20 .
Rf4 Bxf3 21 .
Hxf3 Hcd8 Beint gegn hótuninni 22 .
Rg6 + fxg6 23 .
Dxg6 sem nú strandar á 23... .
Hxd3 ! o.s.frv. 22 .
He1 Rc6 23 .
Bc1 g5 ! ? Hraustlega leikið þar sem ýmsar glufur myndast í kóngsstöðunni en leikurinn gefur ýmis gagnfæri .
24 .
Rh5 Hd4 25 .
Df2 Bd8 26 .
Rf6 26... .
Rxf6 ? - sjá stöðumynd - Lárus sá að við 26... .
Rxe5 átti hvítur leikinn 27 .
Re8 ! Kannski var þetta samt best vegna 27... .
Dc5 ! ? t.d. 28. b4 Dd5 29 .
Bb2 Bb6 og svartur virðist geta varist .
27. exf6 Hh4 28. g3 Hd4 29. c3 Hd7 30 .
Bb1 ! Hg8 31. h4 ! " Sendiboði eyðileggingarinnar " 31... .
Re5 32. hxg5 Rg4 Eftir 32... .
Rxf3 33 .
Dxf3 og – Dh5 er svartur varnarlaus .
33 .
Dg2 32 .
Dc2 Hg6 34 .
Hxe6 ! kom einnig til greina .
33... .
Hd5 34 .
Dh3 Hdxg5 35 .
Bxg5 Hxg5 36 .
He4 Dc6 37 .
Kg2 Dd5 38 .
Hxg4 Hh5 39 .
Hh4 – og Lárus gafst upp .
Helgi Ólafsson helol@simnet.is 