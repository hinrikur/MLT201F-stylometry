Það er þreytandi að fara gegnum öryggiseftirlit á flugvöllum , einkum getur líkamsleit verið hvimleið .
Að því kom að bandaríski síflygillinn John Brennan missti þolinmæðina á flugvellinum í Portland í vikunni .
Til að taka af öll tvímæli um að hann hefði ekkert að fela reif hann sig skyndilega úr hverri einustu spjör .
Viðstöddum brá að vonum í brún og huldu margir eigin augu og barna sinna , aðrir glottu í kampinn og gripu til myndavélanna .
Starfsmenn flugvallarins þrábáðu Brennan um að klæða sig á ný en hann vildi ekki heyra á það minnst .
Var hann því fluttur afsíðis .
Við yfirheyrslu kvaðst Brennan með þessum hætti hafa verið að mótmæla ágengni flugvallarstarfsmanna við líkamsleit .
Hann var færður í fangageymslur fyrir mótþróa og að særa blygðunarkennd fólks og missti af flugi sínu .
