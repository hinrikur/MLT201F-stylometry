Hér í Perpignan , 130 þúsund manna smábæ í Suður-Frakklandi , ríkir mikil spenna , en fyrri umferð forsetakosninganna fer fram í dag , sunnudag , og geta þá franskir ríkisborgarar valið á milli tíu frambjóðenda .
Eftir tvær vikur fer svo fram önnur umferð þar sem kosið er á milli tveggja efstu frambjóðendanna .
Bærinn litaður af andlitum forsetaframbjóðenda Nöfn frambjóðendanna óma um alla strætisvagna , kaffihús og jafnvel á götum tekur fólk sér tíma til að stoppa og ræða kosningarnar .
Enda ekki hægt að gleyma því sem er í vændum , en hér hefur verið komið fyrir sérstökum stál-stöndum út um alla borg , þar sem límd eru andlit frambjóðendanna tíu .
Ekki er nóg með að þú sjáir bros þeirra um alla borg , því þessi andlit poppa upp úr öllum mínum töskum , vösum og um allt heimilið mitt , þar sem stuðningsmenn og sjálfboðaliðar sjá til þess að þegar þú ferð út fyrir hússins dyr komir þú heim með snepla eða bæklinga frá þeirra frambjóðanda .
Forsetinn sýnir sig Síðastliðinn laugardag lá svo leið mín niður í miðbæ Perpignan .
Á vegi mínum varð heill her af vopnuðum lögregluþjónum og raðirnar af lögreglusendiferðabílum .
Það var búðið að girða af svæði í miðbænum og fólk hafði safnast saman , en marga grunaði að nú væri Nicolas Sarkozy , ríkjandi forseti og frambjóðandi UMP-flokksins , mættur í bæinn til að vinka .
En til þess að forðast skipulögð mótmæli hefur forsetinn verið að birtast óvænt í bæjum og borgum Frakklands síðastliðnar vikur .
Bíl var síðan keyrt inn á svæðið sem var afgirt og út steig hann og veifaði .
Lifa ennþá í ótta við 2002 Sumir vinkuðu á móti , en ekki eru allir jafnhrifnir af forseta sínum hér á landi og mátti heyra ýmis misgáfuleg hróp að honum , til að mynda : " Þú ert með ljót eyru .
" Einnig mátti heyra nokkra kalla hina frægu setningu " casse toi pouvre con " , sem þýðir eitthvað á þá vegu " hypjaðu þig , fátæki ræfillinn þinn " , en þetta sagði forsetinn sjálfur árið 2006 við bónda nokkurn sem neitaði að taka í höndina á honum .
Í hvert skipti sem Sarkozy lætur sjá sig einhvers staðar er þetta iðulega hrópað úr þvögunni .
Eins og staðan er í dag eru François Hollande , leiðtogi sósíalistaflokksins , og Nicolas Sarkozy líklegastir til þess að komast áfram í aðra umferð kosninganna .
Þeir vinstrimenn og sósíalistar sem hefðu viljað sjá einhvern af hinum frambjóðendunum taka við forsetastólnum þurfa nú að glíma við þá ákvörðun hvort þeir vilja fylgja sannfæringu sinni eða láta atkvæði sitt fara til Hollandes til að tryggja að árið 2002 endurtaki sig ekki , en þá kom upp verulega óvænt staða þar sem tveir hægrimenn , Jean-Marie Le Pen og Jacques Chirac , komust áfram í síðari umferðina , en önnur umferð hefur iðulega verið barátta sósíalista og hægrimanna .
Allur gangur virðist vera á því hvað kemur til með að ráða ákvörðun kjósenda þegar komið er í kjörklefann .
Kennarastéttin óttast yfirlýsingar Sarkozys um fleiri vinnustundir , innflytjendur eru uggandi yfir auknu fylgi Marine Le Pen , leiðtoga þjóðernisflokksins Front National , sem hefur harða innflytjendastefnu og hægrimönnum líst illa á boðaðar hækkanir Hollandes á hátekjuskatt .
Fáir gefa Evu Joly gaum Fáir virðast gefa Evu Joly , frambjóðanda Græningjaflokksins , yfirleitt nokkurn gaum , en samkvæmt skoðanakönnunum vermir hún eitt af neðstu sætunum í kosningabaráttunni .
Sem kunnugt er var Joly , sem er fædd í Noregi , um tíma ráðgjafi embættis sérstaks saksóknara eftir bankahrunið hér heima .
