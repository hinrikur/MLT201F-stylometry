Satt að segja telja nemendur mínir þessa blóðskuld heldur vafasama , jafnvel svo að frelsarinn hafi fórnað sér fyrir hreinan misskilning .
Mér hefur til dæmis verið bent á að ekki væri úr vegi að einhver góður frelsari tæki að sér að fórna sér fyrir veraldlegri skuldir , jafnvel skuldir heimilanna , í staðinn fyrir lítt skiljanlega og úrelta blóðskuld .
Vart fer hjá því að þeir , sem ekki gleyma stund og stað ( og kaloríutölu ) við páskaeggjaát , láta um þessar mundir hugann reika til mannsins sem gerði píslargöngu frelsarans ódauðlega í íslenskum skáldskap , Hallgríms Péturssonar .
Passíusálmar hans rísa sem fagur fjallstindur yfir ansi leirkennt flatlendi íslensks skáldskapar á 17. öld .
Því er þó ekki að leyna að tímans beitta tönn hefur nokkuð unnið á sálmunum svo að nútímamanninum svokallaða , einkum hinum yngri , kann að koma margt í máli Hallgríms spánskt fyrir sjónir .
Sum orðin hafa glatast með öllu , önnur orðin svo fágæt að ekki er á færi annarra en lærðra manna að skilja og enn önnur skipt um merkingu .
Nýr hugmyndaheimur hefur líka sitt að segja til að gera efnið framandi .
Íslendingar eru engi aukvisar er kemur að því að binda á sig skuldaklafa , greiða skuldir eða af skuldum ( eða ekki ) .
Þrátt fyrir það má fullyrða að orð eins og " blóðskuld " í ljóðlínunum " Blóðskuld og bölvan mína / burt tók guðs sonar pína .
/ Dýrð sé þér drottinn minn , " komi mörgum í opna skjöldu .
Nú er það svo að sjálfgefið þykir að nemendur í framhaldsskólum landsins lesi nokkra Passíusálma svo að stúdentshúfan hvíli á einhverju sem kallast mætti menningararfur .
Ég kenndi lengi í framhaldsskóla og þekki því mætavel þann vanda að reyna að sannfæra nemendur mína um að mannskepnan að mati Hallgríms og fleiri manna sé syndum hlaðin vegna hegðunar forvera okkar á jörðinni ; Kristur hafi síðan fórnað sér til að við gætum hreinsast af óværunni og gengið í guðs ríki inn íklædd réttlætisskrúða .
Satt að segja telja nemendur mínir þessa blóðskuld heldur vafasama , jafnvel svo að frelsarinn hafi fórnað sér fyrir hreinan misskilning .
Mér hefur til dæmis verið bent á að ekki væri úr vegi að einhver góður frelsari tæki að sér að fórna sér fyrir veraldlegri skuldir , jafnvel skuldir heimilanna , í staðinn fyrir lítt skiljanlega og úrelta blóðskuld .
Því má ekki gleyma að Hallgrímur orti fleira en Passíusálmana .
Mörg ljóða hans og sálma hafa varðveist vel og fest sig í hugum manna .
" Um dauðans óvissan tíma " ( Allt eins og blómstrið eina ) er eitt þeirra og gjarna sungið við burtför okkar úr hinum veraldlega heimi .
Í 3. erindinu beitir Hallgrímur frægri viðlíkingu ( samlíkingu ) : Dauðinn má svo með sanni samlíkjast , þykir mér , slyngum þeim sláttumanni er slær allt hvað fyrir er .
Þess minnist ég að eitt sinn var á prófi leitað eftir skilningi nemenda á þessum orðum Hallgríms .
Spurningin hljóðaði svo : " Gerðu grein fyrir myndmálinu í þessum línum .
" Nokkrir nemendanna svöruðu því til að Hallgrímur líkti dauðanum við mann með sláttuvél .
Við eftirgrennslan okkar kennaranna kom berlega í ljós að nokkur hluti nemendanna hafði lítið eða ekkert haft af orfum og ljáum að segja í uppvexti sínum en sá dauðann fyrir sér sem karl sem ýtti á undan sér handknúinni sláttuvél sem reyndist vera elsta tæki sinnar tegundar til túnsláttar sem blessaðir unglingarnir könnuðust við ( en sem mér þótti fyrir 60 árum vera með merkustu uppgötvunum mannsandans ) .
Nemendur fengu vissulega 10 fyrir svör sín .
Svona líður tíminn .
Gamlar hugmyndir og atvinnuhættir týnast undrahratt í þeirri holskeflu sem við köllum framfarir þótt líðan mannanna breytist lítt í grrundvallaratriðum .
