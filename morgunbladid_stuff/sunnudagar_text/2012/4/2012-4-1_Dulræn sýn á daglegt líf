Petra Korte hefur undanfarinn mánuð dvalið í gestavinnustofu Gilfélagsins á Akureyri og á sýningunni , sem verður í Populus Tremula , eru einungis verk frá þeim tíma .
Verkin vinnur hún m.a. úr ýmis konar venjulegum hlutum ; bókum , peningum og grjóti , símaskránni og öðrum bókum , múffuformum og ljósmyndum , svo eitthvað sé nefnt .
" Ég fæ innblástur af hversdagslegum þáttum í daglegu lífi , til dæmis því hve Íslendingar drekka mikið kaffi , " segir hún og hlær .
" Segja má að ég bregði hér upp einhvers konar dulrænni sýn á daglegt líf .
Þá verð ég vissulega fyrir áhrifum af landslaginu , íslenskum nöfnum , álfum og tröllum .
" Verkin eru sérstök ; Petra vinnur með ýmiskonar sölt , vatn og liti .
Bæði málverk hennar og þeir hlutir sem hún notar í verkin fá frostkennda húð , og segist hún ekki vita til þess að annar myndlistarmaður vinni með sambærilega tækni .
Stórkostleg birta Petra hefur sýnt víða , bæði í heimalandinu og annars staðar en sýningin á Akureyri er sú fyrsta hér á landi .
Hún kann vel við sig á Íslandi , er nú hér í þriðja skipti og segir einstakt fyrir listamenn að fá tækifæri til þess að vinna í íslenskri birtu .
" Það er oft sagt að birtan í Suður-Frakklandi sé ótrúlega falleg og sérstakt fyrir listamenn að vinna þar , en að mínu mati er hún enn stórkostlegri á Íslandi .
Hér eru andstæðurnar meiri og litirnir dásamlegir .
Ég féll strax fyrir íslensku birtunni og vissi , þegar ég kom í fyrsta skipti , að ég yrði að koma aftur til landsins .
" Korte verður á gestavinnustofunni út aprílmánuð við vinnu , og ákveðið hefur verið að hún taki þátt í sýningu í tengslum við afmæli Akureyrarbæjar síðsumars .
Listamaðurinn sýndi á bókamessunni í Frankfurt í fyrra , þar sem Ísland var heiðursgestur , og enn er hún með hugann við bækur , að hluta til .
Hún kallar sýninguna Ice books og segist vilja , með því að frysta þær með aðferðinni sem áður var nefnd , vilja varðveita söguna .
" Salthúðin umvefur bókina með sérstökum blæ ; hún hylur hana eins og íshimna , bókin hverfur í raun samtímis því að hún breytist í nýjan hlut .
Hugsunin og tilfinningarnar í bókinni eru þá frystar til framtíða og verða að fornleifum frá nútíma okkar .
" 