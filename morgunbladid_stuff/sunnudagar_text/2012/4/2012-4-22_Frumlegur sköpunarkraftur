Í Hafnarhúsinu , á sumardaginn fyrsta , gat að líta inn í framtíðina á tískusýningu útskriftarnema í fatahönnun við Listaháskóla Íslands .
María Ólafsdóttir maria@mbl.is Anna Kristín Sigurðardóttir Hvítt , svart og drapplitað voru áberandi í hönnun Önnu Kristínar Sigurðardóttur .
Línan var skemmtilega tengd saman með svipuðu efni í nokkrum flíkum og háar buxur upp í mitti settu sinn svip á hönnunina .
Klassísk lína með buxum , jökkum og samfestingi , nútímalegt með dálitlum áhrifum frá sjöunda áratugnum .
Létt , smart og kvenlegt Hera Guðmundsdóttir Efnum var blandað frumlega saman í hönnun Heru Guðmundsdóttur .
Stutt prjónapeysa tónaði til að mynda við leðurbuxur og leðurjakki við silkipils .
Ljósir litir voru áberandi og klassísk og öllu nútímalegri efni notuð saman í bland .
Leður , prjónn , ljósir litir Eva Brá Barkardóttir Það gætti nokkurra áhrifa frá tíunda áratugnum í hönnun Evu Brár Barkardóttur .
Fatnaðurinn var litríkur og þægilegur að sjá .
En í flíkunum var meðal annars blandað saman ull við léttari efni sem gerði samsetningar óvenjulegar .
Bleik leðurkápa skar sig úr í áberandi lit .
Litríkt , ull , þægilegt Mai Shirato Nútímalegur bútasaumur lýsir einna best hönnun Mai Shirato .
Litrík efni og dýramynstur voru áberandi og mikið sambland efna sem staflað var hvert ofan á annað .
Halla Hákonardóttir Karlmannafötin úr línu Höllu Hákonardóttur voru litrík og nokkuð þjóðleg með ullarfatnaði með leðri í bland en í línunni voru einnig ullarbuxur í ætt við gamla , góða föðurlandið .
Línan hafði þó líka nútímalegri hlið og þar gætti framandi áhrifa í appelsínugulum og fleiri skærlituðum efnum .
Steinunn Björg Hrólfsdóttir Hönnun Steinunnar Bjargar Hrólfsdóttur var rómantísk með kjólum skreyttum blómamynstri og þunnum skyrtum og kjólum í himinbláum lit .
Dálítið frönsk áhrif í anda þriðja áratugarins í bland við nútímalegri efni .
Tanja Huld Leví Guðmundsdóttir Hönnun Tönju Huldar Leví Guðmundsdóttur var í anda mismunandi frumskógardýra .
Litríkra fugla og villidýra í " rifnum " klæðnaði .
Sundurklippt efnið var óvenjulegt og útsaumuð stykki sem skreyttu flíkurnar settu sinn svip á þær .
Björg Skarphéðinsdóttir Glitrandi efni og glimmer einkenndu fatnað Bjargar Skarphéðinsdóttur .
Fylgihlutir voru óvenjulegar töskur og hárskraut .
Minnti samsetning gyllts jakka og kórónu dálítið á Frelsisstyttuna .
Víðir jakkar í bland við öllu sparilegri kjóla .
Guðrún Sturludóttir Leður var áberandi í hönnun Guðrúnar Sturludóttur .
Kallaði fatnaðurinn fram hughrif um nútímalegan klæðnað áhafnar á geimskipi .
Ákveðin hönnun og djörf .
Litir og svart fengu að njóta sín í bland .
Sunna Örlygsdóttir Sunna Örlygsdóttir blandaði ólíkum efnum saman í hönnun sinni .
Hvítur ullarkjóll var skreyttur dúsk sem setti skemmtilegan svip á látlausa hönnun .
En eldrauður kjóll var áberandi og skar sig úr .
Margrét Sigríður Valgarðsdóttir Víðar flíkur í ljósum litum einkenndu hönnun Margrétar Sigríðar Valgarðsdóttur .
Jakki í ljósu og útvíðar svartar buxur tónuðu vel saman .
Skraut á hvítri kápu gaf henni ákveðinn svip .
Nokkuð nútímaleg lína en klassísk um leið .
