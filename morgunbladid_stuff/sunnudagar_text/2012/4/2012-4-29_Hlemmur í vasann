Það verður seint sagt um Samsung að þar á bæ séu menn feimnir við að gera tilraunir .
Það sannast á nýjum síma , Samsung Galaxy Note , sem fer óneitanlega óvenjulegar leiðir .
Það besta við skjáinn á símanum er að hann er stór , risastór , ekki síst miðað við farsíma almennt : 5,3 " Fyrir vikið er frábært að skoða myndskeið á honum og líka gott að vafra um vefinn , nú eða spila Angry Birds .
Myndavélin í símanum er prýðileg , 8 milljón díla , og gaman að sjá myndirnar á svo stórum skjá .
Það fyrsta sem maður tekur eftir er að síminn er óneitanlega stór , rosalega stór , sagði einhver , en hann fer þó vel í stórri hendi .
Til samanburðar við Samsung Galaxy II þá er Samsung Note 14,7 cm á hæð og 8,3 cm á breidd , en Galaxy II 12,5 cm á hæð og 6,6 á breidd .
Eitt af því sem mörgum finnst nýstárlegt en öðrum gamaldags er að með símanum fylgir " penni " sem stungið er í rauf neðan á símanum .
Hann er hægt að nota í stað fingranna þegar nákvæmni er krafist , en það er líka hnappur á pennanum og ef smellt er á hann er hægt að taka skjámyndir , skrifa texta og teikna myndir .
Bráðskemmtilegt og svínvirkar ! Rétt er að geta þess að væntanleg er meiriháttar uppfærsla á stýrikerfinu og hugbúnaði í símanum líka sem þeir Samsung-menn kalla Premium Suite .
Android-stýrikerfið á símanum verður þá uppfært í 4.0 og nýr hugbúnaður sem nýtir pennann bætist við og margmiðlunarhugbúnaður líka .
