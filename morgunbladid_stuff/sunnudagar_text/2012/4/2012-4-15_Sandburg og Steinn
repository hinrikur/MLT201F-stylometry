Bandaríska ljóðskáldið Carl Sandburg yrkir í kvæði sínu , " Gras " , sem hljóðar svo í þýðingu Magnúsar Ásgeirssonar : Hlaðið upp valköst við Waterloo og Austerlitz , verpið þá moldu og gefið mér tóm : Ég er gras og ég græ yfir allt .
Og hlaðið þér líkunum hátt við Gettysburg og hrúgið þeim í kös hjá Verdun og Ypres .
Verpið þau moldu og veitið mér tóm .
Tvö ár , tíu ár , og ferðalangur spyr fylgdarmann : Hvar erum við nú ? Hvaða staður er þetta ? Eg er gras .
Gefið mér tóm .
Einnig þýddi Páll V.G .
Kolka kvæðið .
En 7. júní 1936 birtist í Alþýðublaðinu kvæði eftir Stein Steinarr undir heitinu " Gras " .
Þar eru þessi vísuorð : Ég er gras .
– Og ég græ yfir spor ykkar .
Sendið milljónir manna út á vígvöllinn hjá Verdun og Ypres , hlaðið líkum hinna föllnu í fjallháa hlaða : 10 ár , 50 ár , 100 ár – .
Og einhver vegfarandi horfir með ólundarsvip út um gluggann á járnbrautarklefanum og spyr : " Hvar erum við nú ? " Ég er gras .
– Og ég græ yfir spor ykkar .
Steinn lét þess þá ekki getið , að þetta var lausleg þýðing á kvæði Sandburgs .
Það er efni í annan pistil að rekja eftirmálin .
Athugasemdir og leiðréttingar vel þegnar .
Hannes H. Gissurarson hannesgi@hi.is 