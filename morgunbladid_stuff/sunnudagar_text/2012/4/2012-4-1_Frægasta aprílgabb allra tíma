Eitthvert frægasta aprílgabb allra tíma er " heimildarþáttur " BBC-sjónvarpsstöðvarinnar um spagettíuppskeru í Sviss .
Gerviheimildarþátturinn var Panorama-þáttur sem stjórnað var af þekktum þáttastjórnanda að nafni Richard Dimbleby .
Í honum var sagt frá fjölskyldu í Ticino í Sviss sem var að tína spagettíuppskeru ársins af trjánum .
Þátturinn sýndi konur tína spagettíið varlega af trjánum og leggja það í sólina til þerris .
Eftir að þátturinn var sendur út hafði fjöldi fólks samband við BBC til að komast að því hvar menn gætu keypt sitt eigið spagettítré .
Margir áhorfendur voru svekktir þegar í ljós kom að þeir hefðu verið gabbaðir því Panorama var virðulegur fréttaskýringaþáttur .
Gabbið hafði væntanlega svona mikil áhrif því þetta var eitt af fyrstu skiptunum sem sjónvarp var notað til að láta fólk hlaupa apríl .
Á þessum tíma var spagettí ekki mjög þekkt í Bretlandi og litið á það sem framandi góðgæti .
Í þættinum útskýrði Dimbleby að lok mars væru mikilvægur tími fyrir spagettíræktendur í Evrópu því stundum kæmi frost í jörðu og það breytti bragðinu .
Hann útskýrði líka að öll spagettístráin væru alltaf jafnlöng og það væri að þakka mikilli vinnu spagettíbænda í gegnum tíðina .
Skipaferðir til Selfoss Sama ár sló aprílspaug Ríkisútvarpsins algjörlega í gegn þegar flutt var frétt af því að nokkrir merkir framkvæmdamenn hefðu tekið sig saman og hafið skipaferðir til Selfoss ! Höfðu þeir keypt til þess 600 lesta skip frá Bremerhaven , sjö ára gamalt , á um sjö milljónir króna , flatbotna fljótaskip , sem áður gekk á Saxelfi .
Morgunblaðið greindi svo frá þessu skemmtilega gabbi daginn eftir : " Var einn fréttamanna um borð í " Vanadís " en svo var skipið skírt , en hinn á Selfossi og lýsti hátíðahöldunum þar .
Þennan makalausa fréttaauka tóku þeir saman Stefán Jónsson og Thorolf Smith , fréttamenn útvarpsins , og fluttu hann .
Tilbrigðameistari og leikstjóri var Jón Múli þulur .
Strax og fréttaaukinn hafði verið fluttur hringdi fjöldi manna á fréttastofuna og höfðu flestir haft gaman af .
Ein gömul kona var bálreið og þótti þetta óviðeigandi með öllu .
Aðrir brugðu á glens við fréttamenn og einn spurði hvort það væri rétt að Jón Axel Pétursson hefði verið fyrsti stýrimaður á Vanadís .
Annar hringdi austan af Selfossi og flutti þær fregnir að Vanadís hefði siglt framhjá Lænum og væri nú strönduð uppi í Litlu-Laxá ! Og víst munu flestir hlustendur sammála um að vel hafi hæft svo alvörugefinni stofnun sem útvarpinu , að hleypa í sig nokkrum gáska í tilefni dagsins .
" ingarun@mbl.is 