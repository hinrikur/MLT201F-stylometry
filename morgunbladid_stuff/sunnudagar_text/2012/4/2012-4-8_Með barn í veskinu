Lögreglumanni á Bandarísku jómfrúaeyjum brá heldur betur í brún í vikunni .
Hann stöðvaði þá konu nokkra í hefðbundnu umferðareftirliti og furðaði sig á því að hann heyrði barnsgrát innan úr bílnum enda þótt ekkert væri barnið að sjá .
Málið skýrðist þegar konan opnaði veskið sitt í sætinu við hliðina en þá kom í ljós hvítvoðungur , á að giska viku gamall , ofan í veskinu .
Konan gaf þá skýringu að barnið hefði fæðst heima hjá henni viku fyrr og að hún væri á leiðinni með það á spítala .
Lögregla steig umsvifalaust inn í málið og kom barninu með hraði undir læknishendur .
Konan gæti átt ákæru yfir höfði sér .
Sprændi á stóla Starfsmaður ónefnds fyrirtækis í Des Moines í Bandaríkjunum var handtekinn á dögunum grunaður um að hafa sprænt mánuðum saman á stóla fjögurra samstarfskvenna sinna .
Konurnar byrjuðu að kvarta undan torkennilegum blettum á stólum sínum síðastliðið haust og nýverið ákvað fyrirtækið að koma með leynd upp öryggismyndavélum til að freista þess að ráða gátuna .
Skýringin á téðum blettum var helst til ógeðfelld en myndavélarnar stóðu manninn að verki .
Í blaðinu Des Moines Register kemur fram að maðurinn hafi valið fórnarlömb sín vandlega út frá fegurðarsjónarmiðum .
Hann hefur viðurkennt brot sitt og hefur verið kærður fyrir minniháttar miska .
