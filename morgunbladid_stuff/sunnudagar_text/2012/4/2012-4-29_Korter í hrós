Hrós sem rós .
Hrós í dós .
Við Íslendingar erum víst oft ekki nógu duglegir að hrósa hver öðrum .
Svo nú langar mig að nota tækifærið og hrósa kollega mínum , Sólveigu Jónsdóttur blaðamanni .
Hún gaf á dögunum út sína fyrstu skáldsögu er heitir Korter .
Þessi bók er dálítið í anda bókanna um Bridget Jones .
Hina góðhjörtuðu en seinheppnu mey .
Korter gerist þó í íslenskum veruleika og er einmitt mjög raunsæ bók .
Ég kláraði það sem ég átti eftir í einum rykk á sófanum um síðustu helgi og hafði gaman af lestrinum .
Sólveig er fínn penni og á hrós skilið fyrir þessa bók sem var skemmtileg og spennandi í bland .
Með hæfilegri skvettu af sorg og gleði líka .
