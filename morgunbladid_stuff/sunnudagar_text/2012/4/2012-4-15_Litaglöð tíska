Litagleði verður meira ríkjandi þegar líða tekur á vor .
Þá kastar maður loksins af sér svörtum ham vetrarins og klæðist einhverju dálítið léttara .
Tískuvikan í Islamabad hófst í vikunni og ekki annað hægt að segja en litagleðin hafi verið við völd .
Þema vikunnar er að styrkja við bakið á ungum hönnuðum , hvetja þá til áframhaldandi starfa og um leið að halda í hefðbundnar aðferðir og útlit .
Hér fara saman ýmiss konar mynstur og litir að því er virðist á tilviljanakenndan hátt en þó þannig að allt smellpassi saman .
