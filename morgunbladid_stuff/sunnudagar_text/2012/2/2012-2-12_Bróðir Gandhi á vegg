Ég á bolla heima sem ég held mikið upp á .
Hann er merktur bestu systur í heimi .
Skreytingin á bollanum sýnir systurina hampandi verðlaunagrip .
Litli bróðir var bara smástýri þegar hann gaf mér þennan bolla .
Ég tek því sem svo að honum finnist ég sæmileg systir miðað við þetta .
Bollann nota ég sérstaklega mikið um helgar .
Þá er eins og bætist sjálfkrafa í hann te .
Svo brosi ég stundum með sjálfri mér og hugsa hvað þetta hafi nú verið fallegt af brósa litla .
Hann keypti líka einu sinni kjól á mig í útlöndum .
Þá var hann svona 10 ára rúmlega .
Átti krumpaðan fimm dollara seðil í vasanum og ætlaði að kaupa eitthvað handa mér , sem ekki var með í þessari tilteknu utanlandsferð .
Þá voru hlutirnir ekki ódýrir í Ammmeríku heldur kostuðu hreint ekki neitt .
Kannski lánaði einhver honum smá en kjólinn keypti hann alla vega .
Hann smellpassaði og ég notaði hann nokkrum sinnum sem sparikjól .
Af þessum ágæta bróður mínum er líka mynd heima .
Hún hangir enn í forstofunni .
Við köllum hann Gandhi á góðum degi .
Enda hangir hann þarna á veggnum og fylgist með því sem fram fer .
Einu sinni ætlaði ég að skipta myndinni út fyrir annað .
Þá fékk bróðir minn frekjukast og hélt nú ekki .
Svo hann fékk að hanga áfram og hangir enn .
Í dönsku kaupæði en þó á sænskri ferju keypti ég fyrstu gjöfina handa bróður mínum áður en hann fæddist .
Það var lítill bangsi sem hægt var að klemma t.d. á vögguna .
Gott ef ég prjónaði ekki á hann húfu líka .
Minnir það endilega .
Daginn sem hann fæddist fékk ég líka frí á kóræfingu .
Það er ógleymanlegt og mér fannst ég mjög heppin .
Ber er hver að baki nema sér bróður eigi .
Það tel ég alveg satt .
Bróðir minn er meira að segja búinn að redda mér núna .
Þar sem ég sit andlaus í vinnunni og hefur tekist að skrifa heila grein .
Bara um hann .
Elsku systir , þín grein bíður síns tíma .
