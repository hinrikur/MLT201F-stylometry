Sumir reigðu sig og beygðu , reyttu hár sitt og þöndu í vikunni sem leið .
Ekki skyldi fagna þessum " ameríska söludegi " líkt og sumir vilja kalla Valentínusardaginn .
Þó vill svo til að þessi dagur , sem helgaður er ástinni ( hvernig er hægt að æsa sig yfir slíku ) á uppruna sinn í Evrópu á 14. öld .
Hann hefur svo vissulega breyst í áranna rás og nú þykir fæstum nægja að senda " bara " kort .
Gjöf verður að fylgja líka .
Sumir ganga líka enn lengra og gifta sig þennan dag .
Árleg hefð er í New York að velja par sem fær að gifta sig uppi í Empire State-byggingunni .
Líkt og parið ástfangna sem skreytir þennan texta hér .
Svo skemmtilega vill til að við eigum okkar íslensku daga sem eru dágóðir .
Sama hvort fólk vill nota " ameríska daginn " sem tækifæri til að gefa ástinni sinni smá súkkulaði eður ei .
Konudagurinn er jú nú um helgina ( sunnudag , 19. febrúar ) og nú er vert að bretta upp ermarnar , herrar góðir .
Þú þarft ekki að tæma sparibaukinn , morgunmatur í rúmið , ein rauð rós eða falleg orð á korti með svolitlu súkkulaði er alveg nóg .
Gleðjumst yfir ástinni og rómantíkinni í hversdeginum .
