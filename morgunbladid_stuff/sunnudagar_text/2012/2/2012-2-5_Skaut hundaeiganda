Fólki sem átti leið um almenningsgarð nokkurn í Montara í Kaliforníu á dögunum brá heldur betur í brún þegar snörpum orðaskiptum hundaeiganda og garðvarðar lauk með því að sá síðarnefndi skaut hundaeigandann í bakið .
Byssan gaf til allrar hamingju frá sér rafstuð en ekki blý .
Engdist maðurinn um í jörðinni .
Garðvörðurinn , kona , stöðvaði manninn , þar sem hundur hans var ekki í ól .
Maðurinn ansaði ekki tilmælum hennar og að auki grunaði garðvörðurinn hann um að segja ranglega til nafns .
Skipti þá engum togum að hún skaut hann með stuðbyssu sinni .
Sjónarvottur segir garðvörðinn ekki hafa gefið manninum neina viðvörun .
Málið er nú til rannsóknar hjá þar til bærum aðilum .
