Í gær hófst í húsakynnum Crymogeu á Barónsstíg markaður helgaður myndlistarbókum og bókverki .
Á markaðnum , sem ber yfirskriftina Listabókahelgi Crymogea , eru til sýnis og sölu bækur um listamenn og bækur eftir listamenn , meðal annars bækur eftir Kristján Guðmundsson , Unnar Örn Jónasson , Rúrí , Eggert Pétursson , Georg Guðna , Birgi Andrésson og fleiri .
Listaverkabækur frá ýmsum útgefendum eru til sölu og skoðunar á markaðnum .
Markaðurinn stendur fram á sunnudag , en í dag og á morgun kl. 14 flytja myndlistarmennirnir Katrín I. Jónsdóttir Hjördísardóttir og Ragnhildur Jóhannsdóttir gjörninga til heiðurs bókverkinu .
Mörkin á milli bókar og bókverks Margrét Áskelsdóttir kynningarstjóri Crymogeu setti markaðinn upp .
Hún segir að á markaðnum séu ýmis bókverk til sýnis og sölu sem telja megi einstök og eins listaverkabækur sem margar hafi ekki sést árum saman .
" Mörg af þeim verkum sem við verðum með á markaðnum vekja spurningar um hvar mörkin liggja á milli bókar og bókverks , en þetta er markaður helgaður myndlistarbókum og bókverki , sem ég nota sem samheiti yfir myndverk sem tengist bókum að formi eða hugtaki og myndlistamenn hafa notað bókverk sem listmiðil og ákveðið tjáningarkerfi til að koma hugmyndum sínum í form .
" Sem dæmi um bækur sem boðnar verða á markaðnum nefnir Margrét listaverkabækur og gamlar sýningarskrár sem eru sérstakar að einhverju leyti , þar á meðal skrá sem Eggert Pétursson gerði fyrir sýningu í Nýlistasafninu 1987 .
" Sú sýningarskrá er mjög sérstök og fyrir mér er hún bókverk ; það má segja að tíminn hafi gert hana að bókverki .
" Margrét segir að mörg bókverkanna gefi góða mynd af því hvernig listamaðurinn sé að stíga sín fyrstu skref í listinni , sérstaklega hjá þeim listamönnum þar sem bókverkið er nánast eins og skissubók hugmynda .
Bók um bók og fleira Margrét segir að bókverk hafi verið áberandi á undanförnum árum , enda hafi allmargir ungir listamenn fengist við slíkt , en bókverk á Íslandi eigi sér langa sögu og hún nefnir Bók um bók og fleira sem ellefu myndlistarmenn í fjöltæknideild Myndlista- og handíðaskóla Íslands gerðu og gáfu út 1980 , en í henni velta nemendurnir , Ari Kristinsson , Daði Guðbjörnsson , Eggert Einarsson , Haraldur Ingi Haraldsson , Hulda Ágústsdóttir , Hulda Hákon , Hörður Bragason , Kristján Steingrímur , Ómar Stefánsson og Pétur Magnússon , því fyrir sér hvað bók sé , undir leiðsögn Magnúsar Pálssonar , ræða það hvað geri bók að bók , rita greinar og myndskreyta verkið , en kápan er silkiþrykk eftir Daða og Eggert .
Bók um myndlist verður myndlist " Ragnhildur Jóhannsdóttir , sem flytur einmitt gjörning á laugardag og sunnudag , en dæmi um ungan listamann sem hefur unnið bókverk og hún notar gjarnan texta og klippur úr bókum í verk sín .
Hún hefur þannig unnið fjölmörg bókverk og líka gefið út það sem kalla má myndlistarbók , bók með myndum af bókverkum hennar .
Sú bók , sem heitir SemSé , er gefin út í 100 eintökum og árituð og númeruð - bók um bókverk sem er bókverk í fjölfeldi .
" Margrét segir að stundum verði mörkin milli bókar og bókverks óskýr og nefnir að fyrirhugaður gjörningur Katrínar I. Jónsdóttur Hjördísardóttur , sem fluttur verður í dag og á sunnudag kl. 14 , muni enn rugla menn í ríminu , " en í honum vinnur hún með bók sem gefin var út í tengslum við sýninguna Sjónarmið - Á mótum myndlistar og heimspeki sem haldin var í Listasafni Reykjavíkur síðastliðið haust .
Það má segja að í gjörningnum sé hún að breyta bók um myndlist í myndlist og breytir bókinni í bókverk um leið .
" Af öðrum verkum sem sýnd verða og seld nefnir Margrét verk og bækur eftir Hlyn Hallsson , Hörpu Árnadóttur , Ransú , sem á þar bók um myndlist og bókverk , Birgi Snæbjörn Birgisson , verk sem Daði Guðbjörnsson vann með Kees Visser , og Helga Þorgils Friðjónsson meðal annarra .
Hálfgerð flúxusbók Úr inngangi að Bók um bók og fleira eftir nemendurna Ara Kristinsson , Daða Guðbjörnsson , Eggert Einarsson , Harald Inga Haraldsson , Huldu Ágústsdóttur , Huldu Hákon , Hörð Bragason , Kristján Steingrím , Ómar Stefánsson og Pétur Magnússon og kennarann Magnús Pálsson : " Í desember 1979 komum við saman nokkrir ungir myndlistarmenn ásamt einum eldri með þá hugmynd að skilgreina bók í samræðuformi og vita hvort við gætum komist að niðurstöðu um hvað er bók og hvað ekki .
Hvaða eiginleikum hlutir þurfi að vera gæddir til að geta kallast bók og hvernig hún verður til .
...
Nú kunna menn að spyrja hvaða tilgangi slík skilgreining þjóni .
Því er þá helst til að svara að gildi bókarformsins hefur aukist .
Myndlistarmenn fóru fyrir nokkrum áratugum að nota bókarformið sem sjálfstæðan myndlistarmiðil , bókin fór að vera það sama og leirinn er mótunarmannsins .
Bókin var ekki lengur eingöngu hugræns og sjónræns eðlis heldur einnig skynræns .
Gerðar voru bækur sem lyktuðu , voru mjúkar , harðar , glærar , götóttar og þannig afbrigðilegar hefðbundnum bókum rithöfundarins sem gerðar eru til að koma hugmyndum hans til lesandans med textanum einum saman .
...
Þessi bók hefur breyst gífurlega frá því að við byrjuðum á henni og það hafði í raun enginn gert sér grein fyrir því að við værum virkilega að búa til bók fyrr en á lokastigum gerðar hennar .
Hún eins og seytlaði í gegn um hendurnar á okkur .
Hálfgerð flúxusbók .
" 