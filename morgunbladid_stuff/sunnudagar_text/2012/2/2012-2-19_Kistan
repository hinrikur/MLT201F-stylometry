Ég er mjög ánægð með söngkonuna Florence Welch sem fer algjörlega eigin leiðir í fatavali .
Oftast skartar hún flottum kjólum í gamaldags stíl en stundum er eins og hún hafi einfaldlega þrifið gamlan dúk af borðinu eða gardínur úr stofunni og saumað eitthvað úr þeim .
Það skiptir samt engu máli því það fer henni alltaf vel .
Á Facebook-síðu fyrir aðdáendur Florence birtast myndir af hinum og þessum klæðnaði .
Eitt sinn kom mynd af Florence þar sem hún var óvenjuskrautleg .
Stóð við myndina að hún hefði óvart keypt sér herranáttföt í verslun með notuð föt .
Hélt víst að þetta væri samfestingur en sú var ekki raunin .
Hún fór nú samt út í honum og söng á tónleikum .
Þetta fannst mér einstaklega skemmtilegur misskilningur og lýsa vel því hvernig Florence klæðir sig .
Nákvæmlega eins og hana langar til .
