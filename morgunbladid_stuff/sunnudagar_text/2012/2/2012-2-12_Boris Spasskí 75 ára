Þann 30. janúar sl. varð Íslandsvinurinn Boris Spasskí 75 ára og gafst þá tími til upprifjunar á glæsilegum skákferli og mikilli dramatík sem náði hámarki í Reykjavík sumarið 1972 .
Á einum vefmiðli var dregin fram glæsileg sigurskák Spasskís yfir David Bronstein á sovéska meistaramótinu árið 1960 en viðureignin var sviðsett í upphafsatriði James Bond-myndarinnar From Russia with love en þar eigast við tveir skuggalegir náungar , Kroosteen og McAdams .
Þegar Spasskí kom hingað í ársbyrjun 2006 vegna málþings um Friðrik Ólafsson vék hann að eigin skákferli og taldi að sín bestu ár hefðu verið frá 1964 til ársins 1970 .
Um miðjan sjötta áratuginn varð hann heimsmeistari unglinga og ári síðar varð hann yngsti stórmeistari heims og virtust allir vegir færir .
Þá kom Tal fram á sjónarsviðið og um tíma var eins og skákgyðjan hefði snúið baki við Spasskí .
En á millisvæðamótinu í Amsterdam árið 1964 varð hann efstur ásamt Bent Larsen og fleirum og komst á beinu brautina aftur .
Hann vann síðan áskorendakeppnina 1965 eftir sigra yfir Keres , Geller og Tal en ári síðar tapaði hann einvíginu um heimsmeistaratitilinn fyrir Tigran Petrosjan með minnsta mun .
Framan af átti hann erfitt með að vinna skák en fór þá í smiðju til gamla heimsmeistarans Mikhaels Botvinniks sem gaf honum óvænt ráð – tapaðu fyrst einni ! Eftir stóra sigra yfir Geller , Larsen og Kortsnoj 1968 tefldi hann aftur um heimsmeistaratitilinn við Petrosjan og þetta vor árið 1969 gekk betur , hann vann 12 ½ : 10 ½ .
Ári síðar lagði hann Bobby Fischer að velli í frægu 1. borðs uppgjöri á ólympíumótinu í Siegen og stóð þá á hátindi getu sinnar .
Í seinna einvíginu við Petrosjan sýndi Spasskí allar sínar bestu hliðar , hann undirbjó sig með því athuga ljósmyndir sem teknar voru 1966 og gat lesið úr svipbrigðum Armenans hvernig hann mat stöðuna .
Hættulegastur var Tigran þegar hann var órólegur og taugaóstyrkur en alveg sauðmeinlaus ef hann gaf sig út fyrir að vera öruggur í fasi .
Í eftirfarandi skák sem tefld var undir lok einvígisins gerði Spasskí út um taflið með leiftursókn : HM einvígið 1969 ; 21. skák : Boris Spasskí – Tigran Petrosjan Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bg5 Rbd7 7 .
Bc4 Da5 8 .
Dd2 h6 Þessi leikur átti eftir að reynast Petrosjan illa .
Mun eðlilegra er 8 .
...
e6 og – b5 við tækifæri .
9 .
Bxf6 Rxf6 10 .
O-O-O e6 11 .
Hhe1 Be7 12. f4 O-O 13 .
Bb3 He8 14.Kb1 Bf8 15. g4 ! Blásið til sóknar .
Hann gat líka leikið 15. f5 en þessi leikur er óþægilegri .
15 .
...
Rxg4 16 .
Dg2 Rf6 17 .
Hg1 Bd7 18. f5 ! Kh8 Eftir þennan leik verður ekkert við ráðið , nauðsynlegt var 18 .
...
De5 t.d. 19 .
Rf3 Dc5 og svartur heldur í horfinu .
19 .
Hdf1 Dd8 20. dxe6 fxe6 21. e5 ! Rýmir e4-reitinn og allir menn hvíts taka þátt í sókninni .
21 .
...
Re4 dxe5 ( STÖÐUMYND ) 22 .
Re4 ! Rh5 Alls ekki 21 .
...
23.Hxf8+ ! og 24 .
Dxg7 mát .
Spasskí leiðir skákina til lykta með tveim hnitmiðuðum leikjum .
23 .
Dg6 ! exd4 24 .
Rg5 ! - og Petrosjan gafst upp .
Margir hafa spurt um líðan Spasskís eftir alvarlegt heilablóðfall haustið 2010 .
Vitað er að hann lamaðist öðrum megin og er hreyfihamlaður en hann hlaut ekki heilaskaða að öðru leyti .
Helgi Ólafsson helol@simnet.is Helgi Ólafsson ( helol@simnet.i s ) 