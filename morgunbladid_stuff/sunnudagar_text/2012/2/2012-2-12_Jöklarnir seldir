Fæ ég 160 þúsund ? Hvað segið þið um það ? Það er nú ekki mikið fyrir Snæfellsjökul ; það fylgir honum mikill máttur ! " Uppboðshaldarinn Tryggvi Páll Friðriksson í Galleríi Fold stendur á sviðinu og við hliðina á honum stendur málverk Þorbjargar Höskuldsdóttur að því er virðist tveim fótum .
Stundum eru málverkin sem boðin eru upp í buxum og stundum pilsi .
Áreiðanlegar heimildir herma að þetta séu fætur starfsmanna , sem halda á verkunum til sýnis .
Blaðamaður treður sér í sæti framarlega á milli tveggja búralegra manna , sem líta á hann ólundarlega og eru ekkert að gefa olbogarými .
Annar þeirra hvíslar : – Settistu nokkuð á tyggjóið sem ég setti í stólinn ? Blaðamaður hikar .
– Við sjáum það þegar þú stendur upp , bætir hann við .
Fleiri jöklar eru boðnir upp .
" Þá er það næsta , Eyjafjallajökull ! " segir Tryggvi .
" Ég kann því miður ekki að segja það á ensku .
" Jökullinn er sleginn á 100 þúsund .
Þó að hann sé boðinn upp á gamaldags íslensku .
Því fylgir undarleg tilvistarkrísa fyrir varkára menn að bjóða í málverk á uppboði .
Skelfingin við að hlýða á niðinn í peninga vaxandi straumi veldur því að maður lamast .
Af hverju fór Nína Sæmundson bara á 42 þúsund ? Verra með Elías B. Halldórsson sem ég missti af á 85 þúsund .
Og af hverju bauð ég ekki í Rósku eftir Dag Sigurðarson ? " Fæ ég 800 þúsund króna boð í Ásgrím ? " spyr Tryggvi .
Málverkið er af Svarfaðardal .
Sumir segja það fallegasta dal á Íslandi .
En það vantar bæinn Sökku á málverkið , svo ekkert tilboð berst og það er tekið aftur inn .
Og auðvitað er Kjarval boðinn upp .
Þrír fyrir einn .
Þrjú konuandlit , eitt á baki málverksins og annað í eyra konunnar .
Fyrsta boð er 50 þúsund í hvert andlit .
Pétur Blöndal pebl@mbl.is 