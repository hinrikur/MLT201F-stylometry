Undanfarna mánuði hefur allt snúist um Android og iPhone , en nú loks slást fyrstu Windows-símarnir í leikinn .
Samsung varð næststærsti snjallsímaframleiðandi heims með Android-símum og sækir nú fram með Windows .
Síminn er nettur og fer vel í hendi með rúnnaða kanta og því gott að nota með einni hendi ; 11,5 x 5,8 x 1 cm .
Hann er líka tiltölulega léttur , 115 g , en virkar þó traustur , ekki síst fyrir það að rafhlöðulokið á bakinu er úr málmi .
Minni sími þýðir náttúrlega minni skjár , en hann er þó nógu stór fannst mér .
Skjárinn er 3,7 " Super AMOLED , bjartur og góður , litir mjög góðir reyndar .
Upplausnin er 480x800 dílar .
Skjárinn dugði vel til útibrúks þó ekki hafi tekist að skoða hann í björtu sólskini , kíki kannski á það í sumar .
Neðst á framhliðinni eru bakk-hnappur , leitarhnappur og svo heimahnappur í miðjunni , eins og á öllum Windows-símum reyndar .
Myndavélin er 5 Mdíla með flassi og tekur 720 díla hreyfimyndir .
Á framhliðinni er myndavél fyrir myndsímasamtöl .
Mér finnst það kostur að á símanum er sérstakur hnappur fyrir myndatökur , enda ólíkt þægilegra en að smella á skjáinn .
Vafrinn í símanum er Internet Explorer , nema hvað , en útgáfan er IE9 á sterum ; snöggur og þægilegur og sá hraðasti sem ég hef prófað til þessa á farsíma .
Hann er líka sá þægilegasti í notkun almennt ; hvenær kemur Android-útgáfan ? Mango er málið Snjallt stýrikerfi fyrir snjallsíma Windows hefur áður gert atlögu að farsímastýrikerfi , en með takmörkuðum árangri .
Menn hafa þó greinilega lært af reynslunni eins og sannast á því að Windows 7.5 fyrir farsíma , sem kallast Mango , hefur fengið framúrskarandi dóma hjá flestum sem um hafa fjallað .
Þar nýtur fyrirtækið ekki síst góðs af því að flestir símanotendur þekkja hugbúnað frá Microsoft , eins og til að mynda Office-pakkann , en farsímaútgáfa Office fylgir og eins aðgangur að SkyDrive , sem er ókeypis þjónusta frá Microsoft með 25 GB plássi fyrir gögn , myndir , skjöl , músík og þar fram eftir götunum .
Ekki er bara að Microsoft-menn hafa nýtt ýmislegt úr borðtölvuheiminum , heldur sækja þeir líka innblástur í símaheiminn í næstu útgáfu af Windows sem væntanleg er á árinu , Windows 8 , en viðmót á því verður víst mjög áþekkt því sem er á Windows-farsímum og spjaldtölvum .
Það er og eitt það fyrsta sem menn falla fyrir á Windows-snjallsímum og að vonum – upphafsskjár Windows-síma er sérdeilis aðgengi- og skemmtilegur .
