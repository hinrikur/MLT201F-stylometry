Leikarahrósið Það er skemmtilegt þegar leikarar koma manni á óvart .
Hingað til hef ég litið á leikarann Will Ferrell sem sprelligosa .
Leikara sem léki bara grínhlutverk og hlypi um berrassaður í bíómyndum .
Í vikunni horfði ég hins vegar á myndina " Everything must go " og fékk nýja sýn á leikarann .
Hann getur greinilega alveg leikið " venjuleg " og fremur alvarleg hlutverk líka .
Þó er eitthvað glettið við hann sem heldur vissum húmor í karakternum og söguþræðinum .
Leikarahrós vikunnar frá mér fær Will Ferrell .
Sjókæfa Til er félag er heitir Íslenska vitafélagið .
Sótti ég skemmtilegan og fróðlegan fyrirlestur þar á miðvikudagskvöld .
Til umræðu var þorramatur og lýsi .
Varð ég margs fróðari .
Sumt hefði ég þó helst kosið að vita ekki .
Trúi því samt varla að búin hafi verið til svokölluð " sjókæfa " úr sjódauðum rollum .
En ýmislegt gerði nú fólk svosem til að bjarga sér .
Mæli með fyrirlestrum félagsins fyrir þá sem þyrstir í þjóðlegan fróðleik .
