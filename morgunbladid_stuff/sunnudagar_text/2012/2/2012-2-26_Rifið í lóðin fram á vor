Ég veit svo sem ekkert hvort ég trúi á að lífið sé fyrirfram planað .
Að örlögin grípi í taumana og eitt leiði jafnvel af öðru .
Jú , líklegast hefur í það minnsta sumt sem gerist áhrif á annað .
Í vikunni var hins vegar augljóst að nú skyldi leiða mig áfram .
Þegar ég vaknaði fannst mér líkaminn segja : " Jæja María , nú förum við í ræktina .
Ég er orðinn svo stirður og aumur .
Gerðu það nú fyrir mig að strita smá .
" Eins og í leiðslu með þessa rödd í höfðinu fór ég ósjálfrátt og reif íþróttafötin úr skápnum .
Tróð þeim í töskuna og lofaði að hlýða röddinni sem leiddi mig áfram .
Reyndar hefur skynsemin rekið mig í sund .
Af því hef ég reyndar haft mikla ánægju og er sund mjög góð hreyfing .
En ég fann að nú var kominn tími á að rífa aðeins í lóðin .
Gera eins og tíu magaæfingar og kannski jafnmargar armbeygjur .
Ég held að ég sé orðin algjör skorpumanneskja .
Mér finnst gaman að stunda einhverja hreyfingu í tvo mánuði svo fæ ég ógeð .
Þá verð ég að breyta til .
Það á svo sem við um margt annað í lífinu eins og t.d. mat .
Að sumu leyti er rútínan ósköp notaleg en stundum er ágætt að brjóta dálítið upp á hana .
Ég ætla að reyna að vera dugleg í ræktinni fram á vor .
Þá ætla ég að fara út að hjóla , ganga og synda enn meira .
Leyfa lund og líkama að fylgja tíðarfarinu og hækkandi sól .
Ég held að það skipti mjög miklu máli að hlusta á það sem líkaminn vill hverju sinn .
Hann lætur okkur örugglega vita ef eitthvað mætti betur fara .
Þá er að taka af skarið og fylgja honum eftir .
