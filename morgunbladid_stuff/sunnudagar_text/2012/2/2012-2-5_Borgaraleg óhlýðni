Á síðari árum , eða eftir að framkvæmdirnar við Kárahnjúka hófust á sínum tíma , hefur áhugi á umhverfismálum aukist mjög hér á landi .
Uppspretta flestra deilna er það hvernig eigi að umgangast og nýta náttúruna .
Vandamálið er það , að iðulega liggja ekki fyrir nægjanlegar rannsóknir og þekking á ákvörðunum stjórnvalda um friðun .
Í stað þess að auka rannsóknir og samstarf við hagsmunaaðila er gripið til ótímabærra friðana sem flestir eru ósáttir við og eru rök stjórnvalda ætið þau sömu , " náttúran á að njóta vafans " .
Nýjasta dæmið á þessum vettvangi eru áform umhverfisráðherra um að friða nokkrar tegundir svartfugla .
Þess má geta að á Íslandi verpa 24 tegundir sjófugla og eru stofnar sumra þessa tegunda gríðarlega stórir , hundruð þúsunda einstaklinga .
Talið er að sjófuglar éti svipað magn af sjávarfangi og fiskafli landsmanna er eða um 2 milljónir tonna .
Talsverð fækkun hefur orðið á nokkrum tegundum svartfugla sem eru nýttir , þetta eru lundi , teista , álka , langvía og stuttnefja .
Helstu ástæður fækkunar eru taldar vera fæðuskortur og þá helst fækkun sandsílis sem líklegast orsakast vegna hlýnunar sjávar .
Hitastig sjávar við Ísland er nú svipað og það var á árunum 1920 – 1940 .
Talsverðar sveiflur hafa því verið á stofnum svartfugla , ástand lundastofnsins við Vestmannaeyja er nú svipað og það var á árunum 1978 til 1985 .
Vegna fækkunar svartfugla hér við land ákvað umhverfisráðherra að setja á stofn nefnd til að skoða málið , safna upplýsingum og koma með tillögur um það hvernig hægt væri að auka vernd þessara stofna og þá líklegast til þess að þeir gætu náð sér aftur á strik .
Skemmst er frá því að segja að engin samstaða var í nefndinni , Umhverfisstofnun og Skotveiðifélag Íslands skiluðu séráliti og fulltrúi Bændasamtakanna sagði sig úr nefndinni .
Í viðtölum við fjölmiðla minnist ráðherra ekkert á þær ólíku skoðanir sem komu fram í störfum nefndarinnar og ekki var hægt skilja orð ráðherra öðruvísi en svo að hún ætlaði ekki að taka neitt tillit til ábendinga minnihlutans .
Ljóst má vera að tillögur meirihluta svo kallaðrar svartfuglanefndar eru afar umdeildar og ósannfærandi þó ekki sé meira sagt .
Flestir eru þó sammála um að draga þurfi talsvert úr veiðum á lunda og líklegast friða hann svæðisbundið , þá er samstaða um að friða beri teistu í nokkur ár , mögulega tvö ár .
Þá eru allir sammála um að stórauka þurfi rannsóknir á svartfuglum en til dæmis er lítið vitað um fæðu svartfuglanna .
Engin rök eru hinsvegar fyrir því að friða eða stytta veiðitíma á álku , langvíu og stuttnefju , veiðarnar eru sáralitlar , líklegast undir 1% af stærð stofnanna , sennilega eru veiddar um 1000 langvíur hér við land á ári hverju .
Helsta ógnin við fækkun svartfugla er , eins og áður sagði , hlýnun sjávar sem við getum lítil áhrif haft á .
Það er því fáránlegt , þó ekki sér meira sagt , að banna veiðar úr stofnum sem eru að dragast saman vegna fæðuskorts .
Þá virðist meirihluti nefndarinnar ekkert tillit taka til fornra hefða og veiða .
Það eru fáar tegundir veiðidýra hér við land og veiðitími á sumum þeirra stuttur .
Svartfugl og svartfuglsegg hafa verið nýtt til matar frá landnámi , á vorin er enga bráð að hafa nema svartfugl .
Þá ætlar umhverfisráðherra að svipta bændur og landeigendum hlunnindarétti á svartfuglum .
Hér er verið að skerða rétt landeigenda svo um munar og er sennilega brot á stjórnarskrá .
Það er greinilega lítil sátt í þessu máli , umræðan virðist vera að fara í svipaðan farveg og umræðan um Vatnajökulsþjóðgarð en í þeim efnum kaus umhverfisráðherra að taka lítið sem ekkert tillit til skoðana útivistarfólks sem eru tíðustu gestir þjóðgarðsins á öðrum tímum en yfir hásumarið .
Annars eru skoðanir sumra þeirra sem telja sig vera sérfræðinga á sviði náttúruverndar með ólíkindum .
Sigrún Helgadóttir náttúrufræðingur lagði til dæmis til í fyrirlestri hjá Landvernd um þjóðgarðinn á Þingvöllum að " veiðum á ref yrði hætt og jafn vel á minki líka .
Ef minkur er drepinn verður það að gerast undir stjórn dýrafræðinga " .
Þeir fræðimenn sem láta svona ummæli frá sér fara eru ekki í tengslum við raunveruleikann .
Talandi um raunveruleikann , ef umhverfisráðherra ætlar að láta sér detta í hug að banna eggjatöku og veiðar á álku , langvíu og stuttnefju er bara eitt svar við því og það er borgarleg óhlýðni .
