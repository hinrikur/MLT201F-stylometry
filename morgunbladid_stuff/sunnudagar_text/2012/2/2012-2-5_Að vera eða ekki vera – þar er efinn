Svo virðist sem meirihluti borgarstjórnar hyggist stefna áfram að því í aðalskipulagi , sem væntanlega verður afgreitt í borgarstjórn á næsta ári , að flugbrautin frá norðri til suðurs á Reykjavíkurflugvelli verði lögð niður árið 2016 og að flugvöllurinn hætti starfsemi í Vatnsmýri árið 2024 .
Þær yfirlýsingar sem gefnar hafa verið út af fulltrúum Samfylkingar og Besta flokksins eru í þá veru , þar á meðal frá Degi B. Eggertssyni , formanni borgarráðs og oddvita Samfylkingarinnar , og Páli Hjaltasyni , formanni skipulagsráðs , sem þar situr fyrir Besta flokkinn .
Rökin með og á móti Hingað til hefur gagnrýni á að leggja niður Reykjavíkurflugvöll í Vatnsmýrinni einkum borist frá landsbyggðinni .
Þar hefur einkum verið talað um skyldur höfuðborgarinnar gagnvart landsbyggðinni , þar sem stjórnsýslan sé að megninu til staðsett þar og henni sé ætlað að þjónusta fólk um land allt .
Einnig skjóti það skökku við að lengja flugleiðina á sama tíma og almennt er lögð áhersla á að stytta samgönguleiðir – og miklu til kostað .
Öryggissjónarmið vegi þungt , en sjúkraflug fer um Reykjavíkurflugvöll og getur skeikað mannslífum ef sjúkraflutningar taka lengri tíma .
Loks efast sumir um að innanlandsflugið muni standa undir sér ef flogið verði til og frá Keflavík .
Rökin með því að flytja flugvöllinn hafa jafnan lotið að skipulagsmálum í Reykjavík .
En nú ber svo við , að borgarfulltrúinn Júlíus Vífill Ingvarsson , sem situr í skipulagsráði fyrir Sjálfstæðisflokkinn og leiddi þá vinnu á síðasta kjörtímabili , teflir fram gagnrökum og horfir þar frá sjónarhóli Reykvíkinga .
Forsendur séu gjörbreyttar frá árinu 2001 , hugsa þurfi aðalskipulagið upp á nýtt og breyta vinnubrögðum .
Rök þeirra sem hafa viljað flugvöllinn burt úr Vatnsmýrinni hafa einkum lotið að því , að það sé nauðsynlegt að þétta byggðina , það auki lífsgæði og skilvirkni og dragi úr mengun .
Þá sé Vatnsmýrin kjörið byggingarland fyrir íbúðir , því á svæðið í miðborginni sæki flestir höfuðborgarbúar vinnu og þjónustu .
Loks hefur því verið teflt fram að Vatnsmýrin sé dýrmætt byggingarsvæði .
En Júlíus Vífill bendir á að þörfin fyrir Vatnsmýrina sem byggingarland skapist ekki fyrir árið 2026 , að mati sérfræðinga , hugsanlega ekki fyrr en í lok aðalskipulags árið 2030 , og því sé engin ástæða að rífa flugvöllinn fyrr og búa til enn eitt hálfkaraða byggingarsvæðið í Reykjavík .
Lokið verði uppbyggingu hverfa Um nokkurra áratuga skeið hafi verið byggðar um 630 íbúðir á ári í Reykjavík , árin fyrir bankahrun hafi þær verið um 700 , en árið 2010 hafi einungis bæst við 14 ! Áætlað sé að íbúðir sem þegar hafi verið byggðar og danki í kerfinu dugi til að mæta eftirspurn næstu tvö árin að minnsta kosti .
Júlíus Vífill bendir á að reitir séu um alla borg , sem eru tilbúnir til uppbyggingar , en standi auðir .
Þá beri mönnum skylda til þess gagnvart íbúunum að ljúka uppbyggingu á hverfum sem byrjað hefur verið á , til dæmis í Úlfarsárdal þar sem gert sé ráð fyrir um 2.400 íbúðum .
Og miðað við 80% þéttingu byggðar megi byggja inn í eldri hverfi og nýta þær grunnstoðir sem fyrir eru .
Á jaðarsvæðum í Vatnsmýrinni megi þannig reisa 1.900 íbúðir .
" Það er alveg út í hött að vera með offramboð á lóðum í framhaldi af hruninu í stað þess að stýra uppbyggingu farsællega fyrir borgarþróunina og horfa í því skyni ekki bara til Reykjavíkur , heldur alls höfuðborgarsvæðisins , " segir Júlíus Vífill .
Á þingi Tólf þingmenn Sjálfstæðisflokks og Framsóknarflokks hafa lagt til á Alþingi að lögbundið verði að í Reykjavík sé miðstöð innanlandsflugs .
Á meðal þeirra eru fimm þingmenn af höfuðborgarsvæðinu , þar á meðal Illugi Gunnarsson og Ólöf Nordal , sem leiða lista Sjálfstæðisflokksins í Reykjavíkurkjördæmunum tveimur .
Hvað þá ? " Ég segi allt andskoti fínt , " segir Arngrímur Jóhannsson og áttar sig : " Nei , nei , ég segi allan andskotann ! " Það þyngist brúnin á honum við tilhugsunina um að skorin verði flugbraut af Reykjavíkurflugvelli frá suðri til norðurs eða klipið af henni .
" Það yrði rosalegt áfall fyrir völlinn .
Suðurnorðurbrautin er aðalbrautin og hún er lengst , hún er til dæmis sú eina sem þotur geta lent á .
Það þýddi að ef Keflavík dytti út af einhverjum orsökum , þá yrði í öllum tilvikum að fljúga til Egilsstaða eða Akureyrar .
Þetta yrði rosaleg hömlun á flugvellinum .
Þetta takmarkar líka aðstöðu til flugtaks til austurs , því á þeirri flugbraut sem eftir yrði er Öskjuhlíðin hindrun .
" Spurður hvaða áhrif það hefði ef Reykjavíkurflugvelli yrði lokað með öllu , segir hann að það myndi breyta allri myndinni .
" Þá er innanlandsflugið bara farið , " segir hann .
" Þá finnst mér að Reykjavík eigi að afsala sér hlutverki höfuðborgar og þjóðarspítali hefði ekkert að gera þar sem Landspítalinn er í dag , heldur ætti hann að vera fyrir sunnan Hafnarfjörð .
" Jafnframt telur Arngrímurað umferð um Akureyrarflugvöll myndi dragast saman um að minnsta kosti 50% .
" Akureyringar fljúga ekki til Keflavíkur til að aka til Reykjavíkur .
" 