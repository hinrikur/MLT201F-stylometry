Kona í Fitchburg í Massachusetts og þriggja ára gömul dóttir hennar fengu klums þegar keðjusög var skyndilega beitt á hurð að íbúð þeirra .
Stjarfar af skelfingu horfðu þær á gjörninginn .
Þegar hurðin féll var hrópað : " Leggist á gólfið , þetta er alríkislögreglan .
" Mæðgurnar létu ekki segja sér það tvisvar .
" Þið farið íbúðavillt , þið farið íbúðavillt , " hrópaði aumingja konan en var svarað með starandi byssuhlaupi .
Eftir japl , jaml og fuður gerði alríkislögreglan ( FBI ) sér hins vegar grein fyrir því að konan hafði á réttu að standa , meintur fíkniefnasali bjó í næstu íbúð í stigaganginum .
FBI hefur beðið mæðgurnar velvirðingar og greitt fyrir skemmdirnar .
