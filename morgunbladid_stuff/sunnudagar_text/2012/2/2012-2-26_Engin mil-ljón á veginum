Chelsea hefur varið mestum fjármunum í kaup á leikmönnum í ensku knattspyrnunni frá því úrvalsdeildin var sett á laggirnar fyrir tveimur áratugum , samtals 744 milljónum sterlingspunda og hálfri milljón betur .
Það eru 146 milljarðar íslenskra króna á gengi föstudagsins .
Þetta kemur fram á netmiðlinum Transferleague.co.uk .
Ugglaust kemur þetta fáum á óvart , útgjöld Lundúnaliðsins hafa verið veruleg á umliðnum árum , einkum eftir að rússneski auðkýfingurinn Roman Abramovich festi kaup á því árið 2003 .
Frá þeim tíma hefur Chelsea varið ríflega 607 milljónum punda , af þessum 744 , í kaup á leikmönnum .
Á sama tíma hefur félagið selt leikmenn fyrir 160 milljónir punda .
Munurinn er 447,5 milljónir .
Samkvæmt útreikningum netmiðilsins hefur Chelsea að meðaltali eytt 56 milljónum punda í leikmenn frá árinu 2003 .
Sölur frádregnar .
Enda þótt stutt sé síðan Manchester City komst í álnir er félagið samt í öðru sæti á téðum lista , bæði ef miðað er við árin 1992 og 2003 .
551 milljón punda hefur heiðblái herinn varið í leikmenn á síðustu tíu árum en aðeins tekið inn 135 milljónir í sölur á móti .
Meðaltalið á leiktíð er komið í 52 milljónir .
Með sama áframhaldi skilur Sjeik Mansour bin Zayed Al Nahyan Roman Abramovich bráðlega eftir í reykmekki .
Manchester City hefur eytt að meðaltali 52 milljónum punda frá árinu 2003 .
Liverpool hefur eytt meiru en Man .
United Í næstu tveimur sætum eru tvö sigursælustu félög Englandssögunnar , Liverpool og Manchester United , en athygli vekur að fyrrnefnda félagið hefur varið hærri upphæð til leikmannakaupa á síðustu tuttugu árum en erkiféndurnir , 552 milljónum punda .
United er með 483 milljónir .
Liverpool hefur selt fyrir heldur hærri upphæð á sama tíma , 326 milljónir , United 306 .
Ekki hefur þetta skilað sér á vellinum því síðan úrvalsdeildin var sett á laggirnar hefur United unnið tólf meistaratitla en Liverpool engan .
Inn í þessa tölfræði spilar sú staðreynd að sir Alex Ferguson ól prívat og persónulega upp heila kynslóð afreksmanna , sem hann borgaði ekkert fyrir .
Má þar nefna hina ódrepandi Ryan Giggs og Paul Scoles en einnig David Beckham , Gary Neville og Nicky Butt .
Meðan þessir menn voru upp á sitt besta þurfti vitaskuld ekki að endurnýja liðið eins mikið með kaupum á nýjum leikmönnum .
Samkvæmt úttektinni hefur Liverpool keypt leikmenn fyrir hærri upphæð , sem nemur 226 milljónum , en það hefur selt frá 1992 en United 177 milljónir .
Frá 2003 eru þessar tölur 136,5 milljónir hjá Liverpool og 87,3 milljónir hjá United .
Þess sér vitaskuld merki í bókhaldi Manchester United að félagið á langstærstu sölu sögunnar í heiminum , þegar það seldi Cristiano Ronaldo til Real Madrid fyrir 80 milljónir punda sumarið 2009 .
Hafði keypt hann fyrir rúmar 12 sex árum áður .
Liverpool á aðra stærstu sölu Englandssögunnar , þegar liðið lét Fernando Torres fara til Chelsea fyrir 50 milljónir punda fyrir rúmu ári .
Það gerir 10 milljónir á mark en aumingja Torres hefur aðeins fundið netmöskvana fimm sinnum síðan hann hafði hin umtöluðu vistaskipti .
Þriðju stærstu viðskiptin sem enskt félag hefur átt aðild að fóru fram á síðasta ári þegar Manchester City keypti Sergio Agüero frá Atlético Madrid á 38 milljónir punda .
Swansea keypt langminnst Af þeim liðum sem nú leika í ensku úrvalsdeildinni hefur Swansea City varið langminnstu fé til leikmannakaupa síðustu tvo áratugina , aðeins 14 milljónum punda .
Norwich City hefur keypt leikmenn fyrir 31 milljón á sama tímabili og QPR 51 milljón .
Stoke City hefur keypt leikmenn fyrir tæpar 80 milljónir .
Útgjöld Tottenham hærri en Arsenal Hin sögufrægu félög Arsenal og Tottenham Hotspur berast á banaspjót í Norður-Lundúnum .
Margir halda eflaust að hið fyrrnefnda hafi fleiri vopn á hendi í þeirri baráttu og vissulega hefur það unnið fleiri titla gegnum tíðina .
Á hinn bóginn hefur Tottenham varið hærri upphæðum til leikmannakaupa í tíð úrvalsdeildarinnar , 412 milljónum punda á móti 341 milljón hjá Arsenal .
Þegar bæði er tekið mið af kaupum og sölum undanfarin tuttugu ár hefur Arsenal aðeins eytt einni milljón punda að meðaltali á ári .
Á síðustu tíu árum hefur félagið selt leikmenn fyrir hærri upphæð , sem nemur þremur milljónum punda , en það hefur keypt .
Samt hefur Arsenal varið meistaradeildarsæti sitt í fjórtán ár og á sama tíma alltaf lokið keppni í úrvalsdeildinni fyrir ofan Tottenham .
Allt útlit er raunar fyrir að það breytist nú .
Tottenham hefur keypt leikmenn fyrir 8,7 milljónir punda að meðaltali undanfarna tvo áratugi .
Tottenham er í fimmta sæti á kauplistanum yfir lið sem nú leika í efstu deild , Arsenal í því sextánda .
Sé horft til síðustu tíu ára er aðeins eitt félag fyrir neðan Arsenal á listanum , Blackburn Rovers , sem hefur selt leikmenn fyrir 31,5 milljónum hærri upphæð en það hefur keypt .
