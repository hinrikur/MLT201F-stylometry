Það er leiðinleg lífsreynsla að festast í lyftu – hvað þá tvisvar sama daginn .
Þessum ósköpum varð maður nokkur í Chicago fyrir á dögunum .
Ballið byrjaði þegar lyftan , sem hann var einn í , staðnæmdist milli hæða 21. og 22. í háhýsi í miðborg Chicago að kvöldlagi .
Maðurinn hélt ró sinni og bjallaði í slökkviliðið sem brást skjótt við .
Greiðlega tókst að ná manninum út úr lyftunni en þar sem hún sat áfram föst var manninum hleypt inn í næstu lyftu við hliðina .
Skipti þá engum togum að hún festist líka .
Aftur tók maðurinn upp símann og aftur leysti slökkviliðið hann úr prísundinni .
Í það heila tók ferð mannsins niður bygginguna þrjár klukkustundir .
