Biskupinn yfir Íslandi , herra Karl Sigurbjörnsson , er nýkominn heim frá Afríkuríkjunum Malaví og Kenía , þar sem hann kynnti sér hjálpar- og þróunarstarf .
Hann segir margt vera vel gert og augljósan árangur hafa náðst með starfinu en " betur má ef duga skal " .
Orri Páll Ormarsson orri@mbl.is MMaður fyllist óhjákvæmilega mikilli aðdáun á þessu örsnauða fólki sem gengur fram í vongleði og af krafti og er staðráðið í að bæta líf sitt og sjá sér og sínum farborða .
Vandamálin eru gríðarleg samanborið við það sem við Íslendingar eigum að venjast .
" Þetta segir herra Karl Sigurbjörnsson biskup sem heimsótti Afríkuríkið Malaví fyrr í þessum mánuði .
Honum þykir þátttaka okkar Íslendinga í hjálpar- og þróunarstarfi á þessum slóðum í heiminum nauðsynleg .
" Við þurfum að muna að fyrir hundrað árum vorum við meðal fátækustu þjóða heims og nutum margvíslegrar aðstoðar annarra þjóða við að byggja upp nútímasamfélag .
Okkur ber því skylda til að hjálpa öðrum þjóðum enda erum við , þrátt fyrir allt , sannarlega aflögufær , " segir Karl og bætir við að heldur megi herða róðurinn frekar en hitt .
Frjósamt en fátækt land Malaví er eitt fátækasta ríki Afríku með um fimmtán milljónir íbúa .
Vandamálin eru margvísleg og yfirþyrmandi .
Landið er frjósamt en gegndarlaust hefur verið gengið á skógana með alvarlegum afleiðingum .
Útflutningur þjóðarinnar byggist að mestu á tóbaksrækt sem er að dragast saman .
Reykingar eru á undanhaldi í heiminum og á sama tíma hafa mannréttindasamtök skorið upp herör gegn barnaþrælkun en löng hefð er fyrir því í Malaví að heilu fjölskyldurnar vinni saman við framleiðsluna .
Tóbakið hefur lengi staðið undir efnahag Malaví sem er fyrir vikið rústir einar .
Afleiðing af því er meðal annars olíu- og lyfjaskortur en að sögn Karls er ekki óalgengt að fólk þurfi að bíða í þrjá sólarhringa eftir bensíni á bílinn .
Þá eru fólksfjölda- og heilsufarsvandamál óvíða meiri en í Malaví .
Á sama tíma og þetta ástand ríkir segir Karl Kínverja hafa gefið þjóðinni nýtt og glæsilegt þinghús , enn glæsilegra ráðstefnuhús og fimm stjörnu hótel .
Mulið sé undir valdastéttina .
Það er gömul saga og ný .
Karl fór til Malaví ásamt tveimur starfsmönnum Hjálparstarfs kirkjunnar , Jónasi Þórissyni framkvæmdastjóra og Önnu M.Þ .
Ólafsdóttur , verkefnastjóra erlendra verkefna , en þjóðkirkjan hefur unnið að þróunarverkefni í landinu undanfarin sex ár í samstarfi við lútersku kirkjuna í Malaví .
Karl segir kristna trú vaxa hratt í Afríku og þúsundir taki skírn á degi hverjum , Malaví sé þar engin undantekning .
Lúterska kirkjan sem var agnarsmá fyrir tveimur áratugum telur nú hundruð þúsunda .
Þessum vexti fylgja margvísleg vandamál , svo sem hvað varðar menntun presta og fræðara .
Hjálparstarf kirkjunnar hefur í samvinnu við Þróunarstofnun lútersku kirkjunnar Í Malaví haft aðkomu að ýmsum verkefnum í um fjörutíu þorpum í Malaví .
Nefnir Karl fyrst verkefni sem snýr að vatnsöflun , borun eftir vatni , gerð brunna og útvegun og uppsetningu á dælum , og í framhaldi nýtingu affallsvatns til ræktunar , svo sem á grænmeti í matjurtargörðum .
Þá hafa tré verið gróðursett kringum vatnsbólin til kælingar .
" Þetta verkefni er ekki bara tæknilegt , heldur líka samfélagslegt .
Fólkinu er kennt að bera ábyrgð á vatnsbólunum og annast viðhald á þeim .
Það var merkilegt að koma í þorp þar sem verið var að þjálfa konurnar í að sinna viðhaldi dælunnar , " segir Karl og bætir við að áveituverkefni komi til með að tryggja betri uppskeru og jafnvel fleiri uppskerur .
" Samfélagslegi þátturinn er líka mjög mikilvægur , " heldur hann áfram .
" Fólk lærir að starfa saman að því að bæta umhverfi sitt og efla samfélagið .
Þetta hefur haft gríðarleg áhrif , ekki síst á konurnar .
Það er hefðbundið mæðraveldi í þessum þorpum og konur hafa notið mikillar virðingar sem ættmæður sem hlustað er á .
Hér stuðlað því að þæt öðlist þær reisn og virðingu af öðru tagi .
Ofbeldi gegn konum er samt landlægt þarna eins og víðar , því miður .
" Innifalið í verkefninu er almenn fræðsla um mannréttindi og þjálfun í að axla ábyrgð og greina vandamál , svo sem heimilisofbeldi og drykkjuskap , sem er víða landlæg plága á þessum slóðum .
" Með þessari fræðslu viljum við hvetja fólkið til að finna lausnir og eflast í því að knýja á stjórnvöld um úrbætur .
Láta vandann ekki dankast .
Það er áríðandi að allir komi að málum og niðurstaða náist .
Um 20 konur fengu kennslu í meðferð og geymslu matvæla og þjálfun í að miðla þekkingunni áfram .
Það gerðu þær líka , mér skilst að um 300 konur hafi notið góðs af .
Konurnar lærðu einnig um næringarefni og samsetningu matar sem hefur skilað sér í betri næringu íbúa .
Með þessu verkefni eykst líka skilningur fólks á samhengi fátæktar og umhverfis .
Gríðarlegur ágangur er á vatn og jarðveg og eldivið , jarðvegseyðing fylgir í kjölfarið .
Nýjar leiðir eru fundnar til að nýta hvort tveggja betur og þá um leið að auka tekjurnar einstaklingum og samfélaginu til hagsbóta .
" Keðjuverkandi hugsun Annað verkefni sem Íslendingar hafa komið að í Malaví snýst um búfé .
Verkefni Hjálparstarfs kirkjunnar " Gjöf sem gefur " þekkja margir .
Fjölmargir Íslendingar hafa keypt geitur og / eða hænur sem gjöf til vina og vandamanna á tyllidögum .
Dýrin eru færð fátækum til að hjálpa þeim að koma undir sig fótunum .
Ekki er bara um einfalda gjöf að ræða – henni fylgir skuldbinding .
Fyrsti kiðlingurinn skal gefinn fólki sem ekkert á og þannig margfaldast áhrifin .
Þannig er fólki hjálpað að koma undir sig fótunum , þessu fylgir líka aukin þekking á skepnuhaldi , bændur þekkja nú til kynbóta og ræktunar .
Keðjuverkandi hugsun .
" Kennsla í búfjárhaldi skilar betri afkomu fólki til handa og betri fæðu .
Þá eignast fólk kapítal með þessum hætti og getur fyrir vikið greitt fyrir skólagöngu barna sinna og fleira , " segir biskup .
Á síðastliðnu ári komust 80 geitur í hendur 80 nýrra eigenda og 75 kiðlingum var dreift á jafnmörg ný heimili .
Þriðja verkefnið , sem Karl kynnti sér , hverfist um hreinlæti í þorpunum .
Að koma upp kömrum og kenna þorpsbúum grundvallar hreinlæti en því er víða ábótavant .
Karl segir þetta átak þegar hafa skilað árangri , meðal annars í baráttunni gegn þeim hvimleiða vágesti kóleru .
" Oft þarf ekki mikið til að stuðla að bættu heilsufari fólks .
" Dansandi og syngjandi Karl segir sér og föruneyti sínu hafa verið tekið með kostum og kynjum í Malaví , þorpsbúar hafi komið dansandi og syngjandi á móti þeim .
" Þetta fólk er ákaflega þakklátt og það er sjálfsögð virðing af okkar hálfu að heimsækja það og sýna því í verki að þetta er ekki bara ölmusa og það ekki þurfalingar .
Þetta er stuðningur til sjálfshjálpar og mikil áhersla lögð á vönduð og fagleg vinnubrögð .
Það er mikilvægt fyrir heimamenn í Malaví að fá þau skilaboð persónulega og milliliðalaust að við fylgjumst með uppbyggingunni .
" Biskup segir líka brýnt að tryggja það að gjafir og framlög okkar komist í réttar hendur .
" Þegar ég var þarna fyrir tveimur árum settum við fram kröfur um bætt vinnubrögð og okkur til mikillar ánægju hefur verið tekið á málinu .
Við sáum greinilegan mun á því frá því síðast .
" Er eitt vandamál leysist í Afríku blasir annað við .
Það er gangur lífsins .
Úrhellisrigningar hafa gert fólki lífið leitt í Malaví á þessu ári eftir langvarandi þurrka , valdið miklu tjóni og jafnvel sópað heilu þorpunum í burtu .
" Ástandið var víða skelfilegt , þar sem við komum , " segir Karl sem slapp naumlega við rigningarnar .
" Við blasa ný vandamál .
Þessu lýkur aldrei ! " Loftslagsbreytingar er annað vandamál sem margir hafa miklar áhyggjur af í Afríku með auknum sveiflum og öfgum í veðurfari .
Þar kemur skógareyðingin líka inn í , en gegndarlaust skógarhögg vegna kolagerðar hefur alvarlegar afleiðingar .
Meiri kröfur gerðar Hjálpar- og þróunarstarf í Afríku hefur fráleitt verið yfir gagnrýni hafið og Karl segir sitthvað af því sem bent hefur verið á eiga rétt á sér .
" Margt hefur mátt betur fara í þessu starfi á undanförnum áratugum og stundum hafa þarfir gefandans verið mikilvægari en viðtakandans .
Því miður .
Spilling og örbirgð í þessum heimshluta er áreiðanlega að einhverju leyti á ábyrgð okkar , íbúa á Vesturlöndum .
Góðu tíðindin eru hins vegar þau að nú eru gerðar meiri kröfur til þessa starfs og mér sýnist til dæmis að með þessu persónulega samstarfi við fólkið sem vinnur í grasrótinni í Malaví hafi náðst að tryggja eins og kostur er að þetta skili þeim árangri sem að er stefnt .
Það er mikilvægt að þetta fólk finni að það beri ábyrgð bæði gagnvart gefendum og þiggjendum .
" Það er alltént ágætis byrjun .
Sveðjan í annarri , gemsinn í hinni Skömmu eftir að Karl Sigurbjörnsson tók við sem biskup fyrir um fjórtán árum fór hann í heimsókn til annars Afríkuríkis , Kenía , nánar tiltekið Pókot-héraðs , og nú þegar líður að því að hann láti af embætti fannst honum við hæfi að snúa þangað aftur – loka hringnum .
" Fyrir um þrjátíu árum hófu íslenskir kristniboðar boðunar og þróunarstarf í Pókot , Norðvesturhluta Keníu .
Þá var þar varla nokkur kristinn maður en nú er vöxtur kirkjunnar mikill og allir sammála um að starf hennar skipti sköpum varðandi uppbyggingu samfélagsins .
Sjálfur upplifði ég mikla breytingu og framfarir þegar ég kom þarna á dögunum .
" Hann nefnir hina alkunnu framlengingu á nútímamanninum , símann , sem dæmi .
" Fyrir fjórtán árum var fullyrt að meirihluti Afríkubúa myndi aldrei lifa það að sjá síma – núna eru gsm-símar úti um allt í Kenía .
Raunar Malaví líka .
Menn hafa verið óhemjusnöggir að tileinka sér þessa tækni .
Það er undarleg sjón að sjá fáklætt og fátækt fólk með sveðjuna í annarri hendinni en gemsann í hinni .
Menn stunda sín bankaviðskipti eins og ekkert sé í kofum sínum – gegnum símann , " segir Karl sem kom ekki í svo aumt þorp að ekki væri fagurmáluð auglýsing frá símafyrirtæki á húsvegg .
Fleira er til bóta .
Unnið er að gerð aðalþjóðvegar frá höfuðborginni , Nairobi , til Suður-Súdan , gegnum Úganda og segir Karl þá framkvæmd koma til með að tryggja íbúum þessara landa gríðarlegar samfélagsbætur , en líka margvísleg samfélagsleg og menningarleg vandkvæði .
Víða er vá fyrir dyrum .
Alnæmi fer enn sem logi um akur í Afríku og Karl segir alltaf jafnerfitt að hitta munaðarlaus börn sem misst hafa foreldra sína úr hinum skæða sjúkdómi .
" Þetta eru óskaplegar hörmungar og enda þótt margt hafi gerst varðandi lyf og forvarnir vantar enn mikið upp á .
Malaría er líka landlæg og litlu virðist vera áorkað í að vinna bug á henni , " segir biskup .
Í Kapengúría í Pókot-héraði hitti Karl fyrir kristniboðana og hjónin Fjölni Albertsson og Fanneyju Ingadóttur sem hann segir hafa unnið afskaplega gott starf á vegum Samtaka íslenskra kristniboðsfélaga .
Þar voru einnig á ferð kristniboðarnir Ragnar Gunnarsson og Sigríður Hrönn Sigurðardóttir .
" Þarna hefur náðst mikill árangur á undanförnum árum , bætt heilsufar og líðan og aukin menntun .
Fyrir vikið eru samfélagið og einstaklingarnir sterkari en áður .
Það er mikið þakkarefni að við Íslendingar skulum hafa fengið tækifæri til að leggja okkar af mörkum til að létta þessu fólki lífið og leggja grunn að betra samfélagi .
Vitaskuld er auðvelt að einblína á vandamálin og ef til vill björgum við ekki heiminum en takist okkur að hjálpa einni fjölskyldu , jafnvel bara einni manneskju , er það sigur út af fyrir sig .
" 