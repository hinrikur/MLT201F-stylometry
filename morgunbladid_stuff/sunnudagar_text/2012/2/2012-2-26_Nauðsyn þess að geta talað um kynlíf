Hinn goðsagnakenndi ruðningsþjálfari Joe Paterno var lagður til hvílu í síðastliðnum mánuði en fráfall hans hefur endurvakið þá umræðu hvort hann hefði getað og átt að gera meira til þess að vernda unga drengi fyrir kynferðislegu ofbeldi .
Þrátt fyrir þá staðreynd að það er fyrrverandi aðstoðarþjálfari hans , Jerry Sandunsky , sem hefur verið ákærður fyrir meira en 50 kynferðisbrot gegn börnum hefur heift almennings ekki síður beinst að Paterno .
Þau fáu ummæli sem hann lét falla um málið áður en hann lést úr lungnakrabbameini 22. janúar síðastliðinn hafa verið harðlega gagnrýnd fyrir að vera algjörlega úr takt við raunveruleikann .
Sem kynlífsfræðara hafa útskýringar Paternos á viðbrögðum hans við meintum brotum Sanduskys og á því hvernig hann hefði uppfyllt lagalega skyldu sína með því að tilkynna vitneskju sína til yfirmanna sinna ekki komið mér á óvart .
Hvort sem fólki líkar það betur eða verr endurspegla yfirlýsingar hans hvernig flestir einstaklingar , þar með taldir gagnrýnendur hans , myndu bregðast við aðstæðum .
Ein ákveðin setning sem hann lét falla undirstrikar það sérstaklega hversu erfitt fólk á með að tjá sig um kynlíf og hvernig það kemur í veg fyrir að fullur skilningur náist um aðstæður er varða misnotkun .
" Hann vildi ekki fara út í smáatriðin .
" Í viðtali við Washington Post útskýrði Paterno hvernig annar aðstoðarþjálfari hans , Mike McQueary , hefði komið heim til hans eitt laugardagskvöld árið 2002 og upplýst hann um að hann hefði séð það sem leit út fyrir að vera óviðeigandi snerting eða káf milli Sanduskys og ungs drengs í sturtuklefa í Lasch-ruðningsbyggingunni við Penn State-háskóla .
Margir hafa gagnrýnt Paterno og McQueary fyrir að hafa ekki rætt ítarlega hvað McQueary nákvæmlega sá .
En stöldrum aðeins við : Hversu auðvelt hefði það verið fyrir þig að tala um kynlíf við yfirmann þinn eða undirmann , sérstaklega ef það væri 50 ára aldursmunur á ykkur og valdahlutföll ekki jöfn ? Þrátt fyrir háværa kynlífsumfjöllun í fjölmiðlum á fólk á öllum aldri enn erfitt með að tala um kynlíf .
Hvort sem það eru elskendur , foreldri og barn eða kennari og nemandi finnst flestum hvorki auðvelt að tjá sig um kynlíf né hafa þeir orðaforðann til þess , sérstaklega þegar um er að ræða mál sem að auki valda kvíða og streitu og fela í sér ásakanir á hendur fólki sem það þekkir og virðir .
Það ætti því ekki að koma neinum á óvart að þessir tveir fullorðnu karlmenn köfuðu ekki djúpt í það hvað nákvæmlega gerðist , ekki síst þegar Paterno lýsir því að McQueary hafi verið í miklu uppnámi þegar samtalið átti sér stað .
Hvort sem okkur líkar það betur eða verr eru takmörkuð tjáskipti þeirra normið .
Flest fólk hefur hvorki orðaforða , sjálfsöryggi né getu til þess að eiga samræður um kynlíf , vegna þess að það hefur aldrei fengið kynlífsfræðslu né fengið tækifæri til þess að læra að tjá sig um kynlíf .
Og hverju skilar það okkur ? Misskilningi og mistökum þegar kemur að því að taka á vandamálum , jafnvel þegar þau eru jafnalvarleg og kynferðisbrot gegn börnum .
