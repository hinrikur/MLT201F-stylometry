Leiðtogar sex vinstriflokka á Norðurlöndum skrifuðu grein í Fréttablaðið sl. fimmtudag um bankamál .
Í hópi greinarhöfunda er Steingrímur J. Sigfússon , formaður VG .
Í upphafi greinarinnar segir : " Við forsvarsmenn sex vinstriflokka á Norðurlöndunum krefjumst þess , að reglur verði settar um fjármálamarkaði til að koma í veg fyrir að skattborgarar borgi reikninginn , þegar bjarga á bönkum .
" Undir þetta skal tekið .
Þeir segja : " Það þarf að gera greinarmun á þeirri bankastarfsemi , sem er nauðsynleg í hverju samfélagi annars vegar og spákaupmennsku hins vegar og að auki að tryggja að geta bankanna til að standa við skuldbindingar sínar aukist til muna .
" Þetta er rétt .
Þeir segja : " Áætlun okkar miðar að því að tryggja efnahagslegt öryggi og felst m.a. í að sett verði alþjóðlegt gjald á fjármagnsflutninga milli landa .
" Þetta er skynsamlegt .
Þeir segja : " Það eina , sem bjargaði kerfinu var að ríkisstjórnir og seðlabankar dældu gríðarlega miklu magni af peningum skattgreiðenda inn í banka og aðrar fjármálastofnanir .
" Þetta er rétt .
Þeir segja : " Í löndum þar sem fjárfestingarbankar á einkamarkaði eru stór hluti af fjármálakerfinu ber að innleiða lög þar sem gerður er greinarmunur á hefðbundinni bankastarfsemi og spákaupmennsku í átt við það , sem nýleg rannsókn á brezka bankakerfinu leggur til .
" Þetta er rétt .
Þeir segja : " Endurbætt samkeppnislöggjöf mundi brjóta upp einokunarstöðu bankanna og opna leið inn í kerfið fyrir minni leikmenn án ófyrirleitinna hagnaðarsjónarmiða .
" Þetta er rétt og skynsamlegt .
Þeir segja : " Samkvæmt Basel III reglunni eiga bankarnir að eiga 7-9,5% grunneigiðfé miðað við áhættumetnar eignir .
Þessar kröfur eru alltof lágar ...
" Þetta er rétt .
Þeir segja : " Alþjóðlegt gjald á fjármagnsflutninga gæti unnið gegn þeim viðskiptamynztrum , sem færast í aukana á fjármálamörkuðum , til dæmis rafræn hátíðniviðskipti .
" Með þessum orðum taka þeir undir sjónarmið Wolfgangs Schäuble , fjármálaráðherra Kristilegra demókrata í Þýzkalandi , sem telur að slíkur skattur mundi draga úr fjármálaviðskiptum , sem byggjast á spákaupmennsku .
Þeir segja : " Stór hluti fjármálaviðskipta fer ekki fram á skipulögðum markaði .
Það skapar vandamál , þar sem markaðurinn hefur þá ekki upplýsingar um hvaða stofnanir eigi hvaða verðbréf .
Þess vegna ættu öll viðskipti með hvers kyns afleiður og samsetta fjármálagerninga að eiga sér stað á löggiltum mörkuðum .
" Þetta er rétt .
Allt sem leiðtogar þessara sex vinstriflokka segja í þessari grein , sem gera má ráð fyrir að hafi birtzt í einhverjum blöðum á öllum Norðurlöndum , er rétt og í samræmi við þau sjónarmið sem uppi hafa verið í flestum Evrópuríkjum og að hluta til í Bandaríkjunum hjá flestum stjórnmálaflokkum , þar á meðal Íhaldsflokknum í Bretlandi að því undanskildu að bæði Bretar og Bandaríkjamenn eru andvígir skatti á fjármagnstilfærslur , sem hins vegar bæði Angela Merkel og Nicholas Sarkozy , leiðtogar tveggja hægriflokka í Evrópu , mæla með .
Grein leiðtoga hinna norrænu vinstriflokka sýnir að það er víðtæk samstaða þvert yfir hið pólitíska svið um þær grundvallarbreytingar sem þarf að gera til þess að koma böndum á fjármálamarkaðinn á Vesturlöndum og raunar um heim allan .
Það sem vekur hins vegar sérstaka athygli er þetta : Það var ríkisstjórn Geirs H. Haarde , sem tók ákvörðun um að láta alþjóðlega lánardrottna íslenzku bankanna sitja uppi með tapið af eigin lánveitingum til bankanna hér .
Þar með varð Ísland að eins konar fyrirmynd annarra þjóða um það hvernig taka ætti á hruni bankakerfa .
Þá voru það ekki ríkjandi viðhorf .
Nú eru þau alls staðar ráðandi .
Sú ríkisstjórn , sem tók við völdum á Íslandi 1. febrúar 2009 , og Steingrímur J. Sigfússon hefur verið mestur valdamaður í , hefur hins vegar ekki litið á það sem forgangsverkefni sitt að setja nýja löggjöf um starfsemi bankanna hér , þótt hrun þeirra hafi verið kjarninn í hruninu mikla haustið 2008 .
Sú ríkisstjórn hefur hvorki séð ástæðu til að setja löggjöf um aðskilnað viðskiptabankastarfsemi og fjárfestingarbankastarfsemi eins og leiðtogar vinstriflokkanna á Norðurlöndum leggja til , né hefur sú ríkisstjórn gert nokkrar ráðstafanir til að koma böndum á bankakerfið , sem enn er alltof stórt og alltof dýrt fyrir þetta litla samfélag .
En þar að auki hefur sú ríkisstjórn , sem Steingrímur J. Sigfússon ræður mestu í , selt tvo íslenzka banka af þremur til þeirra erlendu spákaupmanna , sem réttilega eru gagnrýndir í grein leiðtoganna sex , sem hér hefur verið gerð að umtalsefni .
Hvernig er hægt að segja eitt á vettvangi flokkasamstarfs á Norðurlöndum en gera það þveröfuga heima fyrir ? Ef greinin sem Steingrímur J. Sigfússon skrifar undir er hins vegar til marks um að vænta megi viðamikillar löggjafar um bankakerfið á Íslandi í anda þeirra hugmynda sem settar eru fram í greininni og eru nú til umræðu í flestum Evrópulöndum er það fagnaðarefni .
Þótt stjórnarandstaðan á Alþingi hafi heldur ekki haft frumkvæði að slíkri tillögugerð – því miður – er ekki ástæða til að ætla annað en að hún mundi taka þátt í setningu slíkrar löggjafar af heilum huga .
