Óskarsverðlaunahátíðin verður haldin í 84. sinn í Kaliforníu á sunnudagskvöld .
Vænta má að mikið verði um dýrðir eins og undanfarin ár í þessu stærsta teiti í Hollywood .
Tilnefningar voru kynntar fyrir réttum mánuði og vekja þær jafnan misjöfn viðbrögð , enda miklu fjármagni varið í kvikmyndagerð og mikið í húfi fyrir framleiðendur og aðra sem standa að kvikmyndagerð .
The Artist þykir sigurstrangleg Að þessu sinni eru níu kvikmyndir tilnefndar sem besta mynd .
Þeirri venju að tilnefna fimm kvikmyndir í þeim flokki var breytt fyrir tveimur árum , en áður voru þær tíu .
Myndirnar eru The Artist , The Descendants , Extremely Loud & Incredibly Close , The Help , Hugo , Midnight in Paris , Moneyball , The Tree of Life og War Horse .
Þær myndir sem fá flestar tilnefningar þykja jafnan sigurstranglegar , en í ár eru það myndirnar Hugo með 11 tilnefningar og The Artist með tíu , en flestir gagnrýnendur telja þá síðarnefndu vænlegasta til að hreppa hnossið .
Ef marka má harmakvein gagnrýnenda ætti hinsvegar að vera óhætt að fullyrða að kvikmyndin Extremely Loud & Incredibly Close verði lítt ágengt .
Þeir finna myndinni flest til foráttu .
En hver veit ? Gary Oldman tilnefndur í fyrsta sinn George Clooney er meðal þeirra sem tilnefndir eru fyrir bestan leik í aðalhlutverki , en hann fékk Óskarinn árið 2006 fyrir leik í aukahlutverki í myndinni Syriana .
Nú er hann tilnefndur fyrir myndina Descendants .
Gary Oldman fær sína fyrstu Óskarstilnefningu , en hann hefur hlotið margar aðrar viðurkenningar á sínum ferli .
Það má kallast gott þegar horft er til þess að hann fetar í fótspor stórleikarans Alec Guinness í Tinker Tailor Soldier Spy .
Í hópi tilnefndra er Brad Pitt en hann hefur þrisvar áður verið tilnefndur til Óskarsverðlauna .
Þá er Glenn Close tilnefnd fyrir leik í aðalhlutverki í myndinni Albert Nobbs .
Það er sjötta tilnefning hennar en hún hefur aldrei hreppt hnossið .
Annað má segja um Meryl Streep sem tilnefnd er fyrir hlutverk sitt í The Iron Lady .
Hún hefur tvisvar hlotið Óskarsverðlaun og alls þrettán tilnefningar .
Af þeim sem tilnefnd eru í ár er Woody Allen þó sá sem langoftast hefur verið tilnefndur eða 23 sinnum .
Þrisvar hefur hann hlotið verðlaun ; sem leikari , leikstjóri og handritshöfundur .
Búast má við spennandi keppni og jafnvel óvæntum úrslitum .
Kynnir í níunda sinn Gamanleikarinn Billy Crystal er kynnir hátíðarinnar í ár .
Þetta er í níunda sinn sem hann gegnir því mikilvæga en krefjandi hlutverki .
Síðast var hann kynnir á 76. verðlaunahátíðinni árið 2004 .
Metið á leikarinn Bob Hope , en hann kynnti á hátíðinni alls nítján sinnum á 38 árum .
Leikkonan Whoopi Goldberg hefur oftast kvenna verið kynnir , eða fjórum sinnum .
Tilnefnd fyrir hlutverk sitt í Bridesmaids Leikkonan Melissa McCarthy sló eftirminnilega í gegn í hlutverki hinnar hreinskilnu og miður kvenlegu Megan í kvikmyndinni Bridesmaids á síðasta ári .
Sú mynd hefur slegið í gegn víða um heim bæði meðal áhorfenda og gagnrýnenda .
Melissa er tilnefnd til Óskarsverðlauna fyrir leik í aukahlutverki í þeirri mynd .
Þá er Bridesmaids einnig tilnefnd fyrir besta handrit .
Melissa er bóndadóttir frá Illinois og hóf feril sinn sem uppistandari í New York og kom víða fram og skemmti .
Hún tók að sér fjölda hlutverka í sjónvarpsþáttum áður en hún fékk stóra tækifærið árið 2000 með leik í kvikmyndinni Gilmore girls .
Næstu tíu ár hélt hún áfram sem skemmtikraftur þar til hún fékk aðalhlutverk í sjónvarpsþáttunum Mike & Molly árið 2010 .
Hún hlaut fyrir skömmu Emmy-verðlaunin fyrir hlutverk sitt í þeim þáttum .
Melissa er gift framleiðandanum og leikaranum Ben Falcone og þau eiga saman tvær dætur .
