Sjöunda myndin í röð stuttmynda sem Mbl. Sjónvarp sýnir á sunnudögum í samvinnu við Kvikmyndaskóla Íslands heitir því dularfulla nafni 796 .
Myndin er lokaverkefni Hildar Jakobínu Tryggvadóttur frá skólanum en hún útskrifaðist af leiklistarbraut í desember 2010 .
" Það lifa um 6,8 milljarðar manna á jörðinni .
Við fáum að fylgjast með einni manneskju í tvo og hálfan dag , en hvað ætli allir hinir séu að gera ? " segir um myndina í tilkynningu .
Hildur útskýrir nánar : " Myndin er tekin upp í Berlín og segir frá ungri stelpu sem er að reyna að hefja nýtt líf en það gengur brösuglega , " segir hún en myndin fjallar um mansal .
" Mig langar til að hafa áhrif .
Ég vil láta fólk hugsa eftir að hafa horft á myndina , " segir Hildur , sem vildi gera mynd sem " skiptir máli um hluti sem eiga sér stað í raunveruleikanum .
Mig langar að hreyfa við áhorfendum og koma fólki á óvart .
Ég sagði engum hvað ég var að gera , " segir hún .
" Það enda allar sögur svo fallega en raunveruleikinn er ekki þannig , " segir Hildur , sem sjálf leikur aðalhlutverkið í myndinni .
Hún vann myndina með Heiðari Mar og Arnóri Pálma , en þeir útskrifuðust ári á undan henni úr skólanum .
Fékk að blómstra í skólanum Hún er ánægð með veru sína í Kvikmyndaskólanum .
" Ég elska þennan skóla út af lífinu .
Ég fékk svo mikið að blómstra þarna .
" Hildur er jafnframt dansari og hefur verið að kenna í Dansskóla Birnu Björns frá því að hún var átján ára .
Eftir útskrift úr skólanum fékk hún hinsvegar vinnu hjá kvikmyndafyrirtækinu Truenorth .
" Ég er búin að vera að vinna þar síðan og hef tekið að mér margvísleg verkefni , " segir hún ánægð .
ingarun@mbl.is 