Ég heillaðist af þætti sem endurtekinn var í Ríkisútvarpinu nú í vikunni .
Þætti um þau Elínu Thorarensen og Jóhann Jónsson .
Jóhann er skáldið sem samdi ljóðið velkunna Söknuð en Elín var þekkt sem matselja mikil og tók að sér marga kostgangara .
Saga þeirra Elínar , sem Jóhann kallaði Brynhildi og hún hann Angantý , er allt í senn rómantísk og falleg , döpur og dramatísk .
Elín var 15 árum eldri og hafði verið gift inn í heldri manna fjölskyldu .
Þau áttu fallegan tíma saman og voru augljóslega ástfangin .
Það má sjá og heyra í bókinni Angantýr .
En í bókinni segir Elín af ástarsambandi þeirra skötuhjúa .
Ljóðin sem lesin voru í þættinum hrifu mig með sér .
Eldheitar ástarjátningar í fagurlega ortum ljóðum .
Frá tíma þegar orðin voru einhvern veginn svo miklu stærri og meiri .
Mér finnst vanta meira af svona ástarljóðum í rómantíkina í dag .
Kannski ég fari bara að semja .
