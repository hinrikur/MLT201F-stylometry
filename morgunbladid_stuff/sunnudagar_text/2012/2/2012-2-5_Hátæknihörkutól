Snjallsímar eru til margra hluta nytsamlegir , en þeir henta illa til að reka niður tjaldhæla eða brjóta svellbungur .
Til eru þó snjallsímar sem eru traustari en gengur og gerist , nefni sem dæmi ryk- og rakavarinn Samsung Galaxy Xcover .
Samsung Galaxy Xcover stenst svonefndan IP-67 staðal , en 6 í þessu sambandi þýðir að hann er algerlega rykvarinn og 7 að hann þolir að vera að minnsta kosti hálftíma í 1 metra djúpu vatni .
Að auki er glerið í honum sérstaklega styrkt Gorilla Glass sem þolir högg og rispur .
Stýrikerfið á símanum er Android 2.3.4 Gingerbread með TouchWiz-notendaskilunum frá Samsung .
Örgjörvinn er 800 MHz Marvell MG2 og knýr símann vel , fannst mér ; hann er með fína svörun , en verður stirður ef það er of mikið í gangi .
Myndavélin er ekki nema þokkaleg , 3,2 milljóna díla með LED-flassi sem líka má nota sem vasaljós .
Eins og getið er er skjárinn , sem er 3,65 " , með sérstyrktu gleri og rispuþolinn , en er fyrir vikið ekkert til að hrópa húrra yfir ; upplausnin á honum er ekki nema 320 x 480 dílar og skjáupplausn því ekki nema 158 dílar á tommu .
Til samburðar er Samsung Galaxy S2 , sem er náttúrlega mun dýrari og viðkvæmari sími , með 217 ppi .
Bakið á símanum er skrúfað á til að tryggja að það sé vatnshelt , og tengiraufar á símanum , fyrir heyrnartól og USB-hlæðslu eða snúru , vel lokaðar .
Rauf fyrir minniskortið er undir rafhlöðunni og því ekki hægt að setja það í eða taka úr nema með því að skrúfa bakið af .
Hljóðneminn er mjög fínn og eins hátalarinn í símanum .
Snertiskjárvandi Varúð : Blautir fingur Snertiskjáinn er með helstu uppfinningum síðustu áratuga , eins og allir þekkja sem á annað borð hafa prófað slíkt , hvort sem það er í farsíma , spjaldtölvu , lestölvu eða einhverju öðru apparati .
Það er þó ekki eintóm hamingja að hafa slíkt við höndina , eins og þeir þekkja sem svara vilja í símann í rigningu eða kulda .
Framleiðendur hafa brugðist við þessu á ýmsa vegu , enda skiptir það miklu um notagildið , ekki síst ef um er að ræða síma sem á að vera hægt að nota í útvistarævintýri .
Símann sem getið er hér til hliðar er hægt að nota við flest skilyrði , þar með talið í raka , en það eru fleir símar brúklegir við slíkar aðstæður , til að mynda Sony Ericsson Xperia active , sem er prýðis-sími , en líka hampa menn ytra Motorola DEFY + , sem ekki hefur fengist hér að ég best veit .
Önnur leið er að fá sér vettlinga og það ekki venjulega vettlinga heldur vettlinga sem sérsniðnir eru fyrir snertiskjái , alla jafna með sérstaka fingurgóma .
