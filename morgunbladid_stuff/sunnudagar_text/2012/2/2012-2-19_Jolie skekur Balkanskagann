Frumraun bandarísku leikkonunnar og mannréttindafrömuðarins Angelinu Jolie á leikstjórastóli , In the Land of Blood and Honey , hefur valdið titringi í vikunni en hún var frumsýnd á kvikmyndahátíðinni í Berlín síðastliðinn mánudag og í Sarajevo , höfuðborg Bosníu & Hersegóvínu , degi síðar .
Um er að ræða dramatíska ástarsögu en sögusviðið er stríðið í Bosníu fyrir um tveimur áratugum .
Þykir myndin bersögul og hvergi dregið af við lýsingar á fjöldamorðum og nauðgunum Bosníu-Serba á konum í Sarajevo .
Gömul sár eru ýfð upp við misjafnar undirtektir heimamanna enda ástandið ennþá eldfimt á Balkanskaganum eftir bræðravígin sem þar voru framin .
Rök Jolie fyrir því að gera myndina eru á hinn bóginn einföld – að halda verði sögunni til haga .
Hún sé víti til varnaðar .
Jolie upplýsti í samtali við breska dagblaðið The Guardian í vikunni að sér og nokkrum serbneskum leikurum myndarinnar hefðu borist hótanir í kjölfar frumsýningarinnar í Sarajevo sem hún var sjálf viðstödd ásamt bónda sínum , leikaranum Brad Pitt .
" Ég hef fengið sendingar og orð hafa verið látin falla í netheimum .
Leikararnir hafa aldrei kvartað undan þessum hótunum við mig en ég hef heyrt annars staðar frá að þær hafi átt sér stað .
Bílrúða var brotin hjá einum þeirra og aðrir lentu í því að brotist var inn í símana þeirra og tölvupóstur sendur í þeirra nafni þess efnis að þeir hefðu orðið fyrir skaða .
Það er hrollvekjandi til þess að vita að fólk hugsi svona .
" Óttast ekki líkamsmeiðingar Jolie segir leikurunum hafa staðið til boða að yfirgefa svæðið en enginn þeirra þegið það .
Á hinn bóginn hætti hún við að vera viðstödd frumsýningu myndarinnar í Belgrað , höfuðborg Serbíu .
Það mun þó ekki hafa verið af öryggisástæðum .
" Hótanir um líkamsmeiðingar trufla mig ekki mest í þessu sambandi enda hef ég komið til fjölmargra landa þar sem bandarískum konum eins og mér , sem tala enga tæpitungu , er hótað með ýmsum hættti , Afganistans og fleiri landa .
" Fjarvera Jolie í Belgrað er þvert á móti yfirlýsing af hálfu leikstjórans .
" Mér hugnast ekki að kvikmynd sem þessi sé notuð sem tæki , allra síst á kosningaári , og að fólk skelli á hana merkimiða , án þess að hafa séð hana .
Hvað þá reyni að hvetja til óhæfuverka og ofbeldis .
" Aðalleikari In the Land of Blood and Honey , Goran Kostic ´ ´ , er í flókinni stöðu en hann er sjálfur Bosníu-Serbi frá Sarajevo og faðir hans var yfirmaður í hernum meðan á stríðinu stóð án þess þó að fremja glæpi , að sögn Kostic ´ ´ .
" Það eru örugglega einhverjir tilbúnir að láta mig hafa það óþvegið , " sagði hann við The Guardian en Kostic ´ ´ bjó sjálfur í Lundúnum meðan á stríðinu stóð og nú í Frakklandi .
" Serbar töldu stríðið eiga rétt á sér og faðir minn stóð í þeirri meiningu að hann væri að vinna þjóð sinni gagn .
Síðan fór allt úr böndunum .
Faðir minn er ósáttur við margt sem átti sér stað í þessu stríði .
" Kostic ´ ´ segir fjölskyldu sína styðja heilshugar við bakið á sér og láta ásakanir um svik sem vind um eyru þjóta .
Faðir hans á eftir að sjá myndina .
Gamla ástkonan gerð að kynlífsambátt In the Land of Blood and Honey hermir af Danijel ( Goran Kostic ) , hermanni sem berst fyrir Bosníu-Serba , og múslímsku listakonunni Ajlu ( Zana Marjanovic ) , sem kemur í fangabúðir sem hann hefur umsjón með .
Svo vill til að fyrir stríð höfðu þau ruglað saman reytum .
Ajlu bíður það hlutverk að verða kynlífsambátt serbneskra hermanna ásamt fleiri konum í búðunum og Danijel er vandi á höndum .
Ástin blossar upp á ný en eru hinar yfirþyrmandi aðstæður unga fólkinu um megn ? Í Banja Luka , stærstu borg Bosníu & Hersegóvínu þar sem Serbar eru í meirihluta , verður In the Land of Blood and Honey ekki sýnd .
" Ég vildi að ég ætti kvikmyndahús í Sarajevo til að geta grætt á myndinni .
Það get ég ekki hér .
Þessi mynd er einfaldlega ekki boðleg í Banja Luka , " segir kvikmyndahúsaeigandinn Vladimir Ljevar .
Í Pale kveðst laganeminn Zeljko Stankovic ´ ´ ekki geta hugsað sér að sjá myndina .
" Það yrði mjög óþægileg tilfinning .
Hvernig myndi Bandaríkjamönnum líða ef þeir horfðu á mynd þar sem landar þeirra vinna slík voðaverk ? " 100.000 féllu , 50.000 nauðgað Áætlað er að 100.000 manns hafi fallið í stríðinu í Bosníu & Hersegóvínu , þar af 8.000 múslímskir menn og drengir í Srebrenica árið 1995 .
Stríðsdómstóllinn í Haag hefur lýst það þjóðarmorð .
Talið er að allt að 50.000 konum hafi verið nauðgað , einkum múslímum , meðan á stríðinu stóð .
