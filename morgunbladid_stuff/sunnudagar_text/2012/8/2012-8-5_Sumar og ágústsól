Sumarið líður einhvern veginn alltaf of fljótt .
Vorið kemur og fer og svo kemur blessað sumarið .
Sumum finnst sumarið búið í kringum verslunarmannahelgina en svo er alls ekki og um að gera að njóta ágústmánaðar .
Nú um helgina halda margir af stað á útihátíðir , í sumarbústað eða tjaldferðalag og hafa það gott og gaman með vinum og fjölskyldu .
Verslunarmannahelgarstemningin grípur um sig en margir kjósa líka að halda sig í borginni og skemmta sér þar .
Þar sem margir eru á ferðinni þessa helgi gefst ágætt tækifæri til að hitta fólk sem býr langt í burtu frá manni miðja vegu .
Það er um að gera að nýta tækifærið og hittast á skemmtilegu tjaldstæði eða tjalda við bústaðinn hjá einhverjum .
Í bænum er hægt að njóta þess að ekki svo margir eru á ferli og örugglega nóg af bílastæðum .
Raðirnar inn á skemmtistaðina eru líka kannski aðeins styttri svo þetta getur varla orðið miklu betra .
Njótum þess að vera til um helgina og munum um leið að passa hvert upp á annað .
Jafnt á vegum úti sem annars staðar .
