Hingað til hefur enginn skákað Apple og iPad á spjaldtölvumarkaði , en þar hitnar brátt í kolunum ; Microsoft sendir frá sér slíka tölvu í haust og Google hristi heldur en ekki upp í mönnum með Nexus 7 fyrir stuttu .
Þótt nafn Google sé jafnan nefnt í sömu andrá og Nexus 7 sér taívanska fyrirtækið Asus um að framleiða græjuna .
Nexus 7 er 19,8x12x1 sm að stærð og vegur 340 grömm .
Hægt er að fá tækið með 8 eða 16 GB minni , en vinnsluminni er 1 GB .
16 GB-gerðin seldist upp samdægurs og 8 GB-gerðin í framhaldi af því .
Steve Jobs sálugi sagði að ekkert vit væri í 7 " skjám , en á Nexus 7 er þó 7 1280x800 díla skjár með baklýsingu .
Upplausn á tommu er 216 dílar , en til samanburðar þá er 264 díla upplausn á tommu á nýja iPadinum ( Retina-skjár ) .
Glerið er hert Corning-gler .
Framan á tækinu er 1,2 milljón díla myndavél , en engin myndavél á bakinu .
GPS er innbyggt og einnig hreyfiskynjari , jafnvægisskynjari og segulsviðsskynjari .
Rafhlaðan á að duga í allt að níu tíma bíómyndagláp , tíu tíma netvafstur eða tíu tíma lestur .
Biðtími er 300 tímar .
Örgjörvinn er fjögurra kjarna Tegra 3 .
Stýrikerfið Android 4,1 Jelly Bean .
Tækið notar WiFi , ekkert 3G enn sem komið er í það minnsta , en með því spara menn náttúrlega rafnmagn , þótt notagildið sé eðlilega minna .
Blátönn er innbyggð , Micro USB-tengi , hljóðnemi og tengi fyrir heyrnartól .
Nexus 7 styður það sem kallast Android Bean eða NFC , en hægt er að miðla gögnum milli slíkra tækja með því að láta þau snertast .
Sjötommufjör Hvenær birtist Nexus 7 í Evrópu ? Eins og getið er hér til hliðar fór Steve Jobs , forðum forstjóri Apple , háðulegum orðum um 7 " spjaldtölvur , en almenningur virðist kæra sig kollóttan um hrakspár hans því Nexus 7 seldist upp á nokkrum dögum .
Vissulega er það engin trygging fyrir framtíðarvinsældum , en einnig má líta til þess hve Amazon hefur gengið vel með sína 7 " tölvu , Amazon Kindle Fire , og einnig hefur Nook frá Barnes & Noble gengið vel .
Sem stendur er allt sjötommufjörið vestan hafs og ekki ljóst hvenær þessar þrjár tölvur , Nexus 7 , Kindle Fire og Nook , verða almennt fáanlegar í Evrópu .
Sennilega kemur Kindle Fire reyndar seint eða aldrei því sú græja er svo tengd streymisþjónustu Amazon á kvikmyndum og tónlist og óljóst hvað Barnes & Noble mun gera með sína spjaldtölvu , Nook tablet .
Nexus 7 fékkst um tíma í Bretlandi og seldist upp á mettíma .
Þar kostaði 16 GB útgáfan sem nemur um 37.000 kr. , en á meðan hún var fáanleg vestan hafs kostaði hún um 30.000 kr. 