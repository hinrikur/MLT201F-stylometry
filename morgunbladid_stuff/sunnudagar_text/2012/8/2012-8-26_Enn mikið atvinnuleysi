Í vikunni sagði Morgunblaðið frá því að á öðrum ársfjórðungi hefðu aðeins 15,8 prósent atvinnulausra fengið vinnu á tímabilinu .
Vilhjálmur Egilsson , framkvæmdastjóri Samtaka atvinnulífsins , segir að nærri því engin fjölgun hafi verið á störfum í júlí en það bendi til þess að horfur fyrir haustið séu ekki góðar því atvinnuleysi minnkar að jafnaði á sumri , m.a. vegna fjölgunar ferðamanna að sögn Vilhjálms .
Þá telur Svana Helen Björnsdóttir , formaður Samtaka iðnaðarins , að þó svo atvinnuleysistölur sem komi fram í fréttum hljómi vel þá sé ekki umtalsverður bati í atvinnulífinu .
Enn fremur telur Svana að heilmikil þekking hafi tapast úr landi enda íslensk fyrirtæki ekki samkeppnishæf um laun .
Atvinnuleysi og skráð atvinnuleysi Þegar rætt er um atvinnuleysi er gjarnan talað um skráð atvinnuleysi sem Vinnumálastofnun heldur utan um .
Samkvæmt skrá Vinnumálastofnunar var skráð atvinnuleysi í júlí 2012 ekki nema 4,7% en að meðaltali voru 8.372 atvinnulausir í júlí og fækkaði því atvinnulausum um 332 að meðaltali frá júnímánuði eða um 0,1 prósentustig .
Samkvæmt gögnum frá Hagstofu Íslands er atvinnuleysið þó nokkuð hærra .
Í athugun Hagstofunnar segir að á öðrum ársfjórðungi 2012 voru að meðaltali 13.300 manns án vinnu og í atvinnuleit eða 7,2% vinnuaflsins .
Atvinnuleysi mældist jafnt hjá bæði körlum og konum eða 7,2% .
Atvinnuleysi á höfuðborgarsvæðinu var 8% og 5,6% utan þess .
Atvinnuleysi var sem áður mest hjá fólki á aldrinum 16-24 ára eða 17,9% .
Að sögn Ólafs Más Sigurðarsonar hjá Hagstofu Íslands skýrist þessi munur á því að hjá Vinnumálastofnun er einungis litið til þeirra sem eru skráðir atvinnulausir .
Hagstofan skilgreini hins vegar atvinnu þannig að fólk telst vera starfandi ef það hefur unnið eina klukkustund eða lengur í viðmiðunarviku könnunar eða verið fjarverandi frá starfi sem það gegnir að öllu jöfnu .
Hagstofan mæli því einnig þá sem komnir eru af atvinnuleysisskrá en eru án atvinnu .
Um 2000 fara af skránni Fram kom í vikunni að á næsta ári munu um 180 einstaklingar missa bótarétt sinn í hverjum mánuði eða rúmlega 2000 einstaklingar allt næsta ár .
Þá munu hátt í 400 missa bótarétt sinn frá 1. september og til áramóta .
Þeir einstaklingar sem enn þurfa aðstoð eftir að hafa misst bótarétt sinn hjá Vinnumálastofnun geta leitað til sveitarfélagsins síns .
Birna Sigurðardóttir , skrifstofustjóri velferðarsviðs Reykjavíkurborgar , segir ekki alla fá aðstoð sem óski eftir henni því ólíkt atvinnuleysisbótum er fjárhagsaðstoð sveitarfélaga bundin ákveðnum skilyrðum , t.d. tekjum maka .
Að sögn Birnu sóttu 2924 einstaklingar fjárhagsstyrk árið 2010 og 3285 árið 2011 .
Hún segir að þó enn sé fjölgun á þeim sem sækja sér fjárhagsaðstoð sé að hægja á fjölguninni .
Toppinum er því líklega ekki enn náð að hennar mati .
Fimm flytja úr landi á dag " Frá því ríkisstjórn Samfylkingar og Vinstri grænna tók við völdum hafa að meðaltali fimm einstaklingar flutt úr landi á dag , " segir Guðlaugur Þór Þórðarson , þingmaður Sjálfstæðisflokksins .
Hann bendir einnig á að núverandi ríkisstjórn hafi lofað allt að 29 þúsund störfum á þessu kjörtímabili sem lítið bóli á .
" Það verður að draga úr hömlum á atvinnulífinu , lækka skatta , draga úr óvissu hjá grunnatvinnuvegum þjóðarinnar og taka á gjaldeyrishöftunum .
Blind trú Samfylkingarinnar á upptöku evru er að tefja það nauðsynlega verk að losa um og losna við höftin , " segir Guðlaugur sem bendir á að kostnaður við atvinnuleysi undanfarin ár nemi 95 milljörðum .
" Óbeinn kostnaður er auðvitað miklu meiri .
Þess vegna verður að koma atvinnulífinu í gang .
" Stjórnvöld skapa óþarfa óvissu Atvinnuleysi hefur minnkað hægt frá hruni þrátt fyrir það að brottfluttir um fram aðflutta stefni í hátt í níunda þúsund samkvæmt Hagstofu Íslands .
Þá hefur fjöldi fólks sem misst hefur vinnu farið í nám og þannig af atvinnuleysisskrá .
Gunnar Bragi Sveinsson , þingflokksformaður Framsóknarflokksins , telur helstu ástæðuna vera fólgna í því umhverfi sem núverandi ríkisstjórn hefur skapað .
" Skattar hafa verið hækkaðir og þeim fjölgað í tíð núverandi ríkisstjórnar .
Ofan á það bætist andúð stjórnvalda gagnvart þeim sem geta gert eitthvað í atvinnumálum með aukinni fjárfestingu , " segir Gunnar en hann telur einnig aðgerðir og áætlanir stjórnvalda gagnvart undirstöðuatvinnugreinum þjóðarinnar hafa skapað óvissu í starfsumhverfi þeirra sem geri það að verkum að fyrirtæki haldi að sér höndum .
" Það er fjöldi fyrirtækja bæði innlend og erlend sem vilja fjárfesta hér en treysta sér ekki til þess .
Þess vegna þurfum við að laga umhverfið eftir núverandi ríkisstjórn .
" 