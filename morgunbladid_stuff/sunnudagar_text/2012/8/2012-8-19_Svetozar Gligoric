Serbneski stórmeistarinn Svetozar Gligoric , sem lést þann 14. ágúst sl. 89 ára að aldri , var á tímum ríkjasambandsins Júgóslavíu , sem Jósep Tito hélt saman , þekktasti og virtasti skákmaður Júgóslava .
Áður en hann haslaði sér völl á skáksviðinu barðist hann í Svarfjallalandi gegn ítölsku innrásarliði á dögum seinni heimsstyrjaldar .
Hafði sú reynsla mikil áhrif á hann .
Hér á landi klingdi nafn Gligoric alltaf annað veifið í eyrum manna , frá dögum millisvæðamótsins í Portoroz og sex árum síðar þegar fyrsta Reykjavíkurskákmótið fór fram .
Hann starfaði einnig sem blaðamaður og rithöfundur og var stundum í þeirri óvenjulegu aðstöðu að fjalla um ýmsa viðburði og vera jafnframt þátttakandi í þeim sjálfur .
Hann var skákskýrandi tímaritsins Skákar á meðan " einvígi aldarinnar " stóð , og ritaði vinsæla bók um einvígið .
Í viðtali við Fischer náði Gligoric að veiða upp úr hinum nýbakaða heimsmeistara upplýsingar um það hvernig hann hefði undirbúið sig fyrir lokaskákina .
Árið 1978 buðu Gligoric og Friðrik sig fram í kjöri til forseta FIDE .
Sá þriðji var Rafael Mendes frá Puerto Rico en kosningin fór fram með tveim umferðum .
Rafael Mendes fékk flest atkvæði í fyrri umferð en Friðrik fékk einu atkvæði meira en Gligoric og var kjörinn forseti FIDE eftir seinni unmferðina .
Á sextíu ára afmælismóti Friðriks í Þjóðabókhlöðunni var Gligoric mættur ásamt Smyslov , og Larsen og ýmsum fleiri stórmeisturum .
Gligoric vann ótal mót um dagana og var þrisvar í hópi áskorenda .
Þegar hugað er að skákum hans koma margir snjallir sigrar yfir Tigran Petrosjan strax upp í hugann , einnig fjórir sigrar yfir Bobby Fischer og svo mætti lengi telja .
Hann var alla tíð mikill byrjanasérfræðingur og lengi var kóngsindverska vörnin í miklu uppáhaldi hjá honum : Amsterdam 1970 : Vlastimil Hort – Svetozar Gligoric Kóngsindversk vörn 1.d4 Rf6 2. c4 g6 3 .
Rc3 Bg7 4. e4 d6 5. f3 O-O 6 .
Be3 b6 7 .
Bd3 a6 8 .
Rge2 c5 Samisch-afbrigðið gegn kóngsindversu vörninni sem hefst með 5. f3 gerði Gligoric oft gramt í geði og leiðin sem hann valdi í þessar skák var aldrei talin góð en dugði samt ! 9. e5 Rfd7 10. exd6 exd6 11 .
Dd2 Rc6 12 .
Be4 ! Bb7 13 .
O-O-O Rf6 14 .
Bxc6 Bxc6 15 .
Bg5 Hc8 16. d5 Bd7 17 .
Rg3 He8 ! Frumkvæðið er kirfilega í höndum hvíts en hér fæddist hugmynd að skiptamunsfórn .
18 .
Df4 He5 19 .
Rce4 Betra var 19. h4 h5 og enn er skiptamunsfórn á g5 inni í myndinni .
19 .
...
Hxg5 ! 20 .
Dxg5 b5 ! 21 .
Rxd6 Hb8 Aðstaða hvíts er býsna varasöm þrátt fyrir liðsmuninn .
Hort var alla tíð mikill varnarjaxl og taldi sig geta hrundið atlögu Gligoric .
22 .
Rge4 h6 23 .
De3 Rxe4 24 .
Rxe4 bxc4 25 .
Hd2 Da5 26 .
Kb1 c3 27 .
Hc2 Bd4 28 .
De1 Da3 29 .
Rxc3 Bf5 30 .
Ka1 Biskupar svarts eru ógnandi en varnir hvíts virðast traustar .
En Gligric átti tromp upp í hendinni .
( STÖÐUMYND ) 30 .
...
Hxb2 31 .
Hxb2 Bxc3 32 .
Dc1 c4 ! 33. d6 Bf6 34 .
Hd1 c3 35 .
Hc2 ! Ekki 35 .
Hb8 + Kg7 36 .
Dxa3 c2 + ! og vinnur .
35 .
...
Da4 36. d7 Bxd7 37. g4 ? Og hér var betri vörn fólgin 37 .
Hxd7 Dxd7 38. g4 .
Sú staða er sennilega jafntefli .
37 .
...
Be6 38 .
He1 Bb3 ! 39 .
Hee2 Bxa2 ! Gerir út um taflið , eftir 40 .
Hxa2 c2 + 41 .
Db2 kemur 41 .
....
c1 ( D ) mát .
40 .
Dxh6 Bc4 41 .
Kb1 Be7 - og Hort gafst upp .
Helgi Ólafsson helol@simnet.is 