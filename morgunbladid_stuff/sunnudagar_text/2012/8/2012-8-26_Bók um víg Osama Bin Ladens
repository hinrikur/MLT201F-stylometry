Það vakti mikla athygli er spurðist að væntanleg væri bók um víg Osama Bin Ladens .
Það er reyndar varla sú frétt að bók um árásina væri á leiðinni , það hafa margar slíkar komið út , heldur að höfundur hennar væri einn þeirra sem réðust inn í heimili Osama í Pakistan .
Ekkert hefur verið gefið upp um höfund bókarinnar , No Easy Day : The Firsthand Account of the Mission That Killed Osama Bin Laden , annað en að hann sé einn af þeim sem unnu á Osama .
Hugsanlega hefði bókin vakið minni athygli ef hún hefði komið út í fyrra , nú eða á næsta ári , en hún kemur út í miðri hatrammri kosningabaráttu .
