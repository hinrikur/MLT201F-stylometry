Íslenska liðið sem teflir í opnum flokki Ólympíumótsins í Istanbúl , sem hefst þriðjudaginn 28. ágúst nk. , er skipað Héðni Steingrímssyni , Hannesi Hlífar Stefánssyni , Henrik Danielsen , Hjörvari Steini Grétarssyni og Þresti Þórhallssyni .
Greinarhöfundur er liðsstjóri .
Kvennasveitin er skipuð Lenku Ptacnikovu , Hallgerði Helgu Þorsteinsdóttur , Jóhönnu Björgu Jóhannsdóttur , Tinnu Kristínu Finnbogadóttur og Elsu Maríu Kristínardóttur .
Liðsstjóri er Davíð Ólafsson .
Ólympíuskákmótin eiga sér merka sögu sem slóðin olimpbase.org rekur vel .
Fyrsta stóra afrekið unnu Íslendingar í Buenos Aires árið 1939 þegar lið Íslands vann B-flokkinn og bikarinn Copa Argentina .
Jón Guðmundsson vann allar skákir sínar í úrslitakeppninni , tíu talsins .
Ísland komst í A-úrslit í Amsterdam 1954 og í Havana 1966 og á árunum 1980-1996 var íslenska liðið iðulega í keppni við bestu liðin , þrisvar meðal átta efstu liða .
Í kvennaflokki sendu Íslendingar fyrst lið til keppni í Buenos Aires árið 1978 .
Rígfullorðin hugsjónakona , Birna Norðdahl , dreif stöllur sínar áfram og alla leiðina til Argentínu og kvennalið tefldi fram að Ol í Dubai 1986 .
Þá varð hlé en árið 2000 tók Guðfríður Lilja Grétarsdóttir upp keflið fyrir kvenþjóðina .
Á fyrstu ólympíumótunum voru Bandaríkjamenn sigursælir eða þar til Sovétmenn hófu þátttöku árið 1952 .
Það þóttu mikil tíðindi ef liðsmaður þeirra tapaði skák og nokkrum sinnum sigldu allir sveitarmeðlimir taplausir í gegn , síðast í Nissa árið 1974 .
Tigran Petrosjan tapaði sinni fyrstu skák á ólympíumóti árið 1972 og Boris Spasskí tapaði í fyrsta og eina skiptið í Buenos Aires árið 1978 .
Hvað varðar sigurstranglegustu liðin nú má nefna að Armenar unnu mótin 2006 og 2008 .
Þeir verða í baráttunni um gullið sem og núverandi ólympíumeistarar frá Úkraínu .
Kínverjar eru hið nýja stórveldi skákarinnar , í báðum flokkum .
Og kannski ná Rússar að reka af sér slyðruorðið en án Kasparovs hafa Rússar aldrei unnið Ólympíumót .
Margar frægar skákir hafa verið tefldar á ólympíumótunum og leitar hugurinn víða , staðnæmist að lokum hjá vini okkar sem var í fréttum á dögunum þegar hann fetaði slóð rithöfundarins mikla , Leo Tolstoj – og flúði eiginkonu sína : Ol – Varna 1962 Boris Spasskí - Larry Evans Kóngsindversk vörn 1.d4 Rf6 2. c4 g6 3 .
Rc3 Bg7 4. e4 d6 5. f3 Sämisch-afbrigðið var alltaf hættulegt vopn í höndum Spasskí .
5 .
...
c6 6 .
Be3 a6 7 .
Dd2 b5 8 .
O-O-O Enn þann dag í dag er þetta talinn hættulegasta leiðin .
Líkt og í Dreka-afbrigði Sikileyjarvarnar blæs hvítur til sóknar á kóngsvæng .
8 .
...
bxc4 9 .
Bxc4 O-O 10. h4 d5 11 .
Bb3 dxe4 12. h5 ! Spasskí gerði sér enga grillu út af einu peði og Evans var þekktur fyrir að hirða það sem að honum var rétt .
12 .
...
exf3 13. hxg6 hxg6 14 .
Bh6 fxg2 15 .
Hh4 ! Rg4 16 .
Bxg7 Kxg7 17 .
Dxg2 Rh6 18 .
Rf3 Rf5 19 .
Hh2 Dd6 20 .
Re5 Rd7 21 .
Re4 Dc7 22 .
Hdh1 Það var magnað hvernig Spasskí jók sóknarmáttinn .
Svartur er varnarlaus .
22 .
...
Hg8 23 .
Hh7 + Kf8 24 .
Hxf7 + Ke8 25 .
Dxg6 ! Glæsilegur lokahnykkur .
Svartur verður mát eftir 25 .
...
Hxg6 26 .
Hh8 + o.s.frv. 25 .
...
Rxe5 26 .
Hf8 + ! - og Evans gafst upp enda mát í næsta leik , t.d. 26 .
...
Kd7 27 .
Be6 mát .
Helgi Ólafsson helol@simnet 