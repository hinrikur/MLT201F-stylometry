Það væri ekkert ólíklegt að einhver myndi ráðast á þennan kjól sem hér sést til hliðar í svengd sinni .
Eða leit eftir einhverju sætu að smakka á .
Á myndinni má sjá Petu Barclay , sem starfar hjá Westfield-verslunarmiðstöðinni aðgæta kjól sem þar var til sýnis í júlí .
Hann er handgerður úr apríkósum og marens og skreyttur með sykurhúðuðum blómum sem má borða .
Þessi hönnun eða innsetning er afrakstur samstarfs á milli tískuhönnuðarins Leonu Edmiston og kokksins Davids Tsirekas .
Vakti sýningin nokkurn áhuga en þar gaf að líta fimm ætar flíkur sem gerðar voru í samstarfi fremstu matreiðslumanna og tískuhönnuða í Sydney .
Þessi kjóll er því í raun svo sætur að maður gæti étið hann og væri hann örugglega hentugur t.d. í boð þar sem maður óttaðist að fá lítið sem ekkert að borða .
