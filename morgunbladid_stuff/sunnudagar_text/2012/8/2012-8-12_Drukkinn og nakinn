Kántrísöngvarinn Randy Travis á ekki sjö dagana sæla þessa dagana .
Auk þess að standa í málaferlum gegn fyrrverandi eiginkonu sinni var hann handtekinn á dögunum fyrir ölvunarakstur og ósæmilega hegðun ; í annað sinn sem það gerist á þessu ári .
Að sögn lögreglunnar í Texas keyrði Travis niður nokkra vegatálma og fór í gegnum byggingarsvæði áður en hann endaði utanvegar .
Þegar lögreglu bar að garði var hann nakinn og lét öllum illum látum .
Hann hótaði meðal annars að skjóta lögreglumennina sem voru að störfum .
Hann neitaði að blása í áfengismæli og því var tekin blóðprufa af honum .
Beðið er eftir niðurstöðum .
