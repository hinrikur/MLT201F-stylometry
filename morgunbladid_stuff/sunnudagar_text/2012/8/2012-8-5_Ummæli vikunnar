" Á hvaða plánetu lifa þessir menn ? " Frank Mikkelsen , kaupmaður á Laugaveginum , um hækkun bílastæðagjalda í miðborginni .
" Þetta er einstakt sumar , ég hef varla upplifað aðra eins gósentíð .
" Ólafur Eggertsson bóndi á Þorvaldseyri .
" Svo stekkur hann líka og það er eins og hann haldi að hann sé lax .
" Gísli Kristinn Baldursson sjómaður á Ellu ÍS um makrílinn .
" Mér finnst þetta orðið gott .
" Ragna Ingólfsdóttir sem er hætt að leika badminton eftir vaska framgöngu á Ólympíuleikunum .
" En við erum með nokkra bilaða sem eru tilbúnir að fórna sér fyrir liðið og þjóðina og gefa allt í þetta sama á hvaða tíma sólarhringsins það er .
" Björgvin Þór Gústafsson landsliðsmarkvörður í handbolta .
" Nú er nýlokið 18 ára keyrsluprógrammi hjá mér , keyra og sækja .
" Guðrún Gerða Sigurþórsdóttir en dóttir hennar , Eygló Ósk Gústafsdóttir , sundkona og ólympíufari , er nýkomin með bílpróf .
" Það kom til mín prestur og spurði mig að nafni og ég svaraði : " Snoop Dogg .
" Hann leit í augu mín og sagði : Nei , ekki lengur .
Þú ert ljósið ; þú ert ljón .
Ég fékk gæsahúð ! " Tónlistarmaðurinn Snoop Lion .
" Ég skildi ekki hvað slys og áhætta er fyrr en ég var sjálfur búinn að lenda í þessu .
Það er í sjálfu sér ekki slysið sjálft , það tekur bara einhverjar sekúndur , en það eru afleiðingarnar sem fólk er að berjast við í mörg , mörg ár .
" Þórarinn Karlsson sem lenti í mótorhjólaslysi árið 2007 .
