Fréttir af rapparanum Calvin Bordozar Broadus flæða nú um fjölmiðla vestra .
Broadus , sem er þekktari undir nöfnunum Snoop Doggy Dogg , Snoop Dogg eða því nýjasta Snoop Lion , fagnar núna tæplega tuttugu ára rappferli .
Hann hyggst nú leggja rappið á hilluna og gerast reggae-tónlistarmaður .
Hann gengur svo langt að segja að hann sé enginn annar en endurborinn Bob Marley .
Þú ert ljósið og nafnið er ljón Tilefni nafnabreytingarinnar kom til á ferðalagi rapparans til Jamaíku .
Á ferðalaginu heimsótti hann musteri þar sem á leið hans varð prestur .
Presturinn spurði rapparann að nafni og hann svaraði því til að nafn hans væri Snoop Dogg .
Það líkaði prestinum eigi .
Hann leit djúpt í augu rapparans og tilkynnti honum að hann væri enginn hundur .
Snoop væri ljósið og nafn hans væri ljón .
Rapparinn fékk tilheyrandi gæsahúð og eftir það var ekki aftur snúið .
Eftir þetta hefur Snoop gjörbreytt lífi sínu .
Hann gekk í söfnuð rastanna , var endurskírður Snoop Lion , borðar nú bara lífrænt fæði og klæðir sig í fatastíl Bob Marley .
Væntanleg er plata hans Reincarnated eða Endurholdgun en með plötunni kemur út ævisaga rapparans .
Ljóni lætur ekki þar við sitja .
Hann tilkynnti á dögunum að á markað væri væntanlegur lífrænn djús sem ber heitið Snoop Juice .
Er enn fangi fíkniefna Þrátt fyrir heiðarlega tilraun lítur ekki út fyrir að breyting til betra lífs verði á einni nóttu .
Það er kannski rastalegt að aðhyllast lífrænt fæði en Snoop hefur ekki enn rifið sig frá fíkniefnadjöflinum .
Nýlega var hann gripinn í Noregi með átta grömm af maríjúana og mikið magn lausafjár í fórum sínum .
Norsk yfirvöld hafa tilkynnt að rastinn sé ekki velkomin til landsins næstu tvö árin .
Rapparanum finnst það ekki mikið tiltökumál .
Hann lét hafa eftir sér að Svíþjóð hefði hvort sem er alltaf verið í meira uppáhaldi .
Þetta er ekki í fyrsta skipti sem Snoop Lion er neitað um vísa .
Hann hefur fengið synjun frá Ástralíu , Bretlandi og Hollandi svo eitthvað sé nefnt .
Sakaskráin hans er efni í heila bók en hann hefur setið inni fyrir fíkniefna- og vopnamisferli .
Jafnframt var hann kærður fyrir morð árið 1994 en sýknaður árið 1996 .
Í viðtali í júlí við blaðið Billboard Magazine sagðist Snoop hæstánægður með breytingarnar .
Hann sötraði á djúsnum og útskýrði að mikilvægt væri að hlustendur tæku tólftu plötunni , Endurholdgun , með opnu hugarfari .
Hann sagði um plötuna : " Þegar þú skilur tónlistina hefur hún áhrif á þig .
Leyfðu því að gerast og opnaðu hjarta þitt .
Í tónlistinni leynast mikilvæg skilaboð .
" 