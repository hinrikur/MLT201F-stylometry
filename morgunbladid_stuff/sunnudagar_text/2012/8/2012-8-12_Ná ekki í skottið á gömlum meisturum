Nú hafa íþróttamenn í fremstu röð margir hverjir ekki farið varhluta af þróun þekkingar og tækni sem orðið hefur í heiminum á undanförnum áratugum .
Léttari skór , sérhannaðir búningar , fæðubótarefni , aukin þekking og stórbætt umgjörð hefur í mörgum tilfellum gert íþróttamönnum kleift að ná betri árangri en áður hefur þekkst .
En þar með er björninn ekki unninn , í mörgum tilfellum hafa heims- og ólympíumet staðið árum saman þrátt fyrir framfarir á hinum ýmsu sviðum .
Ofurmannlegur Beamon Eitt elsta núverandi ólympíumet var sett á Ólympíuleikunum 1968 þegar Bob Beamon stökk 8,90 metra sem jafnframt var heimsmet .
Beamon bætti þáverandi heimsmet um hvorki meira né minna heldur en 55 cm .
Til marks um aldur metsins má geta þess að Kristján Eldjárn var kjörinn í embætti forseta Íslands um svipað leyti og Beamon stökk lengra en menn höfðu áður gert .
Það tók langstökkvara 23 ár að bæta met Beamon en það gerði Mike Powell á heimsmeistaramóti í Tókýó 1991 , met sem enn stendur .
Florence Griffith-Joyner setti heimsmet í 100 m hlaupi kvenna árið 1988 þegar hún hljóp vegalengdina á 10,49 sekúndum .
Seinna sama ár setti hún ólympíumet í Seoul þegar hún hljóp á 10,62 .
Það sem meira er þá setti hún einnig heimsmet í 200 m hlaupi við sama tækifæri sem enn stendur .
Spretthlaupskonur veraldar berjast því enn við að spretta hraðar úr spori en hin sáluga Florence Griffith-Joyner gerði .
Sigrar Griffith-Joyner eru ekki óumdeildir og allar götur síðan hafa sögusagnir verið á kreiki um ólöglega lyfjanotkun hennar .
Í aðdraganda Ólympíuleikanna 1988 þótti vöxtur hennar hafa tekið meiri breytingum en góðu hófi gegnir .
Fyrir 1988 var besti tími Griffith-Joyner í 100 m hlaupi 10,96 og því bætti hún sinn besta tíma um 35 hundraðshluta úr sekúndu .
Til að setja þann árangur í samhengi má nefna að heimsmet karla í 100 m hlaupi hefur verið bætt um samtals 35 sekúndubrot á heilum 25 árum .
Núverandi heimsmet Usain Bolt frá 2009 er 9,58 sekúndur sem er 35 sekúndubrotum betra en 9,93 sekúndur Carl Lewis frá 1987 .
Því má segja að framfarir Griffith-Joyner á árinu 1988 með eða án stera séu ævintýralegar svo ekki sé meira sagt .
Griffith-Joyner gekkst undir lyfjapróf í Seoul ' 88 og stóðst það með glans en hætti hinsvegar keppni í kjölfar leikanna .
Hún byrjaði aftur að keppa um miðjan níunda áratuginn en lést skyndilega árið 1998 .
Dánarorsökin er talin flogaveiki en þessi sprettharða hlaupakona lést í svefni .
Mágkona Griffith-Joyner , Jackie Joyner-Kersee setti heimsmet á Ólympíuleikunum 1988 sem enn stendur .
Metið setti hún í sjöþraut þar sem hún náði í 7.291 stig , engin frjálsíþróttakona hefur síðar leikið það eftir .
Ef frekar á að ræða stöðnun eða jafnvel afturför í frjálsum íþróttum má nefna að ólympíumeistari kvenna í kúluvarp frá því í Peking , Valerie Vili , hefði ekki náð verðlaunasæti með vinningskastinu á Ólympíuleikunum í Montreal 1976 .
Því má ljóst vera að framþróun í þjálfun , aðbúnaði og annarri umgjörð hefur ekki úrslitaáhrif í öllum tilfellum .
Hraðari þróun í sundgreinum Samanburður á framþróun í sundi við framþróun í frjálsum íþróttum er forvitnilegur .
Á ÓL í Peking setti sundfólk 25 heimsmet í aðeins 34 greinum .
Langlífasta heimsmetið í sundgreinum er met Grant Hackett í 1.500 m sundi sem sett var árið 2000 á ÓL í Sydney .
Framþróun í sundgreinum hefur verið mun hraðari en t.d. í margskonar hlaupagreinum ef tekið er mið af tímum sigurvegara í þessum greinum á Ólympíuleikum frá 1968 .
En af hverju þessi munur ? Sumir vilja meina að sundmenn hagnist meira á þróun sem hefur orðið á búnaði og umgjörð .
Í því sambandi nefna menn atriði eins og háþróaða sundbúninga sem kljúfa vatnið til dýpri lauga sem gera sundmönnum kleift að ná betri tíma en áður hefur þekkst .
Sömu aðilar segja að t.d. spretthlauparar geti vart notast við fatnað til að auka spretthörku þó að auglýsingar stórfyrirtækjanna gætu bent til hins gagnstæða .
