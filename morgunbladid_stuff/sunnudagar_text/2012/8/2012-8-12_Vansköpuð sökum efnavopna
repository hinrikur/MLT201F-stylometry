Í Víetnam-stríðinu , sem stóð frá árinu 1961 til 1975 , gerðu Bandaríkjamenn sig seka um alvarlega glæpi gegn óvopnuðum þegnum Víetnam .
Á áratuga skeiði , frá árinu 1961 til 1971 , beittu þeir grimmúðlegri hernaðaraðferð sem gekk út á það að eyðileggja uppskeru bænda í landinu .
Þannig urðu þeir valdir að hungursneyð og eymd í landinu sem teygði anga sína til hersins .
Aðgerðin , sem kallaðist Ranch Hand aðgerðin , var vel skipulögð og yfirvöld í Bandaríkjunum nýttu sér þess lenskar efnaverksmiðjur og landbúnaðarfyrirtæki til að þróa efni sem dræpi allar matjurtir .
Í ljós kom síðar að efnið , sem hlaut nafnið Agent Orange , innihélt efnablöndu sem olli enn meira skaða en bara að drepa plönturnar .
Byrjað var að spreyja þann 10. ágúst árið 1961 og þáverandi forseti Bandaríkjanna , John F. Kennedy , samþykkti tillögur um að styðjast við efnavopn .
Hann afsalaði sér síðar ákvörðunarréttinum yfir efnavopnunum og undirmenn hans í hernum tóku skrefið lengra og hófu efnahernað af krafti .
80 milljónum lítrum af efninu , sem blandað var saman við flugvélaeldsneyti , var sprautað yfir landbúnaðarhéruð og skóga í Víetnam , Laos og Kambódíu og eitrað var fyrir að minnsta kosti 20% af öllu skóglendi í Suður-Víetnam .
Samkvæmt upplýsingum létust 400 þúsund manns eða sköðuðust illa og talið er að rúmlega hálf milljón barna hafi fæðst vansköpuð sökum efnavopnanna .
Stjórnvöld í Víetnam segja töluna vera talsvert hærri og segja fórnarlömbin vera hátt í 4 milljónir .
Slagorð herferðarinnar var " Aðeins þú getur komið í veg fyrir skóg " , sem tekið var frá lukkudýrinu Reykbirninum sem stóð fyrir herferð gegn skógareldum í Bandaríkjunum ; kaldhæðnin náði því nánast hámarki .
95% af efnunum var dreift úr lofti og restinni var dreift með bátum , bílum og með handspreyi .
Stór hluti þeirra trjáa sem voru spreyjuð drapst enda urðu mörg þeirra fyrir mörgum umferðum af Agent Orange auk náskyldra efna .
Svæðið sem aðgerðin var keyrð út frá er enn þann dag í dag hættulega menguð og hreinsun þess hefur verið á forgangslista hjá yfirvöldum í Víetnam í langan tíma .
Þó svo margir hafi ekki heyrt af þessari hlið Víetnam-stríðsins þá hefur aðgerðin verið umdeild allt frá upphafi .
Vísindamenn og fræðimenn gagnrýndu árásirnar harkalega .
Árið 1967 skrifuðu 17 Nóbelsverðlaunahafar auk 5.000 vísindamanna undir áskorun þess efnis að hætt yrði allri gróðureyðingu af efnavöldum af hálfu bandaríska hersins í Víetnam .
Bandarísk stjórnvöld létu ekki segjast og héldu áfram aðgerðinni til ársins 1970 , þá tóku við skyld efnavopn .
Enn þann dag í dag er herferðin að valda sjúkdómum , eitrun í matvælum auk þess sem börn eru ennþá að fæðast vansköpuð .
Bandaríkjamenn hafa hingað til neitað því að tenging sé á milli efnavopnanna og fórnarlambanna ; eitthvað sem vísindamenn hafa staðfest .
Bandarísk stjórnvöld , og verksmiðjurnar sem bjuggu til efnin að beiðni þeirra , hafa auk þess neitað að taka ábyrgð á afleiðingum efnavopnanna .
Þau ákváðu hinsvegar á dögunum að fjármagna og hefja hreinsunarstarf á svæðinu , í fyrsta skiptið sem slíkt hefur verið gert frá lokum stríðsins árið 1975 .
Kjarnorka veldur vansköpun Efnahernaður og efnaslys geta verið ansi svæsin og því miður er hægt að nefna nokkur dæmi um slík atvik .
Mörg slík mál eru tengd kjarnorku og má þar nefna kjarnorkuárásir Bandaríkjamanna á Japan árið 1945 , slysið í Tsjernóbíl í Úkraínu árið 1986 og slysið í kjarnorkuverinu í Fukushima sem varð á síðasta ári í Japan .
Kjarnorkan getur , líkt og efnin sem Bandaríkjamenn notuðu í Víetnam , setið mjög lengi á því svæði sem það fær að leika lausum hala á og valdið sjúkdómum og vansköpun .
Fjöldi vanskapaðra barna hefur fæðst í Úkraínu og Japan völdum kjarnorkunnar og til að mynda er bærinn umhverfis kjarnorkuverið í Úkraínu enn þann dag í dag draugabær sökum geislunar .
Stjórnvöld þar í landi hafa gefið það út að svæðið muni vera óhæft til búsetu næstu 20 þúsund árin .
Rúmlega 30 kílómetra radíus hefur verið afgirtur í kringum svæðið og nánast engum hleypt inn nema vísindamönnum .
Geislunin í Japan var ekki eins mikil og í Úkraínu þó svo afleiðingarnar hafi vissulega verið hræðilegar .
