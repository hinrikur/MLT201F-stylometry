Belgíska vöðvatröllið Jean-Claude Camille François Van Varenberg , sem flestir þekkja betur sem Jean-Claude Van Damme , var fjarri því að uppfylla þá ímynd sem barn sem við þekkjum af honum í dag .
Þá er ekki átt við glaumgosann með kókaínfíkn heldur vöðvastæltan karatemeistara sem berst fyrir réttlætinu með hnefanum í hverri kvikmyndinni á fætur annarri .
Van Damme var lítill , horaður , með þykk gleraugu og æfði ballett sem barn .
Hann hafði og hefur enn áhuga á klassískri tónlist og hjálpaði föður sínum í blómabúðinni .
Á unglingsárum sneri hann sér að bardagaíþróttum og árið 1981 var hann mættur í sjálfa Englaborgina þar sem hann átti eftir að gera garðinn frægan .
Sparkar sér upp á topp Það voru ekki leikhæfileikar Van Damme sem komu honum upp á stjörnuhimininn heldur hið fræga hringspark sem hann notar óspart í kvikmyndum sínum .
Eftir að hafa verið aukaleikari í nokkrum myndum tókst Belganum að heilla einn framleiðanda myndarinnar Bloodsport , Menahem Golana , fyrir utan veitingastað í Hollywood með hringsparki sínu og liðleika .
Menahem Golana bauð Van Damme hlutverk í myndinni sem síðar þótti svo léleg að hún var ekki gefin út fyrr en tveimur árum eftir upptökur .
Þá sló hún reyndar í gegn og þénaði 30 milljónir dollara .
Í kjölfarið á Bloodsport kom hver stórmyndin á fætur annarri með Van Damme í aðalhlutverki .
Myndir á borð við Double Impact , Universal Soldier og Timecop sem komu Van Damme í flokk helstu hasarmyndaleikara Hollywood sem eiga það margir sameiginlegt að hafa komið inn í kvikmyndaheiminn í gegnum líkamsrækt eða bardagaíþróttir .
Framhjáhald , skilnaður og fíkniefni Við gerð myndarinnar Street Fighter átti Van Damme í framhjáhaldi með Kylie Minogue en hann hafði gifst fjórðu eiginkonu sinni Darcy La Pier árið 1994 .
Street Fighter var síðasta stóra myndin sem Van Damme átti eftir að leika í um tíma en flestar myndir hans eftir það náðu ekki sama árangri eða hylli og fyrri myndir hans .
Hann leiddist út í fíkniefnaneyslu og kom varla í fréttir nema vegna fíkniefnavanda síns og síðar skilnaðar við Darcy La Pier en þau skildu árið 1997 .
Hann giftist aftur þriðju eiginkonu sinni , Gladys Portugues , árið 1999 og eru þau enn gift í dag .
Þau voru gift áður árin 1987 til 1992 .
Gífurlegur fjöldi kvikmynda hefur komið frá hasarmyndahetjunni frá Belgíu undanfarin ár en nýjasta mynd Sylvesters Stallone , The Expendables 2 , gæti verið endurkoman sem Van Damme hefur verið að leita eftir .
Það er þá aldrei að vita nema hasarmyndahetjurnar snúi aftur .
