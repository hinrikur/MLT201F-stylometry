Það er alltaf jafngaman að borða góðan mat .
Sérstaklega kannski ef maður ætlar bara að leyfa næstu máltíð að ráðast og verður síðan óvænt mjög ánægður með útkomuna .
Tilraun með asískt nautakjötssalat tókst vel á heimilinu um daginn .
Það þarf ekki að binda sig við nautakjöt og sniðugt bara að nota gott kjöt sem er á tilboði þann daginn .
Í salat fyrir tvo fór því að þessu sinni svínalund fyrir tvo á tæplega 1.000 krónur og síðan alls konar grænmeti og hnetur .
Dressingin í salatgerð skiptir miklu og er í raun eins og kirsuberið á ísnum með rjóma og sósu .
Ef það vantar kirsuberið er ísinn eiginlega ónýtur .
Ýmiss konar dressingu má gera á slíkt salat en þessi var með ólífuolíu , púðursykri , límónu og hálfu fersku chilíi .
Tónaði þetta undursamlega við svínakjötið og tryllti bragðlaukana .
Svo er eiginlega nauðsynlegt að bera þetta fram með glasi af vel kældu rósavíni .
