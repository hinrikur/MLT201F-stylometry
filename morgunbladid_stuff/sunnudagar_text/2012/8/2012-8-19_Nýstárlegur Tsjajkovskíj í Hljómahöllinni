Óperan Evgený Ónegin eftir rússnenska tónskaldið Pjotr Tsjajkovskíj við sögu Púskins verður frumsýnd í Hljómahöllinni í Reykjanesbæ 24. ágúst nk. Óperufélagið Norðuróp stendur að sýningunni og er mikið í hana lagt .
" Sýningin er sett upp á mjög nýstárlegan hátt , fyrri hlutinn er settur upp í fokheldri skólabyggingu og þegar sögurþráðurinn fer til Pétursborgar í Rússlandi færist sýningin yfir í Hljómahöllina þar sem salurinn er skreyttur sem höll og mikið lagt í leikmynd .
Áhorfendur eru nálægt söngvurum og þeir fá að vera nokkuð með í atburðarásinni , " segir Jóhann Smári Sævarsson leikstjóri .
Leikstjóri , leikmynd og einsöngvari Við erum með Antoniu Hevesi frá Íslensku óperunni sem sér um tónlistarstjórn ásamt stórvalaliði söngvara , " segir Jóhann Smári , en það eru 14 einsöngvarar í uppsetningunni og 26 manna kór ásamt hljómsveit .
Af einsöngvörum má nefna Viðar Gunnarsson , Jóhann Friðgeir Valdimarsson , Bylgu Dís Gunnarsdóttir , Sigurjón Jóhannesson og Rósalind Gísladóttir .
Jóhann Smári leikstýrir sýningunni ásamt því að vera framkvæmdastjóri Norðurós og listrænn stjórnandi sýningarinnar .
Þá gerir Jóhann Smári leikmyndina og syngur titilhlutverkið í óperunni .
" Það má segja að ég sé allra handa .
Þetta er félagið mitt og ég geri eins mikið og ég get sjálfur .
Svo er þetta rosalega gaman , " segir Jóhann Smári .
Ástir , vinátta og afbrýðisemi Óperan fjallar um ástir , vináttu og afbrýði sem endar með einvígi þar sem Ónegin drepur vin sinn Lenskíj .
" Sagan hefst í sveitasælu í Rússlandi eins og fyrr greinir í fokheldu húsnæði , þar erum við á heimili Larínu fjölskyldunnar og eru þar tvær heimasætur sem eru býsna ólíkar .
Önnur þeirra er bókaormur , rómatísk og hlédræg á meðan hin er sú lífsfjöruga .
Ónegin er hefðarmaður frá Pétursborg sem er glaumgosi og lifir óheilbrigðu lífi .
Hann erfir síðan sveitasetur við hliðina á Larínu fjölskyldunni .
Tatjana , önnur heimasætan , verður ástfangin af honum , en hann vill ekki vera í sambandi með henni .
Lenskíj vinur hans fær hann í veislu þar heimasæturnar eru , Ónegin reiðist og reynir við kærustu hans sem er systir Tatjönu sem endar með því að Lenskíj skorar Ónegin á hólm þar sem Lenskíj deyr .
Tveim árum seinna er sagan komin til Pétursborgar og hefur fært sig um set í Hljómahöllina .
Þar endar sýningin á hátíðlegu balli Gremins fursta sem hefur þá gifst Tatjönu .
Ónegin verður þá ástfanginn af henni og þau játa ást sína á hvor öðru en Tatjana segist ekki geta verið með honum þar sem nú sé hún gift .
Óperan endar á Ónegin blóta örlögum sínum , " segir Jóhann Smári þegar hann lýsir sýningunni sem virðist mikilfengleg , þá segir hann tónlistina stórfenglega , rómantíska og lagræna .
Óperufélagið Norðurós var stofnað á Akureyri 1998 undir stjórn Jóhanns Smára Sævarssonar .
Þegar Jóhann Smári flutti suður tók hann félagið með og setti félagið upp fyrstu óperuna sína í Reykjanesbæ fyrir ellefu árum síðan þegar félagið sýndi Gianni Schicci eftir G. Puccini og Sálumessu eftir Sigurð Sævarsson .
Í fyrra var félagið með vel heppnaða uppfærslu á óperunni Toscu eftir Giacomo Puccini í Keflavíkurkirkju .
Þá kom upp sú hugmynd að stofna til árlegrar sumar óperuhátíðar í Reykjanesbæ og bjóða því núna upp á stærri óperufærslu og hyggjast halda því áfram .
Þá hefur félagið verið með sýningar sem hafa ferðast um landið ásamt tónleikum .
Félagið byggir á söngvarakjarna frá Suðurnesjunum en fær til sín aðra söngavara með og oft marga unga og efnilega .
" Það er mikil og góð stemning í mannskapnum að koma þessu á fjalirnar og við hlökkum mikið til að sýna verkið , " segir Jóhann Smári að lokum .
