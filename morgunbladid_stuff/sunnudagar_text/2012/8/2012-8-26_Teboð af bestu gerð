Mér leið eins og ég væri komin í ekta fínt teboð á Menningarnótt þar sem ég sat í Testofu Tefélagsins .
Testofan spratt upp tímabundið í Tjarnarbíói og þangað voru allir velkomnir ; gestir og gangandi jafnt sem meðlimir Tefélagsins , en félagið er félag áhugafólks um te og temenningu .
Fallega lituðu tei var hellt í enn fallegri bolla og tekatlana langaði mig helst að eiga alla sem einn .
Með japönsku sumartei , grænu tei og klassísku svörtu tei rann bakkelsi ljúflega niður .
Húsnæðið var fallega skreytt með blómum og veifum og á veggjum voru upplýsingaspjöld þar sem hægt var að lesa sér til um te .
Huggulegt og skemmtilegt innlegg frá Tefélaginu .
