Í ljósi þess hvernig landar Oscars Wilde fóru með hann á sínum tíma kemur væntanlega ekki á óvart að þekktasta verk hans , Myndin af Dorian Gray , var ritskoðað áður en það birtist í tímariti sumarið 1890 .
Söguna skrifaði Wilde fyrir Lippincott ' s Monthly Magazine en sitthvað í sögunni þótti til þess fallið að styggja saklausar stúlkur meðal lesenda og því breytti ristjóri ritsins henni nokkuð fyrir útgáfuna .
Þrátt fyrir það fékk sagan afleitar móttökur gagnrýnenda sem þótti sagan ósiðleg , sérstaklega hvað varðaði þær lýsingar á samkynhneigð sem eftir voru .
Wilde breytti sögunni því enn áður en hún var loks gefin út á bók 1891 og það er sú útgáfa sem allir þekkja í dag og kom út í íslenskri þýðingu Sigurðar Einarssonar 1949 og aftur 1987 .
Þetta er vitanlega gott og blessað , að hreinsað sé upp eftir fordóma og heimsku fyrri tíma , en málið er þó ekki svo einfalt , því sú saga af Dorian Gray og málverki hans sem kom út sumarið 1890 og sagan sem kom út á bók 1891 eru mjög ólíkar .
Til að mynda var saga hin fyrri þrettán kaflar en hin síðari tuttugu , auk þess sem skýrari mynd er dregin af Dorian Gray og sagt frá uppruna hans , ný persóna , James Vane , bætist við og sagan gerist á lengri tíma svo fátt eitt sé talið .
Málið er nefnilega það að um leið og Wilde hreinsaði úr sögunni það sem særði blygðunarsemi gagnrýnenda sinna endurskrifaði hann bókina að miklu leyti og endurbætti .
Í breska dagblaðinu The Guardian kemur fram að þó ýmsir fagni útgáfunni , enda textinn nú aðgengilegur almenningi en ekki bara grúskurum , þá benda aðrir á að bókin eins og Wilde lauk við hana sé listaverk og upprunaleg útgáfa bæti þar engu við .
