Litagleðin er allsráðandi þegar horft er á indverskar Bollywood-kvikmyndir .
Allt frá fatnaði til skreytinga og krydds er í sterkum litum og fara augun á fullt við að meðtaka alla þá litadýrð sem fyrir augu ber .
Þetta átti einnig við á Lakme-tískuvikunni sem nú er nýafstaðin í Mumbai í Indlandi .
Þar var þar mikið um dýrðir þegar rúmlega 85 hönnuðir sýndu nýjasta nýtt úr sinni smiðju og bar margt fyrir augu .
Innblásturinn var sóttur í indverska arfleifð og klæddust fyrirsætur meðal annars samfestingum sem innblásnir voru af sarí .
Þá voru kjólar í áberandi litum með ýmiss konar mynstrum í indverskum stíl .
Augljóst þykir eftir tískusýningar vikunnar að ungir indverskir hönnuðir eru nú farnir að taka opnum örmum því sem hefðbundið er .
En gefa þó klæðnaðinum um leið eigin svip og einkenni .
