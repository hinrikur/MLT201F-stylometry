Á Ólympíuleikunum í Lundúnum eru tekin yfir fjögur hundruð lyfjapróf á dag .
Á síðustu áratugum hafa íþróttaráð bannað inntöku hundraða lyfja .
Gengið er kirfilega úr skugga um að engin ólögleg eiturlyf flæði um æðar íþróttamannanna .
Martin Polley , sagnfræðingur og ólympíusérfræðingur , gerir nú rannsóknir á sögu lyfjanotkunar á íþróttaleikvöngum .
Hann sagði við fréttamiðilinn Reuters að rannsóknir sýni að notkun lyfja í íþróttum sé ævaforn siður .
Það eina sem hefur breyst er viðhorf til efnanna .
Á fornöld rifu keppendur í sig hrá dýraeistu en í upphaf nítjándu aldarinnar jórtruðu menn á kókalaufum og supu á áfengi .
Polley er mikið á móti inntöku lyfja og sannfærður um að lyf veiti keppendum forskot .
Hann benti þó á að baráttan við lyfin væri kapphlaup sem enginn gæti unnið .
