Skoðanakannanir eru ekki alltaf marktækar , mis-tök eiga sér stað við gerð þeirra og þar fram eftir götunum .
Stundum er vísvitandi stuðlað að " réttum " niðurstöðum , eins og dæmin um inn-anhússkannanir í kunnu dreifiriti , um afstöðuna til ESB , eru alræmdar fyrir .
En hvað sem slíkum annmörkum líður gefa kannanir iðulega gagnlegar vísbendingar um í hvaða átt pólitískri fylgispekt miðar .
Segja ekki alla söguna Fyrir nokkrum árum var spurt í könnunum hvort væntanlegir kjósendur vildu fá tiltekinn ein-stakling í framboð í kosningum sem þá voru framundan .
Sá var vaskur vel og þekktur fyrir að geta slegið um sig , vegið stórorðari að andstæðingum sínum en að jafnaði tíðkaðist og hafa knúsað og jafnvel fornt tungutak á valdi sínu og sjást ekki fyrir .
Og ekki gat útkoman skýrari verið .
Svarendur vildu upp til hópa óðir og uppvægir endilega fá garpinn í framboð , því þá myndi stjórnmálamenn ekki eiga eins létt með að " seilast um hurð til lokunnar " .
Það gleymdist raunar að spyrja í leiðinni hvort hinir áhugasömu ætluðu munnstórum atkvæði sitt léti hann tilleiðast að gefa kost á sér .
Það svar kom í kosningunum og var allt annað en hitt .
Í könnuninni virtust kjósendur því ekki hafa sagt annað en að sannarlega hefðu þeir ekkert á móti því að lífga upp á daufgerða kosningabaráttu með kunnum strigakjafti .
Hitt er líka til En við sérstakar og óvenjulegar aðstæður gæti áhugi um upplífgandi frambjóðanda eða bara öðruvísi frambjóðanda eða flokk og viljinn til að kasta sínu atkvæði á þann sama hæglega farið saman .
Þau sérstöku eintök stjórnmálamanna sem hanga í oddaaðstöðu núverandi ríkisstjórnar við vaxandi vantraust og í óþökk þjóðarinnar hefðu ekki náð slíkri stöðu við eðlileg skilyrði .
Og enn þá síður Jón Gnarr Kristinsson , sem var helsti brandari " Besta flokksins " í síðustu borgarstjórnarkosn-ingum .
Brandarinn sá er löngu hættur að vera fyndinn , eins og yrðu örlög allra annarra brandara sem sagðir yrðu alla daga , mánuðum og árum saman .
Jón Gnarr lætur sig stjórnun borgarinnar litlu skipta og er svo sem ekki að svíkja kosninga-loforð með því .
Fyrir það ætlaða strit eru honum þó borguð rífleg laun og fríðindi , en ekki fyrir gamla súra brandarann hans .
En svo aftur sé vitnað til kannana þá virðast flestir kjósendur Jóns Gnarrs Kristinssonar sjá eftir sínu atkvæði , sem á hann datt , í því uppnámi sem var .
Sífellt færri vilja viðurkenna að hafa kosið listann sem fór í framboð til þess eins að fífla kjósendur .
Það rann of seint upp fyrir þeim að fífleríið myndi standa í fjögur ár með útlögðum kostnaði sem borgarbúar máttu síst við .
En var óhjákvæmilegt að borgarbúar sætu uppi með sín eigin afglöp við kjörkassann , sem þeir höfðu þó afsökun fyrir , svo sem eins og fjögurra borgarstjóra farsann á kjörtímabilinu á undan ? Nei , það var ekki endilega nauðsynlegt .
En Dagur B. Eggertsson , sem var í öndvegi er flokkur hans beið sögulegt afhroð í borgarstjórnarkosningunum hafði forgangsröðunina á hreinu .
Persónulegir hagsmunir hans voru öllu æðri og órafjarlægð niður í næstu hagsmuni , þá sem tengdust borginni sjálfri og þeim sem hana byggja .
" Foringi " flokksins sem mestu hrakför fór í kosningunum , samkvæmt ákvörðun kjósendanna , varð sér úti um vald og vegsemd er hann stakk sér inn í ráðhúsið bakdyramegin og upp í gegnum bílakjallarann til " Besta " .
Tókst honum þar með að hafa lýðræðislega afstöðu kjósenda í Reykjavík til Samfylkingarinnar að engu .
Og til að hanga á hinni illa fengnu valdaaðstöðu tryggir hann að sá borgarstjóri sem nýtur hvað minnsts fylgis alla slíkra , samkvæmt margnefndum könnunum , fái forsætisráðherralaun fyrir störf sem hann sinnir ekki .
Engar samhengislausar langlokur munu duga til að borgarbúar gleymi nokkurn tíma þessari persónulegu sérdrægni .
Enn er forgangsraðað Dagur er varaformaður Jóhönnu Sigurðardóttur í Samfylkingunni , þótt hann fari dult með það .
Og hver er staða formannsins og hvað áhrif kann hún að hafa á framtíð hins metorðagjarna varafor-manns , sem svo vel kann að forgangsraða ? Jóhann Hauksson , upplýsingafulltrúi rík-isstjórnarinnar , var , eins og upp komst , beint á launum hjá baugsfeðgum við fréttaskýringar , án þess að geta þess .
Síðar féll hann úr þeim háa sessi niður í þá stöðu sem hann er nú kominn í .
Hann telur að Jóhanna Sigurðardóttir njóti gríðarlegra vinsælda hjá almenningi og hafa menn getið sér þess til að upplýsingafulltrúinn sé einnig " nafnlausi heimildarmaðurinn " sem staðfesti við fréttaskýranda Dagblaðsins þessa einstæðu kenningu : Að Jóhanna Sigurðardóttir sé hokin orðin undan þunga endalausra vinsælda .
Ástæða þeirrar ágiskunar mun vera sú , að sérfræðingar í líkindareikningi telja næstum því ómögulegt að tvö aðgreind eintök finnist í svo fámennu þjóðfélagi með svo fágæta skoðun .
Afstaða upplýsingafulltrúa ríkisstjórnarinnar til spurningarinnar um hvort jörðin sé flöt liggur ekki opinberlega fyrir , svo vitað sé , en það er ekki snúið að geta sér til um hana .
Og það er til marks um að vaxandi efasemdir eru um mat upplýsingafulltrúans að sá stjórnmálamaður sem helst vill vera öllum stundum á eða í mynd , varaformaðurinn , sést aldrei á mynd með formanninum sínum .
Hefur hann þá bæst í hóp þeirra ráðherra og þingmanna Samfylkingar sem vilja ekki heldur lenda í slíku , eins og Björgvin Guðmundsson ritstjóri Viðskiptablaðsins greindi frá nýlega og vakti mikla athygli .
Fengur væri að því ef upplýsingafulltrúi ríkisstjórnarinnar , Jóhann Hauksson , gæfi fræðilega skýringu á því hvers vegna þessi hópur fólks , sem á allt undir því að sjást reglulega á mynd , er haldinn þessari sérstöku fælni einmitt núna , þegar prófkjör og kosningar nálgast .
Það er auðvitað virðingarvert að vilja ekki skyggja á formann sinn og foringja sem veltist um í vinsældunum , en er það virkilega eina skýringin ? Formannsslagurinn Og innan úr Samfylkingunni berast þær fréttir að Dagur B. Eggertsson hafi ekki tapað tilfinningunni fyrir réttri forgangsröðun .
Hann hafi því aukið þreifingar sínar á því hvort Jóhanna muni vilja víkja úr formannsstóli fyrir sér .
Þar með væri hann búinn að koma ábyrgðinni af Gnarr yfir á aðra .
Sagt er að Dagur sé jafnvel tilbúinn til að fallast á að Jóhanna fái að hafa allar sínar miklu persónulegu vinsældir með sér úr ráðuneytinu , þegar hún fer , sem er punktur sem hann á að hafa fengið frá Gnarr , sem er því augljóslega með puttann víðar en í Þórshöfn í Færeyjum .
Dagur muni þó ekki hafa spurt Jóhönnu beint af ótta við að lenda með henni á mynd .
Enn sem komið er virðist þó vera mun meira framboð af Degi til formanns en eftirspurn , sem er illskiljanlegt því enginn annar gæti í lengra máli en hann skilgreint fyrir fólki fyrir hvað Samfylkingin stendur nú orðið og raunar einnig fyrir hvað hún situr , sem er enn áleitnari spurning .
Og aðvörunarbjöllur hringja .
Önnur formannsefni gera vart við sig .
Árni Páll Árnason gaf til kynna á fundi með " athafnamönnum " að hann væri til í tuskið .
Hann ruglaði að vísu framboðsdrauma sína dálítið með þeirri frumlegu hugmynd sinni að nú þyrfti Samfylkingin að hafa forystu um að ganga í ESB og ef andstaða væri við þá stefnu í öðrum flokkum , eins og hann orðaði það , þá yrði að aðstoða forystumenn slíkra flokka við að yfirvinna þá andstöðu ! NASA er þessa mánuðina að senda geimfar til Mars sem á að lenda á mánudag , og Íslendingar hefðu betur skilið framboðshugmyndir Árna Páls ef hann hefði sagt að þeir skyldu ekki væla yfir því að hafa ekki verið boðið far .
Að slíku gæti komið síðar .
Árni hafði varla lokið við að orða sína stórsnjöllu og frumlegu hugmynd er Sigríður Ingibjörg Ingadóttir bauð sig fram til formans .
Sigríður mun vera einn af þingmönnum Samfylkingar og tók fram að hún hefði " framtíðarsýn , " sem er sjálfsagt að óska henni til hamingju með .
Það hafði hvergi vottað fyrir því áður .
" Framtíðarsýn " er nýyrði stjórnmálamanna um það sem áður var kallað stefna , en er samt um leið einhvers konar óbein afsökun þess að hafa enga stefnu sem hægt sé að festa hönd á .
Um áttatíu prósent af ræðum þess háttar stjórnmálamanna hljóða þannig " að nauðsynlegt sé að hafa skýrt markaða framtíðarsýn um þá vegferð sem eigi að vera uppi á því borði , sem allir eigi að koma að , þar sem hægt sé að marka framsæknar framtíðarlausnir , en þó eingöngu eftir skýrum faglegum leikreglum , sem sérfræðingar komi að , en ekki spilltir stjórnmálamenn og kallist á við þær nýju siðareglur um upplýsta umræðu og gagnsæja ákvarðanatöku sem séu í andstöðu við það foringjaræði og kúgun framkvæmdavaldsins á lýðræðislegri þátttöku , sem allir flokkar eigi að koma að , án ágreinings en fylgja markaðri vegferð að því borði sem hin skýra framtíðarsýn faglegrar umræðu hljóti að leiða menn til , með hliðsjón af hagsmunamálum heimilanna " .
Þetta síðasta vísar til heimila frambjóðendanna , en annað þarfnast ekki skýringa .
Vísar spurningum sem hann fær ekki á bug Inn í þennan glæsilega hóp formannskandídata horfir Össur .
Hann hefur aðspurður ótal sinnum tekið fram að hann vilji alls ekki verða aftur formaður Samfylkingarinnar .
Þess vegna eru menn fyrir löngu hættir að spyrja hann þeirrar spurningar .
Össur hefur bætt það upp með því að svara þeim spurningum sem hættar eru að koma um formennskuna jafnoft eða oftar en hann gerði á meðan hann var enn þá spurður .
Óaðspurður harðneitar hann , bæði í fyrstu persónu og þriðju , sem hann notar einkum ef mikið liggur við , öllum vangaveltum sem menn eru ekki með og vísar öllum þeim spurningum sem ekki koma lengur fram um það efni beint til föðurhúsanna og biður menn þess lengstra orða að láta ekki svona .
Að lokum tekur hann undir með Jóhanni , Merði og sjálfum sér , að yfirgengilegar vinsældir Jóhönnu Sigurðardóttur séu ofar öllum skilningi , jafnvel sínum og þeirra beggja og sé þá mikið sagt .
Jafnvel stækkunarstjórinn nái ekki upp í þetta og bíði hreinlega eftir því að sjá hvað er í pakkanum 