Þegar Dagur Arngrímsson mætti rúmenska stórmeistaranum Mihai Suba í sjöundu umferð opna mótsins í Arad í Rúmeníu og hafði sigur brá svo við að á hinu vinsæla umræðuhorni skákarinnar töldu menn að nú væri þess illa athæfis hefnt er Suba vildi ekki standa við jafnteflistilboð sem hann gerði Ingvari Ásmundssyni meðan á Ólympíumótinu í Buenos Aires 1978 stóð .
Skákin hafði farið í bið og liðsmenn Íslands söfnuðust saman til að kryfja stöðuna .
Þá hringdi Suba og bauð jafntefli sem Ingvar samþykkti .
Þegar Ingvar mætti til leiks morguninn eftir til að undirrita skorblöðin vildi Suba ekki kannast við jafnteflisboðið .
Rúmenskir skákmenn höfðu á þessum árum ekki gott orð á sér og átti þeirra fremsti skákmaður , Florin Gheorghiu , mesta sök að máli .
Dagur átti gott mót í Rúmeníu og varð í 2.-7. sæti með 7 vinninga af 9 mögulegum með árangur sem reiknast upp á 2533 elo stig .
Íslenskir skákmenn gera víðreist þessa dagana og er skemmst að minnast árangurs Hjörvars Steins Grétarssonar sem náði frábærum árangri á mótinu í Pardubice í Tékklandi og hlaut þar 6 ½ vinning úr 9 skákum með árangur upp á 2598 stig og var hársbreidd frá því að ná lokaáfanga að stórmeistaratitli .
Dagur varð í 3. sæti á Skákþingi Íslands í vor .
Hann býr nú í Ungverjalandi og einbeitir sér að skákinni og mótið í Rúmeníu er það þriðja sem hann tekur þátt í á stuttum tíma .
Í skákinni við Suba koma bestu eiginleikar hans fram , mikil keppnisharka í flókinni stöðu .
Það var einnig merkilegt að Dagur hikaði ekki við að ganga beint inn í afbrigði sem hann vissi að Suba gerþekkti .
Mörgum þykir skynsamlegra að sneiða hjá slíkum leiðum en hitt sjónarmiðið á líka sína fylgismenn – að taka slaginn í eftirlætisbyrjunum andstæðingsins .
Dagur kom ekki að tómum kofanum hjá Suba og stóð höllum fæti lengi vel .
Niðurstaðan varð nú samt ein tilþrifamesta viðureign sem íslenskur skákmaður hefur teflt í seinni tíð : Mihai Suba – Dagur Arngrímsson Enskur leikur 1. c4 e5 2 .
Rc3 d6 3. g3 f5 4. d4 e4 5. h4 Rf6 6 .
Bg5 c6 7 .
Db3 Be7 8. e3 O-O 9 .
Rge2 Rg4 10 .
Bxe7 Dxe7 11 .
Rf4 c5 12 .
Be2 Rc6 13 .
Hd1 b6 14 .
Kf1 Bb7 15 .
Kg2 cxd4 16. c5 + Kh8 17. cxd6 Dd7 ! Eftir 17 .
...
Dxd6 18 .
Rb5 ( eða jafnvel fyrst 18 .
Bxg4 og síðan 19 .
Rb5 ) ásamt 19 .
Rxd4 er hvíta staðan mun betri .
18.h5 ! Hvítur hefur teflt byrjunina af miklum þrótti og hótar nú 19 .
Bxg4 fxg4 20 .
Rg6 + ! og mátar .
18 .
...
Ra5 19.Db5 Bc6 20 .
Rg6 + hxg6 21. hxg6 + Rh6 22 .
De5 Kg8 23 .
Dxd4 ? Hér missti Suba af besta leiknum 22 .
Rd5 ! sem setur svartan í afar erfiða stöðu .
Eitt afbrigðið er 22 .
...
Hae8 23 .
Re7 + Hxe7 24. dxe7 Dxe7 25 .
Dxe7 Hxe7 26. b4 ! Rb7 27 .
Hc1 Be8 28 .
Hc8 og vinnur .
23 .
...
De6 24. b4 - Sjá stöðumynd - 24 .
...
f4 ! Gagnsóknin er hafin ! Svartur hótar nú 24 .
...
f3 + og fær auk þess f5-reitinn fyrir riddarann .
25. exf4 Rf5 26 .
De5 e3 + 27.Rd5 Dxe5 28. fxe5 exf2 29 .
Kh2 ? 29 .
Kh3 var betra .
29 .
...
Bxd5 30 .
Hxd5 Rc6 31 .
Hc5 ? Það er eins og að Suba hafi gleymt því að h-línan var lokuð .
31 .
...
bxc5 32.Bc4+ Kh8 33 .
Kg2 + Rh6 34. e6 Þó hvítu peðin séu ógnandi þá eru liðsyfirburðir svarts of miklir .
Re5 35 .
Be2 Hf6 36. bxc5 Hxe6 37 .
Kxf2 Hf8 + 38 .
Kg2 Hxg6 39 .
Hh5 Rd7 40. c6 Hxd6 og Suba gafst upp .
Helgi Ólafsson helol@simnet.is 