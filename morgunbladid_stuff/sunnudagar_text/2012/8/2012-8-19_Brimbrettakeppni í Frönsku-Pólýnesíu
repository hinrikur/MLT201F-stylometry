Brimbrettakeppnin 2012 Billabong Pro var haldin á Tahiti í Frönsku-Pólýnesíu í Suður-Kyrrahafi á dögunum .
Margir þekktir brimbrettakappar létu þar ljós sitt skína og mátti sjá magnaðar kúnstir framkvæmdar í tærum sjónum .
Á ljósmyndinni til vinstri má sjá brasilíska kappann Gabriel Medina inni í stórri öldu undan ströndum eyjunnar .
Á myndinni til hægri má svo sjá suðurafríska brimbrettakappann Jordy Smith framkvæma svipaðar kúnstir .
Mikið hefur verið rætt um öryggi brimbrettakappa á undanförnum dögum en hákarl olli miklum usla fyrir skemmstu og varð meðal annars manni að bana .
Ekkert hefur þó frést af slíkum harmleik frá keppninni í Kyrrahafinu .
