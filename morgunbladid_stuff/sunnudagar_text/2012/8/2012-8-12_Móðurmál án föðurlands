Sú gamla og gráa kenning , að máttur sé réttur og ráði jafnan úrslitum , birtist í ýmsum myndum .
Til dæmis sagði bandaríski kvikmyndaleikstjórinn Robert Altman eitt sinn : " Hvað er sértrúarsöfnuður ? Of fámennur hópur til að teljast minnihlutahópur .
" Á meðan gyðingar höfðu ekki eigið ríki , var hið forna mál þeirra , hebreska , " móðurmál án föðurlands " , eins og Aðalbjörg Sigurðardóttir komst að orði .
Þegar gyðingar stofnuðu ríki , ákváðu þeir að nota þar hebresku , en gengu fram hjá jiddísku , sem margir gyðingar í Mið- og Austur-Evrópu höfðu talað , en hún er blendingur úr þýsku , hebresku og arameísku .
Þá sagði bandaríski málfræðingurinn Max Weinreich af nokkurri beiskju á jiddísku : " A shprakh iz a diyalekt mit an armey un a flot .
" ( Tungumál er mállýska , sem styðst við her og flota .
) Nú er jiddískan nær dauð , og ólíkt latínunni , sem einnig er dauð , á hún engin afkvæmi .
Íslenska er enn lifandi mál , þótt hún styðjist hvorki við her né flota .
Tilveruréttur hennar hvílir ekki á mætti okkar , heldur í senn á vilja okkar til að halda uppi sjálfstæðu tungumáli og viðurkenningu grannþjóðanna á sérstöðu okkar .
Þeirrar viðurkenningar njóta til dæmis ekki Kúrdar , sem eru sérstök þjóð með sérstakt tungumál , en ekkert ríki , enda dreifast þeir um fjallahéruð Tyrklands , Írans og Íraks .
Íslendingar eiga sér ekki góðs von í heimi , sem stjórnast af lögmáli franska greifans Bussy-Rabutins : " Comme vous savez , Dieu est d ' ordinaire pour les gros escadrons contre les petits .
" ( Eins og þér vitið , er Guð jafnan hliðhollur fjölmennum hersveitum gegn fámennum .
) Er þetta ekki lögmál ríkisins ? Íslendingar verða heldur að treysta hinum orðsnjalla heimspekingi Voltaire : " Dieu n ' est pas pour les gros bataillons , mais pour ceux qui tirent le mieux .
" ( Guð er ekki hliðhollur fjölmennustu hersveitunum , heldur bestu skyttunum .
) Er þetta ekki lögmál markaðarins ? Athugasemdir og leiðréttingar vel þegnar Hannes H. Gissurarson hannesgi@hi.is 