Arnar Guðmundsson hefur verið ráðinn aðstoðarmaður Katrínar Júlíusdóttur fjármála- og efnahagsráðherra og verður annar tveggja aðstoðarmanna hennar .
Hinn er Kolbeinn Marteinsson .
Arnar var aðstoðarmaður Katrínar Júlíusdóttur sem iðnaðarráðherra 2009 til 2011 og hefur í tímans rás sinnt ýmsum trúnaðarstörfum m.a. á pólitískum vettvangi .
Síðustu ár hefur Arnar starfað sem verkefnastjóri hjá fjárfestingarsviði Íslandsstofu en áður hjá Landsbanka Íslands , Fjárfestingarstofu og Útflutningsráði , Aflvaka – atvinnuþróunarfélagi Reykjavíkur og Alþýðusambandi Íslands .
Arnar er í leyfi frá störfum hjá Íslandsstofu meðan hann gegnir starfi aðstoðarmanns ráðherra .
Arnar er 47 ára og er með meistaragráðu í þverfaglegum menningarfræðum frá Birmingham-háskóla , aukheldur sem hann er með gráðu í bókmenntum og fjölmiðlafræði frá HÍ .
Arnar er í sambúð með Guðrúnu Katrínu Bryndísardóttur og eiga þau dæturnar Öglu og Emblu .
sbs@mbl.is 