Nú er skeggrætt af innanríkisráðherra og veðurfræðingum hvort spáð var nógu miklum stormi .
En stormurinn var áþreifanlegur fyrir gluggaþvottamennina sem þrifu leifarnar af fellibylnum Sandy af rúðum háhýsisins við Höfðatorg .
Sandy er stærsti fellibylur yfir Atlantshafi sem heimildir eru um og olli næstmestu tjóni , einungis fellibylurinn Katrína árið 2005 tók stærri toll .
Slegið hefur verið á að tjónið vestra nemi tvö þúsund milljörðum og atvinnulífið hafi orðið fyrir búsifjum upp á fimm þúsund milljarða .
Enda í fyrsta skipti sem kauphöllin í New York er lokuð í tvo daga frá hryðjuverkaárásunum í september árið 2001 .
Sumir halda því fram að Sandy hafi lagt sitt lóð á vogarskálarnar í forsetakosningunum , því Obama fékk tækifæri til að bregða sér í hlutverk landsföður á ögurstundu í kosningaslagnum .
Og nýtti það vel .
Engu er að treysta .
Á meðan annar skefur saltið af rúðunum við Höfðatorg gáir hinn til veðurs .
Ekki fylgir sögunni hvort hann sér örla fyrir storminum sem gekk á land á Norðvesturlandi á föstudag .
