1 Gaflaraleikhúsið hefur aftur tekið upp sýningar á Ævintýrum Múnkhásens , nýju íslensku leikverki með söngvum sem var frumsýnt í vor og hlaut mikið lof sýningargesta og rýna .
Sýnt verður á sunnudögum í mánuðinum .
2 Sýningu Ólafar Nordal , Musée Islandique , lýkur í Listasafni Íslands á sunnudag .
" Ljósmyndirnar ...
laða áhorfandann inn í margrætt samtal söknuðar , fegurðar og óhugnaðar , hins gleymda og hins geymda , " skrifaði rýnir Morgunblaðsins .
3 Stórsýning Vesturports , Bastarðar , er sýnd af krafti í Borgarleikhúsinu þessa viku og þá næstu .
Þetta er dramatísk fjölskyldusaga , eitt viðamesta leikhúsverkefni sem unnið hefur verið á Íslandi en það er gert í samstarfi Borgarleikhússins , Vesturports , Malmö Stadtsteater og Får302 í Kaupmannahöfn .
4 Airwaves-hátíðin varpar ljósi á borgina nú í skammdeginu , með fjölda ólíkra tónleika .
Á lokadegi hátíðarinnar , sunnudag , kemur Stórsveit Reykjavíkur fram á stuttum " off venue " -tónleikum í Munnhörpunni í Hörpu klukkan 16 .
Efnisskráin er snörp og blönduð .
5 Vonarstrætisleikhúsið , sem Sveinn Einarsson og Vigdís Finnbogadóttir standa fyrir , efnir til uppákomu í Iðnó kl. 20 á sunnudagskvöld .
Þá verða kyrjaðir í almennum söng rútubílasöngvar .
Felix Bergsson stjórnar .
