Sigur Obama Fólk á Facebook var greinilega með hugann við forsetakosningarnar í Bandaríkjunum .
Margir vöktu frameftir til að fylgjast með kosningasjónvarpi .
Hlynur Sigurðsson var ekki alveg sáttur við RÚV : " Ef ég væri Bandaríkjamaður kysi ég Obama .
En hrikalega fer þessi grímulausa hlutdrægni í taugarnar á mér hjá viðmælendum RÚV-ara .
" Húrrahrópin og myndirnar hrönnuðust inn þegar úrslitin voru ljós .
Margir létu duga einfalt " Jei " eða " Húrra " eða jafnvel " Ob , ob , ob , ob , ob Obama style " á meðan aðrir höfðu meira að segja .
Dagur B. Eggertsson skrifaði : " Það kemur mér næstum því á óvart hvað ég gleðst innilega yfir sigri Obama í nótt .
Loksins vann einhver úr tiltektarliðinu kosningar ! Enn og aftur gefur Obama VON um réttlæti og svo margt annað .
" Kolbrún Halldórsdóttir skrifaði í léttari dúr : " Obama unir nú glaður við sitt , en ekk ' er eins gaman hjá aumingja Mitt ! " Færsla Obama sjálfs á Twitter : " Four more years " eða fjögur ár til viðbótar við mynd af þeim hjónum í faðmlögum er orðið vinsælasta tíst sögunnar .
Þegar þetta er skrifað höfðu 783.590 manns endurbirt færslu hans .
Kvikmyndagerðarmenn fögnuðu Vera Sölvadóttir skrifaði á Facebook : " TAKK ÍSLAND ! Gleðidagur fyrir íslenska kvikmyndagerð og okkur öll .
Tvöföldun Kvikmyndasjóðs sem hefur orðið fyrir stórfelldum niðurskurði síðustu árin er orðin að veruleika .
Það er svo ánægjulegt þegar hægt er að vera glaður með Ríkisstjórnina .
" 