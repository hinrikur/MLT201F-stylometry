Íslendingar hafa öðlast færni í að þekkja og meðhöndla ýmiss konar grænmeti og ávexti sem ekki voru notuð áður .
Sumar vörurnar fengust ekki fyrr en fyrir nokkrum árum meðan aðrar hafa verið til öðru hvoru og margir hafa komist upp á lag með að þær .
Með hjálp dagblaða , gamalla auglýsinga og uppskriftarbóka frá ýmsum tímum var reynt að leiða að því líkum hvenær nokkrar vinsælar grænmetis- og ávaxtategundir slógu fyrst í gegn hérlendis .
Tímalínan er ekki miðuð við hvenær tegundirnar voru fyrst fáanlegar í verslunum heldur hvenær þær voru komnar almennt á borð neytenda landsins , enda tekur það fólk oft tíma að kynnast nýju hráefni matvörubúðanna og margt sem getur spilað inn í hvað viðkemur vinsældum .
Segja má því að tímalínan sé miðað við hvenær " fjöldinn " fer að þekkja og nota vöruna því vissulega er það einstaklingsbundið hvenær hver og einn uppgötvar sitt grænmeti og sína ávexti .
Nanna Rögnvaldardóttir matreiðslubókahöfundur og Sólveig Ólafsdóttir sagnfræðingur veittu dygga aðstoð í gagnaöflun enda afskaplega fróðar um mat hérlendis .
Hafa ber í huga að um áratuga skeið var mestallur innflutningur á ávöxtum og grænmeti háður leyfum og um tíma þurfti sérstaka uppáskrift til að fá ávexti hjá Grænmetisverslun ríkisins .
Jólaeplin voru lengi vel sérstakur viðburður þar sem yfirleitt fengust ávextir ekki þess utan .
1977 Greip Greipaldin sló í gegn með greipaldinkúrnum sem birtist í tímaritinu Vikunni 1977 og lék í áraraðir aðalhlutverkið í megrunarkúrum landsmanna .
