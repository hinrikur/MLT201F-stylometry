Það eru bæði fjölmargar og mjög svo ólíkar ástæður fyrir því að fólk tekur þá ákvörðun að ættleiða barn .
Þeir Íslendingar sem sækjast eftir því að ættleiða börn utan úr heimi gera það með milligöngu Íslenskrar ættleiðingar .
Í þessu ferli eru hagsmunir barnsins hafðir að leiðarljósi og markmiðið alltaf að finna barninu gott og ástríkt heimili .
Signý Gunnarsdóttir signy@mbl.is Hlutverk okkar er ekki að finna börn fyrir foreldra heldur að finna foreldra fyrir börn .
Þeir sem koma til okkar í viðtal eru yfirleitt fólk sem vill ættleiða barn sem fyrst .
Maður verður samt að gæta þess að það eru alltaf réttindi barnsins að eignast fjölskyldu en það eru ekki mannréttindi að eignast barn " segir Kristinn Ingvarsson , framkvæmdastjóri Íslenskrar ættleiðingar .
Íslensku lögin eru ágæt og þau gera ekki greinarmun á stöðu fólks .
Jafnt giftir , sambúðarfólk , einhleypir og samkynhneigðir á aldrinum 25-45 ára geta sótt um að ættleiða barn og er tekið á móti öllum umsóknum .
Umsækjendur þurfa að átta sig á að regluverkið er tvískipt , annars vegar eru íslenskar reglur og hins vegar reglur í upprunaríkjum barnanna og þessar reglur geta stangast á .
Þó að umsækjendur séu komnir með leyfi íslenskra stjórnvalda til að ættleiða er ekki sjálfgefið að upprunaríki barnanna taki á móti umsóknunum eins og á við í tilfellum samkynhneigðra .
" Ekkert okkar samstarfslanda tekur á móti umsóknum samkynhneigðra og þekkjum við ekki neitt land sem gerir það .
Við erum samt sem áður með samkynhneigða félagsmenn sem óska eftir að fá að ættleiða barn og við spyrjumst reglulega fyrir um umsóknir samkynhneigðra í samstarfslöndum okkar , " segir Kristinn þegar hann er spurður út í jafnan rétt félagsmanna .
Aldurstakmörkunin á Íslandi er 25-45 ár en liggi forsamþykki fyrir þá getur það gilt til fimmtugs .
Oftast er miðað við þann sem yngri er þegar pör eða hjón sækja um ættleiðingu .
Nýlega afgreiddar umsóknir sem bárust 2006 Undafarin ár hefur dregið mjög úr ættleiðingum frá Kína til Íslands sem er þó enn það land sem flestir ættleiða frá .
Kristinn segir að margt spili þar inn í eins og það að fjárhagur almennings í Kína er að vænkast og því fleiri Kínverjar sem eiga kost á því að eiga fleiri en eitt barn , ættleiðingar innan Kína hafa aukist og fjöldi umsókna í Kína frá öðrum löndum hefur að sama skapi aukist síðustu ár .
Biðlistinn eftir að ættleiða barn frá Kína hefur því lengst verulega .
Þegar sú ákvörðun hefur verið tekin að ættleiða barn getur biðin verið löng og ströng .
Nú nýlega voru afgreiddar umsóknir í Kína sem voru mótteknar í október 2006 .
Það má samt geta þess að sólarhringur er stysti biðtími hjá Íslenskri ættleiðingu .
Í því tilfelli var fjölskylda að sækja um að ættleiða barn með skilgreindar þarfir .
Sólarhring eftir að umsóknin barst til Kína var barninu úthlutað íslenskum foreldrum og þremur mánuðum eftir að foreldarnir fengu tilkynningu um að barnið væri þeirra lögðu þau í ferð til Kína til að ná í barnið .
Hægt er að flýta örlítið fyrir biðinni með því að samþykkja að ættleiða barn með skilgreindar þarfir .
" Fólk tekur þá yfirleitt meðvitaða ákvörðun um að það ætli að ættleiða barn með skilgreindar þarfir .
Börn hafa vissulega ólíkar þarfir og fylla foreldrarnir út ákveðinn lista og merkja við hvað þeir treysta sér í að takast á við .
Þetta er afar mikilvægt af því að þetta snýst alltaf um að fjölskyldan sé tilbúin í þetta verkefni sem hún er að ráðast í .
Það vilja allir að fjölskyldan taki upplýsta afstöðu af því að það skiptir svo miklu máli að barnið sé velkomið og samþykkt eins og það er .
Þegar möguleiki er að ættleiða barn með skilgreindar þarfir getur fólk fengið viðtal hjá Gesti Pálssyni barnalækni .
Sá maður er eiginlega í guðatölu hjá okkur í félaginu en hann hefur tekið á móti öllum ættleiddum börnum sem hafa komið til landsins frá árinu 1981 .
Mikið af hans starfi fyrir okkur gerir hann í sjálfboðavinnu og ef einhver ætti að fá fálkaorðuna þá er það hann .
Gestur er félaginu til ráðgjafar um hvort ráðlegt sé að halda áfram með tiltekna ættleiðingu , en sú ákvörðun er ávallt tekin með hag barnsins að leiðarljósi , " segir Kristinn .
Fallegur málaflokkur sem á sína skuggahlið Fyrir ekki svo mörgum árum gat fólk valið á milli þess að leita á eigin forsendum út fyrir landsteinana til þess að ættleiða barn eða að gera það í gegnum milligöngu Íslenskrar ættleiðingar .
Það hefur nú verið tekið fyrir sjálfstæðar ættleiðingar og eingöngu hægt að fara í gegnum viðurkennt félag , en hvers vegna ? " Í ættleiðingarferlinu er hagur barnsins alltaf í fyrirrúmi og þess vegna var tekið fyrir sjálfstæðar ættleiðingar .
Í þeim tilfellum var erfiðara að fylgjast með ferlinu og barninu og þeirri skilmerkilegu reglu að peningar eigi ekki að spila neina rullu .
Með því að ættleiða í gegnum félög er verið að reyna eins og mögulegt er að koma í veg fyrir sölu á börnum .
Þessi málaflokkur er óskaplega fallegur , það er verið að finna fjölskyldur fyrir munaðarlaus börn .
Það er samt skuggahlið á þessum málaflokki sem má ekki gleyma því hún er eins hræðileg og mögulega getur orðið , " svarar Kristinn .
Kom frá Indónesíu fyrir 30 árum Faðir hennar sótti hana til Indónesíu þegar hún var aðeins þriggja vikna gömul .
Það var árið 1982 og hefur ættleiðingarferlið tekið stakkaskiptum á þessum þrjátíu árum .
" Það er ljótt að segja það en það má eiginlega segja að það hafi verið sett frímerki á börnin og þau send í burtu .
Það var engin áhersla lögð á tengslamyndun við upprunalandið , " segir Vigdís Ósk Häsler Sveinsdóttir , héraðsdómslögmaður , þegar hún rifjar upp sögu sína .
Vigdís er í dag í stjórn Íslenskrar ættleiðingar og þessi málaflokkur er henni einkar hugleikinn .
Hún á tvær dætur , tveggja og átta ára , og segist ekki útiloka þann möguleika að ættleiða barn líka .
" Mér finnst allt svo vel heppnað hvað varðar mig og mína fjölskyldu þó að við höfum ekki haft tækifæri til eftirfylgnisþjónustu í þá daga , " segir Vigdís .
Hún tók sér nýlega ársleyfi frá vinnu sem lögmaður og leggur nú stund á nám í alþjóðlegu sakamálaréttarfari í Bretlandi .
Eina dökka barnið í bekknum Foreldrar Vigdísar voru ekki mikið að ræða það við hana að hún væri ættleidd en það var heldur enginn feluleikur á heimilinu .
" Foreldrar mínir voru alltaf með myndaalbúm frá ferðinni tiltækt .
Þó að það hafi aldrei verið beint talað um þetta þá vissi ég auðvitað alltaf að ég væri ættleidd .
Að alast upp sem dökkt barn á Íslandi á þessum tíma var sérstakt , ég var alltaf eini krakkinn í bekknum með dökka húð .
Það er meira að segja ennþá þannig í dag .
Það eru ekki margir sem eru með dökka húð sem starfa í lögmennsku á Íslandi , " segir Vigdís .
Hún rifjar upp eitt eftirminnilegt atvik sem gerðist í bakaríi þegar hún var sjö ára .
" Konan sem afgreiddi okkur sagði við mömmu að henni fyndist við alveg svakalega líkar .
Mér fannst þetta rosalega skrítið af því að ég er ekkert lík mömmu minni af augljósum ástæðum .
En hún meinti meira fasið og persónuleikann og það skildi ég seinna , " segir Vigdís Viðmótið hefur breyst með árunum Neikvæð orð í garð Vigdísar féllu stundum út af litarhættinum og sárnaði henni það auðvitað mikið .
" Það getur verið erfitt fyrir marga að upplifa svona útilokun , sérstaklega ef stuðningurinn heima fyrir er ekki nægilega mikill .
En auðvitað hefur þetta breyst með árunum og í íslenskum bekkjum í dag eru mörg börn frá ólíkum löndum .
Öll ættleidd börn verða á einhverjum tímapunkti meðvituð um að þau skera sig úr samfélaginu og þá þarf barnið stuðning sem hvetur til sterkari sjálfsmyndar .
" Eins og hjá flestum börnum sem hafa verið ættleidd kom að þeim tímapunkti hjá Vigdísi að hún vildi ræða uppruna sinn .
Þá var hún orðin 16 ára og byrjuð í menntaskóla .
" Ég nefndi þetta við pabba og það var ekkert mál .
Hann sagði líka við mig að hann hefði alveg eins átt von á þessu en ég fullvissaði foreldra mína um að það var engin afneitun í gangi af minni hálfu gagnvart þeim .
Tenging við Indónesíu segir Vigdís að sé óneitanlega til staðar .
" Ég hef alltaf haft mikið dálæti á asískum mat , alveg frá því að ég var pínulítil .
Ég vildi aldrei kartöflur , ég vildi alltaf hrísgrjón .
Kannski er þetta í blóðinu , ég veit það ekki , " segir Vigdís og hlær .
