Viðlagatrygging Íslands á ólokið afgreiðslu tæplega fimmtíu tjónamála vegna jarðskjálftanna á Suðurlandi í maílok 2008 .
Alls 32 þessara mála voru tilkynnt á þessu ári .
Sextán eru komin á lokastig uppgjörs en jafn mörg eru í skoðun og matsgerð í smíðum .
Um er að ræða tilkynningar um viðbótartjón á eignum sem bætur höfðu þegar verið greiddar fyrir .
Um 3.800 tjónsstaðir Í vikunni var á Selfossi haldinn fundur á vegum Viðlagatryggingar Íslands .
Höfðu tjónþolar á Suðurlandi óskað eftir fundi með framkvæmdastjóra og stjórnarformanni stofnunarinnar .
Flestir sem fundinn sóttu voru fólk sem ósátt var við meðferð sinna mála .
Ósáttir óski eftir fundi Hulda Ragnheiður Árnadóttir , framkvæmdastjóri stofnunarinnar , kynnti stöðu tjónamála og fór yfir tölfræði vegna uppgjöra eftir skjálftann .
Alls hafa borist 2.800 tilkynningar um tjón á innbúi og lausafé og 2.400 tilkynningar á fasteignum ; alls 5.200 mál .
Tjónsstaðir eru um 3.800 .
Framkvæmdastjórinn kynnti , skv. því sem fram kemur í fréttatilkynningu , undirbúning og framkvæmd viðbragðsáætlunar við náttúruhamförum .
Einnig önnur mál hjá Viðlagatryggingu Íslands sem eru í vinnslu .
Á fundinum var nokkuð um fyrirspurnir vegna einstakra tjónamála , en áhersla var lögð á að ræða um verkefni Viðlagatryggingar á almennum nótum .
Ósáttir tjónþolar voru hvattir til að óska eftir fundi með starfsmönnum stofnunarinnar og bera þar fram spurningar og fá svör .
Almennt má segja að vel hafi tekist til með uppbyggingu eftir skjálftanna sem urðu 29. maí 2009 .
Rífa varð nokkur hús á Selfossi , í Hveragerði og á Eyrarbakka - en þar urðu mestu skemmdirnar .
Aðrir staðir sluppu með skrekkinn , ef svo má segja .
sbs@mbl.is 