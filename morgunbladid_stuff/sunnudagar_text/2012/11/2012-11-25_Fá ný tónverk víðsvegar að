Duo Harpverk , sem var stofnað árið 2007 af hörpuleikaranum Katie Buckley og slagverksleikaranum Frank Aarnink , heldur tónleika í 15:15 tónleikasyrpunni klukkan 15.15 í Norræna húsinu á sunnudag .
Á tónleikunum sem þau kalla Passport / Vegabréf flytur dúóið sex ný tónverk sem sérstaklega eru samin fyrir þau af tónskáldum frá Búlgaríu , Egyptalandi , Mexíkó , Rússlandi , Grikklandi og Bandaríkjunum .
Markmið Duo Harpverks hefur frá stofnun verið að panta og flytja nýja tónlist fyrir hörpu og slagverk .
Frá upphafi hafa þau pantað yfir 60 verk eftir tónskáld víða um heim , og einkum eftir ung tónskáld .
" Það er ekki mikið skrifað fyrir þessi hljóðfæri saman , slagverk og hörpu , " segir Frank Aarnink .
" Okkur langar bara að spila verk sem eru skrifuð fyrir hörpu og slagverk , við viljum ekki taka fyrir verk sem eru skrifuð fyrir önnur hljóðfæri og umskrifuð .
Það hefur gengið mjög vel að afla nýrra verka , við höfum fengum um sextíu verk á síðastliðnum fimm árum , sem er mjög mikið , " segir hann .
Duo Harpverk hefur því fengið meira en tíu ný tónverk á ári , sem eru sérsamin fyrir þau .
" Við höfum spilað þau öll , og frumflytjum nú fimm af þessum sex á tónleikunum á sunnudag .
Við ætlum að spila allt sem er samið fyrir okkur .
" Frank segir tónskáld taka því afar vel þegar þau leita til þeirra .
" Allir vilja skrifa fyrir slagverk en flestir eru hálfsmeykir við hörpuna .
Harpan er ekki algengt hljóðfæri og svo er hún með sjö pedala sem tónskáldin þurfa að kynna sér hvernig virka .
Á píanói eru tólf nótur í áttund en ekki nema sjö á hörpum , það er því til að mynda erfitt að leika krómatískt á hörpu .
Okkur finnst þessa blanda slagverks og hörpu vera áhugaverð og erum svo heppin að flest tónskáldin eru sammála okkur .
" Þeim Katie og Frank berast afar ólík verk .
" Við erum ekki með neinn ákveðinn stíl og biðjum tónskáldin að semja einfaldlega þau verk sem þau langar til að semja .
Við erum heldur ekki með fastákveðin slagverkshljóðfæri og fyrir vikið leik ég til dæmis á tónleikunum núna á stáltrommu , víbrafón , trommur , hljóðfæri sem er sérstaklega sent til mín frá Egyptalandi , klukkuspil og hitt og þetta .
Mér finnst áhugavert að setja tónskáldunum ekki skorður hvað varðar það sem ég leik á , " segir hann .
