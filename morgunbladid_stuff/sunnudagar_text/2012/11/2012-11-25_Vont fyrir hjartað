Atvinnuleysi er álíka stór áhættuþáttur þegar kemur að hjartaáfalli og reykingar þegar fólk er komið á sextugs- og sjötugsaldur .
Þetta kemur fram í rannsókn á yfir þrettán þúsund manns í Bandaríkjunum .
Rannsóknin leiddi líka í ljós að líkur á hjartaáfalli aukast um fjórðung fyrsta árið eftir fyrsta atvinnumissinn .
Líkurnar aukast enn verði fólk fyrir þeirri ógæfu að missa vinnuna öðru sinni , að ekki sé talað um oftar .
Að sögn sérfræðinga er einkum og sér í lagi við streitu að sakast .
Aðstandendur rannsóknarinnar taka fram að þeir vilji rannsaka málið betur áður en frekari ályktanir eru dregnar .
Áður hafa rannsóknir bent til þess að erilsamt starf geti aukið líkurnar á hjartaáfalli og skyldum sjúkdómum .
