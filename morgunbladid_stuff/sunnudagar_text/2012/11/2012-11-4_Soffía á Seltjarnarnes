Bæjaryfirvöld á Seltjarnarnesi hafa samþykkt að ráða Soffíu Karlsdóttur sem sviðsstjóra menningar- og samskiptasviðs Seltjarnarnesbæjar .
Soffía hefur MA-gráðu í menningar- og menntastjórnun frá Háskólanum á Bifröst .
Hún hefur víðtæka tónlistarmenntun og diplómagráðu í rekstrar- og viðskiptafræðum frá Endurmenntun Háskóla Íslands .
Frá árinu 2000 hefur Soffía gegnt stjórnunarstarfi sem deildarstjóri markaðs- og kynningarmála hjá Listasafni Reykjavíkur , en það samanstendur af Hafnarhúsi , Kjarvalsstöðum og Ásmundarsafni .
Hún hefur jafnframt tekið þátt í fjölbreyttri þróunarvinnu á sviði upplýsinga- og kynningarmála hjá Reykjavíkurborg og öðlast þannig góða reynslu sem Seltirningar telja munu nýtast vel .
Umsækjendur um starf menningarfulltrúa Seltjarnarnesbæjar voru 29 .
