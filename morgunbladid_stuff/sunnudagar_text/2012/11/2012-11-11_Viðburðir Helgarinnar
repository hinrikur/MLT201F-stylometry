1 Guðni Tómasson listfræðingur tekur þátt í gestaspjalli um listamanninn Erró á sunnudag kl. 15 í Hafnarhúsi Listasafns Reykjavíkur .
Erró fyrir alla er yfirskrift viðburðarins .
Guðni fékk að skyggnast inn í líf og list Errós fyrir um ári þegar hann heimsótti vinnustofu listamannsins í París .
2 Sýningin Þvert yfir Grænlandsjökul 1912-1913 verður opnuð í dag á Veggnum í Myndasal Þjóðminjasafnsins .
Á sýningunni eru myndir sem teknar voru í leiðangri þar sem Grænlandsjökull var þveraður .
3 Styrktartónleikar fyrir munaðarlaus börn í A-Kongó verða haldnir í Fríkirkjunni í Hafnarfirði á sunnudag kl. 16 .
Fram koma Garðar Thór Cortes , Páll Rósinkranz , Stefán Helgi Stefánsson , Ingibjörg Aldís Ólafsdóttir , Helgi Már Hannesson , Krystyna Cortes og Ólafur H. Ólafsson .
Tónlistarfólkið gefur vinnu sína .
4 Tvær sýningar af Gullregni verða í Borgarleikhúsinu um helgina .
Ragnar Bragason kvikmyndagerðarmaður þreytir með þessu verki frumraun sína á leiksviði en hann er bæði höfundur og leikstjóri verksins .
Mugison semur tónlistina við verkið .
5 BÍÓ : DOX stendur fyrir heimildarmyndahátíð í Bíó Paradís dagana 9.-15. nóvember .
Þema hátíðarinnar er list en alls verða fimm heimildarmyndir sýndar á hátíðinni sem allar eiga það sameiginlegt að gefa innsýn í líf listamanna 