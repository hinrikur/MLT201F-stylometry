Ljúfir harmonikkutónar og stundum ákaflega tregafullir eru áberandi í Leigumorðingjanum .
Nokkrir tónlistarmenn eru á sviðinu lungann úr leikritinu , tvær konur mest áberandi enda lengi framarlega á sviðinu og taka þátt í leiknum .
Önnur þeirra er aðeins fimmtán ára – Eva Margrét Árnadóttir frá Stóra-Dunhaga í Hörgárdal .
Eva hefur nóg að gera því harmonikkan er fráleitt eina áhugamálið .
" Það var bara hringt í formann Félags harmonikkunnenda í Eyjafirði og beðið um að fá einhvern ungan , og formaðurinn hafði samband við mig , " segir Eva þegar spurt er hvernig það kom til að hún varð fyrir valinu .
Hún kveðst reyndar ekki vera í umræddu félagi , " ekki ennþá , en ég enda þar örugglega .
Formaðurinn er oft búinn að biðja mig .
" Eva hefur spilað á harmonikku síðan hún var í 2. bekk grunnskóla , hátt í áratug .
Mörg áhugamál Leigumorðinginn verður sýndur út nóvember , þannig að Eva er upptekin öll föstudags- og laugardagskvöld , og líklegt er að aukasýningum verði bætt við einhverja fimmtudaga og sunnudaga .
En hún hefur gríðarlega gaman af og sér ekki eftir tímanum .
" Mér finnst mjög gaman að takast á við ný verkefni , " segir hún og upplýsir blaðamann um æfingar í fótbolta og badminton með ungmennafélagi sveitarinnar á Þelamörk , sem hún stundar af krafti , taekwondo sem hún æfði um tíma , og um skíða- og brettaáhugann , auk þess sem hún æfir líka fótbolta með Þór á Akureyri .
" Svo er ég farin að spila á klarinett ! " bætir Eva við eins og ekkert sé sjálfsagðara .
" Eftir að ég tók grunnpróf á harmonikkuna í fyrra langaði mig líka að læra á blásturshljóðfæri .
" Dregur klarinettuna svo fram og leikur eitt lag .
Ingvi Vaclav kennir við Tónlistarskóla Eyjafjarðar og ber hún honum afar vel söguna .
" Ég var fyrst ein í um það bil þrjú ár , þá bættist önnur við og eftir það fórum við og spiluðum fyrir hvern einasta bekk .
Þá bættust nemendur í hópinn og Vaclav fór líka að kenna á saxófón og klarinettu .
" Tvær bestu vinkonur Evu Margrétar spila einnig á hljóðfæri og þær hafa meira að segja leikið saman í hljómsveit ásamt þeirri fjórðu .
Þar var spilað á píanó , fiðlu , harmonikku og horn .
Eva Margrét hefur greinilega yfrið nóg að gera og hefur ekki mikinn tíma til að fara í fjós um þessar mundir .
" Tíminn fer aðallega í að læra þegar ég er ekki í einhverju öðru , " segir hún og á við æfingur eða uppákomar í tengslum við íþróttirnar og tónlistina .
Móðir hennar , Borghildur Freysdóttir , er ánægð með gang mála .
" Það er mikilvægt að læra að skipuleggja sig og gott tækifæri til þess þegar krakkar hafa svona mikið að gera .
Við erum líka mjög ánægð með öll áhugamálin þó að við þurfum mikið að keyra hana hingað og þangað .
Við sjáum í sjálfu sér ekkert eftir því .
" Brottfall úr íþróttum og tónlist er algengt á unglingsárum en Borghildur segir aldrei hafa komið leiða í Evu .
" Maður þurfti reyndar aðeins að ýta á hana til að hún æfði sig fyrri part vetrar einu sinni , en hún komst yfir það .
Færnin jókst svo með æfingunni og fljótlega var hún aftur farin að spila endalaust , " segir Borghildur og lýsir þeirri skoðun sinni að börn sem hafi jafn mikið að gera og Eva Margrét geti fundið nauðsynlegan innri frið þegar þau setjast niður með hljóðfærið .
" Það er gaman að sjá , þegar Eva hefur verið að spila einhvers staðar , sérstaklega fyrir eldra fólk , hve hún verður ánægð .
Eins og hjá öðrum þarf stundum að hafa fyrir því að koma sér af stað en hún ljómar alltaf á eftir .
" Borghildur segir að á meðan fólk hafi börnin hjá sér eigi það að fylgja þeim eftir í því sem þau taka sér fyrir hendur .
" Þú getur ímyndað þér ævintýrið að fá að taka þátt í þeim galdri sem það er að setja upp svona leikrit , " segir hún og hefur ekki síður gaman af en dóttirin .
Leiklistin hefur lengi loðað við heimilið og fjölskyldufaðirinn , Árni Arnsteinsson , hefur tekið þátt í mörgum sýningum .
Ein sú eftirminnilegasta er Með fullri reisn , sem Leikfélag Hörgdæla sýndi í fyrra við gríðarlegir vinsældir , þar sem bændur úr sveitinni komu býsna léttklæddir fram .
Spilar á hverjum morgni Eva telur ekki líklegt að hún leggi leiklistina fyrir sig , þrátt fyrir ævintýrið hjá LA og leiklistarferil föðurins .
Segist frekar reikna með að einbeita sér að tónlistinni .
Ekki líður sá dagur að hún leiki ekki á hljóðfærið sitt .
" Ég spila alltaf á morgnana áður en ég fer í skólann .
Þá hef ég mestan tíma og mesta viljann til þess .
Ég nenni ekki alltaf að æfa mig seinna um daginn , en geri það samt auðvitað oft , " segir Eva .
Borghildur fer í fjós á hverjum morgni eins og aðrir kúabændur .
" Ég sé Evu úr mjólkurhúsinu þar sem hún situr í stofunni og spilar og flýti mér alltaf inn til að geta hlustað .
Harmonikkuhljóðið er svo fallegt og snertir hverja taug .
" 