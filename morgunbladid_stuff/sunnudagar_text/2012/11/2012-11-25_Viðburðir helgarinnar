1 Blúsveisla kennd við gítarhetjuna Björgvin Gíslason verður á Gamla Gauknum laugardags- og sunnudagskvöld og hefst klukkan 21 bæði kvöldin .
Bláir tregatónar verða kreistir úr hljóðfærum , gestum til gleði .
2 Stórsöngvararnir Kristinn Sigmundsson og Diddú koma fram á tónleikum í Salnum í Kópavogi á laugardagskvöldið klukkan 20 .
Með þeim leika Björn Thoroddsen gítarleikari og Gunnar Hrafnsson bassaleikari .
3 Ragnheiður Jónsdóttir myndlistarmaður og Eiríkur Þorláksson , listfræðingur og sýningarstjóri , taka á sunnudag klukkan 15 þátt í spjalli um yfirlitssýningu Ragnheiðar sem nýlega var opnuð á Kjarvalsstöðum .
Yfirskrift sýningarinnar er " Hugleikir og fingraflakk - Stiklur úr starfsævi Ragnheiðar Jónsdóttur " en um fyrstu yfirlitssýningu hennar er að ræða .
4 Félagarnir í Hundi í óskilum fara á kostum í sýningunni Saga þjóðar á Litla sviði Borgarleikhússins .
Fara þeir á galsafengnu hundavaði yfir Íslandssöguna eins og við þekkjum hana , eða ættum að þekkja , í frumsömdum tónsjónleik .
5 Dagskrá Svartra sunnudaga heldur áfram í Bíó Paradís á sunnudagskvöldið .
Þá sýnir Páll Óskar kunnar 8 mm kvikmyndir , 17 mínútna útgáfu af Dracula frá 1931 og kvikmyndina Freaks í fullri lengd .
