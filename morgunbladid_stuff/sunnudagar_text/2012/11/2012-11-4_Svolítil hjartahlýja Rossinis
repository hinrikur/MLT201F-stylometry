Óperukórinn í Reykjavík , undir stjórn Garðars Cortes , flytur Petit Messe Solennelle eftir Gioachino Rossini í Langholtskirkju laugardaginn 3. nóvember klukkan 17 .
Valinkunnir einsöngvarar koma fram , þau Þóra Einarsdóttir , Sigríður Ósk Kristjánsdóttir , Garðar Thor Cortes og Jóhann Smári Sævarsson .
Jón Stefánsson leikur með á orgel og Hólmfríður Sigurðardóttir á píanó en messan var frumflutt á sínum tíma með þessum hljóðfærum .
Síðar skrifaði tónskáldið einnig útsetningu fyrir hljómsveit .
Garðar Cortes segir Rossini hafa samið verkið er hann vaknaði " upp af nokkurra áratuga dvala .
" Tónskáldið hætti að semja óperur aðeins 37 ára gamall en 34 árum seinna tók hann sig til og samdi þessa messu , sem hann kallaði " litlu , alvarlegu messuna sína .
" Rossini bað Guð afsökunar á þessu verki og skrifaði til hans : Sko , Guð , sjáðu hérna fullgerða þessa aumingja litlu messu , hún er jú skrifuð fyrir hina heilögu og er blessuð , heilög músík og eins og þú veist , þá er ég fædur til að skrifa óperur .
Smá hugsun og svolítil hjartahlýja fór í þessa tónsmíð , það er allt og sumt .
Svo blessaðu mig nú og veittu mér aðgang að Paradís .
Þinn G. Rossini .
Passy 1863 .
Garðar hefur áður komið að flutningi á messunni en hann söng hana með Kór Langholtskirkju á sínum tíma .
" Þá var flutningnum útvarpað , við sungum þetta fyrir hlustunarsvæði 200 milljóna manna .
Ég hef hinsvegar ekki stjórnað verkinu áður , " segir hann .
Og Garðar segir æfingar á messunni hafa gengið vel , enda sé hann með gott fólk með sér .
" Ég er óskaplega heppinn að eiga þennan hóp að og ég hef unnið lengi með kórnum .
Þetta eru úrvals söngvarar og þeir eru komnir með hljóm sem ég met mikil ; eldri söngvarar sem blandast saman við unga fólkið sem kemur úr skólanum .
Þetta fær alveg dúndur hljóm .
" 