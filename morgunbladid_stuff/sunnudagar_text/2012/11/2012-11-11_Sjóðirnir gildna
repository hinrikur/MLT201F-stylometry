Eignir lífeyrissjóðanna jukust um rösklega þrjátíu milljarða króna í september sl. Hefur aukningin ekki verið svo mikil síðan í mars sl. Það sem af er þessu ári hafa eignir sjóðanna aukist um að meðaltali 22 milljarða kr. í mánuði hverjum og er aukningin í október vel umfram meðaltal , segir í pistli frá greiningardeild Íslandsbanka .
Eignir sjóðanna jukust um ríflega 1% og nam hrein eign lífeyrissjóðanna í lok september 2.294 milljörðum .
kr. Aukningin er tilkomin vegna mikillar aukningar erlendra eigna sjóðanna , það er um 4% í september á meðan virði innlendra eigna lækkuðu um 0,1% á sama tímabili .
" Aukningin í erlendum eignum sjóðanna er tilkomin vegna samspils gengisþróunar og góðs gengis erlendra hlutabréfamarkaða í mánuðinum en alls hækkuðu erlendar eignir lífeyrissjóðanna í hlutabréfasjóðum og hlutabréfum um rúmlega 17 milljarða kr. í september , " segir Íslandsbanki í pistli þar sem greina má væntingar um batnandi hag á næstunni .
Innlend eign sjóðanna í skuldabréfum og verðbréfasjóðum dróst hins vegar saman í september um 2,4 ma .
kr og er sú lækkun meðal annars tilkomin vegna 0,2% lækkunar vísitölu neysluverðs í ágúst .
Eign í innlendum bréfum og verðbréfasjóðum nemur nú 1.304 milljörðum kr. sbs@mbl.is 