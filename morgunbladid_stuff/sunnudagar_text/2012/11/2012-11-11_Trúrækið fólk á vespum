Balí er lítil hindúísk eyja , sem tilheyrir fjölmennasta múslimaríki í heimi , Indónesíu .
Eyjan er ekki nema 1/20 af stærð Íslands en þar búa rúmlega 3 milljónir manna .
Á Balí eru fleiri vespur en bílar .
Það sem er einstakt við Balí er hversu trúræknir íbúar hennar eru .
Hér má sjá fallega útbúnar fórnir víðar en bara á altörum og er mild reykelsislykt í loftinu .
Þrátt fyrir að vera vinsæl ferðamannaparadís er eyjan nánast ósnortin .
Sjálf dvaldi ég í 10 daga í þorpinu Ubud sem er þekkt fyrir grósku í listum og menningu og áherslu á heilbrigt líferni .
Núna er ég í Tulamben en þar má finna eina fallegustu köfunaraðstæður í heimi .
Í morgun kafaði ég inn í og í kringum skipið USAT Liberty , sem hefur verið á hafsbotni síðan í janúar 1942 .
Diljá Ámundadóttir , heimshornaflakkari 