Stjórn Framsýnar á Húsavík samþykkti í vikunni að standa heilshugar að baki Verkalýðsfélagi Akraness , sem ætlar að láta reyna á það fyrir dómstólum hvort verðtrygging standist lög .
Húsvíkingar segja að verðtryggingin hafi leikið íslensk heimili illa og verðtryggðar skuldir heimilanna aukist um nær 400 milljarða kr. frá árbyrjun 2008 .
Þessu vill Framsýn breyta , styrkir Skagamenn til málareksturs og hvetur aðra til hins sama .
" Að mati Framsýnar er það miskunnarlaust óréttlæti að varpa allri ábyrgð verðtryggingarinnar á skuldsett heimili í landinu , meðan lánveitendur eru tryggðir í bak og fyrir , " segir í tilkynningu .
