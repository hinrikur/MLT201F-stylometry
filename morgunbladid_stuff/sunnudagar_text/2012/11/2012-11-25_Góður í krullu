Jón Svavar Jósefsson er maður margra hæfileika eins og hefur komið fram í þáttunum 360 gráður á RÚV .
Þar gengur hann undir nafninu MeðalJón og prófar hinar ýmsu íþróttategundir .
Hann hefur prófað siglingar , bogfimi , tennis , golf , spjótkast , fjallabrun , samkvæmisdans , skotfimi , krullu og karate og sýnt ótrúlega hæfileika í sumum þeirra .
Um leið og hann prófar íþróttina er hann að kynna hana .
" Þeim sem ég hitti , sem kenna mér íþróttina , finnst þetta frábær kynning fyrir íþróttina almennt , " segir Jón Svavar sem er ófeiminn við að henda sér í djúpu laugina .
" Það hefur gengið betur en margir þorðu að vona .
Ég er frekar íþróttamannslegur að eðisfari , " segir Jón Svavar , sem æfði júdó " þegar hann var patti " og svo æfði hann skíði á Akureyri , þar sem hann er fæddur og uppalinn .
Hefur alltaf hjólað mikið " Ég flutti 15 ára suður og það er allt annað að æfa skíði hér heldur en fyrir norðan , langt að fara miðað við á Akureyri .
Þar er maður svo fljótur , kominn strax upp eftir eftir skóla .
" Er einhver ein íþrótt sem hefur heillað þig meira en aðrar af þeim sem þú hefur prófað í þáttunum ? " Þetta er erfitt val .
En mér fannst stórskemmtilegt að prófa krullu , " segir Jón Svavar en hann átti stórgóða takta á svellinu .
" Það kom okkur öllum á óvart að ég var mjög fínn í krullu .
Og fjallabrun er annað sem mér fannst rosalega gaman , " segir hann og bætir við að hann hafi alltaf hjólað mikið .
" Það er gaman að fá alltaf besta fólkið á landinu til að kenna manni , " segir hann og bendir til dæmis á Ásdísi Hjálmsdóttur sem kenndi honum spjótkast í síðasta þætti .
Hápunkturinn hjá börnunum ef hann dettur á hausinn " Ég hef tekið eftir því að það er ágætis áhorf á þetta , það virðast margir taka eftir mér í þessu og það finnst öllum skemmtilegast þegar mér mistekst eitthvað .
Ég kenni börnum í 1.-3. bekk tónmennt og hjá þeim er hápunkturinn ef ég dett .
Þeim finnst það mjög fyndið .
Það er auðvitað gaman að fljúga á hausinn líka , " segir Jón Svavar sem er jákvæður maður og mætir alltaf til leiks með opinn huga .
" Ég lít á þetta fyrst og fremst sem skemmtilega reynslu .
Svo er ég ansi jákvæður sjálfur .
Mér finnst skipta máli að vera hress og ófeiminn , þá fær maður mest út úr þessu .
Það er mikilvægt að reyna að fara eftir leiðbeiningum og vera opinn og jákvæður , annars mistekst þetta .
Svo er ég enginn MeðalJón , það er löngu búið að sannast .
" Óperusöngvari sem kann að járna hesta Þegar Jón Svavar er ekki í gula og svarta íþróttagallanum er hann óperusöngvari , nánar tiltekið barítón .
Hann er fjölhæfur á tónlistarsviðinu , rétt eins og íþróttasviðinu .
Auk þess að kenna tónmennt í Vesturbæjarskóla syngur hann við jarðarfarir , er í kammerkórum og söngvari með djasshljómsveit .
Svo má ekki gleyma því að hann er kórstjóri Bartóna , sem er karlakór hins víðfræga Kaffibars .
Hann hefur sungið einsöng með Sinfóníuhjómsveit Íslands og verið í sýningum Íslensku óperunnar .
Núna fer jólavertíðin að fara í gang .
" Við erum fjórir söngvarar saman og erum mikið á vappi um jólin að syngja á götuhornum .
Svo er ég í dúói með píanói .
Guðrún Dalía er einkapíanóleikarinn minn .
Við gerum margt saman og náum skemmtilegum og líflegum flutningi saman .
Jón Svavar æfir ekki neinar íþróttir sem stendur .
" Ég vann við það síðastliðin tíu ár að járna hross , það hélt mér í gríðarlega góðu formi .
Það var mín íþrótt og er erfiðara en margar aðrar íþróttir .
" 