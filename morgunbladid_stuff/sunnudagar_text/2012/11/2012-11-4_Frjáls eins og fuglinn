Hjónin Gunnar Hilmarsson og Kolbrún Petrea Gunnarsdóttir , betur þekkt sem Gunni og Kolla , eru fólkið á bak við glænýtt fatamerki sem ber nafnið Freebird .
Vor- og sumarlína nýja fatamerkisins var kynnt í Þjóðmenningarhúsinu í Reykjavík á fimmtudagskvöldið .
Það var fyrirtæki í New York sem leitaði til þeirra varðandi að skapa þessa nýju fatalínu .
" Við slógum til og hjóluðum í þetta , " segir Gunni og bætir við að það sé spennandi verkefni að skapa nýtt fatamerki frá grunni .
Það er ætlað bæði fyrir Evrópu- og Ameríkumarkað , segir Gunni , sem var sérstaklega ánægður með hvernig til tókst með sýninguna .
" Línan er búin til teikningu fyrir teikningu þannig að það er gaman að sjá hana svona í heild , þá sér maður söguna , allt sem búið er að fara í gegnum hugann á manni síðustu vikurnar , " segir Gunni en þau hjónin slá ekki slöku við og eru byrjuð á haustlínunni .
" Það eru forréttindi að vinna svona saman .
Við sitjum hlið við hlið og skiptumst á hugmyndum allan daginn .
" Ekki er hægt að segja annað en að nýja merkið beri sterk höfundareinkenni hjónanna , með pallíettum og tilheyrandi skrauti .
" Við getum ekki neitað þessu barni .
Þarna liggur okkar fegurðarskyn og tilfinning .
Handverkið gefur flíkunum svo mikið líf og sögu og gerir þær líka tímalausari .
" Fötin koma á markað í Danmörku , Svíþjóð , Ítalíu , Frakklandi , Englandi , Spáni og Bandaríkjunum um mánaðamótin janúar / febrúar .
Hérlendis koma vörurnar í sölu í versluninni Tiia við Laugaveg á svipuðum tíma .
Þangað til er hægt að taka forskot á sæluna á vefsíðu fatamerkisins en þar verða sérvaldar vörur , sem verða einungis framleiddar í tuttugu eintökum hver , með 15% afslætti í nokkra daga og verður vörunum ekið heim að dyrum fyrir jólin .
www.freebirdclothes.com 