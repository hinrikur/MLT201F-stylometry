Bandaríski höfundurinn Louise Erdrich , sem er af indjánaættum , hreppti í vikunni National Book Award í flokki skáldsagna , fyrir The Round House .
Sagan fjallar um óréttlæti sem viðgengst á verndarsvæðum fyrir frumbyggja landsins .
Í flokki bóka almenns eðlis sigraði Katherine Boo fyrir Behind the Beautiful Forevers : Life , Death , and Hope in a Mumbai Undercity , sem fjallar um erfiða lífsbaráttu fátækra í skugga lúxushótela í borginni Mumbai .
Þá hlaut William Alexander verðlaun fyrir bestu bókina fyrir unga lesendur , fyrir Goblin Secrets .
National Book Award eru veitt árlega höfundum sem hafa bandarískt ríkisfang og eru þau meðal virtustu bókmenntaverðlauna hins enskumælandi heims .
