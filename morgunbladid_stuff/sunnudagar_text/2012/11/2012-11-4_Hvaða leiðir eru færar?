Nú styttist í jólin sem eru mesti annatími hjá verslunum landsins og valda mörgum kvíða vegna mikilla fjárútláta .
Sunnudagsblaðið ákvað að skoða nokkrar leiðir varðandi jólagjafainnkaupin sem snerta flest heimili landsins .
Mjög misjafnt er hversu miklu fólk eyðir í jólagjafir .
Einhverjir sem blaðið tók tali eyða um 50.000 kr. en aðrir eru nær 100.000 kr. Notaðu strætó í tvo mánuði Ein leiðin til að spara fyrir jólagjöfunum og hentar þeim sem búa á höfuðborgarsvæðinu er að nota strætó í nóvember og desember og leggja bílnum á meðan .
Ef miðað er við að akstur á meðalbíl sé um 1.000 kílómetrar á mánuði er eldsneytiskostnaðurinn við slíkan akstur um 30.000 kr. Mánaðarkort hjá Strætó kostar 7.700 kr. Á tveimur mánuðum sparast því tæpar 45.000 kr. sem hægt væri að nýta í staðinn í jólagjafir .
Gamla góða handavinnan Ein leiðin væri svo vissulega að draga úr kaupum á gjöfum og gefa handunnið með í pakkann .
Þannig mætti til að mynda gefa handprjónaða sokka eða húfu með minni keyptri gjöf og spara með því umtalsvert .
Í ullarsokka á fullorðinn mann fara um tvær dokkur af lopa og dokkan kostar um 300 til 600 kr. Svo mætti kaupa með eitthvað sem kostar í kringum tvö þúsund krónurnar .
Hver vill ekki fallega sokka eða húfu í jólagjöf ? Greiðsludreifing kreditkorta Fjölmargir fara þá leið eftir jólin að dreifa kreditkortareikningnum .
Slíkt kostar vissulega , en kemur í veg fyrir að heimilisreksturinn fari á hliðina .
Að dreifa 50.000 kr. í þrjá mánuði kostar í heild rúmar 3.500 kr. Ef 100.000 kr. er dreift í þrjá mánuði fer kostnaðurinn við þá dreifingu í rúmar 6.000 kr. Byrjaðu innkaupin snemma Nokkrir byrja að kaupa eina og eina jólagjöf tiltölulega snemma , eru jafnvel að kaupa jólagjafir stóran hluta ársins .
Þannig dreifa menn vissulega fjárútlátum en á móti binda þeir fjármagn lengi sem ekki vaxtareiknast á meðan .
Vextir eru þó afar lágir um þessar mundir en nokkuð misjafnir á milli banka .
Fyrir þann sem eyðir 50.000 í jólagjafir og safnar því smátt og smátt inn á bók fram í desember reiknast nálægt eitt þúsund krónur í vexti .
Það borgar sig því varla að geyma jólagjafainnkaupin ef maður rekst á eitthvað gagnlegt á miðju sumri .
