Yndislega Berlín er nú kominn í vetrarbúning sinn , gráan og kaldan .
Borgarbúar fara í sama stíl og borgin þeirra , að viðbættum vel ydduðum gráum og köldum olnbogum sem stingast í meðborgara sína í ösinni .
Viðmótið verður einnig aðeins viðskotaverra en allt þetta bráðnar af þeim með tilkomu jólamarkaðanna sem verða opnaðir í byrjun næstu viku úti um alla borg .
Berlín er yndisleg jólaborg með æðislegum jólamörkuðum af öllum stærðum og gerðum .
Ljósadýrð með litlum skreyttum kofum , hringekjum fyrir minnsta fólkið , Glühwein , Bratwurst , steik í brauði ( dýrðleg nautn ! ) , sykurbrenndum möndlum og heitu súkkulaði .
Best geymda leyndarmál Berlínar um þetta leyti , er að mínu mati litli krúttlegi danski jólabasarinn í hverfinu mínu sem er bara opinn fyrstu helgina í aðventu .
Ingibjörg Guðlaug Jónsdóttir , Berlínarborg 