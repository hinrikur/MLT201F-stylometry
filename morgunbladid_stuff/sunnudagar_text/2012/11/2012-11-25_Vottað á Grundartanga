Gæðastjórnunarkerfi Norðuráls á Grundartanga hefur verið vottað skv. ISO 9001 staðli .
Hjá Norðuráli er kappkostað að vinnubrögð séu skilgreind og skýr og það hefur nú fengist staðfest .
Tilgangur Norðuráls með vottun er margþættur .
Hún styður við hlutverk og gildi fyrirtækisins og eykur samkeppnishæfni , segir í fréttatilkynningu .
Norðurál naut ráðgjafar Sigurðar M. Harðarsonar hjá NorCon við innleiðingu gæðakerfisins .
British Standards Institute , sem er alþjóðlegur vottunaraðili , annaðist vottunarferlið .
Engar athugasemdir komu fram við úttektina sem telst framúrskarandi árangur .
Alþjóðleg viðmið ISO-staðlar eru alþjóðleg viðmið í viðskiptum milli fyrirtækja og viðurkenndir til að auka hagkvæmni og skilvirkni í rekstri .
Hjá Norðuráli er hafinn undirbúningur að innleiðingu fleiri staðla svo sem á sviði öryggismála .
sbs@mbl.is 