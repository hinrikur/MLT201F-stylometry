Grasker hafa um skeið fengist hér á landi og það í nokkrum tegundum .
Getur virkað nokkuð flókið að matreiða þau fyrir óvana , sem öðru fremur verður að skrifast á hversu stór og hörð þau eru viðkomu .
En kjöt graskersins er engu að síður stútfullt af næringarefnum og því á síst að láta það alveg fram hjá sér fara .
Í graskerjum er gnótt próteina og trefja , steinefna og vítamína .
Þá eru grasker rík af andoxunarefnum og mætti því gjarnan telja þau með í hópi svokallaðra ofurfæðutegunda sem svo vinsælar eru nú um stundir .
Steikt eða soðin , bökuð eða maukuð – hægt er að matreiða grasker á ótal vegu og uppskriftir er víða að finna .
Bara ekki láta harða skorpuna fæla ykkur frá þeim .
