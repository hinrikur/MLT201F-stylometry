Fyrir fimm árum fékk Alan Burgess , 64 ára gamall Breti , slag .
Náði sér merkilega fljót á strik aftur enda þótt hann sé ekki samur maður og áður .
Þannig er nefnilega mál með vexti að hann varð fyrir heilaskaða sem gerir það að verkum að hann nemur ekkert sem er honum á vinstri hönd , hvorki hljóð , fólk né hluti .
Ekkert amar að sjón Burgess , samt sem áður verður hann ekki var við nokkurn skapaðan hlut snúi hann sér til vinstri .
Heilkennið kallast " hemispatial neglect " á ensku .
Burgess vann sem bílstjóri áður en veikindin knúðu dyra en varð að vonum að láta af störfum .
Hann hefur nú snúið sér að málaralist .
Engum sögum fer af pólitískum skoðunum Burgess en hann hlýtur að fylgja Íhaldsflokknum að málum , Verkamannaflokkurinn er ekki til fyrir honum .
