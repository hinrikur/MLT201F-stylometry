Þótt dauða eldri útgáfuforma eins og vinylplötunnar hafi margoft verið spáð virðist langt í að þær hrakspár rætist .
Útgáfa á íslenskri tónlist á vinyl er blómleg og á laugardag er efnt til vinylmarkaðar á KEX Hostel við Skúlagötu þar sem ætlunin er að selja vinylplötur eftir íslenska tónlistarmenn .
Eins og venja er með slíka viðburði er vinylmarkaðurinn auglýstur á Fésbókinni og í gær höfðu á þriðja hundrað sagst myndu mæta á markaðinn .
Meðal þeirra listamanna sem flytja tónlist sína fyrir gesti eru Retro Stefson , Ólöf Arnalds , Borko , Tilbury og Snorri Helgason .
Vinylmarkaðurinn er á laugardag kl. 13-17 .
