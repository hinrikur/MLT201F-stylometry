Verkefnahópur meistaranema í menningarstjórnun við Háskólann á Bifröst kom að málum á dögunum þegar Örtækni afhenti Félagi eldri borgara í Reykjavík veglega gjöf .
Um var að ræða hljóðbókaspilara , sérstaklega hannaðan fyrir eldra fólk og til dæmis þá sem eru sjónskertir .
Verkefnið Að láta gott af sér leiða er áfangi í námi í verkefnastjórn á Bifröst .
Nemendur , verkefnahópur skipaður Berglind Laxdal , Evu Björk Káradóttur , Karen Ingu Einarsdóttur og Magneu Ólafsdóttur , höfðu frjálsar hendur um útfærslu .
Ákváðu þær , sem fyrr segir , að beina sjónum að eldri borgurum sem oft eru afskiptir í umfjöllun um tækni og nýjungar .
Leitað var til Örtækni og þá fór boltinn að rúlla .
Voru Hartmann Kr. Guðmundsson framkvæmdastjóri fyrirtæksins og Sigurður Einarsson sem er í forsvari Félags eldri borgara í Reykjavík áfram um málið , það er að færa gamla fólkinu hljóðbókaspilara .
Málið var einnig kynnt tengiliðum hjá hjúkrunarheimilum á Reykjavíkursvæðinu , það er starfsmönnum sem skipuleggja félagsstarfið þar .
Í gegnum þetta fékk FEBeinn hljóðbókaspilara fyrir tilstilli Örtækni og er þess vænst að í framtíðinni fari tæki til hjúkrunarheimila .
sbs@mbl.is 