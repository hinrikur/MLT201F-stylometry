Launamunur kynjanna innan verkalýðsfélaganna á Faxaflóasvæðinu fer vaxandi .
Þetta kemur fram í nýrri könnun Gallup fyrir Flóafélögin og frá niðurstöðum hennar er sagt á vef Eflingar – stéttarfélags .
Þar segir að athygli veki að yfirvinnutími karla lengist meðan yfirvinna kvenna stendur nokkuð í stað .
Hjá Eflingu telur fólk sig þó geta vel við unað með tilliti til þess að meirihluti félagmanna er sáttur við þjónustu félagsins .
Vinnutími karla í fullu starfi er nú að meðaltali 48,6 klukkustundir og lengist um ríflega eina klukkustund frá fyrra ári .
Vinnutími kvenna í fullu starfi er nú að meðaltali 42 klukkustundir sem er ívið minna en á fyrra ári .
Yfirvinnutími karla í fullu starfi er nú tæpir 9 tímar að meðaltali og lengist um ríflega tvær klukkustundir .
Yfirvinnustundir kvenna í fullu starfi standa nánast í stað ; eru meðaltali 3,6 klukkustundir .
27% kvenna undir 200 þús. Þegar dreifing launa er skoðuð þá svara 27% kvenna að þær séu með dagvinnulaun undir 200 þús. kr. fyrir fullt starf og 15% karla .
Þá segjast 40% þeirra sem starfa við ræstingar vera með dagvinnulaun undir 200 þús. kr. fyrir fullt starf .
" Það styður fyrri vísbendingar að sá hópur sem er að fá greitt samkvæmt lágmarkstöxtum hefur stækkað og er því full ástæða til að fylgjast vel með að ekki sé verið að greiða laun undir lágmarki , " segir á Eflingarvefnum þar sem minnt er á að lágmarkstekjutrygging fyrir fullt starf sé 193 þús. kr. Karlar hafa um 108 þúsund krónum meira í heildarlaun en konur .
Heildarlaun karla í fullu starfi eru að meðaltali 379 þús. kr. á mánuði en kvenna 271 þús. kr ..
Munurinn á dagvinnulaunum karla og kvenna er mun minni en á heildarlaunum eða 56 þús. krónur á mánuði .
Af einstaka starfsstéttum eru ræstingafólk og leiðbeinendur á leikskólum með lægstu dagvinnulaunin eða að meðaltali 230 þús. kr. Heildarlaun þessara sömu hópa eru að meðaltali 244 þús. kr. í báðum tilvikum .
Fleiri fá fjölskylduhjálp Rétt innan við helmingur eða 48% Eflingarfólks býr í eigin húsnæði .
Meðaltalsgreiðslur fyrir leiguhúsnæði eru 107 þús. kr. í Reykjavík og um 92 þús. kr. að meðaltali utan höfuðborgarsvæðisins .
Af þeim hópi sem er í leiguhúsnæði segjast aðeins þrír af hverjum tíu fá húsaleigubætur .
Ríflega fjórðungur félagsmanna hefur leitað sér aðstoðar vegna fjárhagslegrar stöðu sinnar en fækkar þó aðeins milli ára .
Fleiri slá lán eða fá hjálp vina og ættingja .
sbs@mbl.is 