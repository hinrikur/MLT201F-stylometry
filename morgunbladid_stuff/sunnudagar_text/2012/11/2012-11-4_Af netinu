Prestar huga að vetri Vetur konungur mætti til leiks í vikunni og netverjar hófu undirbúning fyrir komandi tíð .
Séra Hjálmar Jónsson dómkirkjuprestur bauð til dæmis negld snjódekk til sölu á Facebook .
Nánast ónotuð að eigin sögn en eftir að hann endurnýjaði bifreið sína eru dekkin sem hann átti fyrir of lág fyrir þá nýju .
Annar séra , Hildur Eir Bolladóttir , prestur í Akureyrarkirkju , sagðist verða aftur 10 ára í svona veðri .
" Heima í Laufási , Zitroënbíllinn fenntur í kaf , útvarpsþulurinn að aflýsa skólahaldi og öðrum mannfögnuðum , ekki að það veki hugrenningatengsl , við Bolli bróðir að leita að einhverju sætu í suðurbúrinu en þar eru bara kokteilber og súkkulíki frá Lindu .
" Rok í Reykjavík Þá gustaði hressilega um landsmenn í vikunni og tíndust inn stöðuuppfærslur sem báru því vitni .
Innanhússráðgjafinn sjálfur Sesselja Thorberg , eða Fröken Fix , mátti þannig horfa á eftir blómapottunum sínum brotna meðan ruslatunnan hjá Marsibil Sæmundardóttur rúllaði í burtu .
Öllu verra var ástandið hjá Jóhönnu Kristjónsdóttur rithöfundi , hjá henni voru þakplötur að losna af húsinu hennar í Vesturbænum .
Lífskúnstnerinn og skaupskríbentinn Halldór Högurður átti þó fok-status dagsins : " Ef þessi vindátt helst þá verður slegið mannfjöldamet í Hafnarfirði innan skamms .
" Airwaves Þá eru ljósmyndir af Airwaves farnar að birtast á Facebook þar sem maður og annar er merktur inn á hressar tónleikamyndir .
Meðal þeirra sem skemmtu sér þar saman í vikunni voru Solla Eiríksdóttir , Linda Pétursdóttir og hráfæðiskokkurinn David Wolfe .
