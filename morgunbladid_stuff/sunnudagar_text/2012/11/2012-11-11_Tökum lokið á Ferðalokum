Tökum á víkingaþáttunum Ferðalokum lauk á fimmtudag en í þáttunum verður fjallað um valda atburði úr Íslendingasögunum .
Þættirnir verða sýndir á RÚV í upphafi næsta árs .
Vesturport á veg og vanda að þáttunum en það er Rakel Garðarsdóttir sem er framleiðandi ásamt Ágústu Ólafsdóttur .
Þáttunum leikstýrir Ragnar Hanssonen það var Vala Garðarsdóttir fornleifafræðingur sem skrifaði handritið og átti hugmyndina að þáttunum .
Þættirnir verða að hluta til leiknir og að hluta til heimildaþættir .
Fjöldi íslenskra leikara kemur fram í þáttunum en mikil leynd hvílir yfir þátttöku erlendra stórstjarna sem áformað er að segi frá upplifun sinni af Íslendingasögunum .
Sænsk-íslenska leikkonan Noomi Rapace er ein þeirra sem fram koma en samkvæmt heimildum Sunnudagsblaðs Morgunblaðsins hefur einnig verið rætt við sir David Attenborough .
" Tökunum er lokið á Íslandi og nú er lokahnykkurinn framundan , " segir Rakel og á þar við tökur á erlendri grundu fyrir heimildahluta þáttanna .
Í samtali vildi hún þó ekkert láta uppi um hvort sjónvarpsmaðurinn frægi yrði meðal viðmælenda í þáttunum .
Vesturportsliðið hefur gert víðreist á undanförnum árum og má telja víst að einhverjar þeirra stjarna sem orðið hafa á vegi þeirra í gegnum tíðina komi fram .
