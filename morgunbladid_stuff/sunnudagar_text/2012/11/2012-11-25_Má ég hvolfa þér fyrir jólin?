Óskaplega sem ég get látið fara í taugarnar á mér þegar endalaust er hamrað á því við konur að þær þurfi að komast í einhvern kjól fyrir jól sem er að því er virðist allt of lítill á þær .
Væri miklu heiðarlegra að segja beint út : Konur : Þið eruð allt of feitar ! Allar ! Þetta hábölvaða megrunarkjaftæði er gjörsamlega óþolandi .
Jólin fá ekki einu sinni að vera í friði fyrir þessum áróðri sem borar sér inn í höfuð kvenna með slíkum krafti að ótrúlega mjóum konum finnst þær meira að segja vera of feitar .
Hverjum datt í hug að telja okkur trú um að það væri eftirsóknarvert að svelta sig á aðventunni ? Einmitt á þeim árstíma sem ást og umhyggja er hvað mest tjáð með kræsingum og hverskonar matarboðum .
Lífið er allt of stutt til að láta á móti sér þá nautn sem fylgir því að gæða sér á góðmeti .
Ef fólki finnst það vera að gleypa of margar kaloríur þá er til ævafornt heillaráð við því : Að njóta ásta .
Heilmörgum hitaeiningum má brenna með ástarleikjum og til að auka brennsluna má gera sér hlutina líkamlega erfiðari .
Auka má áreynslu við smæstu atriði , til dæmis með því að nota munninn en ekki hendurnar við það verðuga verkefni að klæða hvort annað úr undirfötunum .
Augljóslega er það nokkuð meiri fyrirhöfn að ná með tönnunum einum saman að koma konu úr brjóstahaldi heldur en nærbrókum , en það eykur bara spennuna og skemmtanagildið .
Svo er alltaf gaman að takast á við ögrandi stellingar og þá er nú bráðsnjallt að leita í Kama Sútra eða önnur rit eftir hugmyndum .
Þeir sem ástarleikinn iðka geta til dæmis skipst á að standa á höndum eða haus meðan á hvílubrögðunum stendur , nú eða halda á eða undir hvort annað .
Gera það standandi frekar en liggjandi , standa jafnvel til skiptis á öðrum fæti .
Svo er hægt að teygja rækilega á útlimunum , fótleggina í átt til höfuðs , handleggi út og suður , og fá meðleikarann til að hjálpa til með því að ýta aðeins lengra .
Snúa á alla kanta upp á skrokkinn eins og skrúfu .
Skemmta sér við tilraunirnar , taka duglega á og njóta þess í botn að klístrast saman í hvors annars svita .
Ef slík amorsbrögð eru viðhöfð alla aðventuna , fullyrði ég að fólk smeygir sér geislandi kátt og í fanta fínu formi í skyrtuna og kjólgopann þegar klukkurnar hringja inn jólin .
Kristín Heiða 