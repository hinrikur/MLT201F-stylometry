Öll tölfræði segir einhverja sögu , öllu heldur hluta af sögu , en líklega sjaldnast alla söguna .
Oft er hægt að segja margar sögur með sömu tölum , allt eftir því hvernig á þær er horft .
Tölur sem sýna verð á bókum Arnaldar Indriðasonar síðastliðin áratug og birtar eru í úttekt blaðsins segja forvitnilega sögu um þróun á verði bóka .
Oft segir tilfinning manni að hlutir séu að hækka meira en tölfræðin sýnir í raun .
Síðustu ár hafa bækur hækkað í verði í takt við vísitölu .
Hér á landi hafa verið teknar upp dýrar kvikmyndir sem fyrirséð er að muni fá mikla athygli og talað er um að þetta geti orðið lyftistöng fyrir ferðaþjónustuna .
Þekkt er orðið að ferðaþjónustuaðilar í New York borg hafa haft miklar tekjur af því að leiða aðdáendur sjónvarpsþáttanna Sex and the city um slóðir þáttanna í borginni , Wallander-ferðir eru farnar um tökustaði þáttanna í Svíþjóð , Dirty Harry-ferðir eru vinsælar í San Francisco og á Nýja Sjálandi hefur tekist að byggja upp verðmæt fyrirtæki í kjölfar þess að náttúra landsins var í bakgrunni stórmyndanna upp úr Hringadróttinssögu .
Nokkrar tölur eru áhugaverðar í þessu samhengi .
Á þessu ári hafa tekjur af erlendum kvikmyndaverkefnum numið fjórum milljörðum , og eftir að búið er að skila 20% endurgreiðslu til framleiðenda standa eftir 3,2 milljarðar .
Verkefnið Film in Iceland , sem sett var á fót með það fyrir augum að markaðssetja Ísland sem tökustað hjá erlendum framleiðendum , fær 3,0 milljónir á ári í markaðsstarfið .
Á móti hverri krónu sem sett er í markaðsstarfið koma um 1.100 til baka .
Flestir myndu telja það ágætis ávöxtun ...
og jafnvel freistast til að leggja meira undir .
