Hljómsveitin íslenska og heimsfræga Of Monsters and Men er loksins stödd hér á landi í tengslum við Icelandic Airwaves .
Hljómsveitin spilaði meðal annars fyrir erlenda útvarpsstöð í vikunni og upptökurnar voru á þriðju hæð Iðnó .
Einum útvarpsmannanna brá heldur en ekki í brún þegar hann sá hóp skólakrakka úr Menntaskólanum í Reykjavík á harðahlaupum .
Hélt hann að þetta væru æstir aðdáendur sveitarinnar sem hygðust sitja um Of Monsters and Men við Iðnó og vildi láta sveitina fara út um bakdyr .
Hér á landi eru það hins vegar bara erlendar stórstjörnur sem eru myndaðar í bak og fyrir og flestar þeirra geta gengið óáreittar um stræti og torg enda var þetta einfaldlega leikfimitími með tilheyrandi útiskokki hjá mennskælingum .
