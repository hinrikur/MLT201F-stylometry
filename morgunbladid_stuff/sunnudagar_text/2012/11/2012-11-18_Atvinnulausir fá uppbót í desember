Ríkisstjórnin samþykkti á fundi sínum í gær tillögu velferðarráðherra um að greiða atvinnuleitendum desemberuppbót .
Greiðsla til þeirra sem eiga rétt á óskertri uppbót verður 50.152 kr. Þetta er þriðja árið í röð sem atvinnuleitendur fá greidda desemberuppbót , en áður hafði slík uppbót síðast verið greidd árið 2005 , að því er fram kemur í frétt frá velferðarráðuneytinu .
Staðfesti atvinnuleit Rétt til desemberuppbótar eiga atvinnuleitendur sem eru innan atvinnuleysistryggingakerfisins og staðfesta atvinnuleit frá 20. nóvember til 3. desember nk. Greiðslur verða í hlutfalli við lengd þess tíma sem viðkomandi hefur verið skráður atvinnulaus á þessu ári .
Hafi fólk verið hluta ársins á vinnumarkaði á það rétt á hlutfallslegri greiðslu desemberuppbótar frá atvinnurekanda samkvæmt kjarasamningi .
Kostar 325 millj. kr. Óskertar atvinnuleysisbætur nema 50.152 kr. sem eru 30% af óskertum grunnatvinnuleysisbótum .
Hjá þeim sem eiga hlutfallslegan rétt verður greiðslan ekki lægri en 12.538 krónur .
Til samanburðar má geta þess að desemberuppbót samkvæmt kjarasamningi Eflingar og Samtaka atvinnulífsins er 50.500 kr. Útgjöld Atvinnuleysistryggingasjóðs vegna greiðslu desemberuppbótar nema 325 millj. kr. sbs@mbl.is 