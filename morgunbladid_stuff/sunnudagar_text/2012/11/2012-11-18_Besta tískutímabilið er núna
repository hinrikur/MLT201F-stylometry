Söngvarinn Friðrik Ómar hefur í mörg horn að líta .
Á dögunum kom fyrsta sólóplata kappans , " Outside the Ring " , út auk þess sem hann hleypti nýrri heimasíðu af stokkunum .
Framundan eru útgáfutónleikar á Akureyri auk annarra söngstarfa fyrir jólin .
Gunnhildur Ásta Guðmundsdóttir gunnhildur@mbl.is Hvernig myndir þú lýsa þínum fatastíl ? Einfaldur , huggulegur , snyrtilegur og nútímalegur ásamt því að eiga fatnað sem er alltaf í tísku .
Hver eru bestu fatakaupin þín ? Armani-leðurjakkarnir mínir og Gucci-sólgleraugun mín ! En þau verstu ? Hugo Boss-jakkafötin sem ég keypti árið 2008 .
Rassinn rifnaði úr buxunum einu ári síðar .
Hverju er mest af í fataskápnum ? Ég á ógrynni af brókum og sokkum .
Get varla lokað skúffunum .
Annars á ég mjög mikið af bolum og skyrtum líka svo ég tali nú ekki um buxurnar ...
eiginlega á ég of mikið af öllu ! Hvar kaupir þú helst föt ? Mér finnst best að kaupa hversdagsfatnað í Jack ' n Jones .
Gott verð og fínustu föt .
Áttu þér einhvern uppáhaldsfatahönnuð ? Ralph Lauren .
Hef einnig verið að kaupa frá Guess og Armani .
Converse-skór og Timberland-skór eru einnig í uppáhaldi .
Hvaða þekkta andlit finnst þér með flottan stíl ? Enrique Iglesias er alltaf flottur .
Smart og ekki over-dressed .
Á að fá sér eitthvað fallegt fyrir jólin ? Já , það er alveg fastur liður hjá mér .
Ég kaupi alltaf jólaföt .
Allavega flotta skyrtu , bindi eða slaufu .
Áttu þér eitthvert gott stef , ráð eða mottó þegar kemur að fatakaupum ? Mér finnst gott að skoða blöð og tímarit .
Ef ég sé einhvern þar í töff fatnaði klippi ég það stundum úr blaðinu og tek með mér þegar ég fer að versla ! Hvert væri þitt eftirlætis tísku-tímabil ? Besta tískutímabilið mitt er núna .
Ég er að gera nýtt efni í tónlist og fara svolítið nýjar leiðir í fatastíl og fíla það í tætlur .
