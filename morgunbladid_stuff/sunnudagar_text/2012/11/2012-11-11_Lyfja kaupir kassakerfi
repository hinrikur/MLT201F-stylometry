Stjórnendur Lyfju hafa samið við Nýherja um innleiðingu á fimmtíu stykkjum af IBM afgreiðslukerfum fyrir verslanir sínar um land allt .
Fyrstu kerfin hafa þegar verið tekin í notkun í Lyfju í Smáralind í Kópavogi .
Í aðrar verslanir fyrirtækisins verður farið í kjölfarið .
Nýjar áherslur í rekstri Lyfju auk breytinga á hugbúnaði urðu til þess að farið var í þessar aðgerðir .
" Kröfur um endingu , lítið viðhald og framúrskarandi þjónustu eru lykilatriði þegar kemur að vali á afgreiðslukerfi , " segir Sigurður Kristjánsson fjármálastjóri Lyfju .
sbs@mbl.is 