Fésbókin til margra hluta nytsamleg þótt margt sé líka bullað á þeim vettvangi .
Síðan Týndir bangsar hefur sannað ágæti sitt undanfarið og einhverjir þessara dýrmætu vina barnanna komið í leitirnar eftir að hafa orðið viðskila .
Síðan er stofnuð fyrr á þessu ári , ætluð fólki sem hefur týnt eða fundið bangsa .
Langflest íslensk börn eiga líklega " bangsa " – sem getur reyndar allt eins verið ísbjörn , hundur eða eitthvert annað dýr en vináttan er jafnan ósvikin .
Skemmtilegt er að renna yfir síðuna .
" Tumi týndist í Stykkishólmi seinustu helgi .
Ef einhver hefur rekist á hann má sá hinn sami endilega hafa samband við mig , " skrifar kona þann 14. október og birtir mynd af Tuma .
Strax daginn eftir skrifar sama kona : " Tumi er fundinn .
Hann var í Borgarnesi , nú bíður hann í góðu yfrlæti eftir að komast heim í Breiðholtið .
Ég hugsa að hann verði settur í útgöngubann í framhaldinu .
" Sumir þessara góðvina barnanna finnast fljótt , aðrir seint og sumir eflaust alls ekki .
Nýleg færsla af síðunni : " Sonur okkar týndi þessum bangsa í Kringlunni á föstudaginn 09.11. milli klukkan 14.00-15.30 .
Hann hefur mikið tilfinningalegt gildi og hann var alltaf með hann .
Bangsinn sem er ísbjörn er aðeins tættari en á myndinni þar sem trýnið er orðið svolítið sjúskað þar sem strákurinn hafði skipt snuðinu út fyrir bangsann .
Ef þið hafið einhverjar upplýsingar megið þið endilega láta vita .
Hans er sárt saknað .
" Ljóst að á umræddu heimili bíður einhver spenntur eftir ísbirninum sínum .
" Rakst á þennan fína kisa utan við Nóatún í Grafarholti , hann bíður núna við kassann eftir vininum sem týndi honum , " skrifar kona 27. október .
Sá virðist ekki enn hafa komist í hendur eiganda síns , a.m.k. hefur enginn lýst yfir ánægju með færsluna .
