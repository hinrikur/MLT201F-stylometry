Styrkæfingar með eigin þyngd , á borð við armbeygjur , magaæfingar og upptog , verða þær heitustu árið 2013 samkvæmt niðurstöðum nýrrar könnunar American College of Sports Medicine ( ACSM ) í Bandaríkjunum .
Árlega leitast vísindamenn skólans við að kortleggja tískuæfingar í líkamsrækt á komandi ári .
Byggjast niðurstöðurnar á svörum 3.346 íþrótta- og líkamsræktarsérfræðinga um allan heim .
Telja vísindamennirnir æfingatískuna í líkamsrækt haldast í hendur við ástand efnahagsmála í landi hverju sinni .
Þannig skoruðu æfingar sem útheimta lítinn sem engan búnað hátt á listanum í ár , en pilates , jafnvægisæfingar á boltum og spinning , sem allt hefur skorað hátt undanfarin ár , náði ekki á blað yfir tuttugu heitustu æfingaleiðirnar í þetta skiptið .
