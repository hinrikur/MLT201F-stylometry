Æfingar standa nú yfir á glænýju og óvenjulegu leikriti sem frumsýnt verður á Akureyri síðla mánaðarins .
Þar glíma Þráinn Karlsson , Gestur Einar Jónasson og Aðalsteinn Bergdal við það skemmtilega verkefni að leika sjálfa sig .
Jón Gunnar Þórðarson , skrifari verksins og leikstjóri , tekur svo til orða að þremenningarnir leiki " gamla , bitra , geðilla leikara sem halda að þeir séu virtir , dáðir og sívinsælir ! " Leikritið kalla þeir Ég var einu sinni frægur og það verður sýnt í Ketilhúsinu á vegum Silfurtúnglsins .
Jón Gunnar hefur farið fyrir því félagi og m.a. sett upp söngleikinn Hárið í Hofi .
Jón Gunnar hefur setið við skriftir undanfarinn mánuð og sett saman handrit eftir fjölda viðtala við leikarana .
" Þeir nota sögur úr eigin reynslu ; Gestur Einar þolir ekki Gogga úr Stellu í Orlofi , Alli Bergdal þolir ekki Skralla trúð og Þráinn Karlsson þolir ekki þegar fólk segir við hann ; mikið líturðu vel út ! " Inn í sýninguna fléttast tónlist úr þeim verkum sem þeim þykir hafa staðið upp úr á 50 ára leiklistarferli .
" Gestur minnist á tímann sinn í útvarpinu , Alli reynir að selja heilsukrem frá Hrísey þar sem hann býr og Þráinn bölvar flestum sýningum sem hann hefur tekið þátt í ! " Verkið er í anda Grumpy Old Men , þar sem Jack Lemmon og Walter Matthau fóru á kostum .
Sýningin gerist á Kanarí og fjallar um ferð eldri borgara frá Akureyri sem fer algjörlega úr böndunum ...
