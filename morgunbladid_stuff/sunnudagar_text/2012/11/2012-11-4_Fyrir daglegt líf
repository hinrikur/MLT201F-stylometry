Sýningin FoodWork er sjálfstætt verkefni átta norskra hönnuða og er sýningin hluti af Tokyo Design Tide 2012 , sem fram fer dagana 31. október til 4. nóvember .
Eins og titillinn gefur til kynna snýst sýningin um ýmislegt tengt mat ; hvernig á að geyma hann , undirbúa hann , sýna hann eða borða , svo eitthvað sé nefnt .
Gripirnir eru norskir og hannaðir fyrir hversdagsnotkun í Noregi .
Innblásturinn kemur hins vegar frá japanskri menningu , eða öllu heldur skilningi hönnuðanna á því hvað japönsk menning er .
Hönnuðirnir hafa reynt að búa til norska hluti sem gætu átt rétt á sér í japönsku lífi .
Takmark þeirra er að fá innblástur frá því hvernig gripirnir leggjast í heimamenn í Tókýó og læra af viðtökunum .
ingarun@mbl.is 