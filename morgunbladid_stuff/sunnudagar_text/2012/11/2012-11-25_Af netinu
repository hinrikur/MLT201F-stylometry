Dylan og deilan Eiður Svanberg Guðnason var ekki ánægður með Hraðfréttadrengina sem Álfheiður Ingadóttir þingmaður vændi um að auglýsa í þætti sínum .
Þeir drengir svöruðu með því að auglýsa fjölmörg vörumerki í næsta þætti .
Eiður Guðnason tók málið upp í pistli á vef DV : " Þar var óbeint sagt : Þingmenn skulu ekki voga sér að gagnrýna okkur .
" Valgeir Örn Ragnarsson fréttamaður á RÚV gerði deilunum skil á Facebook .
" Bob Dylan súmmeraði Hraðfréttadeiluna upp ágætlega og það árið 1964 þegar Eiður var á þrítugsaldri .
" Come mothers and fathers Throughout the land And don ' t criticize What you can ' t understand Your sons and your daughters Are beyond your command .
" Ísrael-Palestínudeilan Helgi Seljan , fréttamaður Kastljóss , telur að stjórnmálamenn geti nú einbeitt sér að öðru eftir að vopnahléssamkomulag náðist á milli Palestínu og Ísraels .
" Nú þegar vopnahléssamkomulag virðist í augsýn fyrir botni Miðjarðarhafs geta hægri og vinstri menn á Íslandi snúið sér að hefðbundnari verkum ; að snobba upp eða niður fyrir sig , allt eftir því hvorum hópnum þeir tilheyra .
" Bergsteinn Sigurðsson blaðamaður var kaldhæðinn í stöðuuppfærslu á Fésbókinni á föstudag um myndir af frambjóðendum : " Á kosningavetri og prófkjörstíð freista sumir stjórnmálamenn þess að afla sér fylgis með myndaþáttum í dagblöðum og tímaritum þar sem þeir kjassa börnin sín .
Og þetta svínvirkar .
Þegar ég sé mynd af stjórnmálamanni kjassa hvítvoðung hugsa ég : " Þessi ann barni sínu .
Ég gæti hugsað mér að kjósa hann .
" " 