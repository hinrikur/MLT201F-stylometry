" Ég tel þessar nýju reglur til bóta .
Þær gefa neytendum tækifæri til þess í krafti greinargóðra upplýsinga að velja allra bestu dekkin hverju sinni , " segir Sigurður Helgason hjá Umferðarstofu .
– Um sl. mánaðamót tóku gildi nýjar Evrópureglur sem kveða á um að á öllum nýjum bíldekkjum skuli vera álímdur miði með niðurstöðum prófana á gæðum og öryggi þeirra .
Viðmið merkinganna er að dekk í A-flokki eru hin bestu en G-flokkurinn lakastur .
Margir þættir ráða þessu mati .
Veggrip er þó algjört lykilatriði í þessu sambandi , það er að hemlunarvegalengd bíla á dekkjum í F-flokknum er átján metrum meiri en í A-flokki .
Mikil bót Margir framleiðendur eru taldir framleiða betri dekk en aðrir og ýmsar rannsóknir og prófanir eru gerðar , segir í frétt frá Umferðarstofu .
Engin niðurstöðu ná þó til allra dekkja .
Því verður það mikil bót að mati stofnunarinnar að dekk á Evrópu-markaði skuli metin eftir sama kvarða .
Mat hvers og eins " Erfitt getur verið að ákveða hvers konar hjólbarðar henti hverjum og einum , " segir Umferðarstofa .
" Sumir fara sjaldan eða aldrei út fyrir þéttbýli og hafa þeir enga þörf fyrir nagladekk en hinsvegar eru góð vetrardekk nauðsynleg .
Nú eru komnir á markað margskonar vetrarhjólbarðar sem hafa eiginleika sem veita nánast jafn mikið öryggi og negld dekk .
En hver og einn verður að vega og meta út frá ferðavenjum sínum og aðstæðum hvaða dekk henta honum .
Þá er fólk hvatt til að leita upplýsinga um gæði hjólbarða áður en þeir eru keyptir .
" sbs@mbl.is 