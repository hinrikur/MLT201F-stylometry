Útgerðarfélagið Jakob Valgeir ehf.í Bolungarvík fékk nú á dögunum afhentan nýjan Cleopatra-bát frá bátasmiðjunni Trefjum í Hafnarfirði .
Að útgerðinni stendur Jakob Valgeir Flosason .
Egill Jónsson verður skipstjóri á bátnum .
Fimmtán brúttótonn Nýi báturinn hefur hlotið nafnið Jónína Brynja ÍS 55 .
Báturinn mælist 15 brúttótonn og er í krókaaflamarkskerfinu .
Jónína Brynja er af nýrri gerð Cleopatra 40B sem er nokkru breiðari bátur en eldri bátur útgerðarinnar .
Báturinn mun leysa af hólmi aflabátinn Guðmund Einarsson ÍS sem er af gerðinni Cleopatra 38 .
Aðalvél bátsins er af gerðinni Isuzu 6WG1TCX 720 hestöfl .
Nýjung í þessum bát er að gírinn hefur innbyggð tvö gírhlutföll .
Efra hlutfallið er notað með léttan bát út á miðin og neðra hlutfallið með hlaðinn bát til hafnar .
Báturinn er útbúinn siglingatækjum af gerðinni Furuno frá Brimrún .
Útbúinn til línuveiða Báturinn er einnig útbúin með vökvadrifnum Wesmar-hliðarskrúfum að framan og aftan sem tengdar eru sjálfstýringu bátsins .
Báturinn er útbúinn til línuveiða .
Línuspil er frá Beiti ehf. og annar búnaður til línuveiða frá Stálorku ehf. Öryggisbúnaður bátsins kemur frá Viking .
Rými er fyrir alls sextán 660 lítra kör í lest .
Í bátnum er innangeng upphituð stakkageymsla .
Borðsalur er í brúnni , auk stóla fyrir skipstjóra og háseta .
Svefnpláss er fyrir fjóra í lúkar auk eldunaraðstöðu með eldavél , örbylgjuofni og ísskáp .
Tugir smábáta eru gerðir út frá Bolungarvík og í raun má segja að hún sé hryggjarstykkið í atvinnulífi byggðarinnar .
Kemur þar til að fengsæl fiskislóð er skammt undan og óvíða fyrir vestan er skemmra að sækja á mið. Aflinn er svo að mestu unnin annarsstaðar og þá fluttur með landflutningabílum í vinnsluhús víðsvegar um landið .
sbs@mbl.is 