Borgarráð Reykjavíkur samþykkti í vikunni að ráða Björn Axelsson landslagsarkitekt í stöðu skipulagsfulltrúa Reykjavíkurborgar .
Björn hefur starfað síðustu árin sem umhverfisstjóri skipulags- og byggingarsviðs .
Hann hefur starfað innan stjórnsýslunnar í tvo áratugi og þekkir því vel starfsumhverfi opinberrar stjórnsýslu , að því er segir í frétt frá borginni .
Í tímans rás hefur Björn sinnt margvíslegum verkefnum á sviði umhverfis- og skipulagsmála hjá borginni , stýrt verkefnum á sviði svæðis- , aðal- og deiliskipulags , haft forgöngu um stefnumótun á sviði umhverfismála , deiliskipulags og aðalskipulags og komið að margvíslegum verkefnum í þeim dúr .
sbs@mbl.is 