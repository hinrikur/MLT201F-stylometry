Þrír nýir skrifstofustjórar í atvinnuvega- og nýsköpunarráðuneytinu voru skipaðir á dögunum .
Í samræmi við mat hæfnisnefndarinnar hefur ráðherra skipað Halldór Runólfsson , yfirdýralækni Matvælastofnunar , í embætti skrifstofustjóra afurða , Guðrúnu Gísladóttur , forstjóra , í embætti skrifstofustjóra innri þjónustu og rekstrar og Valgerði Rún Benediktsdóttur , settan skrifstofustjóra , í embætti skrifstofustjóra viðskiptahátta .
Halldór hefur gegnt stöðu yfirdýralæknis í 15 ár en áður starfaði hann hjá Hollustuvernd ríkisins .
Guðrún Gísladóttir hefur gegnt starfi forstjóra Heyrnar- og talmeinastöðvarinnar síðustu níu árin .
Guðrún er er viðskiptafræðingur með BSc gráðu frá Bifröst og meistaragráðu frá Háskóla Íslands .
Valgerður Rún Benediktsdóttir er með embættispróf í lögfræði og á að baki langan feril í Stjórnarráðinu .
sbs@mbl.is 