Nemendafélag Stýrimannaskólans í Reykjavík leggst alfarið gegn áformum Landssambands ísl. útvegsmanna um veiðigjald .
Félagsmönnum þykir með þessu að sér vegið , meðal annars í ljósi þess að margir sjómenn tóku þátt í mótmælum með útvegsmönnum á Austurvelli í júní sl. gegn veiðigjöldum og breytingum á stjórn fiskveiða .
Mörgum er sá atburður í fersku minni , þegar flotanum öllum var siglt til Reykjavíkur og áhafnir stefndu á fund .
" Frá okkar bæjardyrum séð eru útgerðir vel aflögufærar , en eins og alþjóð veit hafa mörg útgerðarfélög skilað gríðarlegum hagnaði undanfarin tvö til þrjú ár , " segja stýrimannanemar í ályktun .
Þar er ennfremur skorað á sjómannastéttina um að standa saman gagnvart þessu óréttlæti , eins og komist er að orði .
