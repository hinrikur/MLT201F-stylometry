Mikil ólga er í þingflokki Samfylkingarinnar vegna rammaáætlunarinnar sem til stendur að keyra í gegnum þingið .
Sex þingmenn gerðu fyrirvara þegar tillögu ráðherra var siglt í gegnum þingflokkinn í vor , en í henni fólst að sex virkjunarkostir yrðu færðir úr nýtingarflokki yfir í biðflokk .
En flokksforystan lætur engan bilbug á sér finna , enda láta verndunarsinnar til sín taka innan þingflokksins og þrýstingurinn er mikill frá Vinstri grænum .
Eins og einn þingmaður Samfylkingarinnar orðaði það í samtali í gær : " Þetta er auðvitað pólitískt samkomulag .
Þeir [ Vinstri grænir ] hafa sagt að þetta sé þeirra ESB og þeir geti ekki farið í kosningar nema þetta sé svona .
" " Ég á von á því að þingsályktunartillagan verði tilbúin í næstu viku , þannig að umræður fari hugsanlega fram í þarnæstu viku , án þess ég geti lofað neinu um það , " segir Mörður Árnason , sem fer fyrir málinu af hálfu Samfylkingarinnar .
Hvað þýðir " bið " ? Samkvæmt heimildum innan Samfylkingarinnar leggur Mörður upp með að hægt sé að sætta sig við að taka virkjanakosti úr nýtingarflokki og setja þá í biðflokk , en hvorki sé ásættanlegt að þingið færi kosti úr biðflokki í nýtingu né vernd .
Og hann liggur ekkert á því í samtölum að hann muni mæla fyrir óbreyttri tillögu frá ráðherrunum , þar sem virkjanakostirnir sex verði í biðflokki .
Einn þingmaður Samfylkingarinnar var spurður hvað það þýddi að færa kosti í biðflokk – hvort það væri bið eftir nýrri ríkisstjórn ? " Nei .
Og það er algjör misskilningur að málið sé fyrst núna að verða pólitískt .
Það varð það um leið og menn fóru að setja virkjanakosti ýmist í nýtingu eða vernd .
" Mest er í húfi í neðri Þjórsá .
Landsvirkjun hefur lagt mikla vinnu í að undirbúa virkjanir þar og umhverfismat liggur fyrir , þannig að hægt væri að ráðast í framkvæmdir á skömmum tíma .
En líklegt er að nokkrir úr hópi sexmenninganna muni sætta sig við að þær virkjanir fari í biðflokk á þeim forsendum að rannsaka þurfi áhrif þeirra á laxastofninn í Þjórsá .
En ekki býr djúp sannfæring að baki , eins og fram kemur í máli þingmanns Samfylkingarinnar er hann er spurður , hvers vegna slíkar rannsóknir voru ekki gerðar í sumar .
" Auðvitað er þetta skálkaskjól líka .
Og sjálfsagt eru einhverjir að kaupa sér tíma og láta umhverfismatið renna út .
" Líklega samþykkt á þingi Sexmenningarnir sem voru í andstöðu við tillöguna í vor eru Árni Páll Árnason , Björgvin G. Sigurðsson , Helgi Hjörvar , Kristján L. Möller , Sigmundur Ernir Rúnarsson og Össur Skarphéðinsson .
Líklegastir tl að greiða atkvæði gegn þingsályktunartillögunni eru Kristján L. Möller og Sigmundur Ernir Rúnarsson , enda leiðir Kristján starf atvinnuveganefndar sem vildi hafa rammaáætlunina að mestu í upphaflegri mynd .
Málið var tekið af þeirri nefnd þegar ágreiningur kom upp á milli stjórnarflokkanna og fært til umhverfisnefndar , þannig að verndunarsjónarmiðin fengju meiri hljómgrunn .
Útlit meirihlutans óljóst Andrúmsloftið í Samfylkingunni er sérstaklega viðkvæmt út af flokksvali sem stendur yfir þessa dagana .
Það togast því eflaust á í þingmönnum flokksins hvort þeir sættist við forystuna , taki slaginn eða sitji hjá .
Helgi Hjörvar segist til að mynda vilja sem breiðasta sátt , en mun styðja tillögu stjórnarinnar .
Hvernig sem fer virðist fátt geta komið í veg fyrir að þingsályktunartillagan verði samþykkt á Alþingi , enda nýtur hún stuðnings smærri flokksbrota .
Það kom fram hjá Merði Árnasyni í vikunni að hann taldi meirihluta að baki tillögunni en sagðist ekki vita nákvæmlega hvernig sá meirihluti liti út .
" ÞEIRRA ESB " Það hefur valdið miklum skjálfta á Alþingi að sex virkjunarkostir , Urriðafossvirkjun , Holtavirkjun , Hvammsvirkjun , Skrokkölduvirkjun , Hágönguvirkjun 1 og Hágönguvirkjun 2 , voru færðir úr nýtingarflokki í biðflokk .
Svandís Svavarsdóttir sagði er hún kynnti þingsályktunartillöguna að það væri " með vísan til ákveðinna varúðarsjónarmiða og nýrra upplýsinga " .
Stjórnarandstaðan hefur haldið því fram að þar hafi pólitíkin spilað inn í og Samfylkingin hafi ekki þorað að taka slaginn við Vinstri-græna .
Þingmaður Samfylkingarinnar sagði í samtali í gær að Vinstri-grænir hefðu sagt að " þetta væri þeirra ESB " .
Stuðlar að stöðnun Þeir 67 virkjunarkostir sem þingsályktunartillagan nær til skiptast þannig að 16 kostir eru í orkunýtingarflokki , 31 í biðflokki og 20 í verndarflokki .
Þá er áætluð orkuvinnslugeta í orkunýtingarflokki um 8,5 teravattstundir , í biðflokki 12,5 og í verndarflokki 11,3 .
Núverandi orkuvinnsla á Íslandi er um 17 teravattstundir .
" Þessi skipting milli nýtingar- , bið- og verndarflokka segir þó ekki alla söguna , því mjög margir kostir í nýtingarflokki , til dæmis jarðvarmi á Reykjanesi – eru ekki sérlega langt komnir og mun taka tíma að hrinda áformum þar í framkvæmd .
Óvíst er hvort af sumum þeirra getur orðið , " segir Birgir Ármannsson , þingmaður Sjálfstæðisflokksins .
" Þeir kostir , sem ráðherrarnir færðu úr nýtingarflokki í biðflokk , voru hins vegar vatnsaflsvirkjanir , sem eru langt komnar , og unnt væri í sumum tilvikum að koma verkefnunum fljótt í gang .
" Þá segir hann að hafa beri í huga að sé virkjunarkostur flokkaður í nýtingarflokk feli það ekki í sér að hann sé þar með kominn á koppinn .
" Þessi flokkun breytir engu um að það þarf öll leyfi , rannsóknaleyfi , framkvæmdaleyfi , virkjanaleyfi , leyfi skv. skipulagi , mat á umhverfisáhrifum og allt þetta til þess að dæmið gangi upp .
Þetta er í mörgum tilvikum eftir varðandi jarðvarmavirkjanirnar í nýtingarflokki , en mun meira hefur verið klárað varðandi ofangreinda kosti í vatnsafli , sem færðir voru úr nýtingu í bið , ekki síst virkjanir í neðri hluta Þjórsár .
Tillaga ráðherranna , sem breytti niðurstöðum verkefnisstjórnar og faghópa , var því að þessu leyti til þess fallin að stuðla að stöðnun eða a.m.k. afar hægri uppbyggingu á þessu sviði .
Og öllum er ljóst að það byggist á pólitík en ekki vísindum .
" Þjóðmál Pétur Blöndal pebl@mbl.is " Það er mjög óljóst með framhald rammaáætlunar í þinginu því það er hver höndin uppi á móti annarri í flestöllum flokkum , nema kannski Sjálfstæðisflokknum .
" Þór Saari 