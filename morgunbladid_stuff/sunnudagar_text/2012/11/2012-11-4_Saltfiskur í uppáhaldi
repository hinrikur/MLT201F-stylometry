Guðrún Hrund Sigurðardóttir á langa reynslu að baki í eldhúsinu en í 13 ár skrifaði hún og eldaði fyrir Gestgjafann og þar af starfaði hún sex ár sem ritstjóri .
Guðrún Hrund reiddi fram saltfiskrétt sem hefur verið í eftirlæti hjá henni í nokkur ár en almennt er hún afar hrifin af hráefninu .
" Ég geri allt mögulegt við saltfisk .
Steiki hann , baka í ofni , geri bollur og set í pottrétti .
Það er endalaust hægt að leika sér með hann en mér þykir mikilvægt að nota góða bita svo sem hnakkastykki og þá sérstaklega í þennan rétt , " segir Guðrún Hrund .
Guðrún Hrund segir tímann á Gestgjafanum hafa verið ótrúlega skemmtilegan en fyrir um tveimur árum breytti hún til og fór út í verslunarrekstur þegar hún keypti Búsáhöld í Kringlunni ásamt eiginmanni sínum .
Þar ráðleggur hún fólki hvers konar potta , pönnur og áhöld er best að nota undir hvers konar mat og má segja að hún hafi nú reynt hvernig það er að vera beggja vegna borðs í matreiðsluheiminum .
" Mér finnst eins og áhugi Íslendinga á því hvers konar búnað þeir nota í eldhúsinu vera að aukast , fólk virðist vilja borga meira til að fá potta og pönnur sem endast þá jafnvel út ævina þannig að þessir hlutir eru farnar að ganga á milli kynslóða sem er mjög skemmtilegt .
" Að lokum hvetur Guðrún Hrund fólk til að prófa sig áfram með saltfiskinn en hún er það mikill aðdáandi hans að í fyrra var hún með sér saltfiskþátt í Gestgjafanum .
Saltfiskur í pestósósu Fyrir fjóra 800 g saltfiskur , helst hnakkastykki svartur pipar 1-2 dl klettakáls- og basilíkupestó Hitið ofn í 170°C .
Kryddið fiskinn og veltið upp úr pestó .
Bakið í eldföstu móti í um það bil 10-12 mínútur .
Berið fram með parmesankartöflumús og basilíku .
Klettakáls- og basilíkupestó 1 poki klettakál 2-3 stilkar basilíka , má sleppa 2 hvítlauksgeirar pipar 1 msk .
valhnetur , saxaðar eða furuhnetur 4 msk .
rifinn parmesanostur ½ -1 tsk .
sykur 2 dl olía Setjið allt nema olíu í matvinnsluvél og maukið .
Bætið olíunni smám saman við þar til pestóið er orðið hæfilega þunnt .
Parmesankartöflumús 500 g kartöflur , skrældar og soðnar 1-2 dl rjómi 3-4 msk .
söxuð fersk basilíka salt svartur pipar rifinn parmesanostur Hitið ofn í 180°C .
Stappið kartöflur eða pressið með kartöflupressu í skál .
Blandið rjóma , parmesanosti og basilíku saman við og kryddið .
Setjið blönduna í smurt , eldfast mót og stráið parmesanosti yfir .
Bakið í 5-10 mínútur .
