Viðamikil dagskrá verður í Listasafni Íslands um helgina , og í systursafni þess , Safni Ásgríms Jónssonar á Bergstaðastræti 74 .
Á laugardag verður þátttökugjörningur og listsmiðja fyrir börn og fullorðna , kl. 11-14 .
Þátttakendum er boðið að vinna með bjarta liti og blanda úr þeim litróf skammdegisins .
Á sunnudag verður boðið upp á leiðsögn í báðum söfnum .
Klukkan 14 er gengið með Sigríði Melrós Ólafsdóttur um sýninguna " Vetrarbúning " í Listasafni Íslands og klukkan 15 verður Eyrún Óskarsdóttir listfræðingur með leiðsögn um tvær sýningar í Safni Ásgríms .
Nefnast þær " Fornmenn " og " Umhverfis landið á fáeinum áratugum " og eru settar upp í vinnustofu listamannsins .
