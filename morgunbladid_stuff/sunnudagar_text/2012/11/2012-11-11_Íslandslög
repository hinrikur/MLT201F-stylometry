Þeir Gissur Páll Gissurarson tenór og Árni Heiðar Karlsson píanóleikari munu halda tónleika saman nú á sunnudagskvöld klukkan 20 í Hömrum á Ísafirði .
Yfirskrift tónleikanna er Ísland farsælda frón og verða flutt fjölmörg þekkt einsöngslög .
Þrátt fyrir áherslu á íslenska og þjóðlega tónlist verður einnig flutt úrval evrópskra sönglaga .
Áhersla verður lögð á nálægð og innlifun bæði flytjenda og hlustenda .
Þetta er ekki í fyrsta skipti sem þeir félagar Gissur Páll og Árni Heiðar koma fram en samstarf þeirra hófst árið 2008 og hafa þeir komið fram síðan við fjölmörg tækifæri .
