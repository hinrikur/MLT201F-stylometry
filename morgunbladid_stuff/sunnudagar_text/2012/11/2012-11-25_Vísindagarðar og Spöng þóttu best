ASK arkitektar hlutu á dögunum Skipulagsverðlaunin 2012 fyrir Vísindagarða Háskóla Íslands .
Verðlaunin voru nú veitt í fjórða sinn .
Í ár var Vistbyggðarráð samstarfsaðili Skipulagsfræðingafélags Íslands , sem stendur fyrir því að veita verðlaunin annað hvert ár með stuðningi Skipulagsstofnunar .
Markmiðið er að hvetja til umræðu um skipulagsmál og vekja athygli á því besta í greininni .
Nú var athygli sérstaklega beint að vistvænum gildum Félagslegi þátturinn vel leystur Sérstaka viðurkenningu fengu þrír nemar í skipulagsfræðum við Háskólann í Reykjavík , þau Arnþór Tryggvason , Ester Anna Ármannsdóttir og Eva Þrastardóttir fyrir verkefnið Nýtt skipulag í Spönginni Grafarvogi , hagnýtt verkefni í bæjarkönnun .
Alls bárust átta tilnefningar um verkefni .
Í umsögn dómnefndar um verðlaunaverkefni ASK , það er Vísindagarða HÍ , segir að framsetning sé góð .
Tillagan hafi umhverfisvernd og sjálfbæra þróun að leiðarljósi .
Gerð sé grein fyrir tengslum við aðliggjandi byggð og verðlaunatillögu að skipulagi Vatnsmýrar .
Svæðið myndi heild í samspili við umhverfi og náttúru , umhverfi og vistvænum lausnum séu gerð góð skil í verkefninu .
Félagslegi þátturinn er vel leystur , að mati dómnefndar .
Mótun byggðar vel hugsuð Um Spangarverkefni háskólanemanna segir dómnefnd að þar sé farið vel í gegnum allar skipulagslegar forsendur .
Verkefnið sé innlegg í umræðu um þéttingu byggðar .
Getið sé um vistvæn markmið , umferðarmálunum séu gerð skil og mótun byggðar vel hugsuð .
sbs@mbl.is 