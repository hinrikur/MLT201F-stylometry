Stór meirihluti dagforeldra í borginni sækir stuðning til annarra dagforeldra og vill fá fleiri tækifæri til samstarfs .
Þorri dagforeldra hefur áhuga á að sækja fræðslu eða ráðgjöf til leikskóla í sínu hverfi og fá tækifæri til að nýta leikskólalóð fyrir börnin .
Þetta kemur í fram í könnun sem gerð var á vegum Reykjavíkurborgar og var birt í vikunni .
Í ljós kom jafnframt að dagforeldrar eru upp til hópa ánægðir með eftirlits- og ráðgjafaheimsóknir .
Telja að þá gefist gott tækifæri til að ræða fagleg málefni .
Starfsemin er skipulögð Þetta er fjórða könnunin sem gerð er meðal dagforeldra frá árinu 2006 .
Mun fleiri dagforeldrar en þá hafa nú ýmsar upplýsingar um starfsemina sýnilega fyrir foreldra , svo sem um dagskipulag , gjaldskrá , matseðil auk ýmissa áætlana sem snerta aðbúnað og öryggi barna .
Allir dagforeldrar sem tóku þátt í könnuninni höfðu , að því er segir í frétt frá borgini , fengið hrós frá foreldrum vegna starfsins , þar er frá 86% þeirra .
Það er í samræmi við niðurstöður viðhorfskönnunar meðal foreldra sem gerð var á sl. vordögum .
Þar kom einnig fram að rúmlega helmingur foreldra hefði heldur kosið leikskólapláss fyrir barn sitt hefðu þeir átt þess kost .
Algengasta ástæða þess var að vistun í leikskóla er ódýrari en einnig var aukið faglegt starf nefnt .
Lítið val Yfir helmingur foreldranna hóf leit að dagforeldri þegar barn þeirra var 1-6 mánaða og langflest börnin voru 7-12 mánaða þegar þau fóru í vistun .
Foreldrar voru sammála um að of lítið val hefði verið um dagforeldra og yfir 60% gerðu engan samanburð áður en vistun var tekin hjá því dagforeldri sem barnið þeirra dvaldi hjá .
Langflestir foreldranna voru jákvæðir fyrir því að tveir dagforeldrar störfuðu saman og töldu það helst auka öryggi barna jafnt sem dagforeldra .
867 börn dvöldu hjá dagforeldrum í maí þegar könnunin var gerð , var svarhlutfall 75% .
sbs@mbl.is 