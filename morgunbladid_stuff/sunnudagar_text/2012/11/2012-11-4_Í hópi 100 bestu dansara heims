Bryndís Ragna Brynjólfsdóttir var á dögunum valin í hóp 100 bestu dansara í heimi á dansárinu 2011-2012 af tímaritinu Dance Europe .
Ár hvert tekur tímaritið saman lista yfir framúrskarandi dansara byggðan á tilnefningum dómnefndar , en enginn Íslendingur hefur komist á listann svo vitað sé til .
" Auðvitað er það mikil virðing og viðurkenning að það sé tekið eftir manni .
Þetta eru gagnrýnendur um allan heim sem gefa upp lista yfir þá tíu dansara sem þeim finnst eiga þann heiður skilinn að komast á listann , " segir Bryndís Ragna í samtali við Sunnudagsblað Morgunblaðsins .
Bryndís Ragna hefur alið manninn í Rotterdam undanfarin 17 ár og býr þar ásamt þriggja ára syni sínum .
" Það er alltaf í huganum að koma heim .
Ég var heima að kenna fyrir jólin í fyrra , svo er spurning hvað framtíðin hefur að bjóða , " segir Bryndís Ragna .
