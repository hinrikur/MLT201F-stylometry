Verkfræðistofan Verkís hefur fengið vottun um að umhverfisstjórnun í starfsemi fyrirtækisins uppfylli kröfur svonefnds ISO 14001 staðals .
" Við höfum unnið markvisst að þessu í nokkurn tíma en þar sem fyrirtækið var þegar með þessa þætti innbyggða í stjórnunarkerfi sitt þurfti ekki að gera miklar breytingar til að fá vottunina , " segir Sigþór U. Hallfreðsson , gæðastjóri Verkís .
Leiðandi í umhverfisstjórnun Verkís starfar eftir ákveðinni stefnu í umhverfis- og öryggismálum og stefnir fyrirtækið á að verða leiðandi í umhverfisstjórn .
Sérfræðingar Verkís á umhverfis- og öryggisdeild hafa unnið að þessu verkefni ásamt Sigþóri , en þar er fyrir hendi fjölbreytt reynsla við innleiðingu slíkra kerfa sem margir hafa nýtt sér .
Með umhverfisstarfi hefur Verkís dregið úr pappírsnotkun og prentun , og við innkaup eru frekar valdar umhverfismerktar vörur eða þjónusta .
Þá hefur verið tekin upp sorpflokkun á öllum starfsstöðvum fyrirtækisins , segir í fréttatilkynningu .
Einnig hefur fræðsla til starfsmanna um umhverfisáhrif og vistvæna hönnun verið efld .
Vænta fjárhagslegs ávinnings Auk almennra atriða sem bæta rekstur , svo sem aukinnar skilvirkni og hagkvæmni í rekstri , vonast Verkís eftir fjárhagslegum ávinningi af virkri umhverfisstjórnun .
Jafnframt að vottun umhverfisstjórnunarkerfisins hafi jákvæð áhrif á markaðsstöðu fyrirtækisins og bæti ímynd þess , segir í tilkynningu Verkís .
sbs@mbl.is 