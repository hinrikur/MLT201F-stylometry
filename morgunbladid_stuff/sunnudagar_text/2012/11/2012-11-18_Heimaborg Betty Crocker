Í St .
Paul , Minnesota er gott að vera .
Úrvalið af fersku hollmeti í stórmörkuðunum er einstakt og borgin skipulögð þannig að aldrei er lengra í græn svæði og leikvelli en 600 metrar .
Hamborgarasósan drýpur líka af hverju frönsku strái og eru fleiri bílalúgur hér en sumarhús í Grímsnesi ! Segulbandið , brauðristin , sjóskíðin , Betty Crocker , Cheerios og Pillsbury ' s Best koma héðan auk teiknimyndasagnanna um Smáfólkið .
Dásamlegu ræðismannshjónin hafa búið hér í áratugi og tala óspillta íslensku eins og í myndbrotum frá árdögum Ríkissjónvarpsins , vandað málfar og engin linmælgi .
Jólaballið nefnist jólabarnaball og eru jólasveinavísur Jóhannesar úr Kötlum sungnar hástöfum kringum jólatréð .
Ekkert útþynnt .
Guðni Már Harðarson stundar meistaranám í predikunarfræðum og sálgæslu við Luther Seminary .
