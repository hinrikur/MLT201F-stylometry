Jólaglögg og jólahlaðborð á vinnustöðum eru vinsæl og hefur fjölgað í seinni tíð .
Fyrir marga er það gleðskapur ársins í vinnunni en svo virðist sem margir eigi erfitt með að höndla þetta og gerist fulldjarfir til samverkamanna .
Lengi haft augastað Áfengið flýtur í jólasamkvæmum þessum .
Gleðin er við völd og áður en menn vita af er hafinn kossagangur meðal vinnufélaga sem annað , eða bæði , hafa haft augastað á lengi .
Samkvæmt rannsókn hafa 56% einhleypra breskra karla endað jólaglöggið á því að hneppa sig upp að konum af sama vinnustað .
Daginn eftir samkvæmið kvöldinu áður hafa 48% breskra karla hins vegar vaknað við þann vonda draum að sú kyssilega var gift kona .
Ekki sömu rándýrin Einhleypar konur eru ekki sömu rándýrin á jólahlaðborðunum og karlar því aðeins 22% þeirra gangast við því að hafa kysst kvæntan vinnufélaga .
En hvort sem fólk er heitbundið eður ei virðist ást að finna í jólapartíunum , þegar losað er um uppsafnað vinnuálag ársins með volgri glögg .
Játa 56% karla og 35% kvenna að hafa stundað kossaflens með vinnufélaga í jólasamkvæmi vinnustaðarins .
Ekki varanlegt Þessir leynilegu ástarfundir leiða ekki til varanlegra sambanda ; rómantíkin endist ekki mikið lengur en veislan því aðeins 20% þessara samruna leiða til varanlegs ástarelds eftir glöggina .
agas@mbl.is 