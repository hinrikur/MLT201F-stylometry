Tímaritið Popular Science Magazine hefur veitt stoðtækjaframleiðandanum Össuri verðlaun fyrir framúrskarandi nýjung .
Um er að ræða fullgerðan gervifót sem byggist á samþættingu skynjunar , gervigreindar og hreyfitækni .
Fóturinn nefnist Symbionic Leg og hlaut verðlaun sem besta nýjungin .
Í umsögn blaðsins um Symbionic Leg frá Össuri segir að verðlaunin taki mið af því að þetta sé fyrsta heildstæða lausnin fyrir þá sem eru aflimaðir fyrir ofan hné .
Hér sameinast örgjörvastýrt hné með gervigreind og rafdrifinn ökkli með hreyfiskynjurum í einn gervifót sem ekki á sinn líkan í heiminum .
Fyrir tilstuðlan gervigreindar og háþróaðra hreyfiskynjara getur nýi gervifóturinn lært á skömmum tíma göngulag einstaklingsins og brugðist við breyttum aðstæðum svo sem gönguhraða eða halla þar sem gengið er .
Byltingarkennd vara " Það er mikill heiður að Popular Science-tímaritið veiti okkur þessi verðlaun fyrir Symbionic Leg , en þessi byltingarkennda vara er sú fyrsta sinnar tegundar í heiminum .
Viðbrögð notenda hafa verið mjög jákvæð , með þessum gervifæti geta notendur náð mun eðlilegra göngulagi og meiri hreyfigetu en áður var mögulegt , " segir Jón Sigurðsson , forstjóri Össurar .
