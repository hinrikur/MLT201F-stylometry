Á dögunum undirrituðu Sigurður Bessason formaður Eflingar – stéttarfélags og Sólveig Ólafsdóttir framkvæmdastjóri Reykjavíkurakademíunnar nýjan þriggja ára samning um varðveislu og umsýslu Bókasafns Dagsbrúnar sem er í eigu Eflingar .
Nýr samningur byggist á fyrra samkomulagi þessara aðila um bókasafnið frá árinu 2003 og tryggir framtíð safnsins í skjóli og undir stjórn Reykjavíkurakademíunnar .
Bókasafn Dagsbrúnar er sérfræðisafn á sviði atvinnulífsrannsókna og verkalýðsmála , og handbókasafn fyrir Reykjavíkurakademíuna .
Á safninu er góð vinnuaðstaða fyrir þá sem rannsaka þróun verkalýðshreyfingar , velferðarkerfis og íslensks atvinnulífs .
Í safninu eru skráðir ríflega 8.500 titlar og 11.700 bindi .
Aðsetur safnsins er í húsakynnum Reykjavíkurakademíunnar að Hringbraut 121 í Reykjavík , sem gjarnan er nefnt JL-húsið .
sbs@mbl.is 