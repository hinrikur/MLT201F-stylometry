Kókómjólk frá Mjólkursamsölunni var valin besta ferska mjólkurvaran á Norðurlöndum á fagsýningu norrænna mjólkursamlaga sem í vikunni var haldin í Herning í Danmörku .
Guðmundur Geir Gunnarsson , mjólkurbússtjóri MS á Selfossi , veitti viðurkenningunni mótttöku úr hendi Jóakims Danaprins .
Mjólkurbú hvaðanæva af Norðurlöndum taka þátt , en þetta er í fyrsta sinn sem mjólkurbú utan Danmerkur vinnur þessi verðlaun .
Íslendingar drekka árlega yfir tíu milljón fernur af kókómjólk .
Er útflutningur á vörunni í skoðun , segir í frétt frá MS .
Auk verðlauna fyrir kókómjólkina fékk Mjólkursamsalan sérstaka viðurkenningu fyrir SMS skyr , sem ætlað er börnum og ýmis verðlaun í einstökum undirflokkum .
Í gegnum tíðina hafa vörur frá MS fengið góða umsögn og verið sigursælar á sýningunni í Herning og fengu í þetta sinn fimm gullverðlauna , tólf silfurverðlaun og fimmtán brons .
Bragð , áferð , gerð og útlit Norræna sýningin í Herning er haldin annað hvert ár .
Þetta er í 10. sinn sem Mjólkursamsalan tekur þátt en þarna hefur fyrirtækið fengið viðurkenningar fyrir skyr og osta .
Á sýningunni er teflt fram um 1.600 mjólkurvörum sem keppa um verðlaun .
Eru gefnar m.a. einkunnir fyrir bragð , áferð , gerð og útlit .
Heildareinkunn þessara þátta sker úr um hvaða vörur vinna til verðlauna en þau skiptast í heiðursverðlaun , gull , silfur og brons .
sbs@mbl.is 