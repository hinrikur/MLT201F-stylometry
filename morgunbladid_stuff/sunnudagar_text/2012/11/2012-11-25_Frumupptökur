Upptökur með Bítlunum síðan á nýársdag árið 1962 eru komnar í leitirnar og verða seldar á uppboði í næstu viku .
Bítlarnir höfðu komið frá Liverpool daginn fyrir upptökurnar og tóku upp tíu lög fyrir Decca-útgáfuna , en útgáfustjórinn Dick Rowe sem hlýddi á þá , valdi frekar að gera samning við Brian Poole & The Tremeloes .
Það hafa verið talin einhver mestu mistök rokksögunnar .
Paul McCartney , John Lennon , George Harrison og Pete Best skipuðu sveitina þennan dag og kölluðu sig The Silver Beatles .
Meðal laganna á segulbandinu eru Money ( That ' s What I Want ) , Like Dreamers Do og Three Cool Cats .
Utan á hylkinu er handskrifaður lagalisti og svarthvít ljósmynd af sveitinni fyrir væntanlegt plötuumslag .
