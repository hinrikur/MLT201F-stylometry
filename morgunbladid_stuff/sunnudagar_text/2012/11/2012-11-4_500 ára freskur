Benedikt páfi XVI söng tíðir í Sixtusarkapellunni á miðvikudaginn var til að minnast þess að þá voru liðin 500 ár síðan forveri hans , Júlíus II , gerði það sama til að vígja undursamlegar freskurnar í loftinu sem Michelangelo hafði málað á fjórum árum .
Nokkrum árum síðar málaði Michelangelo hið flennistóra Dómsdagsverk sitt á endavegg salarins .
Sixtusarkapellan er einn fjölsóttasti salur á jörðinni en þangað koma um 10.000 gestir daglega .
Yfirvöld í Vatíkaninu segjast mögulega þurfa að takmarka fjölda gesta , þar sem mengun sem stafar af fólki ; af andardrætti , ryki og svita ; ógni ómetanlegum verkunum .
