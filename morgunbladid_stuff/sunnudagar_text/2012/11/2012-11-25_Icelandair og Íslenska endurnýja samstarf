Fulltrúar Icelandair og Íslensku auglýsingastofunnar hafa skrifað undir nýjan samning um áframhaldandi samstarf .
Fyrirtækin hafa mörg undanfarin ár haft með sér samstarf á sviði markaðsmála sem hefur meðal annars alið af sér fjölda auglýsingaverðlauna og Íslensku markaðsverðlaunin .
Samningurinn tekur til markaðsstarfs hér heima , en ekki síður markaðs- og auglýsingastarfs Icelandair í Evrópu , Norður-Ameríku og víðar .
" Icelandair er eitt öflugasta markaðsfyrirtæki landsins .
Sterk sýn á markaðsmál , stefnumótun og skýr markmiðasetning hefur gert það að verkum að samstarf okkar við Icelandair hefur verið mjög farsælt og skapandi , " segir Hjalti Jónsson .
Sókn og uppbygging " Árangur Icelandair í krefjandi umhverfi síðustu ár hefur verið mjög góður .
Þar hefur öflugt starfsfólk og markvisst markaðsstarf á öllum mörkuðum fyrirtækisins gegnt veigamiklu hlutverki .
Stærð , þekking og reynsla Íslensku hefur verið okkur mikilvæg í þeirri sókn og uppbyggingu sem hefur átt sér stað hjá félaginu undanfarin ár , " segir Helgi Már Björgvinsson , framkvæmdastjóri og sölu- og markaðssviðs Icelandair .
sbs@mbl.is 