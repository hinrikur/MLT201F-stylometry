Ríflega 100 þúsundum fjár var í haust slátrað hjá SS á Selfossi , en sláturtíðinni lauk í sl. viku .
Alls var slátrað 95.926 dilkum og 8.380 fullorðnum kindum eða alls 104.306 fjár .
Aukningin milli ára er um 4% .
Meðalþyngd dilka er 16,33 kg .
og hefur aldrei verið hærri í 105 ára sögu SS .
Þyngsti dilkurinn þetta árið kom frá Eiríki Jónssyni í Gýgjarhólskoti í Biskupstungum .
Vó hann 33,3 kg .
Eiríkur átti einnig næstþyngsta dilkinn , sem var sléttu kílói léttari .
Ráðstöfun kjöts og annarra afurða var með hefðbundnum hætti , segir í frétt frá SS .
Ferskt kjöt var hlutað og skorið bæði á Selfossi og á Hvolsvelli , skrokkar frystir í heilu og grófhlutaðir á báðum stöðum .
Kjöt var flutt út og sett í geymslur á Hvolsvelli , Selfossi og í leigugeymslur til eigin ráðstöfunar eða útflutnings síðar .
Slátur og innmatur fór í slátursölu , til frystingar fyrir kjötvinnslu og til útflutnings .
Gærur eru saltaðar og fluttar út .
Aukaafurðir eftirsóttar Helstu útflutningsmarkaðir lambakjöts og sláturafurða eru í Evrópu , Asíu og Rússlandi .
Vaxandi eftirspurn er erlendis eftir aukaafurðum af ýmsu tagi .
Þannig eru lambatyppi og lungu nú flutt út í fyrsta skipti auk vamba , garna og ýmiskonar fitu og afskurðar .
" Það færist í vöxt að bændur taki heim fé til eigin sölu eða verkunar og er áhugaverð viðbót við íslenskan kjötmarkað .
SS leggur þessu verkefni lið með því að hluta kjöt og ganga frá því í vandaðar pakkningar og hefur útbúið sérmerkingar í þessum tilgangi , " segir í frétt frá SS .
sbs@mbl.is 