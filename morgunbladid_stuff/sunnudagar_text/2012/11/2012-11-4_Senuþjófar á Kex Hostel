Segja má að fimmtudagskvöldið á Kex Hostel hafi verið svolítið sögulegt .
Stórstjörnur eins og Björk Guðmundsdóttir mættu á staðinn en senuþjófar kvöldsins voru þó meðlimir bresku hljómsveitarinnar The Vaccines en sveitin tróð óvænt upp .
Með sveitinni spilar bassaleikarinn Árni Hjörvar Árnason .
Meðal þeirra laga sem sveitin spilaði var hinn sígildi pönkslagari Ó , Reykjavík sem íslenska hljómsveitin Vonbrigði gerði frægan fyrir nokkrum áratugum .
Kom þetta gestum Kex Hostel skemmtilega á óvart því ekki hafði verið gert ráð fyrir að sveitin kæmi þar fram .
The Vaccines er ein heitasta hljómsveit Bretlands um þessar mundir .
