Rúmlega 2,5 milljónir króna söfnuðust í átaksverkefninu Út að borða fyrir börnin sem fór fram fyrr á árinu á þrettán veitingastöðum .
Verkefnið var til styrktar Barnaheillum – Save the Children á Íslandi .
Þetta er annað árið sem efnt er til átaksins þar sem viðskiptavinir staðanna styrkja samtökin og starfsemi þeirra með kaupum á tilteknum réttum .
Hluti af verði réttanna rann til Barnaheilla og verkefna sem lúta að vernd barna samkvæmt ákvæðum barnasáttmála Sameinuðu þjóðanna .
Veitingastaðirnir sem tóku þátt í átakinu voru ; Caruso , Dominos , Grill66 , Hamborgarafabrikkan , Íslenska kaffistofan , KFC , Nauthóll , Pizza Hut , Saffran , Serrano , Skrúður , Subway og Taco Bell .
sbs@mbl.is 