Ég er í hópi þeirra fjölmörgu Íslendinga á síðustu öld , sem lærðu að lesa á Litlu gulu hænuna , sem Steingrímur Arason , kennari og uppeldisfrömuður , tók saman og kom fyrst út árið 1930 .
Ég man enn um hvað sagan var .
Litla gula hænan hafði fundið hveitifræ .
Því þurfti að sá , þá að slá hveitið og þreskja , mala kornið og baka úr því brauðið .
Þegar átti að vinna sögðu svínið , kötturinn og hundurinn öll við litlu gulu hænuna : " Ekki ég .
" Þegar átti hins vegar að gæða sér á brauðinu sögðu svínið , kötturinn og hundurinn : " Nú get ég .
" Þessi dýr vildu seilast til afurðar af vinnu annarra .
Sagan á sér augljósar hliðstæðar í ýmsum stjórnmálastefnum , sem nú eru ofarlega á baugi .
Flosi Ólafsson leikari lærði eins og ég að lesa á Litlu gulu hænuna og orti : Las ég mér til menntunar margan doðrant vænan , en lærdómsríkust lesning var litla gula hænan .
Hitt vita færri , að Steingrímur Arason staðfærði söguna úr bandarískri barnabók ( sennilega með rætur í rússneskri þjóðsögu ) um " the little red hen " , sem var í vinfengi við latan hest , syfjaðan kött og háværa gæs .
Hún fann fræ og fékk þá hugmynd að sá því .
Þá sögðu hesturinn , kötturinn og gæsin einum rómi : " Ekki ég .
" Hið sama gerðu þau , þegar hænan sló hveitið , þreskti það , malaði og bakaði .
En þegar litla rauða hænan spurði , hver vildi éta með henni brauðið sögðu allir : " Nú get ég .
" En þá sagði litla rauða hænan : " Nei , ég ætla að éta brauðið ein .
" En það er ekki hættulaust að vera í einhverjum hópi eini einstaklingurinn , sem sýslar við arðbæra iðju , eins og ljóð Andra Snæs Magnasonar sýnir : Ekki ég voru síðustu orð litlu gulu hænunnar .
Athugasemdir og leiðréttingar vel þegnar Hannes H. Gissurarson hannesgi@hi.is 