Uppþvottaefni Ein teskeið af þvottaefni er alveg nóg í eina uppþvottavél af leirtaui .
Gott er að nota 1/3 af þvottatöflu .
Ef of mikið af uppþvottaefni er notað safnast leifarnar fyrir í dælum og fóðringum og geta skemmt vélina .
Þvottaefni Ein matskeið af þvottaefni dugar fyrir eina þvottavél af taui .
Takið út mæliskeiðarnar sem fylgja með þvottaefninu og notið matskeið .
Þvottur Gott er að setja reglulega á suðuprógramm ( 90° ) til að koma í veg fyrir að sveppur myndist sem er algengur í jafnt nýjum sem gömlum þvottavélum .
Stillið vindingunni á vélinni í hóf , of mikil vinding ásamt notkun á þurrkara skemmir oft og tíðum fatnaðinn .
Matseld Búið til matseðil fyrir vikuna .
Þar með nýtist betur matvaran sem keypt er og minni hætta á að eitthvað gleymist og jafnvel skemmist .
Með góðu skipulagi er hægt að fara í búðina einu sinni eða tvisvar í viku .
Fleiri ferðir kalla oftast á meiri óþarfa innkaup .
