Þetta nýja bjöllulaga ljós frá hinu þekkta danska hönnunarfyrirtæki Normann Copenhagen hefur fengið góðar viðtökur og er sem stendur uppselt á heimasíðu fyrirtækisins .
Ljósið kallast einfaldlega " Bell " en hönnuðir þess eru Andreas Lund og Jacob Rudbeck og hafa þeir þetta að segja um bjölluna sína .
" Oftast er snúran og það sem tengir snúruna við ljósið aukaatriði í hönnun ljósa .
Þetta er meira eitthvað sem er nauðsyn .
Í Bell ertu með ljós þar sem þessi tenging er augljós .
Ljós safnar saman fólki og í sögulegu samhengi hafa bjöllur verið notaðar til að kalla fólk saman , " segja þeir en ljósið er einmitt kjörið til að hengja fyrir ofan eldhúsborð þar sem fólk safnast einmitt gjarnan saman .
ingarun@mbl.is 