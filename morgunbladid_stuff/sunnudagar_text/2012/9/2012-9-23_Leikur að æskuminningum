OYOY er nýtt danskt hönnunarfyrirtæki sem leggur áherslu á heimilisvörur þar sem formið , notagildið , litir og góður efniviður er í fyrirrúmi .
Innblásturinn kemur frá sígildum norrænum stíl með áhrifum frá einfaldri japanskri hönnun og að lokum er kryddað með fallegum litum .
Útkoman verður stílhrein og á köflum litrík hönnun .
Það er alltaf gaman þegar ný og fersk hönnunarfyrirtæki koma fram á sjónarsviðið með sinn eigin stíl en samt innan norrænu hefðarinnar .
Aðalhönnuður OYOY er Lotte Fynboe , sem er menntuð frá TEKO í Herning með áherslu á innanhúss- og húsgagnahönnun .
Einkennisorð hennar eru meira er minna og hefur hún líka sagst vera undir miklum áhrifum frá minningum úr æsku .
Það er eitthvað barnslegt og einfalt við þessa hönnun sem er svo heillandi .
Fynboe segir að hlutirnir sem við röðum í kringum okkur eigi að veita okkur orku og gleðja okkur , sem er ágætis takmark í sjálfu sér .
ingarun@mbl.is 