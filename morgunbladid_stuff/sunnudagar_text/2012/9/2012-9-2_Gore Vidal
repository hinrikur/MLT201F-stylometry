Bandaríski rithöfundurinn Gore Vidal lést 31. júlí á þessu ári .
Hann átti fáa sína líka um meinfyndni , sem beindist ekki síður að honum sjálfum en öðrum .
Vidal sagði til dæmis í viðtali við Sunday Times Magazine 16. september 1973 : " Í hvert skipti sem einhverjum vini mínum gengur vel , deyr eitthvað inni í mér .
" Í sama viðtali sagði Vidal : " Mér finnst sjálfsagt að taka aftur upp vöndinn , en aðeins sem einkamál fullorðins fólks .
" Vidal var vinstrisinni og hafði ýmislegt að segja um forseta Bandaríkjanna .
Til dæmis kallaði hann Ronald Reagan " stórsigur líksmurningarlistarinnar " í Observer 26. apríl 1981 .
Í viðtali við Sunday Times 4. júní 1989 var Vidal spurður , hvað hefði breyst , hefði Níkíta Khrústsjov , einræðisherra Ráðstjórnarríkjanna , verið skotinn til bana 1963 , en ekki John F. Kennedy forseti .
Vidal svaraði að bragði : " Við getum aldrei verið viss um gang sögunnar , en ég tel fullvíst , að Aristóteles Onassis hefði ekki kvænst ekkju Khrústsjovs .
" Þau okkar , sem muna aftur á öndverðan sjöunda áratug , skilja þessa gamansemi .
Nína Khrústsjova var stórskorin , digur og hrukkótt , en Jacqueline , ekkja Kennedys , þokkafull , svo að af bar .
Aristóteles Onassis var forríkur grískur skipaeigandi , sem hafði yndi af að umgangast fagrar konur og fræga menn .
Anthony Powell segir eina sögu af Vidal í endurminningum sínum ( bls. 428 ) .
Á rithöfundaþingi í Sofíu í Búlgaríu skoðuðu þeir saman ljósmyndir af einhverjum fundanna .
Powell sá , að Vidal sat við hlið indversks fulltrúa .
" Ég sit alltaf við hliðina á mönnum með vefjarhatta , " sagði Vidal .
" Þá kemst ég á fleiri ljósmyndir .
" Aðra sögu af Vidal hef ég ekki fundið traustar skráðar heimildir um .
Á stjórnarárum Reagans á hann að hafa sagt : " Hafið þið heyrt um eldinn í bókasafninu í Hvíta húsinu ? Þetta var ægilegt .
Báðar bækurnar brunnu , og Reagan hafði ekki litað nema aðra þeirra .
" Athugasemdir og leiðréttingar vel þegnar Hannes H. Gissurarson hannesgi@hi.is 