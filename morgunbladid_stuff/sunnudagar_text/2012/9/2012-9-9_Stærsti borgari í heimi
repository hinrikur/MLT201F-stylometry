Nýverið var sett heimsmet þegar stærsti hamborgari heims leit dagsins ljós í spilavíti í Minnesota í Bandaríkjunum .
Borgarinn var nefndur Svarti björn og vó eitt tonn og var þriggja metra langur .
Þessi beikon- og ostborgari bragðaðist vel og var étinn upp til agna .
Philip Robertson tók afraksturinn út og skrásetti í Heimsmetabók Guinness .
Í borgarann fóru meðal annars 27 kg af beikoni , 23 kg af salati , 23 kg af lauksneiðum , 18 kg af súrum gúrkum og 18 kg af osti .
Það tók þó ekki meira en fjóra tíma að steikja borgarann en krani þurfti að lyfta honum upp og snúa .
