Ég held að unglingar hugsi ekki svo að fyrst þau séu bólusett þá geti þau stundað óvarið kynlíf .
Það eru til rannsóknir á þessu , innlendar sem og erlendar , sem benda til þess að svo sé ekki .
Umræðan um ábyrgt kynlíf snýst náttúrlega ekki bara um þetta heldur líka aðra kynsjúkdóma og annað slíkt , þessi umræða hefur engu að síður verið uppi .
Varðandi aukaverkanir þá hafa rannsóknir og reynslan af notkun bóluefnanna annars staðar sýnt að það er alveg jafn öruggt og annað bóluefni , það eru ekki sérstakar aukaverkanir sem fylgja því .
Það er til dæmis mikill misskilningur að halda því fram að þetta bóluefni valdi leghálskrabbameini .
Það er verið að nota dauðar veirur , ekki einu sinni lamaðar , og þær eru ekki skaðlegar fyrir viðkomandi einstakling , " segir Þórólfur Guðnason , yfirlæknir hjá sóttvarnarlækni .
" Það er til fjöldinn allur af þessum HPV-veirum en það eru tiltölulega fáar sem hafa tengsl við leghálskrabbamein .
Það eru aðallega þessar tvær tegundir , númer 16 og 18 .
Þær eru taldar vera orsakavaldur í um það bil 70% leghálskrabbameinstilfella .
Stofnar númer 6 og 11 af HPV veirunni eru aðalorsakir kynfæravarta , þeir valda þó ekki leghálskrabbameini .
Það er reyndar hægt að fá krabbamein í endaþarmi , á ytri kynfærum og í koki af völdum HPV en það er mun sjaldgæfara , " segir Þórólfur en bóluefnið sem Íslendingar eru að nota á aðeins að vinna á undirstofnum númer 16 og 18 þó svo það hafi komið í ljós að það vinni einnig að hluta til á öðrum stofnum .
" Kynmök er helsta smitleið þessara veira .
Það er því hægt að segja að leghálskrabbamein sé afleiðing af kynlífi .
Líkurnar á smiti aukast eftir því sem bólfélagarnir eru fleiri .
Flestar konur sýkjast þó einhvern tímann á lífsleiðinni því veiran er mjög algeng .
Sem betur fer er það í fæstum tilfellum sem hún veldur vandræðum , líkaminn ræður oftast niðurlögum hennar .
Það eru alltaf einhverjar konur sem fá forstigsbreytingar í leghálsi og í mörgum tilfellum ganga þær líka til baka .
Síðan eru enn færri sem enda með krabbamein .
Það er því aðeins í undantekningartilvikum , miðað við fjölda sýktra , sem veiran veldur krabbameini , " segir læknirinn .
" Það er ekki alveg komið í ljós hvort bóluefnið virki eins og ætlast er til .
Þetta er mjög óvenjulegt bóluefni að því leytinu til að það tekur mörg ár að sjá árangurinn af bólusetningunni .
Það getur liðið mjög langt frá því að kona smitist af veirunni og þar til krabbamein komi í ljós , allt upp í tíu til tuttugu ár .
Það eru hinsvegar til allskonar rannsóknir á bóluefnunum sem segja að þau séu mjög virk í því að koma í veg fyrir þessar forstigsbreytingar og þar af leiðandi krabbamein , " segir Þórólfur .
" Það var ekki farið af stað í bólusetningarherferðina fyrr en í fyrra , nú er verið að bólusetja markvist .
Í september í fyrra voru allar tólf og þrettán ára stúlkur bólusettar en hér eftir munu allar tólf ára stúlkur verða bólusettar ár hvert , " segir hann .
Bólusetning á efri árum " Sumar þjóðir eru farnar að bólusetja stráka líka en það hefur ekkert verið rætt hér á landi .
Þó svo stelpa sé búin að sofa hjá , jafnvel hjá fleirum en einum , þá getur það borgað sig að fara í bólusetningu .
Það eru margar þjóðir sem hafa bólusett kvenfólk allt upp í 20-25 ára .
Verndin er samt náttúrulega ekki eins mikil hjá fólki sem er byrjað að stunda kynlíf , bóluefnið virkar ekki ef veiran er til staðar þegar bólusetningin á sér stað , " segir Þorvaldur .
Við erum sein í því að byrja á þessum bólusetningum en þó á undan sumum .
Finnar eru til að mynda ekki enn byrjaðir að bólusetja en hyggjast þó gera það á næstunni , á þessu ári eða því næsta , " segir Þórólfur en þess má geta að sumar þjóðir hafa áralanga reynslu af bólusetningunni .
Leghálsskoðun nauðsynleg " Það er mjög nauðsynlegt að það komi skýrt fram að bóluefnið nær aðeins til 70% þeirra veira sem valda leghálskrabbameini .
Við erum ennþá með veirur sem fólk er óvarið fyrir þó svo það hafi farið í bólusetningu .
Það tekur líka langan tíma að sjá árangur af bóluefninu .
Því þarf krabbameinsskoðun að vera til staðar í langan tíma .
Bólusetningin leysir því ekki skoðunina af hólmi , að minnsta kosti ekki eins og staðan er í dag , " segir Þórólfur en að sögn hans eiga allar konur að fara reglulega í leghálsskoðun , hvort sem þær hafa verið bólusettar eða ekki .
" Maður veit lítið um það hvort hinir undirstofnar HPV veirunnar munu leysa undirstofna 16 og 18 af hólmi .
Þessar áhyggjur koma alltaf upp við allar bólusetningar , hvort eitthvað annað komi í staðin .
Það hefur þó ekki sýnt sig að svo sé við aðrar bólusetningar þannig að það kæmi á óvart ef svo yrði með þessa bólusetningu .
En maður veit aldrei og því þarf að fylgjast mjög grannt með þessu , " segir hann .
