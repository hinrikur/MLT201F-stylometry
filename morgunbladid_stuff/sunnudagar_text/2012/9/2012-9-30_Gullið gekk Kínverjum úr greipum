Fyrir síðustu umferð ólympíumótsins í Istanbúl á dögunum áttu kínversku sveitirnar í opna- og kvennaflokknum góða möguleika á gullverðlaunum .
Karlasveitin var jöfn Rússum og Armenum en með sigri í lokaumferðinni hefði sveitin staðið langbest að vígi þar sem allar niðurstöður hnigu í sömu átt ; ef grípa þyrfti til stigaútreiknings myndi kínverska vinna .
Reyndin varð sú að stigaútreikning þurfti til en þá þurfti með afar flóknu kerfi að gera upp á milli armensku sveitarinnar og þeirrar rússnesku .
Kína tapaði nefnilega fyrir Úkraínu og endaði í fjórða sæti .
Í kvennaflokknum fór einnig allt á versta veg , kínversku stúlkurnar , með heimsmeistarann Hou Yifan á 1. borði , unnu sína viðureign en við stigaútreikning reyndust keppinautar þeirra Rússar hafa betur .
Þar er þó bættur skaðinn því kínverska kennaliðið hefur margsinnis unnið gull á ólympíumótum .
Vandinn liggur nefnilega hjá körlunum .
Bíði maður nógu lengi við bakka Gula fljótsins er aldrei að vita nema lík óvinanna fljóti þar framhjá , segir kínverskt máltæki fornt .
Einn góðan veðurdag munu fremstu skákmenn þeirra uppfylla væntingar alþýðulýðveldisins um fullnaðarsigur á vettvangi ólympíumótanna .
Til þess hafa þeir a.m.k. nægan mannskap .
Hljómfögur nöfn stórmeistara á borð við Liren Ding , Ni Hua og Xiangzi Bu kalla fram minningar um skæran bjölluhljóm sem ónefndur íslenskur skákmaður þóttist heyra þegar yfir menn dundu hinar frægu " kínversku drottningarfórnir " sem voru aðalsmerki frumherjanna sem tefldu í Buenos Aires 1978 .
Í dag er leiktækni sumra kínversku skákmannanna svo góð að minnir á vel þjálfaða borðtennisleikara .
Og það var ekki hátt á þeim risið , andstæðingunum í lokaumferðinni , Úkraínumönnum .
Ivantsjúk hafði orðið fyrir ýmsum skakkaföllum í Istanbúl og sumir aðrir langt frá sínu besta .
Sigurstund Kínverja virtist ætla að renna upp – en þeir töpuðu 1:3 ! Ég hef dálítið verið að velta ástæðunni fyrir þessari kínversku " tregðu gagnvart gullinu " .
Niðurstaðan er ekki alveg komin .
Þegar Mikhael Tal kom til Íslands árið til 1964 kjaftaði á honum hver tuska .
Þó kom hann úr lokuðu samfélagi .
Kínversku skákmennina er ekki hægt að nálgast á sama hátt : ÓL 2012 ; 11. umferð : Vasilí Ivantsjúk – Wang Hao Nimzoindversk vörn 1. d4 Rf6 2. c4 e6 3 .
Rc3 Bb4 4. e3 0-0 5 .
Bd3 d5 6 .
Rf3 b6 7. a3 Bxc3 + 8. bxc3 c6 ? ! Sérkennilegur leikur .
Sjálfsagt er 8... .
dxc4 9 .
Bxc4 c5 ásamar – Dc7 o.s.frv. 9. cxd5 cxd5 10 .
Be2 Rc6 11 .
O-O Ra5 12. a4 He8 13 .
Re5 Re4 14. f3 Rd6 Vitaskuld ekki 14... .
Rxc3 15 .
Dc2 og vinnur .
15 .
Ba3 Bb7 16 .
Bxd6 Dxd6 17. f4 g6 18 .
Dg4 Hvítur er búinn að byggja upp vænlega sóknarstöðu .
18... .
Rc4 19 .
Dg3 Dc7 20 .
Bxc4 dxc4 21. f5 f6 Nú er afar freistandi að fórna manni .
Til þess að dæmið gangi upp þarf að finna 26. leikinn .
22. fxg6 ! fxe5 23 .
Hf7 Dc6 24. gxh7 + Kxf7 25 .
Hf1 + Ke7 Ivantsjúk var búinn að sjá að valdið á e7-reitnum skiptir hér sköpum .
26. h8 ( D ) ! Hxh8 27 .
Dg7 + Kd6 28. dxe5 + ! – og Wang Hao gafst upp .
Framhaldið gæti orðið 28... .
Kc5 29 .
De7 + Kd5 30 .
Hd1 + Ke4 31 .
Hd4 + Kxe3 32 .
Dg5 + Ke2 33 .
Dd2 mát .
Helgi Ólafsson helol@simnet.is 