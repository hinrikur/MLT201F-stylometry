" Ég tel að aðrir flokkar og framboð í landinu eigi að sameinast um að bjóða Sjálfstæðisflokknum upp á fjögur ár í viðbót , hið minnsta , til endurhæfingar og sjálfsskoðunar .
" Steingrímur J. Sigfússon í málfundarræðu á Alþingi í vikunni .
" Sjálfstæðisflokkurinn má ekki verða Teboðshreyfing Íslands .
" Sagði Þorgerður Katrín Gunnarsdóttir í viðtali í Klinkinu í vikunni .
" Ég hef zero tolerance fyrir svona kjaftæði , Þorgerður Katrín " Sagði Jóhannes Þór Skúlason , aðstoðarmaður Sigmundar Davíðs Gunnlaugssonar .
" Það hefur valdið konungsfjölskyldunni miklum vonbrigðum að frönsk útgáfa og ljósmyndari hafi ráðist inn í einkalíf þeirra með svo grófum og óréttlætanlegi hætti .
" Yfirlýsing ungu hjónanna Vilhjálms prins og Kate hertogaynju af Cambridge eftir að franskt blað birti myndir af Kate berbrjósta að sóla sig .
" Ekki gott .
Tekur heila eilífð að komast í stólinn .
En ég er umvafinn kvenfólki " Guðlaugur Þór Þórðarson eftir skipan sæta á Alþingi .
" Það má líka minna á að það eru þónokkrir nýir skattar sem kallaðir hafa verið " tímabundnir " .
En ég hef ekki heyrt eitt einasta orð , frá því ágæta fólki sem ræður för í ríkisfjármálunum , við hvaða aðstæður þeir ættu að falla niður .
" Kristján Þór Júlíusson um skattahækkanir ríkisstjórnarinnar .
" Meirihlutinn í borginni verður að fara að átta sig á því að verk George Orwell " 1984 " er ekki handbók um vandaða stjórnsýslu og ber því ekki að nota sem slíka .
" Marta Guðjónsdóttir á fundi borgarstjórnar Reykjavíkur .
