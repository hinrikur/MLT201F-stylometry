Á tímabili vann ég einnig sem kennari .
Þá kenndi ég til að mynda sögu grænlensku þjóðarinnar en hún fjallar nær eingöngu um átök , ofbeldi og hefndir .
Mig langaði að sýna fram á að fleira byggi í sálarlífi og hefð Grænlendinga en þetta .
Ást , friður , íþróttir og samheldni hefur einnig verið stór hluti af daglegu lífi Grænlendinga í gegnum aldirnar .
Tilfinningar á borð við náungakærleik er einnig að finna hjá veiðimönnum , " segir Lars-Pele um skáldsögu sína .
Hann er staddur hér á landi um helgina ásamt eiginkonu sinni , Magdalenu , sem þýddi orð hans gaumgæfilega fyrir undirritaðan .
Verðlaunin sem Sagan af Kaassali hlaut eru ekki af verri endanum en nafnbótinni fylgja 1,2 milljónir íslenskra króna .
Lars-Pele segir það mikinn heiður að hljóta verðlaunin en er þó mjög hlédrægur .
" Ég er auðvitað mjög glaður og þakklátur .
Ég hef hinsvegar gengið í gegnum margt og unnið mörg störf svo ég er ekkert að týna mér í gleðinni .
Ég hef meðal annars unnið sem skólakennari , skíðakennari , bæjarstjóri og lögreglumaður .
Reynslan heldur mér á jörðinni , " segir hann .
Fyrsti ljóshærði strákurinn " Sagan segir frá lífi grænlenska fólksins á átjándu öld eða á þeim tímum er kristin trú var að breiðast út þar í landi , Grænlendingar voru annarrar trúar áður en til hennar kom .
Sagan segir frá stráki sem fæddist á Disko-eynni , " Segir Lars-Pele en hann fæddist einmitt á þeirri eyju .
" Í sögunni kemur hvalveiðibátur frá Evrópu til að skipta á vörum , eins og gerðist oft á þessum tíma .
Þegar báturinn leggur frá landi taka Grænlendingarnir eftir því að ein stúlkan , Inaluk , er horfin .
Fólkið finnur það út að henni var rænt og að hún væri nú stödd nauðug um borð í hvalveiðibátnum .
Henni er síðan bjargað af Aarluk og eftir nokkurn tíma kemst hún aftur til síns heima .
Hún er þá ólétt eftir að einn veiðimannanna á hvalveiðiskipinu nauðgaði henni .
Hún eignast síðan hraustan strák sem er sá fyrsti ljóshærði í samfélaginu , " segir Lars-Pele en þess má geta að bókin hefur nú þegar verið þýdd úr grænlensku á dönsku .
Gamlir siðir Grænlendinga " Hér áður fyrr báru Grænlendingar ekki dönsk nöfn .
Oftast voru þeim gefin nöfn eftir því hvernig þeir litu út eða hvernig persónuleiki þeirra var .
Kaassali , strákurinn sem sagan segir frá , fæddist á sama hátt og öll önnur börn ; glaður og heilbrigður .
Einn daginn þegar hann var hjálpa móður sinni að ná í vatn í selskinnspoka , þá réðust á hann hundar og fóru ansi illa með hann .
Frá því var hann alltaf boginn í baki sökum öra á maganum .
Þegar hann varð eldri og fór að sigla á kajak þá var hann einmitt alltaf boginn í baki , en kajakræðarar eru oft bognir í baki þegar þeir berjast við öldurnar og er það kallað kaassalivoq .
Í stað þess að rétta úr sér eins og allir aðrir þegar hann kom í land þá hélt hann áfram að vera boginn í baki .
Þess vegna var hann kallaður Kaassali , " segir Lars-Pele um aðalsöguhetju bókar sinnar .
Bókin segir einnig frá venjum og siðum sem tíðkuðust í Grænlandi á árum áður .
" Þegar maður elskaði konu sem endurgalt ekki ást hans , þá gekk maðurinn á brott og hóf einbúalíf í fjöllum Grænlands , langt frá þorpinu .
Þetta var hefð sem skapaðist sökum þess að maðurinn gat eftir þetta ekki búið í sama samfélagi og konan .
Í bókinni er einmitt maður sem elskar Inaluk , móður Kassalis .
Í byrjun sögunnar elskaði Inaluk hann líka en eftir að hún var numin á brott þá breyttist það allt saman , " segir Lars-Pele .
Háhyrningur hremmir sel " Hugmyndina að bókinni fékk ég þegar ég var á selveiðum með elsta syni mínum , hann hefur ekki verið nema þrettán ára .
Við vorum þá að sigla á kajak nálægt Disko-eyju og komum auga á sel .
Þegar sonur minn ætlaði að skjóta hann kom háhyrningur eins og hendi væri veifað og hremmdi selinn .
Sonur minn varð skelkaður og vildi drífa sig í land .
Hann reri eins hratt og hann gat í öldunum og varð við það kengboginn í bakinu .
Ég varð fyrir hugljómun og vildi bara komast heim að skrifa , " segir Lars-Pele .
" Sonur okkar veiddi engan sel þann daginn , " bætir Magdalena við með bros á vör .
Ekki alltaf dans á rósum " Ég held að ástina og samheldnina sem er kjarni bókarinnar sé enn að finna í Grænlandi .
Það er þó meira um þessa hluti í minni samfélögum Grænlands , þar sem nándin er meiri , " segir Lars-Pele .
Hann er nú þegar hálfnaður með aðra skáldsögu sem hann hyggst gefa út í náinni framtíð .
Lars er mjög fjölhæfur listamaður en auk þess að skrifa bækurnar , þá hefur hann gefið út tónlist , málað málverk og unnið allskyns handverk .
Hann vinnur einnig að smásagnasafni með sögum úr lífi sínu .
" Allt þar til fyrir tveimur árum var hann einn besti hlaupari og skíðamaður í Grænlandi en honum fer versnandi dag frá degi .
Hann greindist með MS-sjúkdóminn fyrir tveimur árum , " segir Magdalena .
" Ég byrjaði að mála eftir að ég greindist með sjúkdóminn .
Það kom dönsk kona til mín í Nuuk og hún sagði að það væri ekki gott fyrir mig að vera einn heima aðgerðarlaus allan daginn .
Hún kom því með pensla og pappír og sagði mér að mála og ég gerði það , " segir Lars-Pele en hann hefur aðallega málað myndir frá fæðingarstað sínum og öðrum smábæjum á Grænlandi .
