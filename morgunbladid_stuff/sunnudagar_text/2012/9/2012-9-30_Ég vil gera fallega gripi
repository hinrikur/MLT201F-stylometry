Fyrir sjö árum flutti Alexandra Buhl , grafískur hönnuður , frá Þýskalandi til Íslands ásamt íslenskum eiginmanni sínum .
Síðustu fjögur árin hefur Alexandra starfað sem bókahönnuður hjá Forlaginu .
Nýlega hannaði hún einkar fallegar kápur á fjórar nýjar bækur í gjafaseríu , Íslensk kvæði , Í slensk orðsnilld , Ástarljóð Davíðs Stefánssonar og Gæf uspor – gildin í lífinu .
" Útgáfustjóri Forlagsins , Jóhann Páll Valdimarsson , hefur lengi viljað gefa út gjafaseríu eins og þessa , " segir Alexandra .
" Hann sagði að nú væri kominn tími til að byrja , ég skyldi gera það sem mér dytti í hug og taka mér góðan tíma .
Ég fikraði mig áfram og gerði prufur og þetta var útkoman .
Ég er hrifin af efni sem gaman og gott er að snerta , þannig að maður finni fyrir munstrinu .
Fyrir nokkrum árum kom út Íslensk sjónabók og þar eru alls kyns íslensk munstur .
Ég leitaði í þessa smiðju við hönnum á bókunum .
Bókakápurnar fjórar sýna allar ólík íslensk munstur .
" Alexandra telur líklegt að framhald verði á þessari fallegu útgáfu .
" Það væri hægt að gera hundrað gjafabækur í þessum sama flokki í viðbót því það er nóg til af íslenskum munstrum .
" Kápur bókanna eru litríkar og Alexandra segist hafa lagt mikið upp úr litavalinu og hafði litaspjald frá Ítalíu til hliðsjónar .
" Vinnan við útlit þessara bóka tók sinn tíma en ég er mjög ánægð með útkomuna , " segir Alexandra .
" Ég vildi að útlitið yrði hæfilega klassískt en um leið nútímalegt .
" Alexandra sér um skreytingar á íslenska bókabásnum á bókasýningunni í Frankfurt sem hefst í október og sýnir þar einstakt hugmyndaflug .
Hún tók gamlar bækur og bjó til úr pappírnum alls kyns skraut og munstur sem fest verður á veggi í sýningarbásnum .
Þetta eru skreytingar sem munu örugglega vekja mikla athygli .
" Ég vildi gera eitthvað sem vekti forvitni og skapaði stemningu og væri jafnvel þannig að fólk vildi þreifa á því .
" Alexandra hannar um tuttugu bókakápur fyrir Forlagið um þessi jól .
" Það er nóg að gera , " segir hún .
" Ég þarf að vera hugmyndarík og vona að ég sé það .
Ég er alltaf að reyna að koma með eitthvað nýtt .
Mitt markmið er að gera fallega gripi sem vekja athygli .
Mér finnst skipta máli að bókakápur séu flottar og grípandi .
Fólk missir svo oft áhugann á að lesa Orðanna hljóðan Aldrei aftur Sumar sögur eru þannig að maður getur ekki hugsað sér að lesa þær aftur , jafnvel þótt manni þyki þær verulega vel heppnaðar .
Um daginn las ég mikla lofrullu í Sunday Times um bresku skáldkonuna Elizabeth Taylor , alnöfnu leikkonunnar frægu .
Pistlahöfundur sagði að Taylor væri furðulega vanmetinn höfundur og það væri hægt að lesa bækur hennar aftur og aftur , svo góður skáldskapur væri þar á ferð .
Þá rifjuðust upp kynni mín af smásögu eftir Elizabeth Taylor .
Ég hef sennilega verið um tvítugt þegar ég las smásöguna The Flypaper og varð svo skelfingu lostin að ég hét því að lesa þessa sögu aldrei nokkurn tímann aftur .
Ég hef staðið við það .
Þetta er saga sem mikið lof hefur verið borið á enda meistaraleg í hryllingi sínum .
Þar segir af ungri stúlku sem ókunnur maður gefur sig á tal við .
Stúlkan veit að morðingi gengur laus í bænum en lík ungrar stúlku hafði fundist skömmu áður .
Unga stúlkan hræðist manninn og leitar ásjár hjá vinalegri eldri konu sem býður henni í heimsókn .
Þegar stúlkan gengur inn í eldhúsið situr ókunni maðurinn við eldhúsborðið .
" Vinalega " konan er í vitorði með manninum .
Stúlkan er fórnarlamb þeirra og lesandanum er ljóst að hún mun ekki fá að lifa .
Meinlög örlög , smásaga eftir Somerset Maugham , er sömuleiðis saga sem ég las einu sinni og mun aldrei lesa aftur .
Hún segir frá breskum manni í Indónesíu sem er nýkvæntur breskri konu sem hann kynntist í sumarfríi og er ákaflega hamingjusamur .
Kona hans , sem hafði flutt frá Bretlandi til að búa með honum kemst að því að á yngri árum eignaðist hann börn með innfæddri konu og konan og börnin búa í námunda við þau .
Hún fyllist hryllingi og yfirgefur eiginmanninn , sem lesandinn veit að mun ekki finna hamingjuna eftir það .
Ein af síðustu setningum bókarinnar er : " Heit tár hrundu niður góðlegt , rauðflekkótt og og kringluleitt andlit hans .
" Þetta fannst mér á sínum tíma sorglegasta saga sem ég hafði lesið .
Sumar sögur koma manni í slíkt uppnám að maður getur ekki lesið þær aftur af ótta við að þær séu enn sorglegar .
Í uppáhaldi Daði Guðbjörnsson listmálari Það er freistandi að nefna Leitina að landinu fagra eftir Guðberg Bergsson eða Hundrað ára einsemd eftir Gabriel Garcia Marquez sem uppáhaldbækur því þær voru áhrifamikil lesning á mótunartíma mínum sem listamanns .
Þó finnst mér að það sé skáldsagan Aðventa eftir Gunnar Gunnarsson sem gæti verið leiðarljós fyrir nútímann , sagan af smalaferð Fjalla-Bensa sem fer í mikla háskaför til að bjarga fénaði samborgara sinna með aðstoð hundsins Leós og forystuhrútsins Eitils sýnir hann mikla óeigingirni og væntumþykju til sköpunarverksins og víða lýsir höfundurinn á hárfínan hátt hvernig það skiptir meira máli hvað þú ert en hvernig þú lítur út í augum samborgaranna .
Ég les mikið af ljóðum en það form gefur lesandanum oft andrúm til eigin sköpunar .
Ég les líka bækur sem tengjast Sahajayoga sem ég stunda .
Ég er nýbúinn að lesa Nýja testamentið sem ég mæli einnig sterklega með .
Listamaður sem staðhæfir að hann sé misskilinn er næstum alltaf lélegur listamaður sem hefur verið skilinn til fulls .
Jo Nesbø Málsháttur vikunnar Þangað vill auðurinn , sem hann er fyrir .
Skáldsaga fyrir fagurkera Heillandi saga um hinn einstaka Harold Frey Sagan af Harold Frey sem leggur upp í langa göngu til að bjarga lífi vinkonu sinnar er bæði heillandi og angurvær .
Það er enginn byrjendabragur á þessari fyrstu skáldsögu Rachel Joyce sem skrifar seiðandi texta sem hrífur lesandann með sér .
Harold Frey er persóna sem allir lesendur hljóta að vilja fylgja á langri og sögulegri göngu hans .
Þetta er einstaklega vel heppnað verk með fallegum boðskap um að hægt sé að hefja nýtt líf .
Spennusaga eftir Evu Joly kemur út í næsta mánuði Spennusaga eftir Evu Joly kemur út hjá Skruddu 20. október .
Bókin nefnist Augu Líru og Eva Joly skrifaði hana ásamt Judith Perrignon , blaðakonu á Liberation .
Báðar hafa þær kynnst skuggahliðum alþjóðlega fjármálaheimsins betur en flestir aðrir og sú reynsla skilar sér með ágætum í bókinni .
Ein af aðalpersónum verksins er blaðakonan Líra frá Sankti-Pétursborg sem heldur til Lundúna til að rannska vafasöm viðskipti rússnesks athafnamanns .
Þeir sem lesið hafa bókina segja að hún sé bæði vel fléttuð og spennandi .
Friðrik Rafnsson þýðir bókina .
Eva Joly er væntanleg til landsins til að kynna bókina og árita hana .
Dávaldurinn í bíó Eldvitnið er ný bók eftir Lars Kepler sem er höfundanafn hjónanna Alexanders og Alexöndru .
Þetta er þriðja bók þeirra .
Fyrsta bókin , Dávaldurinn , var gríðarlega vinsæl og er nú búið að gera samnefnda kvikmynd eftir bókinni .
Kvikmyndin hefur verið valin sem framlag Svíþjóðar til Óskarsverðlaunanna en leikstjórinn er hinn frægi Lasse Hallström .
Kvikmyndin verður frumsýnd á Íslandi á næsta ári .
Sænskir Hungurleikar væntanlegir Íslensk ungmenni sem syrgja að fá ekki fleiri Hungurleika , nú þegar þríleiknum vinsæla er lokið , geta tekið gleði sína því von er á bók í svipuðum stíl .
Hringurinn eftir Söru B. Elfgren og Mats Strandberg er upphaf þríleiks sem hefur slegið rækilega í gegn .
Bókin kemur út hjá Bjarti innan skamms .
Sagan fjallar um yfirvofandi heimsendi og aðalsöguhetjur verksins eru stúlkur sem eru tilbúnar að ganga mjög langt til að bjarga sjálfum sér og heiminum .
Útgáfurétturinn hefur verið seldur á yfir tuttugu tungumál og í heimalandinu hefur bókin selst í um 200.000 eintökum .
Áhrifaríkt rit komið út á íslensku Friðrik Rafnsson er iðinn þýðandi .
Hann þýðir ekki einungis skáldsöguna Kortið og landið eftir Michel Houellebecq og spennusögu eftir Evu Joly heldur einnig bókina Mótmælið öll ! eftir hinn 95 ára gamla Stépha ne Hessel .
Bókin er hvatning og ákall til lesenda um að mótmæla hástöfum óréttlæti heimsins .
Þetta litla en áhrifaríka kver , 48 blaðsíður , kom fyrst út í Frakklandi árið 2010 og hefur komið út í um fjörutíu löndum og selst í milljónum eintaka .
Hessel var virkur í frönsku andspyrnuhreyfingunni og sat í fangabúðum nasista .
Hann tók virkan þátt í að skrifa Mannréttindayfirlýsingu Sameinuðu þjóðanna og starfaði sem sendiherra .
Góðar sepnnusögur Glæpir og refsing Spennusögur rokseljast þessi misserin .
Á markaðnum eru nokkrar spennusögur sem hafa hlotið verðlaun og viðurkenningar og lof gagnrýnenda .
Þetta eru bækur sem unnendur spennusagna ættu ekki að láta framhjá sér fara .
Bók ársins hjá norskum bóksölum Norski yfirlögregluþjónninn Lier Horst er höfundur sex glæpasagna þar sem lögregumaðurinn William Wisting er í aðalhlutverki .
Norskir bóksalar völdu Vetrarlokun bók ársins 2011 , en þar þarf Wisting að leysa hrottalega morðgátu og leikurinn berst allt til Litháens .
Bókin einkennist ekki af mikilli spennu en hún er skrifuð af öryggi og fagmennsku og óhætt að segja að starfsreynsla höfundar innan lögreglunnar nýtist vel í lýsingum á samtímaglæpum .
Norskir bóksalar völdu Vetrarlokun bók ársins 2011 .
Drengurinn og morðinginn Tólf ára drengur skrifast á við raðmorðingja og afleiðingarnar verða afdrifaríkar .
Einsemd drengsins er lýst á áhrifamikinn hátt og sálsýki morðingjans er óhugnanleg .
Þetta er vönduð , vel skrifuð og um margt óvenjuleg verðlaunaspennusaga sem óhætt er að mæla með .
Lokakaflarnir eru æsispennandi .
Hinn danski Jussi bregst ekki Flöskuskeyti frá Per er sennilega besta bók Jussis Adler-Olsens , en fyrir hana fékk hann Glerlykilinn árið 2010 .
Mikill hraði og gríðarleg spenna einkenna verkið en á einum stað eru fimm manneskjur , tvö börn og þrír fullorðnir , annaðhvort látnar eða í stórkostlegri lífshættu .
Hlutirnir gerast ekki miklu betri í spennubókum .
Spennusagnaunnendur fagna hverri nýrri bók frá Jussi Adler-Olsen .
