Stærðin skipti löngum máli í tölvuheiminum , en ekki lengur .
Nú gera menn kröfur um minni , nettari og hljóðlátari vélar og ný vél frá Lenovo , M72e Tiny , setur ný viðmið á því sviði .
Það fyrsta sem maður tekur eftir er hvað vélin er lítil , pínulítil .
Hún er ekki nema hálfur fjórði sentímetri á breidd , rúmir átján á hæð og tæpir átján á dýpt .
Svo er hún ekki nema rúmt kíló , 1,3 kg alls .
Væntanlega þarf ekki að taka fram að afgjafi vélarinnar er ekki innbyggður og þvi engin kælivifta fyrir hann .
Hann er utanáliggjandi , ekki ósvipaður aflgjafa fyrir fartölvur , og fartölvulegt tengi aftan á vélinni .
Minni í vélinni getur verið allt að 16 GB .
Hægt er að velja um ýmsar diskagerðir í hana , 320 , 500 eða 750 GB og mishraðar eftir útfærslu , þ.e. 5.400 eða 7.200 snúninga .
Svo er hægt að fá sér SSD í staðinn og þá er hún ekki nema tíu til fimmtán sekúndur í gang og ekkert diskahljóð .
Skjákortið er á móðurborði , Intel-kort , en á vélinni eru tvö skjátengi , annað VGA og hitt stafrænt sem gerir kleift að tengja marga skjái við hana ef vill .
Vélin er hluti af ThinkCentre M72e-línu Lenovio sem ætluð er fyrirtækjum og stofnunum og kölluð M72e Tiny .
Hægt er að fá í hana ýmsar gerðir Intel-örgjörva ; i5-3470T , i3-2120T , Pentium G630T / G620T / G530T eða Celeron G460 / G44 .
Allir eru þeir sparneytnir , sérstaklega Pentium- og Celeron-örgjörvarnir , en ekki ýkja öflugir fyrir vikið .
Á henni eru alls fimm USB-tengi , tvö að framan og þrjú að aftan , þó aðeins USB 2.0. Eins og gefur að skila er ekkert geisladrif í henni , en hægt að fá mjög nett utanáliggjandi drif ef svo ólíklega skyldi vilja til að einhver saknaði þess .
Líka eru fáanlegar festingar til að setja vélina aftan á skjá eða undir borð , ef vill .
Lenovo sækir fram Næststærsti einkatölvuframleiðandi heims Margir hissuðu sig á því þegar kínverska fyrirtækið Lenovo festi kaup á ThinkPad-fartölvulínunni frá IBM , enda fáir á Vesturlöndum heyrt af fyrirtækinu .
Lenovo var þó á þeim tíma stórfyrirtæki í heimalandinu og ætlaði sér stóra hluti um heim allan sem hefur heldur en ekki gengið eftir : Á síðasta ári varð Lenovo næststærsti einkatölvuframleiðandi heims .
Heima í Kína er Lenovo ekki bara þekkt fyrir heimilistölvur og fartölvur fyrir einstaklinga , heldur líka fyrir farsíma , snjallsjónvörp , spjaldtölvur og líka fyrirtækjatölvur , gagnaþjóna og vinnustöðvar .
Tölvan sem sagt er frá hér til hliðar er þannig í tölvulínu sem er aðallega hugsuð fyrir fyrirtæki og stofnanir , en hún er líka til í útgáfu sem hentar fyrir heimili .
Í fyrirtækjarekstri kunna menn vel að meta nettar tölvur og neyslugrannar sem einfalt er að sýsla með og þeir kostir eiga líka vel heima inni í stofu eða tölvuhorni heimilisins , ekki síst í ljósi þess að vélin er hljóðlaus eða þar um bil .
