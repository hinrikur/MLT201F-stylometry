Á sunnudaginn , 30. september , mun Marjane Satrapi , rithöfundur og leikstjóri , hafa umræðufund um list sína á Sólon klukkan 16.30 og mun hann standa til klukkan 18.00 .
Ásamt henni munu klipparinn Stéphane Roche og Gunnþórunn Guðmundsdóttir , dósent í almennri bókmenntafræði við Háskóla Íslands , halda erindi .
Satrapi vakti heimsathygli með teiknimyndasögu sinni Persepolis , sem fjallaði um uppvaxtarár hennar í Íran .
Sagan var gerð að teiknaðri kvikmynd sem Satrapi sjálf leikstýrði og vann hún dómnefndarverðlaun á kvikmyndahátíðinni í Cannes .
