Kristín Halldórsdóttir , gæðastjóri Mjólkursamsölunnar á Akureyri , hefur verið ráðin mjólkurbússtjóri félagsins þar nyrðra .
Hún tekur við af Sigurði R. Friðjónsyni sem verður vöruþróunarstjóri félagsins í Reykjavík .
Kristín Halldórsdóttir er mjólkurtæknifræðingur og hefur starfað fyrir mjólkuriðnaðinn frá árinu 1987 .
Hún hefur verið gæðastjóri á Akureyri frá 2000 .
Undanfarin ár hefur starfsemi MS á Akureyri verið stokkuð upp , áherslum breytt og tæki endurnýjuð .
Þá er verið að endurnýja búnað í ostagerðinni nyrðra .
sbs@mbl.is 