Margir bregða á það ráð að fjárfesta í fitubrennslutöflum þegar loksins á að taka almennilega á því í ræktinni eða missa nokkur kíló .
Slíkar töflur fást í ýmsum formum og litum og geta verið góðar og gildar en kosta óneitanlega skildinginn .
Náttúrulegra ráð til að auka brennslu fitu í líkamanum er að hræra örlitlum cayenne pipar út í vatn eða te og drekka einu sinni til tvisvar á dag .
Varað er við því að byrja á of miklu magni .
¼ úr teskeið út í fullt glas af vatni er hæfilegt til að byrja með en með tímanum má auka skammtinn upp í heila teskeið og jafnvel tvær fyrir þá allra hörðustu .
Hafa ber þó í huga að engin húsráð koma í staðinn fyrir almenna skynsemi eins og að hreyfa sig reglulega , stilla ruslfæði í hóf og hafa gaman af lífinu .
