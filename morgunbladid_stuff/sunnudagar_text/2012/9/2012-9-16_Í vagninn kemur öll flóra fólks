5.00 Vekjaraklukkan hringir og ég dríf mig fram úr rúminu .
Fæ mér strax lýsi á fastandi maga .
Blíða , heimiliskötturinn , fer þá út að viðra sig á meðan ég tek mig til fyrir daginn .
Síðan fæ ég mér Herbalife hristing í morgunmat með frosnum jarðarberjum , bláberjum og banana , blandað saman við hrísmjólk og All bran .
Ég geri tvo hristinga í einu , fer með einn með mér í vinnuna .
Ég les blöðin á meðan ég borða morgunmatinn og skola vítamínunum niður með vatnsglasi .
Tek svo til gott nesti fyrir daginn .
5.45 Kalla ég í Blíðu kisuna mína , hleypi henni inn og gef henni matarskammtinn fyrir daginn .
Dríf mig svo út á stoppistöð , þar sem strætó sækir mig klukkan 5.50 Ég nenni ekki að standa í því að fara á bílnum í vinnuna , það er allt of mikið vesen .
Fer bara á bílnum ef ég þarf að útrétta .
Ég byrja á því að spjalla við vinnufélagana , það er oft hlegið mikið og fíflast eldsnemma að morgni .
6.20 Byrjar vinnan .
Ég keyri þá leið sem mér er ætlað þann daginn .
Mikil umferð er á morgnana og seinnipart dags , þegar fólk er á leiðinni í skólann og vinnuna .
Það er mikill munur eftir að forgangsakreinarnar og forgangsljósin komu fyrir strætó .
Mér tekst nánast alltaf að halda áætlun í umferðinni , ( nema þegar vagn bilar eða umferðaróhapp verður ) .
Þá er ekkert hægt að gera annað en að vera róleg , keyra sig inn á rétta leið og á réttan tíma .
Ég kann vel við að aka strætisvagni , ég er á ferðinni allan daginn .
Í vagninn kemur öll flóra fólks .
Farþegarnir eru oftast mjög kurteisir og elskulegir .
Flestum finnst yndislegt að fá kvenmannsvagnstjóra .
Ég reyni að veita öllum farþegunum bestu þjónustu sem völ er á , þátt fyrir miklar annir .
15.00 Vinnudeginum lýkur .
Ég fer beint í ræktina eftir vinnu , sund eða geng á fjöll .
Fer síðan heim og elda góðan mat fyrir börnin mín , Ívar 18 ára , Karen 19 ára , og Aron , kærasta Karenar 19 ára .
Svo slakar ég á á kvöldin , fæ mér gott lesefni eða horfi á sjónvarpið .
22.00 Svefntími .
