Jimi Hendrix tónlistarmaður með meiru kom fram í síðasta skipti fyrir almenningssjónir þennan dag árið 1970 .
Hann birtist í klúbbi í London með bandinu , Eric Burdon & War , tilefnið var flutningur á óperunni , Antony og Cleopatra eftir Samuel Barber .
Jimi Hendrix sem alla jafna er talinn einn besti rafmagnsgítarleikari heims , söngvari og lagasmiður , lést tveimur dögum síðar , 18. september 1970 eftir að hafa neytt svefnlyfja og drukkið ofan í þau , þá einungis 27 ára gamall .
Ýmsar getgátur eru uppi um hvort hann hafi neytt þeirra " óvart " , framið sjálfsmorð eða verið ráðinn af dögum .
Jimi Hendrix fæddist 27. nóvember 1942 í Seattle og var skírður Johnny Allen Hendrix en var síðar nefndur James Marshall Hendrix .
Hann var af evrópsku og afrísku bergi brotinn og auk þess rann indjánablóð um æðar hans .
Æska hans einkenndist af tíðum flutningum og búsetu hjá vinum og ættingjum .
Foreldrar hans skildu og faðir hans fékk forræði yfir honum og bróður hans .
Móðir hans dó þegar hann var sextán ára .
Faðir hans hleypti sonum sínum ekki í jarðarförina heldur gaf þeim skot af áfengi og fullyrti að með þeim hætti tækjust alvöru karlmenn á við sorgina .
Í æsku ferðaðist Jimi Hendrix ósjaldan með bursta með sér og leit á hann sem gítarinn sinn .
Hegðunin vakti athygli félagsráðgjafa í barnaskóla Hendrix sem reyndi allt hvað hún gat að útvega Hendrix gítar en allt kom fyrir ekki .
Hún skrifaði föður Hendrix bréf þar sem hún hvatti hann til að útvega honum gítar en hann varð ekki við þeirri bón .
Á unglingsárunum áskotnaðist honum raunverulegur gítar sem tók við af eins strengs úkulele sem hann hafði plokkað á fram að þessu .
Þegar hann fékk alvöru gripinn í hendurnar æfði hann sig af miklum móð upp á sitt einsdæmi .
Hann reyndi að spila öll þau lög sem heyrðust í útvarpi og sjónvarpi .
Rokkkóngurinn Elvis Presley var í miklu uppáhaldi hjá honum og spilaði hann lög hans af mikilli ástríðu og líkti eftir sviðsframkomu hans .
Einnig hafði hann dálæti á Muddy Waters , B.B .
King , Howlin ' Wolf , Robert Johnson og fleirum .
Árið 1959 gaf faðir hans honum rafmagnsgítar og í kjölfarið byrjaði hann að spila með hljómsveitum .
Fyrsta skipti sem hann tróð upp með hljómsveit var hann rekinn á milli laga eftir of frjálslegt spil og sviðsframkomu .
Hann var fyrst bakraddargítarleikari hjá hljómsveitum eins og Isley Brother , Little Richard , King Kurtis og fleirum .
Seinna byrjaði hann að spila með bandi sem sérhæfði sig í blús , það hét John Hammonds Jr ' s Band .
Það var bassaleikarinn í Animals , Chas Chandler sem uppgvötvaði Hendrix og bauð honum að flytja til London og hefja sólóferil .
Hann varð heimsfrægur árið 1967 þegar hann spilaði á Monterey popphátíðinni með hljómsveitinni , The Jimi Hendrix Experience .
Áður hafði hann notið mikilla vinsælda í Evrópu .
Hann var undir áhrifum Little Richard , einnig í útliti , með yfirvaraskegg .
Í viðtali árið 1966 , sagði hann meðal annars , " ég vil geta notað rafmagnsgítarinn og kallað fram sömu viðbrögð og Little Richard tekst með röddinni " .
Rolling Stone tímaritið útnefndi hann einn af hundrað bestu gítarleikurum heims .
Með honum kvað við nýjan tón í rafmagnsgítarleik m.a. þar sem hann notaði Wha-wha pedala í ríkum mæli .
thorunn@mbl.is 