Ólympíuskákmótið sem nú fer fram í Istanbul í Tyrklandi , hið fertugasta í röðinni , dregur til sín lið frá 166 þjóðum sem er þátttökumet .
Teflt er í opnum flokki og kvennaflokki .
Í opna flokknum eiga bæði kynin þátttökurétt .
Nokkrar þeirra sitja þar að tafli og vekur Judit Polgar mesta athygli en hún teflir á 3. borði fyrir Ungverja .
Ísland er með sveitir í báðum flokkum .
Sú breyting var gerð í opna flokknum að Dagur Arngrímsson tók sæti Héðins Steingrímssonar .
Frá og með Haifa í Ísrael ´ 76 hefur Ólympíumótið verið teflt í opnum flokkum með svissneska kerfinu en umferðunum hefur þó fækkað úr fjórtán í ellefu .
Önnur breyting er sú að vinningatalan skiptir ekki höfuðmáli , heldur stigin .
Báðar sveitir Íslands unnu 4:0 í fyrstu umferð og töpuðu síðan í annarri umferð , karlarnir 1:3 fyrir Argentínu og konurnar ½ : 3 ½ fyrir Ísrael .
Í þriðju umferð gekk betur en mótherjar beggja sveita voru frá Wales , karlasveitin vann 3 ½ : ½ og er með 8 ½ vinning og 4 stig .
Kvennasveitin vann 3:1 og er með 7 ½ vinning og 4 stig .
Verður frammistaða beggja liða að teljast viðunandi .
Viðureign karlasveitarinnar gegn Argentínu hefði fengið farsælli endi ef Hannes Hlífar hefði klárað dæmið með gjörunna stöðu .
Skákin var afar spennandi á að horfa og fer hér á eftir .
Sem fyrr eru miklar vonir bundnar við Hannes Hlífar sem sjaldan bregst á Ólympíumótum og hlaut borðaverðlaunum á sínu fyrsta Ólympíumóti í Manila á Filippseyjum sumarið 1992 : Hannes Hlífar Stefánsson – Diego Flores Sikileyjarvörn 1. e4 c5 2 .
Rf3 e6 3. d4 cxd4 4 .
Rxd4 a6 5 .
Bd3 Bc5 6 .
Rb3 Be7 7 .
Dg4 g6 8 .
De2 d6 9 .
O-O Rd7 10 .
Ra3 Hannes var vel undirbúinn fyrir þessa viðureign og fylgdi hér nýlegri uppástungu Khalifmans .
10 .
...
Re5 11 .
Rc4 Rxc4 12 .
Bxc4 Dc7 13 .
Bd2 Bd7 14. a4 Hc8 15. a5 Rf6 16 .
Rd2 Bc6 17. b3 O-O 18 .
Bb2 d5 19. e5 Rh5 20 .
De2 Bb5 21. c4 dxc4 22. bxc4 ? ! Með þessum leik setti Hannes af stað áætlun sem stenst sennilega ekki alveg .
Öruggara var 22 .
Rc4 og hvíta staðan er örlítið betri og hægt er að tefla til sigurs án þess að taka mikla áhættu .
Á tveim nærliggjandi borðum voru tvær fremur óásjálegar stöður Hjörvars og Henriks og þess vegna er ákvörðun Hannesar skiljanleg .
22 .
...
Bc5 23 .
Df3 Bc6 24 .
Re4 Hcd8 25. g4 f5 ! 26. exf6 Df4 ! Tveir frábærir leikir í röð sem Hannes hafði þó séð fyrr .
Honum sást þó yfir leyndur möguleiki í 29. leik .
27 .
De2 Hxd3 28 .
Rxc5 Hh3 ? ? Best var 28 .
...
Hd2 ! og svarta staðan er unnin ! Þess vegna var áætlun Hannesar sem hófst með 22. bxc4 röng en Flores var að komast í mikla tímapressu .
29. f3 ! Hxf3 30 .
Hxf3 ! Bxf3 31 .
Dxe6 + Kh8 ( Sjá stöðumynd ) Hannes átti nægan tíma og nú lék hann of hratt .
Einfaldast er 32. f7 + Rg7 33 .
Rd7 og svartur getur gefist upp , t.d. 33 .
...
Dd2 34 .
Bxg7 + Kxg7 35 .
Df6 + Kh6 36. g5 + eða 36 .
Dxf3 .
32 .
Rd7 ? ? Dd2 ! Hótar 33 .
...
Dg2 mát og 33 .
...
Dxb2 .
Og sá veruleiki sem blasti við þegar þessi leikur kom var mönnum ekki að skapi .
33. f7 + Dxb2 34 .
De5 + Dxe5 35 .
Rxe5 Bxg4 36 .
Rxg4 Hxf7 37 .
Hb1 Rf4 38 .
Rf2 Hc7 39 .
Re4 Rd3 40 .
Hb3 Hxc4 41 .
Rd6 Rc5 42 .
He3 Hd4 - og Hannes gafst upp .
Hann gat leikið 43 .
Rxb7 en hróksendataflið sem kemur upp eftir 43 .
...
Rxb7 44 .
He8 + Kg7 45 .
He7 + Kh6 46 .
Hxb7 Hd5 er vonlaust .
Helgi Ólafsson helol@simnet.is 