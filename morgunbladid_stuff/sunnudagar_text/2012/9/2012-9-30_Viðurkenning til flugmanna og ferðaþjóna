Tvö fyrirtæki á Ísafirði fengu viðurkenningu Rótarýhreyfingarinnar á Íslandi sem hélt umdæmisþing sitt vestra um sl. helgi .
Slíkt þing eru haldin árlega og innan íslenska rótarýklúbbsins eru rúmlega 1.200 félagar í 31 klúbbi sem eru víðsvegar um landið .
Rótarýklúbbur Ísafjarðar sem stóð að þinghaldinu nú er næstelsti rótarklúbbur landsins og er 75 ára afmæli hans fagnað um þessar mundir .
Hálf milljón Fyrirtækin sem Rótarýhreyfingin beindi sjónum að nú voru Fossadalur ehf. og Skútusiglingar ehf. Auk viðurkenningar fengu fyrirtækin hálfrar milljónar króna styrk hvort .
Fossadalur ehf. fékk viðurkenninguna fyrir frumkvöðlastarf í iðnaði en fyrirtækið hefur hannað , þróað og markaðssett fluguveiðihjól með nýstárlegu bremsukerfi .
Ný vörulína fyrirtækisins , Invictus , keppir við innflutning og skapar hátæknistörf og útflutningstekjur , segir í frétt frá Rótarý .
Frumkvöðlar á skútum Aðstandendur Skútusiglinga ehf. fengu viðurkenninguna fyrir frumkvöðulsstarf í ferðaþjónustu með markaðssetningu á skútusiglingum um Vestfirði og austurströnd Grænlands á eigin skútu .
Markaðssetning fyrirtækisins fer fram í nafni Borea Adventures og vörumerkið North Explores er hluti þess .
Undir þeim merkjum er boðið upp á dagsferðir og lengri kajakferðir .
sbs@mbl.is 