Margir eru þannig gerðir að þeir þurfa að sjá árangur af íþróttaiðkun sinni og þá ekki bara á mittismálinu .
Fyrir slíka einstaklinga er IMapmyRun + fyrirtaks snjallsímaforrit .
Forritið fylgir eftir hlaupurum og skráir inn þá vegalengd sem er afstaðin , tímann sem það tók að hlaupa hana og hraðann á einstökum hlutum leiðarinnar .
Þannig geta hlauparar aðveldlega haldið utan um hlaupaferil sinn og séð hvort þeir nái markmiðum sínum á einfaldan máta .
Jafnframt tekur forritið saman þær kaloríur sem fjúka af líkamanum og gefur hlaupurum næringarráð að loknu hlaupi .
Vinir geta skráð sig inn í samfélag þar sem þeir geta fylgt eftir öðrum hlaupurum og séð hvort þeir eru nærri svæðinu sem þú ert að hlaupa á auk þess sem þú sérð hvort þeir hafa farið út að hlaupa þennan eða hinn daginn .
Það getur verið gagnlegt þegar samkeppnin drífur fólk áfram .
Forritið nýtist þeim sem eru með GPS-staðsetningarforrit í símanum auk þess að vera með kortaforritið Google maps .
Til eru sambærileg forrit sem veita svipaðar upplýsingar eins og Runkeeper .
Það þykir hins vegar henta betur android-stýrikerfum .
IMapmyRun + er á topp 50 lista Time magazine yfir bestu forrit sem komið hafa út á árinu 2012 .
Reimaðu á þig skóna .
vidar@mbl.is 