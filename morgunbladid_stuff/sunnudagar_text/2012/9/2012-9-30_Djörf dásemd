Á nýliðinni tískuviku í Mílanó mátti sjá stóra skartgripi sem eru ekki fyrir neinar veggjatítlur .
Þessir skartgripir eru mjög áberandi og til viðbótar voru þeir oftar en ekki notaðir við litríkan klæðnað .
Áherslan í vor- og sumartískunni 2013 er á axlirnar , ef eitthvað er að marka meðfylgjandi myndir sem sýna hönnun frá mörgum frægum tískuhúsum á borð við Dolce & Gabbana og Gucci .
Í þetta skipti er samt alls ekki verið að tala um neina axlapúða heldur eru það víðar ermarnar sem skapa þessa breiðu línu .
Til mótvægis eru kjólarnir stuttir svo berir leggirnir fá að njóta sín , sem er að minnsta kosti ekki amalegt í ítölsku sólinni og hitanum .
ingarun@mbl.is 