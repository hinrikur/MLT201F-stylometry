Öll dreymir okkur um að synda með höfrungum .
Eða hvað ? Það er alltént eitt af vinsælustu atriðunum á svokölluðum bucket-listum sem fólk keppist við að setja saman víðsvegar um heim .
Allir eru með slíkan lista , allt frá fimmtán ára stúlkunni sem hvarf með stærðfræðikennaranum sínum til Jane Fonda og Bills Clintons .
Ætli þetta með vindilinn hafi verið á lista þess síðastnefnda ? Á bucket-listum eru hlutir sem fólk telur sig verða að upplifa áður en það deyr og meðan það hefur þrek og heilsu til .
Oftar en ekki hverfast þessir hlutir um ögranir en annað vinsælt atriði á listum þessum er fallhlífarstökk .
Breska dagblaðið The Guardian velti þessu með höfrungana sérstaklega fyrir sér í vikunni og vitnaði til sállæknis sem er viss um að það sé ekki sprottið af þörfum fólks , heldur sé það ein mesta kynningarbrella allra tíma af hálfu einhvers sædýrasafns .
