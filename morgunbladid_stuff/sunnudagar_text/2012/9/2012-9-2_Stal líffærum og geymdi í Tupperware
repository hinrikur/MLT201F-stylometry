Heilar , hjörtu , lungu og lifrar í formalíni voru meðal annarra líffæra sem fundust í tupperware-dollum og -dósum í gámi á Flórída .
Innyflin voru í eigu dr. Michaels Berklands sem hafði leigt sér gám og komið þeim þar fyrir innan um húsgögn og innanstokksmuni .
Hann hafði starfað á læknastofu í nokkur ár en var rekinn fyrir að fylla ekki út krufningarskýrslur .
Honum hafði áður verið vikið úr starfi fyrir svipuð brot .
Líffærin komu í ljós þegar gámurinn var boðinn upp og einkennileg lykt barst nýjum eiganda .
Nú er verið að vinna að því að finna eigendur líffæranna , sem gæti reynst örðugt .
Getgátur eru uppi um að Berkland hafi framið krufningar í heimahúsi .
Hann verst allra frétta og lögreglan vinnur að því að finna út hvaðan líffærin komu og hvort hann hafi gerst brotlegur .
