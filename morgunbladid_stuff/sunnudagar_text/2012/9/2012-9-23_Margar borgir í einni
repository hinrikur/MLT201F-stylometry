Borgin er stór sem og stórbrotin , flókin og í raun margar borgir í einni .
Ef þú ert á vitlausum stað í henni þá finnst þér hún ef til vill bara leiðinleg og grá .
Engu að síður er fullt af sögu og merkilegheitum hérna á hverju horni ef fólk athugar vel .
Ef ég er ekki að vinna á setti eða að sýsla fyrir auglýsingaframleiðslu þá er ég líklega að slaka á enda vinnutíminn ekki beint á evrópskum standard .
Það er mjög eðlilegt að vinna 10-15 tíma á dag hérna .
Þannig að þegar ég er í fríi þá er ég ekki með neitt samviskubit yfir því að hafa það bara heldur náðugt .
Yfirleitt næ ég þá að afgreiða pantanir á 4949 skartinu mínu .
Nú eða ég fer á ströndina með manninum eða fæ mér gott að borða og fer á tónleika og finnst fátt eins skemmtilegt og að vera með vinum okkar .
Dröfn Ösp Snorradóttir-Rozas er skartgripahönnuður og pistlahöfundur á Rás2 með meiru og hefur búið í LA í tæp 4 ár .
Póstkort frá Los Angeles 