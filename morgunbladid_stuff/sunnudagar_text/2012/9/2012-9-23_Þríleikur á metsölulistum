Hungurleikarnir , Eldar kvikna og Hermiskaði , allar þrjár bækurnar í þríleiknum um Hungurleikana , eru á metsölulista Eymundsson .
Hermiskaði situr í toppsætinu á listanum , Eldar kvikna og Hungurleikarnir eru á metsölulista barnabóka .
Þetta rímar við það sem hefur verið í gangi erlendis .
Bækurnar þrjár hafa setið í toppsætum allra lista og hreiðrað um sig þar svo vikum skiptir .
Nú er þessum vel heppnaða þríleik lokið en höfundurinn Suzanne Collins hefur afrekað það sem allir barna- og unglingahöfundar hljóta að þrá , sem er að fá ungmenni til að sökkva sér ofan í bækur .
Það skemmir svo ekki fyrir sölunni að bækurnar hafa verið kvikmyndaðar með miklum ágætum og ungmenni hafa streymt í bíó til að horfa á kvenhetjuna Katniss .
