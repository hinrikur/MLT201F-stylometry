Tilveru fjögurra manna fjölskyldu í Kópavogi var snúið á hvolf í ágúst þegar báðir synirnir , tveggja og þriggja ára , greindust með sjaldgæfan vöðvarýrnunarsjúkdóm .
Þeir munu báðir þurfa hjólastól áður en táningsárin bresta á en foreldrarnir horfa björtum augum fram á veginn og eru hættir að velta sér upp úr hlutum sem engu skipta .
Eyrún Magnúsdóttir eyrun@mbl.is Þetta er augljóst þegar maður veit þetta .
Þeir til dæmis geta ekki staðið upp venjulega , heldur þurfa þeir að standa hálfa leið upp , setja hendur á lærin og klára svo , " segir Sif Hauksdóttir sem ásamt manni sínum Guðna Hjörvari Jónssyni fékk fyrir stuttu fékk þær fréttir frá taugalækni með viku millibili nú í ágúst að drengirnir þeirra tveir væru haldnir ólæknandi vöðvarýrnunarsjúkdómi .
Hvorugt þeirra hafði heyrt minnst á sjúkdóminn Duchenne sem leggst nær eingöngu á drengi og hrjáir einn af hverjum 4.000 í heiminum .
Bræðurnir Baldvin Týr og Baldur Ari eru tíundi og ellefti drengurinn til að greinast með þennan sjúkdóm hér á landi .
Sif móðir þeirra er 24 ára og heldur úti bloggi ( http://duchennedrengir.blogspot.com / ) þar sem hún segir frá strákunum sínum .
Hún telur skipta máli að fræða og segja frá .
" Mig langar að fólk viti af þessu , ekki til þess að fólk geti vorkennt okkur heldur til að þeir sem eignast börn með þennan sjúkdóm síðar geti vitað á hverju er von .
" Heppnir að hafa hvor annan Baldvin Týr er þriggja ára stóri bróðir sem er byrjaður að æfa barnadansa , er músíkalskur fram í fingurgóma og semur texta við lög sem hann heyrir .
Baldur Ari er tveggja ára fjörugur strákur sem á það til að stríða stóra bróður .
Sif segir einkennilegt til þess að hugsa að " tæknilega séð " eigi þau núna tvö langveik börn því þeir séu í raun ekki veikir núna .
Sjúkdómurinn ágerist með tímanum og flest börn sem greinist með Duchenne séu komin í hjólastól á aldrinum 10-14 ára .
Sif segist aldrei munu gleyma vikunni sem leið á milli þess að sá eldri greindist og þar til niðurstaða um þann yngri barst .
" Eldri strákurinn var greindur fyrst og svo þurfti að fara með yngri í blóðprufu og við biðum alveg í viku eftir niðurstöðunni úr henni , þannig að við hugsuðum " kannski slapp hann bara " .
Maður vonaði auðvitað að hann hefði sloppið , þetta er ekki sjúkdómur sem maður óskar neinum að fá .
En ef maður ætlar að taka Pollýönnu á þetta þá eru þeir allavega heppnir að hafa hvor annan .
Þegar kemur að þeim tímapunkti að allt er ömurlegt og vonlaust og þeim finnst mamma og pabbi ekki skilja þá því þau eru ekki svona , þá geta þeir þó leitað til hvor annars , " segir Sif .
Hún virðist reyndar taka Pollýönnu til fyrirmyndar í öllu saman og tjáir blaðamanni að óneitanlega hafi viðhorf til lífsins breyst á augabragði þegar fréttirnar komu .
" Við tölum oft um að gera hlutina " einhvern tímann " en nú hefur sýnin á tíma aðeins breyst .
Við gerum bara hlutina núna því lífið er núna og við vitum ekki alveg hvað gerist næst .
En lífið er ekkert búið , maður má ekki horfa á það þannig .
" Reyna að vekja tilhlökkun eftir hjólastól Sif segir enga leið til að útskýra fyrir litlum pjökkum hvað það þýðir að vera haldnir ólæknandi sjúkdómi sem leggst á með tímanum , enda sé tímaskynið ekki svo mikið á þessum aldri .
" Þú sest ekkert niður með þriggja ára barni og útskýrir þennan sjúkdóm .
Það sem gerðist í síðustu viku var " áðan " og allt sem á eftir að gerast er " á morgun " samkvæmt þeirra tímaskyni .
En um daginn vorum við að horfa á eitthvað í sjónvarpinu og það sást í hjólastól .
Og ég benti á hann og sagði " vá sjáðu hjólastólinn ! " og sagði við eldri strákinn ; einhvern tímann færðu svona og honum fannst það svaka töff .
Sá eldri er byrjaður á sterum og hann veit að þær töflur eiga að hjálpa honum að gera fæturna sterka .
Það er svona þriggja ára útskýringin á þessu , " segir Sif en hún segir að eftir því sem þeir eldist sé hægt að útskýra þetta betur fyrir þeim .
Sif segir að röð af tilviljunum hafi ráðið því að eldri strákurinn greindist .
" Hann byrjaði að ganga 15 mánaða , sem var frekar seint , en samt ekkert óvenjulegt .
Ég hef verið í mömmuklúbbi með stelpum sem áttu í sama mánuði og ég þannig að ég hafði alltaf samanburðinn við börn sem voru jafngömul honum .
Þegar hann var 17 mánaða var allt í einu eins og einhver hefði slegið mig í höfuðið því ég áttaði mig á að öll börnin í mömmuklúbbnum voru farin að hlaupa stuttu eftir að þau fóru að labba , en þarna tveimur mánuðum síðar var minn ennþá eins og hann hefði staðið upp í gær .
Gekk nokkur skref og svo datt hann .
Og ef hann datt þurfti hann að skríða að öðrum hlut og toga sig upp aftur .
" Það var svo amman , menntaður sjúkraþjálfari , sem hvatti Sif og Guðna til að fara með eldri strákinn í hreyfiþroskamat þar sem henni fannst eitthvað ekki eins og það átti að vera .
Áður höfðu Sif og Guðni tekið eftir því að hælar drengsins voru skakkir , var hann sendur í sjúkraþjálfun og í kjölfarið fékk hann sérsmíðaða skó .
Í vor kom á daginn að hælarnir voru ekki vandamálið og eftir skoðun taugalæknis tók við blóðprufa og svo vöðvasýni sem leiddi til greiningar .
Ekki verra að vera ung móðir Sif og fjölskylda líta björtum augum fram á við og taka fregnunum um sjúkdóminn með æðruleysi .
Hún segir það hjálpa til að hafa húmor fyrir hlutunum og taka sig ekki of hátíðlega .
" Maður hefði kannski búist við að taka þessu verr .
Oft bara hugsum við þegar við sjáum barn í hjólastól , " æ aumingja barnið ...
en þetta er samt ekki mitt barn , mitt barn verður ekki svona , það kemur bara fyrir " hitt fólkið " .
Svo allt í einu erum við orðin " hitt fólkið " , en við höfum samt ekkert breyst .
Sif hefur einstakt lag á að sjá ljósu punktana í lífinu og segir til dæmis að hún finni að sumum finnist þetta svo hræðilegt af því hún sé svo ung .
" En ég segi bara að þá er ég bara betur í stakk búin að takast á við það þegar þeir þurfa hjólastól og fleira .
Þetta hefði verið verra ef ég hefði verið fertug þegar þeir fæddust .
Mér finnst allavega ekkert slæmt að hafa átt þá ung .
" Bræðurnir Baldvin Týr og Baldur Ari fara í sjúkraþjálfun tvisvar til þrisvar í viku enda er mikilvægt að þeir þjálfi vöðvana .
" Okkar rútína er kannski öðruvísi en hjá hinum , " segir Sif en hún segir þau þeim mun ákveðnari í að njóta lífsins og nota tímann með drengjunum sínum sem best .
Og hætta alveg að hafa áhyggjur af litlu hlutunum sem engu máli skipta .
