V inkonurnar Märtha Louise Noregsprinsessa og Elisabeth Nordeng voru hér á landi á dögunum til að kynna bók sína Leyndarmál englanna , sem komin er út í íslenskri þýðingu .
Báðar segjast þær eiga samskipti við engla og í fimm ár hafa þær rekið skóla , Englaskólann , þar sem þær fjalla um samskipti við engla .
Í bókinni segja þær frá englum og samskiptum sínum og annarra við þá .
Þær eru fyrst spurðar hvenær þær hafi uppgötvað að til eru englar .
" Þegar ég var barn var ég í nánu sambandi við verndarengil minn , " segir Elisabeth , " en svo reyndi ég að verða það sem kallað er venjuleg og skar á sambandið , en þessi magnaði kraftur kallaði á mig og eftir tvítugsaldur gat ég ekki afneitað honum .
" " Ég sá verndarengilinn minn fyrst þegar ég var 26 ára og var í hugleiðslu , " segir Märtha Louise .
" Ég fann angan af rósum og síðan sterka , ástríka og allumvefjandi návist æðri veru .
Ég gat ekki afneitað því sem þarna gerðist .
Þótt mörgum öðrum finnist skýtið að trúa á engla þá finnst mér það bara eðlilegt .
Þegar ég viðurkenndi þetta fór líf mitt að breytast , hægt en örugglega .
" Þær vinkonur kynntust árið 2007 þegar þær sátu námskeið um andleg efni .
" Allt í einu fórum við að tala um engla og fundum að við áttum eitthvað sameiginlegt , " segir Märtha Louise .
" Þá uppgötvuðum við að við höfum sams konar kímnigáfu , líkar lífsskoðanir og sameiginlega drauma .
Báðar höfðum við leitað inn á við og við vildum deila þessari reynslu með öðrum .
" Þær hófu námskeiðahaldi um tilvist engla og ekki voru allir sáttir .
" Gagnrýnin var hörð , " segir Märtha Louise .
" Í mínum huga er það sem við kennum sannleikur , það sem ég trúi á .
Mér finnst allt í lagi að aðrir séu ósammála því .
Það er mikilvægt að við viðurkennum að sem manneskjur erum við ósammála um margt en þrátt fyrir það erum við öll jafningjar .
Mín skoðun hefur jafn mikinn rétt á sér og skoðanir annarra , og öfugt .
Þegar maður gerir eitthvað sem maður trúir einlæglega á þá skiptir ekki svo miklu máli hvað öðrum finnst .
" Er trúin á engla hluti af trúnni á annað líf ? " Ég trúi á endurholdgun , en bókin snýst ekki um það , " segir Elisabeth .
" Auðvitað erum við andlegar verur , " segir Märtha Louise .
" Það er nokkuð sem við gerðum okkur grein fyrir á sínum tíma og sú uppgötvun var vakning .
" Leyndarmál englanna er önnur bókin sem vinkonurnar hafa skrifað um engla og þær gera ráð fyrir að skrifa þriðju bókina .
" Við finnum fyrir miklum áhuga fólks á þessum efnum , " segir Märtha Louise .
" Fjölmiðlar hafa unun af neikvæðni og endurspegla ekki alltaf viðhorf almennings .
" Elisabeth bætir við : " Samband okkar við engla er blessun sem hefur breytt svo miklu í lífi okkar .
Það skiptir okkur miklu máli að geta deilt reynslu okkar með öðrum svo þeir geti fundið sinn veg .
" 