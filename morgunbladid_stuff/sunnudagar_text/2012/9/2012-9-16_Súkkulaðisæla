Á rigningardegi er bara ekkert betra en gott súkkulaði .
Vindurinn ólmast úti og fólk sem er svo ólánsamt að vera á ferli utandyra setur undir sig hausinn .
Allir vilja komast inn til að fá sér eitthvað heitt og gott að drekka .
Það getur verið kaffi- eða tebolli , það skiptir ekki máli .
Moli af góðu dökku súkkulaði mun fullkomna drykkinn sama hver hann er .
Ætli það mætti ekki alveg kallast áhugamál að safna súkkulaði í ísskápinn og smakka á bita og bita við og við .
Ég kýs að líta svo á sem þýðir að ég stenst ekki girnilegt súkkulaði í fallegum umbúðum þegar ég ferðast um ókunnug lönd .
Kanna verður súkkulaðimenninguna í hverju nýju landi .
Öll tilraunaeintök í gjöf eru líka einnig vel þegin og er komið haganlega fyrir á efstu hillunni í ísskápnum .
Þessari sem er við það að svigna undan þunga sínum og ég mun heimsækja oft nú á komandi haustmánuðum .
