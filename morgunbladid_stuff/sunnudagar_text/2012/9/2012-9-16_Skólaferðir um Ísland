Það færist í vöxt að skólahópar komi til landsins víðsvegar að úr heiminum í ferðir til að kynnast íslenskri náttúru og menningu .
Og nú þegar skólarnir eru að hefjast má búast við að vertíðin byrji .
Þannig var um krakka sem komu frá Cornwall , syðsta odda Bretlands , í vor , en þeir leggja stund á jarðfræðinám .
" Þetta var hálfgerð skemmtiferð , " segir Anna Kristín Ásbjörnsdóttir sem var leiðsögumaður í ferðinni á vegum Íslenskra fjallaleiðsögumanna .
" Þau komu auðvitað til að kynna sér jarðfræði Íslands , en ekkert síður í skemmtiferð .
Og það sem þau elskuðu mest var að vera í sundi .
" Hún segir að veðrið hafi verið frekar leiðinlegt , en krakkarnir hafi kunnað betur að meta heita vatnið fyrir vikið og hvernig er að baða sig í því .
" Og svo fannst þeim æðislegt að koma í Hellisheiðarvirkjun og í Raufarhólshelli í Leitahrauni .
Það var ótrúleg upplifun og stórkostleg ískerti í botninum .
Hellirinn var erfiður yfirferðar , en allir voru með brodda á skónum , hjálma og ljós .
Svo slökktum við ljósin og vorum með 30 sekúndna þögn og það fannst þeim áhrifamikil stund .
" Þá er bara spurning hvort gert sé nógu mikið af því að fara með íslenska skólakrakka í ferðir um landið .
Fá þau ekki örugglega að kynnast íslenskri náttúru og menningu ? pebl@mbl.is 