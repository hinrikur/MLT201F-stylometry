Hugsanlegt er að hin sannkallaða jólastemning miðborgar Reykjavíkur verði á eilítið stærra svæði en verið hefur í desember .
Verið er að skoða hvort hægt sé að útbúa svokallaða " jólahöfn " á hafnarsvæðinu en sá blettur hefur notið mikilla vinsælda síðustu misseri meðal borgarbúa .
Jólahöfnin yrði skreytt með fallegri lýsingu , jólabjöllum og jólavættum og fleiru í þeim anda .
Ákveðið hefur verið að funda tímanlega um þessa hugmynd enda er ljóst að rekstraraðilar á svæðinu munu þurfa að taka þátt í skreytingum og öðru sem snýr að því að fanga rétta andann .
