Kunngjört var fyrir helgi að Des Moines-sveitin goðsagnakennda Slipknot verði aðalnúmerið á stærstu málmhátíð heims , Download-hátíðinni við Doningotn-kastala í Englandi , föstudaginn 14. júní á næsta ári .
Áður lá fyrir að Iron Maiden myndi verða í fylkingarbrjósti á laugardeginum og að þýsku Íslandsvinirnir í Rammstein myndu rokka lýðinn í drasl á sunnudeginum .
Eins og venja er fagnaði Slipknot þessum tíðindum með yfirlýsingu og lofaði að valda ekki vonbrigðum .
Sveitin er nú óðum að ná vopnum sínum eftir ótímabært fráfall bassaleikarans og eins stofnanda sveitarinnar , Pauls Grays , 2010 .
