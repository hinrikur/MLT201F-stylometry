Í það minnsta þrír orkudrykkir á markaði innihalda 320 mg á hvern lítra af koffíni en það er meira en tvöfalt hámark þess magns sem reglugerð árið 2007 sagði til um .
Til samanburðar var koffínmagn um 175 mg / l í einum þessara drykkja árið 2005 þegar matvælasvið Umhverfisstofnunar gerði síðustu könnun á koffíninnihaldi gos- og orkudrykkja .
Reglur settar 2007 en afnumdar ári síðar Örvandi áhrif koffíns hafa lengi verið þekkt .
Á vef Lýðheilsustöðvar kemur fram að koffín getur valdið ýmsum aukaverkunum , svo sem hjartsláttartruflunum , kvíða , svefnleysi , höfuðverkjum .
Jafnframt hefur það áhrif á öndun , meltingu og þvagmyndun .
Almennt þykir hófleg neysla á efninu ekki skaðleg , en hins vegar greinir marga á um hvað þyki óhófleg neysla .
Þannig eru engar reglur um leyfilegt magn koffíns í orku- og gosdrykkjum hér á landi .
Árið 2007 voru settar reglur sem bönnuðu magn koffíns í drykkjarvörum umfram 150 mg á hvern lítra en það bann var afnumið árið 2008 .
Þess í stað var gert skylt að merkja vörurnar , , inniheldur mikið magn af koffíni , " ef koffíninnihald fer yfir 150 mg / l. Strangari reglur í Noregi og Danmörku Ástæða þess að horfið var frá reglum um hámark koffíns í orkudrykkjum má rekja til álits sem Vísindanefndar Evrópusambandsins um matvæli sendi frá sér um koffín og önnur efni í orkudrykkjum árið 2007 .
Í álitinu kom fram að neysla orkudrykkja ætti að vera fullorðnum skaðlaus en bent er á mögulega skaðsemi fyrir börn og barnshafandi konur .
Í framhaldinu var ákveðið að rýmka reglur um koffínmagn í orkudrykkjum .
Á evrópska efnahagssvæðinu er frjálst flæði vöru og þjónustu meginreglan .
Ríki sem vilja setja strangari reglur þurfa að sýna fram á að það sé nauðsynlegt til að tryggja almannahagsmuni .
Slíkt hefur verið gert í Noregi og Danmörku þar sem sækja þarf um sérstakt leyfi fyrir drykki sem innihalda meira koffín en 150mg/l .
Sú leið hefur ekki verið farin á Íslandi .
Samkvæmt tilmælum Lýðheilsustöðvar ættu fullorðnir ekki að neyta meira en 400 mg á dag .
Í einum 200 ml kaffibolla eru um 100 mg af koffíni .
Ekki er mælt með því að börn og unglingar neyti meira en 2,5 mg fyrir hvert kíló líkamsþyngdar af koffíni á dag .
Þannig ætti unglingur sem er 50 kíló ekki að neyta meira en 125 mg af koffíni á dag .
Ekkert aldurstakmark er á þeim sem mega kaupa orkudrykki .
Fé skortir til rannsókna á koffínneyslu Þar sem koffín er ekki aðeins fyrir hendi í drykkjarvörum , heldur einnig lyfjum , fæðubótarefnum og snyrtivörum getur verið flókið að meta heildarkoffínneyslu .
Matvælasvið Umhverfisstofnunar gerði könnun á koffíndrykkjum sem fullorðnir , börn og unglingar innbyrtu árið 2002 .
Þar kom fram að meðalkoffínneysla fullorðinna var 235 mg á dag og fá þeir um 86% alls koffíns úr kaffi .
Strákar neyta meira koffíns Jafnframt var könnuð koffínneysla hjá strákum og stelpum á aldrinum 15-19 ára .
Könnunin sýndi að strákar neyttu að meðaltali 76,66 mg á dag en stúlkur einungis 26,97 mg .
Strákar fengu koffín aðallega úr gosdrykkjum en aðeins 2% koffíns komu úr orkudrykkjum .
Síðan þá hefur framboð slíkra drykkja aukist og magn koffíns í þeim einnig.Um 90% koffínneyslu stúlkna voru úr gosdrykkjum .
Hér með er þó ekki öll sagan sögð .
Í könnuninni kemur jafnframt fram að fjórðungur 17 ára unglinga , sem drekka kóladrykki , neytir meira koffíns en gefið er upp sem hámarksdagskammtur miðað við líkamsþyngd .
Matvælastofnun sér nú um rannsóknir ádrykkjarvörum .
Þar fengust þær upplýsingar að fjárskortur væri ástæða þess að svo langt væri síðan koffínneysla Íslendinga hefði verið könnuð .
Hins vegar vildi stofnunin gjarnan hefja rannsókn á koffínneyslu ef hún fengi fjármagn til .
Kaffiáhrifin Fá efni sem almenningur hefur óheftan aðgang að eru meira rannsökuð en kaffi .
Bæði hafa þær sýnt jákvæð eða neikvæð áhrif þess á líkamsstarfsemi .
Misvísandi niðurstöður helgast af því að gjarnan eru rannsakendur að einblína á afmarkaða þætti líkamsstarfseminnar .
Þannig hafa verið gerðar rannsóknir á tengslum kaffis við krabbamein , elliglöp , hjartasjúkdóma , þunganir og fleira .
Sýnt þykir að fólk er misviðkvæmt fyrir áhrifum kaffis og jafnvel er talið að erfðir og efnaskipti hafi áhrif á það hvernig líkaminn vinnur úr efninu .
Meðal annars hafa verið gerðar rannsóknir á tengslum kaffineyslu við athyglisbrest ( ADHD ) .
Ein hefur sýnt jákvæð áhrif á athyglisskyn fólks .
Aðrar þykja benda til þess að langtíma kaffineysla hafi slæm áhrif á skammtímaminni .
