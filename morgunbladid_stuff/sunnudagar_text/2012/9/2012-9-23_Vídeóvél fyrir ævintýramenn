Ævintýramenn hafa jafnan gaman af að segja frá ævintýrum sínum , hvort sem þau eru á skíðum , skautum , vélfákum eða vélbátum .
Góð leið til þess er að kvikmynda fjörið og þá er ekki nóg að vera með farsímann uppivið eða vídeóvélargarm – GoPro er málið og þá helst GoPro Hero2 .
Allir eru með farsíma í vasanum og flestir farsímar geta getið myndir og myndskeið ; meira að segja geta nýjustu gerðir farsíma tekið fínar myndir og háskerpumyndskeið .
Málið er þó að farsímar eru ekki myndavélar , myndatökumöguleikinn er viðbót á farsímanum þannig að oftar en ekki er það redding að grípa farsímann frekar en að vera með sérstaka vél til að taka myndir .
Ekki má svo gleyma því að fæstir farsímar þola vætu , eins og margur hefur komist að sér til gremju .
Vitanlega er hægt að hafa vídeóvél við höndina , en almennar vídeóvélar eru fæstar hugsaðar fyrir útimyndatökur , eru ekki vatnsheldar og illt að stinga þeim í vasann .
GoGpro-græjurnar voru bylting á þessu sviði því þótt margir hafi framleitt örlitlar vídeóvélar má segja að GoPro hafi farið með hugmyndina alla leið með því að láta vatnshelt hús fylgja vélinni og bjóða síðan upp óteljandi festingar fyrir rallbíla , reiðhjól , brimbretti , sjóbretti , alls kyns hjálma og svo má lengi telja .
Sumstaðar hafa lögreglumenn tekið vélarnar í notkun , eru með þær spenntar á bringuna þegar þeir fara í útköll , og líka sett þær á fjarstýrðar þyrlur eða vélmenni til að kíkja fyrir horn eða inn um glugga .
Líka er hægt að fá þrívíddarviðbót ( ! ) , köfunarhylki , rafhlöðuhitara , til að auka endingu rafhlöðunnar ef mjög kalt er í veðri , aukarafhlöðubak , úlnliðsfestingar , flotbak , til að vélin fljóti ef illa fer , líkamsfestingar og höfuðólar svo dæmi séu tekin .
Á vefsetri GoPro , gopro.com / videos / , má sjá mörg mögnuð myndskeið sem notendur hafa sent .
Íslenskir ofurhugar hafa líka margir notað vélarnar með góðum árangri og dæmi þar um er til að mynda Eyþór Reynisson mótorkrossmeistari , en myndskeið með honum má sjá á YouTube .
Segja má að GoPro hafi lagt undir sig heiminn með upptökuvélar sem hægt er að tengja við hvaða tæki og tól sem er og skilar HD-myndskeiðum og fínum ljósmyndum .
Ný gerð af vélinni , HD Hero2 , er umtalsvert betri en eldri gerðir .
Það er hægt að kaupa óteljandi fylgihluti við vélarnar og nú bætist við WiFi-viðbót sem gerir kleift að streyma þráðlaust úr vélinni , en líka að stjórna henni með fjarstýringu eða í gegnum farsíma eða spjaldtövu .
Myndflagan á HD Hero2 er 11 milljón díla , meira en tvöfalt betri en á fyrri gerðum .
Hún er líka ljósnæmari .
Á henni er líka tengi fyrir hljóðnema , sem er nýjung , og mini HDMI-tengi .
Örgjörvinn í vélinni er líka tvöfalt hraðvirkari .
Linsan á vélinni er talsvert betri en á eldri gerðinni og gleiðari .
Hylkið utan um vélina er vatnsþétt , en fókusinn í vatni er ekki góður – ef það skiptir máli er rétt að fá sér sérstakt hylki með flatri linsu .
Vélin getur tekið tíu 11 Mdíla myndir í sekúndusyrpu og hægt að stilla hana svo að hún taki 11 Mdílamynd á hverri hálfri sekúndu .
Gætið þó að því að vélin er ekki hönnuð sem ljósmyndavél , hún er vídeóvél .
Vídeó eru líka frábær , en ljósmyndir fínar , en ekki frábærar .
Vélin er seld í þrennskonar útfærslu með mismunandi festingum , útivistarútgáfu , útgáfu fyrir mótorsport og brimbrettaútgáfu .
Notendaskilin eru líka einfölduð í nýju gerðinni .
