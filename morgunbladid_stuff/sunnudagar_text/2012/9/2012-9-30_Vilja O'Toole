Breska blaðið The Guardian fullyrðir að Peter O ' Toole , sem orðinn er áttræður , íhugi nú að taka að sér hlutverk í væntanlegri kvikmynd um Maríu guðsmóður í leikstjórn Ástralans Alisters Griersons .
Leikarinn hafði áður lýst því yfir að hann væri sestur í helgan stein .
Hann myndi fara með hlutverk Símonar sem blessaði Jesúbarnið .
Hermt er að aðstandendur myndarinnar vilji einnig fá Ben Kingsley , Judi Dench og Hugh Bonneville til að taka að sér hlutverk í myndinni .
Hin 15 ára Odeya Rush mun leika Maríu sjálfa .
