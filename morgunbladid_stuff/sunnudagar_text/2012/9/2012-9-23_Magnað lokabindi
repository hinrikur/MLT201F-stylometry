Hermiskaði er lokabindið og myrkasta verkið í þríleiknum um Hungurleikana þar sem ungmennin Katniss , Peeta og Gale eru í aðalhlutverkum .
Persónur hafa meira og minna skaðast af blóðsúthellingum og átökum , því stríð kosta ekki einungis mannslíf heldur gjörbreyta einnig þeim sem eftir lifa .
Hermiskaði er mögnuð stríðsádeila fyrir unglinga – með fallegum endi .
Höfundurinn kann sannarlega þá list að skapa samúð með persónum , spennan er gríðarleg og lokakaflarnir eru áhrifamiklir .
Ungmenni verða ekki svikin af þessari bók .
