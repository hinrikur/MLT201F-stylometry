Í fjárlagafrumvarpi ríkisstjórnarinnar sem Oddný G. Harðardóttir fjármálaráðherra lagði fram í liðinni viku er gert ráð fyrir því að heildarútgjöld ríkissjóðs verði 573,1 milljarður króna sem er hækkun um 34 milljarða frá fjárlögum yfirstandandi fjárlagaárs en þó ekki nema 13,7 milljarðar frá endurskoðaðri áætlun um útkomu ríkisfjármálanna fyrir árið 2012 .
Þá er gert ráð fyrir 2,8 milljarða halla á ríkissjóði þrátt fyrir að ríkisstjórnin hafi í hyggju að innheimta 29 milljarða meira í skatt á næsta fjárlagaári eða 508,8 milljarða í heildina .
Gangi spá fjármálaráðherra eftir verður halli ríkissjóðs á kjörtímabilinu , sem lýkur í vor , 380,6 milljarðar króna .
Skattahækkanir og eignasala Aukning á skatttekjum um 29 milljarða verður að mestu sótt með hækkun á veiðigjaldi en það mun skila rúmum 15 milljörðum króna í ríkissjóð .
Þá verður virðisaukaskattur á hótel- og gistiþjónustu hækkaður úr 7% í 25,5% og er áætlað að sú breyting skili 2,6 milljörðum króna .
Hækkun vörugjalda á matvæli mun skila ríkissjóði 800 milljónum .
Tóbaksgjald verður hækkað um 15% og vörugjald á neftóbak verður hækkað um 100% og munu þær hækkanir skila nærri því 1 milljarði króna .
Þá verður almennt tryggingagjald hækkað um 0,3% til að mæta auknum vexti útgjalda í almannatryggingakerfinu .
Sú hækkun mun skila 3,3 milljörðum .
Bilið milli útgjalda og tekna ríkissjóðs verður ekki bara brúað að hluta með skattahækkunum því áætlað er að sala eigna skili rúmum 8 milljörðum króna .
Sjónarspil og blekkingarleikur á kosningavetri Í vikunni gagrýndu þingmenn stjórnarandstöðunnar fjárlagafrumvarpið sem margir þeirra segja að sýni ekki rétta stöðu ríkissjóðs .
" Það hefði gefið réttari mynd af stöðu ríkissjóðs ef gert væri t.d. ráð fyrir þeim fjármunum sem ríkið þarf að öllum líkindum að greiða inn í Íbúðalánasjóð til þess að mæta kröfum um 5% eiginfjárhlutfall , " segir Ragnheiður Elín Árnadóttir , þingmaður Sjálfstæð-isflokksins .
Væntanleg greiðsla ríkisins inn í Íbúðalánasjóð er að sögn Ragnheiðar á bilinu 10 til 14 milljarðar .
" Þetta er upphæð sem forstjóri Íbúðalánasjóðs upplýsti þingmenn um á fundi vel-ferðanefndar í vikunni og fjármálaráðuneytið er búið að vita að lægi fyrir a.m.k. frá því í apríl .
Þetta er aðeins eitt dæmi og sýnir vel að fjárlagafrumvarpið er sjónarspil og blekkingarleikur á kosningavetri .
" Að mati Ragnheiðar hefur efnahagsstefna ríkisstjórnarinnar siglt í strand .
" Á sama tíma og álögur eru stöðugt hækkaðar á almenning hefur enn ekki náðst jafnvægi á ríkisfjármálunum .
Og ef menn færðu bókhaldið eins og á að færa það sæist að staðan er ekki góð og miklu verri en menn vilja vera láta , " segir Ragnheiður sem telur brýnt að tekið verið á vandanum í stað þess að fegra hann og fela .
" Við þurfum að greiða niður skuldir og ná niður vaxtakostnaði ríkisins , auka hagvöxt og er-lenda fjárfestingu t.d. með lækkun skatta ekki hækkun þeirra og við eigum ekki að færa skuld-irnar yfir á börnin okkar og barnabörn .
" Vaxtagreiðslur 88 milljarðar Stærsti einstaki útgjaldaliður íslenska ríkisins eru vaxtagreiðslur sem nema 88 milljörðum samkvæmt fjárlagafrumvarpinu .
Aðeins útgjöld velferðarráðuneytisins eru hærri en þau skiptast niður á marga þætti svo sem lífeyristryggingar , Landspítalann , Sjúkratryggingar , atvinnuleysistryggingasjóð o.fl. Innistæðulaus hagvöxtur Í samtali við Morgunblaðið í vikunni sagði Höskuldur Þórhallsson , fulltrúi Framsóknarflokksins í fjárlaganefnd , að hagvöxtur væri knúinn áfram af einkaneyslu sem samanstendur að mestum hluta af úttekt á séreignarsparnaði og yfirdráttarlánum .
Hann sagði vanda heilbrigðiskerfisins óleystan og ekki boðlegt að fjórar heilbrigðisstofnanir hefðu þurft að leita til banka til að fjármagna rekstur sinn .
" Mér sýnist ríkisstjórnin ætla enn á ný að ýta vandanum á undan sér , " sagði Höskuldur sem benti einnig á að markmið ríkisstjórnarninar um jöfnuð í fjármálum stæðust ekki .
