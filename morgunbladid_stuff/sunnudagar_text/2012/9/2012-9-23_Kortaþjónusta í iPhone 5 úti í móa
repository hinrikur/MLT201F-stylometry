Apple kynnir ekki bara nýjan síma um þessar mundir , og selur í bílförmum , heldur birtist nýtt farsíma- og smátölvustýrikerfi um líkt leyti , iOS 6 .
Í því eru fjölmargar breytingar til hins betra , en einhverjar til hins verra ef marka má umsagnir og þá helst kortaþjónustan sem þykir skelfileg , svo skelfileg að það sé Apple til minnkunar .
Í fyrri gerðum iOS hefur kortaþjónustan verið frá Google , en Apple-stjórum fannst víst rétt að fyrirtækið sæi sjálft um þá þjónustu framvegis og hafa því keypt ýmis fyrirtæki til að ná tökum á tækninni með þessum árangri .
Notendur gæti sín því á því að lítið eða ekkert getur verið að marka forritið og fluvöllurinn gæti verið kornakur .
