Hægt er að fá snjallsímaforrit fyrir Iphone sem finnur símann þinn ef þú hefur týnt honum eða lagt hann frá þér einhvers staðar þar sem þú getur ómögulega fundið hann aftur .
Bæði geturðu fundið símann með því að virkja , í gegnum annan tölvubúnað eða síma , hljóð úr símanum sem pípir í tvær mínútur , og með því að finna staðsetningu hans á korti .
Einnig býr forritið yfir þeim eiginleika að þú getur læst símanum þínum eða eytt öllum persónulegum skjölum af honum ef honum er stolið .
Að auki er hægt að sjá hvar síðast barst merki frá símanum ef hann er ekki að finna á staðsetningarkorti .
Til að geta nýtt sér forritið , sem heitir Find my Iphone , þurfa notendur að hala forritinu niður og virkja það svo í gegnum ICloud-reikning sem fyrir er á símanum .
Forritið var valið eitt af 50 bestu forritum sem fram hafa komið á árinu 2012 af Time magazine og ætti að nýtast þeim fjölmörgu sem gjarnir eru á að týna símanum .
vidar@mbl.is 