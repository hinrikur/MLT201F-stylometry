Vonbrigðum veldur að fjárfestingaráform stjórnvalda hafi ekki gengið eftir .
Þetta segir í ályktun sem miðstjórn Samiðnar samþykkti í vikunni .
Þar er bakslag í fyrirhuguðum framkvæmdum og fjárfestingum sagt brot á samkomulagi aðila vinnumarkaðar og ríkisstjórnar sem gert var við síðustu kjarasamninga .
Vegagerð og Vaðlaheiði Miðstjórn Samiðnar vill að ríkisstjórn og alþingismenn taki sem fyrst ákvörðun um byggingu nýs Landspítala og fangelsis á Hólmsheiði svo hefja megi framkvæmdir strax á nýju ári .
Einnig að framkvæmdir við byggingu Stofnunar Vigdísar Finnbogadóttur við Háskóla Íslands verði boðnar út og að farið verði í vegagerð á SV-landi .
Þá þurfi að ljúka við fjármögnun Vaðlaheiðarganga og rammaáætlun um orkunýtingu á að afgreiða fyrir áramót , án flokkspólitískra inngripa .
Þá skorar miðstjórn Samiðnar á velferðarráðherra að ljúka nú þegar endurskoðun á lögum um húsnæðisstuðning og skapa þar með ungu fólki möguleika á öruggu húsnæði .
sbs@mbl.is 