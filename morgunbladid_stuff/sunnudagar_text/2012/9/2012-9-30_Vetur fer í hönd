Margir huga þessa dagana að vetrarklæðum enda kólnar snarpt nú um stundir .
Karlpeningur þessa lands er þar ekki undanskilinn .
Tveir smekklegir menn segja frá stöðunni á fataskápnum þetta haustið .
Gunnhildur Ásta Guðmundsdóttir gunnhildur@mbl.is Getur ekki gefið öðrum ráð frekar en Gísli 1 .
Hvernig kemur fataskápurinn þinn undan sumri – hvernig ertu búinn undir veturinn ? Fataskápurinn kemur sólríkur undan sumri og hefur ekki fitnað af vetrarfötum enn sem komið er .
Reyndar á ég bara heilsársföt og annað er ekki í deiglunni .
Ég trúi því að veturinn verði sumri líkastur og mun því halda áfram að vera léttklæddur , enda oftast innandyra .
2 .
Er eitthvað á sérstakt á óskalistanum þetta haustið ? Ég hef aldrei átt óskalista hvað varðar flíkur .
Ég er tiltölulega nýtinn á föt og setti nýlega þrælgöttóttan bol í poka ætlaðan Rauða krossinum en fram að þeim tíma notaði ég hann nokkrum sinnum í viku .
Það loftaði vel um mig í honum .
3 .
Hvar verslar þú helst ? Ég versla helst ekki – nema þegar ég á leið um útlönd .
Ég finn mér alltaf föt í H & M og Abercrombie .
Er frekar ódýr í rekstri á þessum vettvangi og vil vitanlega líta út eins og bláfátækur listamaður sem hefur varla efni á latte .
4 .
Fylgistu vel með tískustraumum og stefnum ? Ég fylgist illa með tískustraumum og er yfirleitt nokkrum " seasonum " á eftir , dett niður á eitthvað sem er fyrir löngu komið úr tísku .
Ég fylgi mínum þægindastraumi og klæðist því sem mér líður vel í hverju sinni .
Um daginn sá ég að rúllukragapeysur eru að verða móðins aftur en nýlega gaf ég tvær slíkar .
Sem sagt , ýmist á undan eða á eftir .
5 .
Hvernig myndir þú lýsa þínum fatastíl ? Minn stíll er fremur látlaus og einfaldur og eins og góður dómari í knattspyrnuleik – enginn tekur eftir honum .
6 .
Áttu þér eitthvert gott stef , ráð eða mottó þegar kemur að fatakaupum ? Góðar gallabuxur eru lykilatriði , " stylish " bolur eða þokkalega þröng ljósblá skyrta .
Ég get ekki gefið öðrum ráð , ekki frekar en Gísli á Uppsölum .
Ef konan segir go , þá eru allir sáttir 1 .
Hvernig kemur fataskápurinn þinn undan sumri – hvernig ertu búinn undir veturinn ? Ég held að ég sé bara þokkalegur .
Í mínu starfi er mikilvægt að eiga dálítið af skyrtum og mér sýnist skyrtustaðan vera ágæt .
Ég hef hægt og sígandi verið að færa mig frá því að vera í jakkafötum í vinnunni .
Kýs frekar staka jakka , einhverjar klæðilegar buxur , s.s. eins og frá Farmers Market , og skyrtu og bindi .
Þannig að ég hef reynt að koma mér upp klæðaskáp út frá þessum áherslum undanfarið .
2 .
Er eitthvað sérstakt á óskalistanum þetta haustið ? Tja , auðvitað er alltaf gott að eiga flott jakkaföt .
Gæti bætt við mig einum þannig .
Svo gæti ég notað flotta svarta skó .
Og reffilegan vetrarfrakka .
Það er að kólna .
En þessi listi hefur mikla þýðingu akkúrat núna , skal ég segja þér , því ég verð fertugur eftir mánuð .
Gæti kannski fengið þetta að gjöf .
3 .
Hvar verslar þú helst ? Fyrsta stoppið er yfirleitt í Herrafataverslun Kormáks og Skjaldar .
Þar finn ég oftast eitthvað við hæfi .
4 .
Fylgistu vel með tískustraumum ? Nei , ég fylgist ekkert sérstaklega vel með .
En það kann að vera að tíðarandinn smokri sér samt sem áður inn í undirmeðvitundina einhvern veginn .
Alla vega á ég þrjá jakka með olnbogabótum og lét meira að segja setja slíkar á einn gráan jakka sérstaklega .
Þær eru úr hreindýraskinni .
Finnst það mjög töff .
5 .
Hvernig myndir þú lýsa þínum fatastíl ? Frjálslegur .
6 .
Áttu þér eitthvert gott stef , ráð eða mottó þegar kemur að fatakaupum ? Ef Alexía segir go , þá eru allir sáttir .
