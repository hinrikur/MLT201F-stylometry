" Þá hefur þetta dregið úr trúverðugleika mínum því ég var viðurkenndur sem heiðarlegur og góður rekstrarmaður .
Þetta hefur í rauninni tætt sundur líf fólks .
" Gunnlaugur M. Sigmundsson , í Héraðsdómi Reykjavíkur á miðvikudag .
" Nauðsyn brýtur lög .
" Einar Rafn Haraldsson , forstjóri Heilbrigðisstofnunar Austurlands , um af hverju hann tók yfirdráttarlán , sem er ólöglegt , til að fjármagna rekstur stofnunarinnar .
" Ég segi nú bara greyið vélhjólamaðurinn , því hann hélt að ég væri steindauður .
" Kjartan Sverrisson hjólaði á rafhjóli í veg fyrir mótorhjól á Vesturlandsvegi í vor og slasaðist illa .
" Mogginn lýgur aldrei nema þegar hann leiðréttir rangfærslur sínar .
" Erla Skúladóttir lét þessi orð falla í málflutningi .
Hún er lögmaður Gunnlaugs M. Sigmundssonar , sem hefur höfðað mál gegn bloggaranum Teiti Atlasyni fyrir ærumeiðandi ummæli .
" Frétti af því að Björn Valur Gíslason hafi sagt frá því opinberlega að hann hafi svæft mig barnungan með munnhörpuleik .
Kannski skýrir það skammarlegt áhugaleysi mitt á tónlist Arnold Schoenberg , hver veit .
" Sagði Illugi Gunnarsson , nýr þingflokksformaður Sjálfstæðisflokksins , á Facebook-síðu sinni eftir ummæli Björn Vals fyrr í vikunni .
" Af hverju er Evrópusambandið ekki búið að neyða Apple til að nota microUSB ? " Ummæli sem heyrðust nálægt kaffistofu tækni- og tölvudeildar í Hádegismóunum .
vilhjalmur@mbl.is 