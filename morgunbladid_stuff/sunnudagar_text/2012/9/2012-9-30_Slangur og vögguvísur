Í tilefni lestrarhátíðar er fólk hvatt til að lesa og ræða bókina Vögguvísu eftir Elías Mar. Fjórir grínistar og myndasöguteiknarinn Hugleikur Dagsson hafa unnið efni út frá slangrinu í bókinni og Pollapönkarar hafa samið vögguvísu sem þeir gefa leikskólum Reykjavíkur Þórunn Kristjánsdóttir thorunn@mbl.is Lestrarhátíð í október er eitt af lykilverkefnum Reykjavíkur , bókmenntaborgar UNESCO .
Þetta er í fyrsta skipti sem hún er haldin og stefnt er á að október verði sá mánuður sem þekktur verður sem lestrarmánuður , " segir Auður Rán Þorgeirsdóttir , verkefnastjóri Reykjavíkur , bókmenntaborgar UNESCO .
Fjölbreytt og lifandi dagskrá verður út allan mánuðinn sem tekur mið af breiðum aldurshópi lesenda .
Hátíðin verður sett 1. október á Borgarbókasafni Reykjavíkur .
Boðið verður m.a. upp á sögu- og bókmenntagöngur um slóðir Vögguvísu og annarra verka Elíasar undir leiðsögn Hjálmars Sveinssonar .
Grínistarnir Anna Svava Knútsdóttir , Bergur Ebbi , Dóri DNA og Saga Garðarsdóttir munu koma fram í myndskeiðum þar sem spunnið er út frá slangurorðasafni Elíasar .
Hugleikur Dagsson hefur teiknað nýjar myndir , innblásnar af unglingaslangri Vögguvísu , svo fátt eitt sé nefnt .
Dagskrána má sjá á www.bokmenntaborgin.is " Markmiðið er að fá borgarbúa til að sameinast um að lesa eina tiltekna bók og njóta þess að ræða hana út frá öllum mögulegum sjónarhornum .
Við gerum þetta til að virkja alla helstu aðila sem gera Reykjavík að bókmenntaborg ; skóla , bókasöfn , rithöfunda , bókaútgefendur og að sjálfsögðu lesendurna í borginni .
Ein bók er í brennidepli , Vögguvísa eftir Elías Mar. " Við völdum Reykjavíkursögu núna af því að markmiðið er að fá fólk til þess að lesa og vekja áhuga fólks til lesturs .
Okkur fannst þessi bók áhugaverð því hún segir frá lífi utangarðs unglings og fangar stemningu eftirstríðsáranna , tónlistina og kvikmyndirnar svo fátt eitt sé nefnt .
Hún hefur breiða skírskotun því hún höfðar jafnt til unglinga og fullorðinna .
Við vildum gjarnan beina sjónum okkar að unglingum í ljósi nýlegra kannanna um dvínandi lestur þeirra .
Eitt af því sem er sérstakt við bókina er slangrið en Elías lagðist í mikla rannsóknarvinnu í vinnu við bókina til að ná tungutaki unglinga og í endurútgáfu Lesstofunnar á verkinu birtist í fyrsta skipti slangurorðasafn hans .
Við hvetjum ungt fólk til að senda inn sitt eigið slangur og samkeppni verður um hugmyndaríkasta slangrið .
Slagorð bókmenntahátíðarinnar er : Orðið er frjálst .
Með því viljum við koma því á framfæri að lestur er ekki bara stafur á bók .
Við vildum einnig tengja yngstu kynslóðina við hátíðina og fengum Pollapönkarana , Harald Frey Gíslason og Heiðar Örn Kristjánsson til að semja vögguvísu sem leikskólunum verður gefin að gjöf .
Lagið er frábært og við vonum að allir verði með það á heilanum , " segir Auður Rán að lokum .
