Malene Birger er tískudrottning Norðurlandanna en fatalína hennar fyrir haustið og veturinn er bæði rokkuð og rómantísk eins og hennar er von og vísa .
Línan ber nafnið By Malene Birger og í henni blandast saman hið fágaða og hið kynþokkafulla og óvænta .
Birger sýnir alla jafna á tískuvikunni í Kaupmannahöfn þar sem hún er hvað stærsta nafnið .
Hún hefur hlotið fjölmörg verðlaun , þar á meðal Tískumerki ársins , sem eru verðlaun á vegum norska tískutímaritsins Costume .
By Malene Birger fæst í 37 löndum um allan heim , þar á meðal á Íslandi .
ingarun@mbl.is 