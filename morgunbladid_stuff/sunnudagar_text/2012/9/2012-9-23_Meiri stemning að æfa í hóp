Hóptímar þar sem æft er eftir hvers konar æfingakerfum njóta vaxandi vinsælda .
Fannar Karvel Steindórsson , íþróttafræðingur og metabolicþjálfari , segir að í Bandaríkjunum virðist þróunin stefna út úr hefðbundnum líkamsræktarstöðvum og í minni stöðvar og hópa sem æfa jafnt utandyra sem innan .
Eyrún Magnúsdóttir eyrun@mbl.is Fólk vill í auknum mæli upplifa stemninguna sem fæst með því að æfa saman í hóp , frekar en hver fari einn í ræktina .
Þróunin virðist vera sú að boðið sé upp á námskeið út um allt , annaðhvort utandyra eða í sölum hér og þar .
Þessi þróun , að líkamsræktarstöðvarnar séu að stækka og þeim fjölgi , held ég að sé að verða búin , " segir Fannar Karvel Steindórsson .
Hann segir að þróunin í Bandaríkjunum og víðar hafi verið í þessa átt undanfarin fjögur til fimm ár .
" Stóru stöðvarnar í Bandaríkjunum eru miklu minni en þær voru og á móti eru litlu stöðvarnar á uppleið .
Þá erum við að tala um litlar stöðvar sem taka kannski 50-100 manns og fólk kemur þangað til að æfa saman í hópum .
Þetta eru hráar stöðvar , eins konar " vöruhúsa " -stöðvar , þar sem menn eru ekki með þessi dýru og stóru tæki heldur er einfaldleikinn látinn ráða .
" Íþróttahúsin tóm á morgnana Hópþjálfun þar sem æft er eftir tilteknu kerfi hefur verið að ryðja sér til rúms en Fannar Karvel þjálfar hópa samkvæmt svokölluðu metabolic æfingakerfi , sem þróað var af Helga Jónasi Guðfinnssyni , fyrrverandi atvinnumanni í körfubolta .
Liðlega 500 iðkendur æfa nú eftir þessu kerfi í smærri hópum víða um landið , en Fannar nýtir lítinn æfingasal í húsnæði HK í Digranesi fyrir tímana .
Það er enginn skortur á íþróttahúsum hér á landi og eins og Fannar bendir á eru þau oftar en ekki í lítilli notkun á þeim tíma sem vinnandi fólk kýs jafnan að stunda sína líkamsrækt .
" Ég komst að því þegar ég fór að leita að aðstöðu fyrir mína þjálfun að íþróttahúsin eru meira og minna tóm klukkan sex og sjö á morgnana , en þeir tímar eru mjög vinsælir .
" Hann segir stærri líkamsræktartæki vel geta átt rétt á sér , einkum ef fólk þarf að gera sérhæfðar æfingar , t.d. hjá sjúkraþjálfara .
" En svona almennt þarftu í raun ekki annað en góðan sal eða grasflöt og tæki sem komast fyrir í einu horni eða svo , " segir Fannar .
