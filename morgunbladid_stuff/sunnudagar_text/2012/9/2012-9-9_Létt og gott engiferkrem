Ef þú ætlar að búa til alvöru bollaköku þá fylgir því að hún verður að vera fagurlega skreytt með kremi og jafnvel smá kökuskrauti svona til að setja punktinn yfir i-ið .
Engifer má meðal annars nota til að búa til gott slíkt krem og hér kemur uppskrift að slíku fengin úr the The Hummingbird Bakery , bollaköku- og múffuuppskriftabókinni .
Engiferkrem 100 ml nýmjólk stór biti af engiferrót , afhýdd og skorin í 4 hluta 400 gr flórsykur 125 gr smjör við stofuhita börkur af ½ sítrónu Aðferð Setjið engiferbitana og mjólk í skál , setjið plast yfir skálina og geymið í ísskápnum í nokkra klukkutíma .
Hrærið saman flórsykurinn , smjörið og sítrónubörkinn með handþeytara á miðlungshraða þar til að blandan hefur blandast vel saman .
Sigtið síðan mjólkina frá engiferinu og hrærið létt saman við í fyrstu en aukið síðan hraðann þar til blandan er orðin loftkennd og létt í sér .
