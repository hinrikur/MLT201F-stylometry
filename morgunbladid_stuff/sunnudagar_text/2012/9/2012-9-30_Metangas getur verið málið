Eftir því sem olíuverð helst hátt hefur þeim fjölgað sem hafa látið breyta bílum sínum svo að þeir gangi einnig fyrir metangasi .
Er gasið bæði ódýrara per einingu en olía og orkan umhverfisvæn .
Þá greiða eigendur metanbíla lægri bifreiðagjöld .
Kostnaðarsamt er að breyta bíl svo að hann geti einnig gengið fyrir metani en á bilinu 400-700 þúsund krónur kostar að ráðast í slíka aðgerð .
Sparnaðurinn sem af hlýst getur hins vegar verið tiltölulega fljótur að vega þar upp á móti , ekki síst í tilfelli stærri og þyngri bifreiða sem ekið er mikið og eyða miklu bensíni .
Sjá nánar á vefsíðunni www.metan.is 