Skóhönnuðurinn Tanya Heath vill sanna að konur geti verið í skóm með hælum án þess að skemma í sér fæturna og svar hennar við ofurháum hælum eru skór sem hægt er að skipta um hæl á .
Hugmynd hennar er að þegar konur fer að verkja í fæturna á pinnahælunum sé einfaldlega hægt að smella á hnapp í skónum og skipta yfir í þægilegan gönguhæl .
Þannig sé til dæmis hægt að njóta sín á dansgólfinu í brúðkaupinu án þess að fara úr skónum .
" Ég er kvenlegur femínisti .
Skórnir mínir eru hannaðir til að vera kynþokkafullir en á forsendum kvenna , " segir Heath í samtali við AFP .
" Ég var komin með nóg af því að verkja í fæturna og mig langaði bara alls ekki til að vera í ballerínuskóm , " sagði hún .
Hönnuðurinn hefur eytt þremur árum í rannsóknir en nú loksins er þetta að verða að veruleika .
Engum hefur tekist þetta hingað til svo vel fari en hönnun á skóm sem ganga bæði með fjögurra sentimetra hæl og níu sentimetra hæl er auðvitað flókin .
Skórnir eru framleiddir í Frakklandi og því ekki ódýrir en þeir kosta í kringum 40 þúsund krónur .
ingarun@mbl.is 