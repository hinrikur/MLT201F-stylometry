Jæja , núna munum við draga í lottóinu , " sagði húmoristinn Bradley Wiggins í hljóðnemann í byrjun þakkarræðunnar á miðju Champs-Élysées í kjölfar sigursins í Tour de France .
Wiggins varð um liðna helgi fyrsti Bretinn til að vinna sigur í einni þekktustu hjólreiðakeppni heims .
Breskir blaðamenn hlupu upp til handa og fóta og hófu að líkja afreki Wiggins við önnur afrek breskra íþróttamanna .
Margir þeirra vilja setja afrekið í sama flokk og þrennu Geoffs Hurst í úrslitaleik HM 1966 , sigra Lennox Lewis á Holyfield og Tyson og heimsmet Paulu Radcliffe í maraþonhlaupi .
Ólst upp hjá einstæðri móður Bradley Wiggins fæddist í Ghent í Belgíu .
Faðir hans , Garry Wiggins , hafði atvinnu af hjólreiðum og átti farsælan feril á þeirri braut sem sonur hans síðan fetaði .
Hins vegar varð hann áfengi að bráð og yfirgaf fjölskylduna þegar Bradley var aðeins tveggja ára að aldri .
Samskipti þeirra feðga voru frekar stopul einkum vegna drykkju og óreglu föðurins .
Garry fannst látinn á gangstétt í Ástralíu árið 2008 .
Alltaf lá grunur um að Garry hefði verið myrtur en málið var aldrei upplýst .
Wiggo eins og hann er kallaður af bresku pressunni ólst upp í London hjá móður sinni Lindu .
Hann fékk snemma áhuga á hjólreiðum og þegar hann var 12 ára fékk hann sitt fyrsta alvöru keppnishjól .
Það kom ekki til af góðu , hann notaði tryggingafé til að kaupa hjólið eftir að hafa lent í reiðhjólaslysi .
Hann fékk 1.700 pund út úr tryggingum , keypti sér keppnishjól fyrir 1.000 pund og gaf móður sinni afganginn .
Drengurinn hefur ekki litið til baka síðan .
Á fyrri hluta ferilsins einbeitti hann sér að brautarhjólreiðum og á þrjú ólympíugull auk fjölda heimsmeistaratitla í þeirri grein .
Hin seinni ár hefur Wiggo frekar einbeitt sér að götuhjólreiðum en í þeirri grein hefur hann ekki hlotið verðlaun á Ólympíuleikum .
Kirsuberið vantar Margir hugsa eflaust með sér að erfitt sé að keppa á Ólympíuleikum aðeins níu dögum eftir að hafa keppt í Tour de France en Bradley Wiggins er á öðru máli .
" Við erum atvinnumenn í hjólreiðum , við tökum þátt í svo mörgum keppnum á ári að níu daga frí fyrir okkur hljómar eins og orlof .
" Blaðamenn hafa hundelt Wiggins eftir sigurinn í Frakklandi og hann brá á það ráð að koma sér í felur í byrjun vikunnar þar sem hann hyggst æfa í friði frá blaðamönnum .
Sjálfur hefur hann viðurkennt að ekki sé frá neinu að hverfa og hann setji stefnuna ótrauður á gullverðlaun á Ólympíuleikunum .
Sjálfur orðaði hann markmið sín skemmtilega : " Kremið er komið á kökuna , það vantar bara kirsuberið .
" Á móti ólöglegum lyfjum Ólögleg lyfjanotkun hefur sett svip sinn á hjólreiðaheiminn undanfarin ár .
Bradley Wiggins er hluti af hreyfingu sem berst gegn ólöglegri lyfjanotkun í íþróttum .
" Það sem ég elska er að gera mitt besta og leggja hart að mér .
Ef mér fyndist ég þurfa að taka ólögleg lyf þá myndi ég hætta , " segir Wiggins .
" Með neyslu ólöglegra lyfja væri ég að hætta á að missa allt , orðsporið , lifibrauðið , hjónabandið og fjölskylduna .
" Gítarspilandi hjólreiðamaður sem hætti að drekka Bradley Wiggins er mikill tónlistaráhugamaður , hlustar á The Who , The Jam og Oasis .
Franska blaðið L ' Equipe segir hann skarta frægustu börtum sögunnar síðan Elvis Presley var og hét .
" Ég tek alltaf gítar með mér þegar ég er á ferðalögum .
Gítararnir mínir veita mér slökun .
" Auk þess þykir hann mikill bóhem bæði í hugsunarhætti og útliti .
Í ævisögu sinni viðurkenndi Wiggins að hafa háð sínar viðureignir við Bakkus .
Í bókinni greinir hann frá því að hafa verið drukkinn í eigin brúðkaupi .
" Ég mætti hífaður í brúðkaupið eftir að hafa fengið mér nokkra afréttara , eftir að hafa verið úti á lífinu kvöldið áður .
Ég var í engu ástandi til að bera Cath ( eiginkonu sína ) yfir þröskuldinn um brúðkaupsnóttina .
Mig grunar frekar að það hafi verið ég sem var borinn inn á hótelherbergi .
" Hann hætti hins vegar að drekka fyrir tveimur árum og breytti æfingaáætlunum sínum í kjölfarið .
" Ég æfi stöðugt yfir árið , sem er ekki dæmigert fyrir hjólreiðamenn .
Ég reyni að vera að minnsta kosti 97% allt árið og þarf því sífellt að vera að æfa .
Gallinn er sá að það tekur virkilega á andlegu hliðina .
" Í samtali við breska fjölmiðla fyrir utan heimili sitt daginn eftir sigurinn í Frakklandi sagðist Wiggins aðeins þurfa að teygja úr sér .
" Ég fer út og hjóla 30 km , ætli ég verði ekki svona klukkutíma .
" 