Það hefur komið nokkuð oft til tals að gera bók um safnið en við ákváðum í vetur að ráðast í verkið .
Háskólaútgáfan gefur bókina út þannig að hún fer í sölu og síðan gerum við ráð fyrir því að þetta verði líka gjafabók .
Starfsmenn Háskólans munu því vonandi nýta bókina til gjafa , en bókin er myndabók , bæði á íslensku og ensku , " segir Auður A. Ólafsdóttir , safnstjóri Listasafns Háskóla Íslands og lektor í listfræði .
Verk abstraktkynslóðarinnar Bókin er um Listasafn Háskóla Íslands og er Auður ánægð með útkomuna , ekki síst hvað útlit og hönnun bókarinnar varðar .
" Háskóli Íslands er eini háskóli landsins sem á sitt eigið listasafn .
Við erum því búin að gefa út bók um safnið , ég skrifa textann og Hildigunnur Gunnarsdóttir hannar bókina .
Guðmundur Ingólfsson tók síðan flestar þær myndir sem prýða bókina .
Hugmyndin er sú að kynna og sýna þetta merkilega safn sem var stofnað árið 1980 í kjölfar stórrar gjafar hjónanna Ingibjargar Guðmundsdóttur og Sverris Sigurðssonar sem kenndur var við Sjóklæðagerðina .
Þau voru einhverjir mestu listaverkasafnarar á öldinni sem leið , " segir Auður .
Hún tekur það jafnframt fram að bókin sé tileinkuð þeim Ingibjörgu og Sverri .
" Samsetning safnsins mótast af þessari stofngjöf .
Hjónin áttu marga vini sem voru listamenn og má þar helst nefna Þorvald Skúlason .
Þau fylgdu hans ferli alveg frá upphafi og til endaloka .
Af þessum tæpum 2.000 verkum sem Háskólinn á þá eru um 1.600 eftir Þorvald .
Þetta er því langstærsta safn í heiminum af verkum þessa brautryðjanda okkar í abstraktlistinni , " segir listfræðingurinn .
Listasafn Háskóla Íslands leitast einnig við að kaupa ný listaverk eftir íslenska samtímalistamenn á hverju ári , en fjárveitingar til safnsins miðast við um 1% af því fé sem rennur til nýbygginga á vegum Háskólans , það er svipað og hjá Listskreytingasjóði ríkisins til opinberra bygginga , " segir Auður .
Sérstaða safnsins ræðst samt svolítið af þessari stofnsamsetningu , það er að segja af verkum abstraktkynslóðarinnar .
Fyrir utan Þorvald þá á safnið gríðarlega fín og mikilvæg verk eftir til dæmis Hörð Ágústsson og um 100 verk eftir Guðmundu Andrésdóttur ásamt verkum eftir Eyborgu Guðmundsdóttur , Kristján Davíðsson , Karl Kvaran og fleiri brautryðjendur abstraktlistar , " segir Auður .
Sérhúsnæði inni í myndinni " Það eru til háskólalistasöfn víða um heim , einkum vestanhafs og sum þeirra eru mjög fræg .
Það sem gerir safn Háskóla Íslands sérstakt er að listin deilir rými með starfsmönnum og nemendum á þessum stærsta vinnustað landsins .
Gjafir sem listasafnið hefur fengið eru meðal verðmætustu gjafa sem Háskólanum hafa hlotnast , " segir Auður og tekur það einnig fram að margir af þeim gestum sem koma í skólann reki upp stór augu þegar þeir sjái alla þá list sem þar megi finna .
Auður segist annars vonast eftir því að Listasafnið fái sérstakt sýningarhúsnæði innan skamms .
Þar hafa ýmsar hugmyndir verið viðraðar en sem stendur er málið í biðstöðu .
Á teikniborðinu er þó ýmislegt húsnæði á háskólasvæðinu sem hægt væri að nýta , " segir Auður .
" Ég sé alveg fyrir mér að sýningarhúsnæðið geti tengst þessari gróskumiklu námsgrein sem listfræðin er .
Hún er mjög fjölmenn og vinsæl og við erum einmitt að hefja meistaranám í listfræði við Háskóla Íslands í haust , " segir hún að lokum .
