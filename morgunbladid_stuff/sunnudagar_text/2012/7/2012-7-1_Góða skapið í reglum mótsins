Akranes var vettvangur ævintýra þegar Norðurálsmótið í knattspyrnu fór fram á dögunum , en þar keppa strákar í sjöunda flokki .
" Allir mæta í góðu skapi , " er ein af grunnreglum mótsins og gengur það eftir í langflestum tilvikum , bæði hjá foreldrum og keppendum .
" Þetta tókst ljómandi vel , " segir Þórður Guðjónsson , framkvæmdastjóri ÍA .
" Við erum með um 800 sjálfboðaliða sem koma að mótinu með einum eða öðrum hætti .
Enda er umfangið mikið , rétt tæplega 1.200 keppendur og 27 félög .
Við vorum með um 1.200 manns í gistingu í þremur skólum og svo um 3 þúsund manns á mótssvæðunum .
" Fram vann háttvísisverðlaun KSÍ og Borgunar , sem veitt eru fyrir prúðmannlega framkomu inni á vellinum .
" Selfoss var svo valið prúðasta félag mótsins , en þá er allt talið , framkoma innan vallar , hegðun þjálfara , foreldra og liðsstjóra við völlinn , umgengni og heildarframlag félagsins á mótinu , " segir Þórður .
" Þá er talað við verkstjóra hvers sviðs , farið yfir allt og félögin safna brosköllum .
" Svo eru líka fýlukallar ! " Ef einhver fær fýlukall er félagið sjálfkrafa útilokað frá því að geta unnið þennan titil , " segir Þórður .
" Það er því nóg að eitt foreldri missi stjórn á skapi sínu við dómarann , þá tapar félagið .
" Einn af hápunktunum er foreldrakaffið , en þá sameinast foreldrar allra karla- og kvennaflokka ÍA um að bjóða foreldrum þátttakenda til kökuveislu í íþróttamiðstöðinni á laugardagskvöldinu .
" Það voru um 500 kökur sem boðið var upp á og við áætlum að vel yfir þúsund manns hafi mætt í foreldrakaffið .
" Pétur Blöndal pebl@mbl.is 