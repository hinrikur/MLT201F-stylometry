Fríða Dís Guðmundsdóttir syngur með tveimur hljómsveitum af Suðurnesjunum , Klassart og Eldum en meðsíðarnefndu hljómsveitinni spilar hún jafnframt á bassa .
Hún sinnir listagyðjunni af kappi , í sumar blaðar hún í innlendum og erlendum listaverkabókum fyrir börn .
Fríða Dís vinnur að útgáfu íslenskrar samtímalistasögu fyrir börn ásamt Önja Isabellu Lövenholdt .
Hugmyndin kviknaði í námi þeirra í listfræði í Háskóla Íslands og Nýsköpunarsjóður gerði þeim kleift að stunda rannsóknarvinnu í sumar .
Fríða segir að ekki sé um auðugan garð að gresja í þessum efnum og töluvert fleiri slíkar bækur fyrir börn séu til annars staðar á Norðurlöndum .
Markmið verksins er að endurspegla það sem hefur verið að gerast í listsköpun á síðustu öld .
Þekktar íslenskar kanónur í samtímalist fá sitt rými , auk þess verður dregin upp mynd af listgreinunum : dansi , tónlist , arkitektúr , leiklist og ljósmyndun , til að unnt sé að setja í samhengi úr hverju listsköpun sé sprottin .
Tónlistin er fyrirferðarmikil í hennar lífi og vinnur hún nú að útgáfu tveggja platna með hljómsveitunum .
Hún er aðaltextahöfundur Klassart , sem gaf út smáskífuna Smástirni í vor en samnefnt lag hefur verið á topp tíu vinsældalista Rásar tvö í 7 vikur .
Í sumar mun hún troða víða upp með hljómsveitunum tveimur .
thorunn@mbl.is 