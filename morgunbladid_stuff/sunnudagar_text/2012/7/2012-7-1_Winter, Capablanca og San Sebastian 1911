Enginn sem hefur áhuga á sagnfræði skáklistarinnar getur skautað fram hjá Edward nokkrum Winter sem fyrir meira en 25 árum kvaddi sér hljóðs með ótrúlega smásmugulegum rannsóknum á viðburðum skáksögunnar og birti í tímariti sem hann gaf út , Chess Notes .
Winter lét sig ekki muna um að tæta í sig ýmsar staðhæfingar þekktra höfunda en ýmsum fannst sá ljóður á ráði hans að hann sást á aldrei á vettvangi .
Þó skrifaði hann um samtímaviðburði af yfirgripsmikilli þekkingu .
Enginn virtist hafa séð hann og sumir efuðust um tilvist hans , aðrir sáu fyrir sér ævafornan rykfallinn grúskara sem sæti yfir skjölum og skriftum uppá hanabjálka einhversstaðar í Mið-Evrópu .
Loks kom fram þekktur skákmaður sem taldi sig hafa spjallað við Edward Winter á götuhorni í Sviss .
Þetta reyndist tiltölulega ungur maður , ekki mjög mannblendinn en haldinn miklum sagnfræðiáhuga .
Árið 1990 barst frá Winter mikið rit um José Raúl Capablanca og jók það mjög við orðspor hans .
Winter greindi ítarlega frá skákviðburði sem víða var minnst sl. haust þegar öld var liðin frá stórmótinu í San Sebastian á Spáni .
Heimildum ber saman um það að keppendur á mótinu , sem voru allir sterkustu skákmenn heims að Lasker undanskildum , hafi tekið þátttöku Capablanca með fyrirvara .
Þar voru einkum nefndir til sögunnar Nimzowitsch og Bernstein sem vísuðu til þess að Capablanca hefði aldrei unnið alþjóðlegt mót .
Vestanhafs lék hinsvegar mikill ljómi um nafn Capablanca sem hafði gersigrað öflugasta Bandaríkjamanninn og síðar höfund " gambítsins " Frank Marshall í einvígi .
Emanuel Lasker heimsmeistari sat hljóður úti í horni en trúði nokkrum vinum sínum fyrir því að þessi rúmlega tvítugi Kúbumaður myndi vinna mótið .
Og það kom á daginn , " Capa " , sem þá var búsettur í New York , var í ekki ósvipaðri stöðu og Paul Morphy áður en hann lagði í ferðalag til " gamla heimsins " upp úr miðri 19. öld .
" Capa " hlaut 9 ½ v .
af 14 mögulegum en í 2 .
- 3. sæti urðu Rubinstein og Vidmar .
Eftir sigurinn skoraði Capablanca heimsmeistarann Lasker á hólm en gat ekki sætt sig við öll þau 17 skilyrði sem Lasker setti upp .
Þeir mættust hinsvegar í Havana á Kúbu tíu árum síðar og Capablanca vann auðveldan sigur .
Þó Lasker héldi heimsmeistaratitlinum í 27 ár er hann furðu vanmetinn heimsmeistari ; á löngum tíma tefldu Lasker og Capablanca í fjölmörgum mótum og einu sinni varð Capablanca fyrir ofan hann .
" Capa " hóf mótið í San Sebastian með því að leggja Bernstein að velli .
Svo kom röðin að höfundi bókarinnar " My System " .
Aron Nimzowitsch – José Raúl Capablanca Frönsk vörn 1. e4 e6 2. d3 d5 3 .
Rd2 c5 4 .
Rgf3 Rc6 5 .
Be2 Bd6 6 .
O-O Dc7 7 .
He1 Rge7 Kóngsindversku leiðinni gegn franskri vörn er oft mætt með þessum hætti .
8. c3 O-O 9. a3 f5 10 .
Bf1 Bd7 11. exd5 exd5 12. b4 Hae8 13 .
Bb2 b6 14. d4 c4 15 .
Rxc4 ? ! Hæpið en það er athyglisvert hversu auðveldlega Capablanca hrekur fórnina .
15 .
...
dxc4 16 .
Bxc4 + Kh8 17 .
Rg5 Bxh2 + 18 .
Kh1 Bf4 ! 19 .
Rf7 + Hxf7 20 .
Bxf7 Hf8 21 .
Bh5 Rg8 ! 22. c4 Dd8 ! Stundum er haft á orði að erfiðustu leikirnir séu " upp í borð " .
23 .
Df3 Dh4 + 24 .
Dh3 Dxf2 25 .
He2 Dg3 26 .
Dxg3 Bxg3 27. c5 Rce7 28 .
Bf3 Bb5 29 .
Hc2 Rf6 Skorðar peðin .
30. a4 Bd3 31 .
Hcc1 Re4 32. b5 Hf6 33 .
Bxe4 33 .
...
Bf2 ! - og hvítur gafst upp .
Helgi Ólafsson helol@simnet.is 