07.00 Dagurinn hefst oftast þá .
Ég byrja alltaf á því að fara í morgunmat á staðnum sem við borðum á og fer svo beint á æfingu .
07.30 Ég er komin ofan í laugina og byrja á bakkaupphitun .
08.00-08.30 Sundæfingin sjálf byrjar og ég syndi oftast sirka 4-5 kílómetra á morgunæfingunni og hún getur oft verið mjög erfið .
09.00 Fer aftur upp á hótel og legg mig í sirka 1-2 klukkutíma eða fer í tölvuna og tala við vinina heima á Íslandi .
12.00 Hádegismatur , ég borða vel .
13.00 - 14.30 Fer upp í herbergi á hótelinu og horfi á þætti eða bíómyndir og slaka á .
14.30 - 16.00 Seinni æfingin , hún er oftast 4 kílómetrar og erfiðari en morgunæfingin .
17.00 Strax eftir seinni æfinguna förum við í ræktina á skólasvæðinu , þar lyftum við og gerum æfingar í klukkutíma .
18.00 Kvöldmaturinn hefst sem er ekki af verri endanum .
19.00-21.30 Við förum öll upp á hótelið og spilum saman eða gerum eitthvað skemmtilegt .
Alltaf gaman að hlæja í góðra vina hópi .
22.00 Ég er komin upp í rúm svo ég sé ekki of þreytt fyrir næsta æfingadag .
Dagarnir voru yfirleitt með þessu yfirbragði utan einn , þá fengum við að sleppa kvöldæfingunni og fara niður í bæinn og skoða okkur um og versla sem var mjög skemmtilegt .
Bráðlega fer ég til Parísar að keppa og svo til Canet í æfingabúðir þangað til Ólympíuleikarnir byrja .
Venjulegur dagur í æfingabúðunum í Bath fyrir Ólympíuleikana í London 2012 .
Eygló Ósk keppir fyrir Íslands hönd í 4x100 m boðsundi og 200 m baksundi .
