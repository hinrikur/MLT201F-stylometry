Við Þingvallastræti 23 á Akureyri stendur sögufræg skólabygging .
Fyrir ári opnaði Icelandair hótelkeðjan nýtt hótel í húsinu .
Húsið var stækkað og sniðið að þörfum hótelreksturs .
Sigrún Björk Jakobsdóttir hótelstjóri segir frá breytingunum .
Texti : Ingibjörg Friðriksdóttir if@mbl.is Myndir : Skapti Hallgrímsson skapti@mbl.is Húsið , sem stendur við Þingvallastræti 23 , var byggt árið 1969 .
Það hýsti áður Iðnskólann og Verkmenntaskólann á Akureyri .
Síðastliðið vor opnaði hótel í gömlu skólabyggingunni .
Þá voru tekin í notkun sextíu og þrjú herbergi en í byrjun mánaðarins var bætt við reksturinn þrjátíu og sjö herbergjum .
Sigrún Björk Jakobsdóttir , fyrrum bæjarstjóri , er hótelstjóri nýja Icelandair hótelsins .
Hún ber , eins og margir íbúar bæjarins , sterkar tilfinningar til gamla skólahúsnæðisins .
" Okkur er mjög annt um sögu hússins , " segir hún .
" Eftir tíu ár getur verið að húsið verði ekki lengur þekkt sem gamli iðnskólinn eða háskólinn .
Þá verður það kannski kallað hótelið við Þingvallastræti .
Við leggjum því upp úr að minna á að hér var skóli , " segir hún .
Húsið var stækkað og sniðið að þörfum hótelreksturs en það getur hýst rúmlega tvöhundruð hótelgesti .
" Húsinu var breytt mikið að innan , " segir Sigrún Björk .
" Það er aðeins einn veggur sem stendur eftir .
Meðfram þessum vegg hafa þúsundir nemenda gengið .
" Sigrún Björk segir það koma gömlum nemendum skemmtilega á óvart að herbergin eru frammi á gangi en ekki inni í kennslustofu .
Hún segir hótelið vera mjög fjölskylduvænt þar sem hurð sé milli herbergjanna .
Hún útskýrir að hurðin sé venjulega lokuð en ef fjölskyldur kjósi að sameina herbergi sé það valkostur .
Hótelið býður einnig upp á þrjú fjölskylduherbergi með auka kojuherbergi .
Hótelstjórinn segir að til þess að minna á gamla skólahúsnæðið hafi verið ákveðið að gamli fyrirlestrarsalurinn , stofa fjórtán , myndi halda sama nafni og áður .
Í stofu fjórtán er móttakan og barinn .
" Við bjóðum upp á síðdegi í stofu fjórtán , " segir hún glaðlega .
Þegar gengið er inn á hótelið tekur á móti gestum vígalegur skíðamaður .
Þetta er skúlptúr eftir listakonuna Aðalheiði S. Eysteinsdóttur en hún setti upp sýningu á öllum Icelandair hótelunum .
" Aðalheiður horfði til sögu svæðisins , " segir Sigrún Björk um listaverkið .
" Á Loftleiðum standa tvær ljósar kindur í móttökunni en einn svartur sauður stendur fyrir utan á pallinum , á Héraði stendur hreindýr , í Keflavík stendur kona í þjóðbúningi og hjá okkur á Akureyri er skíðamaður .
" Það er vel við hæfi að skíðamaður bjóði gesti velkomna en á veturna sækja margir skíðamenn hótelið .
" Við erum með skíðageymslu í kjallaranum og veitingastaðurinn er opinn allan ársins hring , " segir hún .
Veitingastaðurinn leggur áherslu á suður-evrópskan mat lagaðan úr íslensku hráefni .
Sigrún Björk er ánægð með sumarörtröðina .
Hún segir reksturinn ganga glimrandi og Akureyringa taka vel í nýja hótelið við Þingvallastræti .
