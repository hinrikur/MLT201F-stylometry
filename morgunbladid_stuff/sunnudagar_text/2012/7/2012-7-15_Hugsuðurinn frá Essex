Fyrirfram hafði ég mótað mér ákveðnar skoðanir á Russell , byggðar á því sem ég hafði séð og lesið í fjölmiðlum .
Ég hafði sett hann í ákveðinn flokk breskrar samtímamenningar sem hefur frekar lágan samnefnara .
Ég hafði ímyndað mér að hann væri spjátrungur , óreglumaður og lítið spennandi félagsskapur .
Ég hafði rangt fyrir mér og á ekkert betra skilið en að opinbera eigin flónsku og fordóma .
Russell Brand er snillingur , hugsuður , sjarmatröll og algjört æði .
Þegar Russell kemur inn í herbergið fyllist það strax af orku , hlýju og húmor .
Samtalið er rétt farið af stað þegar hann lyftir umræðunni á himinhátt plan Aðspurður hvort hann hafi átt einhver goð í barnæsku , eins og söguhetjuna sem Tom Cruise leikur , segist Russell helst hafa litið upp til hreystimennanna á knattspyrnuvellinum og söngvarans Morrisey .
En þá hallar hann sér fram : " Það er ekki auðvelt hlutskipti fyrir mannskepnuna að vera dýrkuð og tilbeðin .
Maðurinn er ekki gerður til að þiggja slíkan átrúnað því það er eðli mannsins að bregðast .
Við erum breyskar og brotnar verur .
Biblían segir okkur að varast falsspámenn og ég hef skilið þann texta á þann veg að við ættum frekar að beina orku okkar og vitund að hinu óendanlega , að " kosmosinum " , frekar en að hefja upp á stall einhvern gaur sem getur sungið , dansað eða spilað fótbolta af fimi .
" Svo bætir hann við : " Því miður þurfti samt einhver að finna upp fótboltann , og þar með eignuðumst við menn eins og Mark Noble .
En hvað væri Mark Noble ef ekki væri fyrir knattspyrnuna ? " Russell er spenntur fyrir því að fá að hitta Dalai Lama Helgina eftir hitting okkar Russells átti hann að vera fundarstjóri á samkomu í Manchester , þar sem von var á Dalai Lama .
Russell er mjög andlega þenkjandi og getur varla beðið eftir fundinum .
" Við höfum aldrei hist áður , og það verður mikill heiður að fá þetta tækifæri til að kynnast manni sem hefur helgað líf sitt andlegum málefnum og merkilegri pólitískri baráttu .
" Russell veit alveg hvers hann vill spyrja tíbetska trúarleiðtogann : Russell vill fá að vita allt .
" Ég ætla að biðja hann að segja mér leyndarmálið : Hvert er svarið ? Hvers vegna erum við hér ? Hvers vegna erum við á lífi ? Hvað er meðvitund ? Hvers vegna vitum við að við erum vakandi en kötturinn veit það ekki ? Af hverju skynjum við eigin tilveru með þessum hætti ? Hver er tengingin milli okkar allra ? Hvað er innsæi ? Hvað er ást ? Mig langar að vita þetta allt saman ! " Leit Russells að andlegum sannleik virðist hafa fylgt honum um langt skeið .
Líkaminn er alsettur húðflúrum sem hafa andlega tilvísun .
Hann fer með ánægju yfir merkingu og boðskap húðflúranna Russel bendir hér og þar á handleggi sína .
" Þetta hér táknar að fara með straumnum , sem er jú það sem við gerum hvort eð er enda tilveran eitt endalaust samtengt orkuflæði .
" Hann bendir á annað húðflúr þar fyrir neðan : " Þetta er tákn Krishna , sem drottnar yfir því sem sést og ekki sést .
Það eru hrein og klár raunvísidi að 70% heimsins eru ósýnileg , dökkt efni , og við sjáum ekki nema brot af tilverunni .
" Á enn öðrum stað er tilvitnun í Oscar Wilde .
" Ef þú ætlar að segja fólki sannleikann , fáðu það til að hlæja , því annars verðurðu drepinn , " les Russell .
" Og hér við hliðina er svo auðvitað merki West Ham United , " bætir hann við og hlær .
Upp eftir öðrum upphandleggnum eru svo chakra-tákn .
" Hér neðst er hvötin til að lifa af , neðsta orkan í líkamanum sem liggur nálægt endaþarminum .
Við þurfum jú að lifa af enda erum við dýr .
Þar fyrir ofan er hin skapandi kynferðislega orka , sem drífur okkur áfram til að búa til nýjar kynslóðir .
Svo kemur orkan úr kviðnum sem gefur okkur hugrekki , þá næst orka hjartans sem gefur okkur innsæi , og orka hálsins , samskiptanna , " útskýrir Russell af miklum ákafa og innsæi .
" Síðan er þriðja augað , þar sem við nemum það sem augu okkar og eyru fá ekki séð eða heyrt á þessu agnarsmáa bili ljóss og hljóðs sem við getum skynjað .
Loka-chakran er svo efst , þar sem meðvitund einstaklingsins mætir meðvitund hins óendanlega .
" Þegar Russell talar um þessi háandlegu háfleygu hugtök örlar ekki á neinum vitsmunalegum loftbólum sem skína svo oft í gegn hjá þeim sem aðhyllast nýaldarheimspeki .
Rusell talar af festu , sannfæringu og einlægni og þar er erfitt að hrífast ekki með .
" Það er þessi meðvitund hins óendanlega sem Carl Jung og Joseph Campbell komu auga á , þegar þeir skildu að goðsagnir og erkitýpur eru þær sömu þvert á fjarlægar þjóðir og samfélög , og virðist eins og við deilum öll einum ómeðvituðum hug .
" Hefur Russell alltaf verið svona , uppljómaður og þenkjandi ? " Það var enginn einn tímapunktur eða viðburður sem beindi mér á þessa braut .
Lífið hefur verið einn stöðugur straumur af uppljómunum .
Ég held að þetta sé það sem við erum stödd hér til að gera ; að afla nýs skilnings , og skilja gömul sannindi á nýjan hátt .
" Þó var eitt sem Russell segir að hafi kannski mótað hugsunarhátt hans meira en annað : fíknin .
" Það var mín ógæfa , en samt í raun mín mesta gæfa um leið , að hafa tilhneigingu til að ánetjast .
Því þegar maður þarf að losa sig undan viðjum fíknarinnar kallar það á að hugsa djúpt , og finna út hvað það var sem líkaminn og sálin voru að leita að , " segir hann .
" Einhver sagði mér eitt sinn að öll þrá sé óviðeigandi staðgengill þeirrar löngunar sem við höfum til að vera eitt með guði , og þá nota ég hugtakið " guð " sem tákn fyrir hið óþekkta .
Hvort sem ég verð að eignast tiltekna skó eða verð að öðlast ást tiltekinnar konu þá er það þetta sama hungur í einingu með almættinu sem er drifkrafturinn að baki .
" En þeim sem vilja finna æðri sannleik er vandi á höndum á 21. öld .
" Við búum í veraldlegum heimi þar sem skynfærin vísa okkur leiðina .
Allt um kring eru mjög ljúffeng íkon sem við getum neytt og teljum okkur þurfa á að halda .
Þegar maður kveður fíknina áttar maður sig hins vegar á að maður þarf í raun ekki nokkurn hlut .
" Russell segist sjálfur ekki enn vera fær um aftengjast neysluheiminum .
" Þetta er stöðugur róður upp í móti og skynfærin okkar draga okkur aftur til baka í neysluna .
Það er ekki út af engu sem við viljum þá hluti sem lagðir eru fyrir framan okkur .
Eitt glas af kókakóla og við viljum fleiri glös .
Einn McDonalds-borgari og við viljum fleiri borgara .
Líkaminn er lítil eining gerð til þess að komast af , við erum bara litlir apar með lítinn neista af einhverju guðdómlegu .
" Takmörkuð af skynfærunum Russell Brand er oft á milli tannanna á fólki .
Hann virðist varla mega gera nokkurn hlut án þess að vera gagnrýndur úr öllum áttum .
Hann segist leiða alla gagnrýni hjá sér og myndi vilja gefa ungu fólki þau ráð að láta ekki stýrast af neikvæðni annarra .
Sama er með frægðina , að hún er bara blekking .
" Ég reyni að láta það ekki stíga mér til höfuðs ef fólk byrjar að hrópa og fagna úti á götu þegar það sér mig .
Ég veit að jafnvel ef ég væri umkringdur af heilum hópi og Justin Bieber sæist í næstu götu , þá yrði ég eftir aleinn í þögninni .
" Gagnrýni er eitthvað sem fólk mun aldrei geta flúið , segir Russell .
" Gagnrýnisraddir held ég að séu meira til marks um þá menningu gagnrýni og niðurrifs sem við höfum búið okkur til .
Þetta er allt samtengt hugarfari neysluhyggjunnar og okkar einföldu og takmörkuðu skynfærum sem fyrst og fremst voru gerð til þess að halda líkamanum gangandi .
Þessi sömu skynfæri og neysluhvatir eru ekki gerð til að lyfta samfélaginu á hærra plan .
Það er þess vegna sem við þurfum að leyfa hinu andlega að vísa okkur veginn í lífinu .
" 