" Ég vissi þetta nú ekki , við látum bara reyna á þetta með sjálfan mig .
Ef ég verð eitthvað slappur þá stroka ég réttinn út af seðlinum .
" Úlfar Eysteinsson um þá staðreynd að tunglfiskar séu eitraðir og sala á þeim hafi verið bönnuð í Evrópu frá 1991 .
" Í Ólafi Ragnari Grímssyni hefur hann fundið sína nútímahetju , mann sem hann lítur á sem einskonar sambland af Kára Sölmundarsyni glæsihetju og Jóni Sigurðssyni forseta .
" Kolbrún Bergþórsdóttir um meinta aðdáun Guðna Ágústssonar á nýkjörnum forseta .
" Fæðingin var í raun byrjuð áður en við lögðum af stað , en við vonuðumst til að ná á sjúkrahúsið í tæka tíð .
" Bergný Ösp Sigurðardóttir um fæðingu barns síns en maður hennar , Guðni Tómasson , tók á móti því í bíl í Oddsskarði .
" Ég bjóst aldrei við að þetta myndi gerast á minni lífstíð og ég ætla að biðja fjölskylduna mína um að setja kampavín í ísskápinn .
" Peter Higgs eftir að vísindamenn í Sviss fundu Higgs-bóseindina eða " guðseindina " eins og hún hefur verið kölluð .
" Kynslóðin sem kýs í fyrsta skiptið núna er þekkt fyrir tvennt , offitu of kannabis .
Sem sagt feitir hasshausar .
" Þorsteinn Guðmundsson um nýja kjósendur í nýafstaðinni forsetakosningu .
" Hver eru viðbrögð hestamanna við nýjustu tölum ? " Gísli Einarsson í frábæru útspili RÚV þar sem hestamenn á Landsmóti hestamanna voru látnir rýna í tölur forsetakosninganna .
