Það eru þrjú stór mál á dagskrá þjóðmálaumræðu , þar sem svo miklir þjóðarhagsmunir eru í húfi að þau ættu að vera hafin yfir flokkaríg .
Þó er augljós hætta á því að þau verði dregin ofan í það svað .
Um eitt þeirra má þó ætla að svo víðtæk pólitísk samstaða hafi náðst á átta árum eða frá deilunum um fjölmiðlalögin vorið og sumarið 2004 , að flokkarnir eigi að geta komið sér saman um að beina því í skynsamlegri farveg en það er nú en þar er átt við stjórnarskrármálið .
Hér verður ekki endurtekið það , sem áður hefur verið sagt um það klúður , sem ríkisstjórnin hefur komið stjórnarskrármálinu í vegna þess að hún reyndi að stytta sér leið .
Hitt má telja víst að víðtæk samstaða sé orðin um það á milli nánast allra flokka að skýra stöðu og hlutverk forseta Íslands í stjórnarskránni á þann veg , að ekki fara á milli mála hver hún er .
Það verður ekki til baka snúið með þá skoðanakönnun , sem fram fer meðal allra kosningabærra manna í haust en stjórnmálaflokkarnir þurfa að koma sér saman um hvað gerist í framhaldinu svo að þjóðin geti sem allra fyrst greitt atkvæði um nýja stjórnarskrá og þar með bundið enda á þá óvissu , sem nú ríkir í kringum Bessastaði og er auðvitað óþolandi fyrir alla aðila .
Hin stóru málin tvö eru aðildarumsóknin að Evrópusambandinu og makríldeilan .
Misserum saman hafa ráðamenn á Íslandi sagt þjóðinni ósatt um þessi tvö mál , þótt þeir hafi vitað betur .
Þeir hafa haldið því fram , að forsvarsmenn ESB hafi haldið því fram að þessi tvö mál væru ótengd .
Eftir heimsókn Maríu Damanaki , sjávarútvegsstjóra ESB hingað til lands fyrir skömmu er ljóst það sem við hefur blasað um langan tíma , að frá sjónarhóli forsvarsmanna aðildarríkja ESB eru þau nátengd .
Aðildarríkin leggja að vísu mismunandi mikla áherzlu á þá tengingu en ljóst er að í hugum sumra þeirra er vilji til þess að setja löndunarbann á íslenzkar afurðir í ríkjum Evrópusambandsins .
Þetta er ástæðan fyrir því , að Samfylkingin , sem er flokkur , sem virðist hafa orðið til um eitt mál , aðild Íslands að Evrópusambandinu , vinnur nú að því á bak við tjöldin að undirbúa undanhald Íslendinga í makríldeilunni , að gefast upp fyrir Evrópusambandinu .
Eina spurningin er sú , hvort Vinstri grænir verði tilbúnir til að taka þátt í þeirri uppgjöf .
Víst má telja , að sá hópur innan VG , sem nú er orðinn aðildarsinnaður – og hann er býsna stór – sé tilbúinn til að fórna hagsmunum Íslendinga í makríldeilunni en þeir eru miklir .
Um þá má m.a. lesa í greinaflokki Björns Bjarnasonar , fyrrv .
ráðherra , á Evrópuvaktinni ( evropuvaktin.i s ) .
Það er ekki jafnvíst , að Steingrímur J. Sigfússon , sjávarútvegsráðherra , sé tilbúinn til að taka þátt í þeirri uppgjöf .
Sumir af pólitískum samherjum hans hafa trúað því fram á þennan dag , að hann muni standa fast á rétti Íslendinga og ekki hvika .
Því er hins vegar ekki að leyna að ýmis ummæli hans að undanförnu gætu bent til þess að hann undirbúi nú uppgjöfina sjálfur og er þá vísað til samtals við hann í Fréttablaðinu fyrir skömmu .
Það eru gríðarlegir þjóðarhagsmunir tengdir því að gefast ekki upp í makríldeilunni .
Þess vegna þarf tvennt að gerast nú yfir sumarið .
Annars vegar þarf að kanna hver staðan er á Alþingi .
Er hugsanlegt að það sé skýr meirihluti á Alþingi , sem mundi standa gegn uppgjafarsamningum ? Það verður t.d. að telja nánast óhugsandi að Jón Bjarnason , þingmaður VG , mundi standa að slíkum samningum .
Það sama má segja um Atla Gíslason , Lilju Mósesdóttur og Þráin Bertelsson .
Og hvað gæti hugsanlega rekið þingmenn Hreyfingarinnar til að styðja uppgjafarsamninga ? Hins vegar er mikilvægt að grasrótin í VG láti til sín heyra og þá er átt við forystusveitir flokksins í einstökum kjördæmum , sem seint verður trúað að vilji fórna hagsmunum þjóðarinnar til þess að greiða fyrir aðild að Evrópusambandinu .
Að auki skiptir auðvitað máli að verkalýðsfélög og sjómannasamtök svo og sveitarstjórnir láti til sín heyra .
Að vísu er ekki ástæða til að búast við miklu af forystusveit ASÍ .
Hún er heillum horfin í Brussel .
Og ekkert af þessu gerist af sjálfu sér .
Hvar eru nú hinir ungu aðgerðarsinnar ? ! Aðildarumsóknin sjálf er að sjálfsögðu stærsta málið .
Hún snýst um fullveldi þjóðarinnar .
Hún er í raun og veru dauð og það af tveimur ástæðum .
Hin mikilvægasta er sú , að vaxandi meirihluti þjóðarinnar er einfaldlega andvígur aðild og smátt og smátt hefur verið að skapast víðtæk samstaða um það .
Þannig má segja , að nær allir helztu atvinnuvegir þjóðarinnar séu nú andvígir aðild .
En til viðbótar er ljóst að innan Evrópusambandsins sjálfs eru aðildarríkin ekki öll á einu máli um aðild Íslands .
Sum þeirra eru mjög hatrömm í okkar garð vegna makríldeilunnar .
Þar eru Írar sennilega fremstir í flokki .
Svo eru til aðildarríki , sem láta sér fátt um finnast , kannski af ástæðum , sem hafa ekkert með Ísland að gera en snúa að öðrum hagsmunum þessara þjóða .
Þegar á heildina er litið er því ljóst að aðildarumsóknin verður aldrei að veruleika .
Það er hins vegar mikilvægt , ekki sízt vegna hagsmuna okkar sjálfra , að ljúka þessari misheppnuðu vegferð Samfylkingarinnar í sæmilegri sátt við Evrópusambandið og aðildarríki þess .
Þess vegna hvílir sú skylda á herðum forystusveita þeirra flokka sem með afgerandi hætti eru andvígir aðild að þeir hafi frumkvæði að og forgöngu um samtöl á milli þeirra flokka og þingmanna , sem andvígir eru aðild um það hvernig málinu verði bezt lokið .
