Ársgamall björn kom gestum verslunarmiðstöðvarinnar Mill Mall í Pittsburgh í Bandaríkjunum að óvörum um liðna helgi .
Vegfarendur urðu varir við húninn á bílastæði verslunarmiðstöðvarinnar um áttaleytið á laugardagskvöldið .
Forvitnir verslunarfarar reyndu að keyra í átt að húninum með þeim afleiðingum að dýrið flúði inn í verslunarmiðstöðina .
Gestum hennar var lítt skemmt að mæta birni .
Hún var því tæmd á augabragði og dýraeftirlitið kallað á svæðið .
Húnninn var króaður af milli tveggja hurða , skotinn með svefnlyfi og fluttur á brott .
Hann gerði engum mein en rannsakað er hvaðan hann kom .
