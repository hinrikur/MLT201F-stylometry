Engin önnur fullorðinsbók hefur selst eins hratt og erótíska ástarsagan Fifty Shades of Grey eftir E.L .
James .
Hún sló milljón bóka múrinn í kiljusölu í Bretlandi nýverið en fyrra hraðsölumetið var í höndum Dans Brown og bókarinnar Da Vinci lykilsins .
Bókin segir frá BDSM-sambandi ungrar konu , Anastasiu Steele , og nokkru eldri milljarðamærings , Christians Grey .
Þetta er ekki eina metið sem fellur þessa dagana því Amazon.co.uk tilkynnti í vikunni að James væri fyrsti höfundurinn sem seldi meira en milljón bækur í rafbókabúð Amazon .
Þá eru taldar allar þrjár bækurnar því á eftir frumrauninni Fifty Shades of Grey fylgdu bækurnar Fifty Shades Darker og Fifty Shades Freed .
Fyrsta bókin hefur síðan verið endurprentuð sautján sinnum í Bretlandi .
" Þríleikurinn selst alveg sérstaklega vel , bæði sem rafbók og kilja , " sagði kynningarfulltrúi bókaútgáfunnar Arrow , Charlotte Bush .
" Þegar við keyptum bækurnar var fólk að velta því fyrir sér hvort konur forðuðust að lesa bækurnar opinberlega .
Ég trúði því alltaf að þær myndu gera það , " sagði hún og bætti við : " Það er svo spennandi að sjá konur og menn lesa bókina í strætóum , görðum , á ströndinni , snyrtistofum og veitingastöðum .
Ég sá meira að segja konu á gangi með nefið ofan í bókinni ! " Kallað mömmuklám Eins og áður segir eru bækurnar erótískar og hafa verið kallaðar " mömmuklám " en margir kaupendur bókanna eru konur með börn á þrítugs- og fertugsaldri .
Einhverjar þeirra eru kannski feimnar við að láta sjá sig með bókina því Kindle-útgáfa Fifty Shades of Grey selst um þessar mundir í tveimur eintökum á móti einni kilju sem er hátt hlutfall .
Gordon Willoughby , Evrópustjóri Kindle ( rafbóka Amazon ) er að vonum ánægður með James .
" Bækur E.L .
James hafa selst bæði hraðar og betur en nokkrar aðrar bækur á Kindle .
Þetta er ótrúlegur árangur fyrir nýjan rithöfund og við erum með spennt að fylgjast með henni fara yfir milljón bóka-múrinn .
" E.L .
James , eða Erika Leonard , eins og hún heitir , býr í London með eiginmanni sínum til tuttugu ára og tveimur drengjum .
Hún starfaði við sjónvarp og maðurinn hennar , Niall Leonard , er handritshöfundur .
Fysta bókin kom út fyrir rétt rúmu ári og hefur hún því öðlast skjótan frama .
TIME Magazine er meira að segja með E.L .
James á listanum yfir hundrað áhrifamestu manneskjur í heimi árið 2012 .
Hana hafði lengi langað til að skrifa skáldverk og lét loks verða af því .
Hún prófaði sig fyrst áfram með skrifum í aðdáendaheimi Twilight-sagnanna á netinu ( aðalsöguhetjurnar hétu meira að segja Bella Swan og Edward Cullen ) og fékk frábærar viðtökur við sögum sínum .
Hún hefur lýst því yfir í viðtali að bækurnar séu " afsprengi sálarkreppu konu á miðjum aldri með öllum þeim fantasíum sem það felur í sér " .
Aðdáendur bókanna ættu líka að gleðjast yfir því að James er með nýja bók í smíðum sem hún segir vera ástarsögu .
Vampíruleikari orðaður við hlutverkið Ian Somerhalder hefur hvað oftast verið orðaður við hlutverk Christians Grey , að minnsta kosti eru aðdáendur bókarinnar hvað hrifnastir af honum samkvæmt skoðanakönnunum .
Sjálfur hefur hann lýst yfir áhuga á hlutverkinu og í kjölfarið fylgdi stormur í vatnsglasi .
" Ok , þetta Christian Grey-mál hefur farið úr böndunum , " skrifaði Somerhalder í síðustu viku á Twitter .
" Ég er ekki örvæntingarfullur og þarf ekki að gera neitt nema að slaka á í dag , " skrifaði hann og bætti við í enda færslunnar .
" Ég fæ ábyggilega ekki einu sinni að koma í prufu fyrir myndina .
" Á meðal annarra nafna sem hefur verið kastað fram á kvikmyndasíðum eru Alexander Skarsgård og Ryan Gosling .
Bret Easton Ellis , höfundur American Psycho og Less Than Zero , hefur mikinn áhuga á að skrifa kvikmyndahandritið , og segir David Cronenberg vera draumaleikstjórann í verkið .
Fyrir aðalkvenhlutverkið nefnir hann til sögunnar Scarlett Johansson og Kristen Stewart en þetta eru enn aðeins getgátur .
Væntanleg á íslensku Fifty Shades of Grey hefur setið á toppi metsölulista bæði í Bandaríkjunum og Bretlandi .
Útgáfurétturinn hefur verið seldur til um 40 landa , þar á meðal Íslands .
Bókin kemur út hjá Forlaginu í haust og verður spennandi að sjá viðtökur íslenskra lesenda við þessari djörfu bók .
