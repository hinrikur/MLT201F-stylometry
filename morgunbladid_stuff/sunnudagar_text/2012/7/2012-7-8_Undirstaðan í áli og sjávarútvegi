Fram kom í vikunni að útflutningstekjur Alcoa Fjarðaáls hefðu verið um 95 milljarðar króna á síðasta ári en af þeim urðu 33 milljarðar eftir í íslenska hagkerfinu m.a. í formi launa , opinberra gjalda , innkaupa frá innlendum birgjum á vöru og þjónustu og í formi ýmiss konar samfélagsstyrkja .
Athyglisvert er að keypt þjónusta álversins nemur um 11 milljörðum króna og dreifist á um 300 fyrirtæki sem þjónusta álverið á einhvern hátt .
Alls voru útflutningstekjur af áli um 233 milljarðar króna á síðasta ári og útflutningstekjur af kísiljárni námu rúmum 24 milljörðum .
Til samanburðar voru útflutningstekjur sjávarútvegs um 251 milljarður króna á árinu 2011 .
Sjávarútvegur og stóriðja eru án nokkurs vafa tvær mikilvægustu útflutningsgreinar þjóðarinnar en útflutningstekjur frá þeim ná bróðurpartinum af þeim 620 milljörðum sem flutt voru út á síðasta ári eða 508 milljarðar króna .
" Ég átti sæti í stjórn Landsvirkjunar þegar ákvörðun var tekin um byggingu Kárahnjúkavirkjunar og allar úrtöluraddir hvoru tveggja til virkjunarinnar og álversins eru þagnaðar í dag , " segir Kristján Þór Júlíusson þingmaður , en hann fagnar þeim góða árangri sem náðst hefur vegna framkvæmdanna fyrir austan .
Sömu sögu er ekki að segja um framkvæmdir á Húsavík en þar telur Kristján að núverandi ríkisstjórn hafi staðið í vegi fyrir uppbygginu álvers á Bakka " Því miður var uppbygging álvers á Bakka stöðvuð af stjórnvöldum en það hefur sem betur fer tekist að semja við tvö annars konar fyrirtæki að hefja þar starfsemi og nýta orkuna á svæðinu .
Forsagan gefur mér ekki tilefni til að vera bjartsýnn en ég verð að trúa því að eitthvað liggi á bakvið yfirlýsingar stjórnvalda um uppbyggingu á Bakka við Húsavík .
" Kristján segir að auki að miðað við afstöðu núverandi stjórnarflokka til sjávarútvegs og stóriðju sé grátbroslegt að horfa til þess að í dag eru þetta þær atvinnugreinar sem gefa stjórnvöldum tilefni til að reigja sig af því að þjóðfélagið sé að komast á réttan kjöl þó svo stjórnarflokkarnir hafi ekki lagt nokkuð af mörkum sjálfir .
" Stjórnvöld hafa unnið gegn hagsmunum þjóðarinnar í þessum atvinnugreinum .
Við værum komin lengra í uppbyggingunni eftir hrun og hefðum getað farið fyrr af stað en raun ber vitni .
" Vöruskiptin hagstæð Vöruskipti hafa verið jákvæð um rúma 30 milljarða það sem af er þessu ári .
Samkvæmt bráðabirgðatölum fyrir júní 2012 var útflutningur nálægt 51,9 milljarðar króna og innflutningur 47,0 milljarðar króna .
Vöruskiptin í júní , reiknuð á verðmæti , voru því hagstæð um 4,8 milljarða króna samkvæmt bráðabirgðatölum .
Munar mest um útflutning á iðnaðarvörum en hann nam alls 28,5 milljörðum króna í júní samkvæmt tölum Hagstofu Íslands .
Virði útflutnings á sjávarafurðum nam 21 milljarði króna .
Fyrirtæki mæta andúð stjórnvalda í dag segir þingmaður " Það er auðvitað kaldhæðni fólgin í því að í dag er stóriðja ein af okkar sterkustu útflutningsgreinum , " segir Höskuldur Þórhallsson , þingmaður Framsóknarflokksins , aðspurður um afstöðu núverandi ríkisstjórnarflokka til stóriðju .
Hjá Alcoa Fjarðaáli starfa í dag í og við álverið um 1.000 manns og tekjur af álverinu eru gífurlega miklar .
" Það eru ekki síst störfin í álverinu og í kringum það sem styrkja byggðirnar í kring og efla atvinnulífið .
Þá koma þær háu fjárhæðir sem ríkissjóður hefur af starfseminni heldur betur til góða í dag .
" Höskuldur segir það mikilvægt að festa sig ekki við eina atvinnugrein heldur vera opinn fyrir öllu .
" Það sýnir sig í dag hversu mikilvægar framkvæmdirnar við Kárahnjúka og álverið voru en það skiptir þó mestu máli er að við nýtum orku og auðlindir landsins á sem hagkvæmastan hátt hvort sem það eru álver eða önnur starfsemi .
" Þá telur Höskuldur að fyrirtæki mæti andúð stjórnvalda í dag .
" Húsvíkingar og Þingeyingar hafa heldur betur fundið fyrir því .
Nú liggur fyrir að göng frá Húsavíkurhöfn að væntanlegri kísilflöguverksmiðju kosti á um annan milljarð sem lendir á sveitarfélaginu .
Þessi kostnaður hefði ekki lent á sveitarfélaginu ef álver hefði orðið að veruleika en þau koma best út úr öllum hagkvæmnirannsóknum sem gerðar hafa verið .
" 