Hummus er sígild ídýfa fyrir grænmeti en hann má líka smyrja á gróft pítubrauð eða jafnvel grillbrauð svona yfir sumarmánuðina .
Hér er uppskrift að hummus fengin úr bókinni Hreystin kemur innan frá eftir Maria Costantino , gefin út af Sölku .
Uppistaðan í hummus er kjúklingabaunir , sem eru mjög næringarríkar og hafa temprandi áhrif á blóðfituna auk fleiri góðra áhrifa .
Tahini-mauk úr sesamfræjum leggur til " fituna " í réttinn , en um 90% af henni eru ómettaðar fitusýrur .
Það er ríkt að E-vítamíni og andoxunaráhrif þess drjúg að sama skapi .
Uppskriftin er fyrir sex manns , og hægt er að frysta réttinn .
450 g kjúklingabaunir 8 msk .
tahini safi úr 2 sítrónum 1 hvítlauksrif , saxað ¼ tsk .
kúmen , steytt söxuð steinselja til skrauts Allt nema steinseljan er sett í matvinnsluvél og malað í jafnt og þétt mauk .
Gott er að setja maukið í kæliskáp og kæla lítillega áður en það er borið fram með steinselju til skrauts .
