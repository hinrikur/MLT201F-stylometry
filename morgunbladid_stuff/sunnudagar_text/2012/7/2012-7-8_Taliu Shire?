Fyrir þrjátíu árum skaust ítalska leikkonan Talia Shire upp á stjörnuhimininn .
Hún baðaði sig í stjörnuljóma í hlutverkum Connie Corleone í kvikmyndunum um Guðföðurinn og Adrian Balboa í kvikmyndunum um Rocky Balboa .
Þetta var á áttunda áratugnum og fjölskylda Shire var að gera innreið sína í Hollywood .
Talia Shire er í Coppola fjölskyldunni sem er ein af áhrifamestu fjölskyldum Hollywood .
Fjölskyldan ber meðal annars ábyrgð á ódauðlegu kvikmyndunum um Guðföðurinn og skartar í dag þremur kynslóðum Óskarsverðlaunahafa .
Faðir Shire samdi tónlistina við Guðföðurinn II ásamt Nino Rota og fengu þeir Óskarinn fyrir en bróðir hennar er sjálfur Francis Ford Coppola .
Litlu systurinni , Taliu Shire , var auðvitað komið fyrir í hlutverki litlu systur í mafíumyndunum .
Ítölsk fjölskyldutryggð , , par excellence " .
Leikkonan stóð sig glimrandi í og landaði því fljótt öðru stóru hlutverki .
Það var kærasta hnefaleikakappans Rocky Balboa .
Í höndum Taliu Shire óx karakter Adrian Balboa .
Í fyrstu var Adrian hrædd og feimin ung stúlka en undir lokin var hún orðin einn helsti styrkur hnefaleikakappans gegn andstæðingunum .
Eftir leik hennar í Rocky og Guðföðurnum settist hún á bak við tjöldin .
Hún stofnaði kvikmyndaframleiðslufyrirtækið Talia Film og stýrir því með harðri hendi .
Hún er þriggja drengja móðir og ekkja , en eiginmaður hennar , Jack Schwartzman , lést úr krabbameini árið 1995 .
Er einn sona hennar Jason , sem lék í Rushmore og fleiri myndum Wes Andersons .
Talia Shire kemur einnig enn fram í kvikmyndum .
Í desember kemur til dæmis út kvikmyndin Pizza with Bullets leikstýrð af Robert Rothbard .
Þar stígur Shire í karakter eiginkonu mafíukóngs .
Talia Shire er því augljóslega enn eftirsótt í mafíuna þrjátíu árum eftir að fyrsta Guðföður kvikmyndin kom út í Hollywood .
