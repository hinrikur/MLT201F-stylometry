Hann var pollrólegur í orðsins fyllstu merkingu þessi ágæti skógarbjörn í dýragarðinum í Róm þegar fulltrúi Sunnudagsmoggans stakk þar við stafni í vikunni og lét hvorki menn né aðra vætti trufla miðdegisblundinn .
38 stiga hiti var í borginni þennan dag og pollurinn því gulls ígildi .
Í garðinum getur að líta gott úrval apakatta , meðal annars þennan virðulega skeggapa sem skartar yfirvararskeggi sem margur aðalsmaðurinn á 19. öld hefði verið stoltur af .
Skeggapinn virkaði við fyrstu kynni nokkuð drjúgur með sig og ekki sérlega mannblendinn .
Jarðkettirnir í garðinum eru mun forvitnari um mannaferðir og stilla sér gjarnan upp í hóp til að horfast í augu við gesti .
Er það að líkindum einlæg von þeirra að girnilegir molar hrjóti úr vösum þeirra .
Þeim verður þó sjaldan kápan úr því klæðinu enda er gestum í dýragarðinum ráðlagt að gefa jarðköttunum ekki .
Þeir þurfa á sérvöldu fæði að halda til að halda heilsu .
orri@mbl.is 