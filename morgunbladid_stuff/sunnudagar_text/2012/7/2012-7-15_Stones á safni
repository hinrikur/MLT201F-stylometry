Meðlimir hljómsveitarinnar The Rolling Stones fagna um þessar mundir hálfrar aldar starfsafmæli hljómsveitarinnar .
Þeir Mick Jagger , Keith Richards , Charlie Watts og Ronnie Wood eru enn að þrátt fyrir að vera á sjötugsaldri .
Af því tilefni gáfu þeir félagar út bók um feril bandsins og ber verkið titillinn 50 .
Ný útfærsla á hinu víðfræga merki hljómsveitarinnar , tungunni , hefur einnig litið dagsins ljós og mátti sjá því skartað er meðlimir sveitarinnar fögnuðu afmælinu .
Getgátur hafa verið uppi þess efnis að The Rolling Stones muni ferðast um heiminn á þessu ári , eða því næsta , og halda fjölda tónleika .
Keith Richards staðfesti fyrir skemmstu að hljómsveitin hefði vissulega æft sig að undanförnu en vildi þó ekkert tjá sig um það sem væri framundan .
Þess má einnig til gamans geta að ljósmyndasýning , sem sýnir feril sveitarinnar , hefur verið opnuð í hinu fornfræga Somerset House í London .
Sýningin mun standa frá 13. júlí til 27. ágúst og er aðgangur ókeypis .
