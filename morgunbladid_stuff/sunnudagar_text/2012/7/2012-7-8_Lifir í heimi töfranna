Töfrar og galdrar hafa heillað Einar Mikael frá unga aldri .
Við þrettán ára aldurinn tók hann ákvörðun um að leggja töframennsku fyrir sig eftir að hafa séð sýningu töframanns í Bandaríkjunum .
Sjónhverfingarnar þóttu honum magnaðar og hófst hann þegar handa við að útvega sér dót til að framkvæma það sem hann varð vitni að uppi á sviði .
Hann hefur menntað sig í faginu og stundar meistaranám í galdrafræði við Hogwarts-galdraskólann .
Hann segir að mikil leynd hvíli yfir faginu og reynt sé að halda öllu eins mikið undir yfirborðinu og unnt sé .
Einar hefur fest kaup á dúfum sem eru órjúfanlegur hluti af sýningahaldi töframannsins .
" Bráðum ætla ég jafnvel að notast við kindur , á meðan ég bíð eftir að leysa ljónið út í tollafgreiðslunni , " segir Einar Mikael kíminn .
Einar keppir nú á heimsmeistaramótinu í Blackpool í Englandi þar sem hann meðal annars lætur mahóníborð svífa og sagar konu í sundur .
Hann á eflaust eftir að koma heim með ný trix uppi í erminni til að sýna þjóðinni .
thorunn@mbl.is 