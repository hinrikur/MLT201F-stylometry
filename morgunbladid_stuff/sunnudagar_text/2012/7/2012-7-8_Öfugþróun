Kenning Charles Darwins um , að menn væru af sama stofni og apar og hefðu þróast eftir náttúruvali , kom róti á huga margra .
Skáldin nýttu sér að sjálfsögðu þróunarkenningu Darwins í ádeilur .
Þýski rithöfundurinn Wilhelm Busch , sem uppi var 1832-1908 , kvað til dæmis : Þeir sátu að drykkju og deildu hátt á Darwins þróunarfræðin öll : Slíkar hugmyndir næðu engri átt , svo að ekki sé talað um mennskuspjöll .
Þeir drukku lengi og drukku stórum , dálítið reikulir kvöddust hér , og dæstu þungt , er þeir fóru á fjórum fótum upp stigana heima hjá sér .
Ekki hefur mér tekist að finna þýðandann , en á þýsku kom kvæðið út í Kritik der Herzen 1874 .
Einar H. Kvaran notaði svipaða hugmynd í svari til manns , sem andmælti þróunarkenningunni : Þú segir , allt sé orðið vesalt þá , ef ættargöfgi vorri þannig töpum .
Hitt er þó miklu verri sjón að sjá , er synir manna verða ' að heimskum öpum .
Einar orti raunar líka vísu , eftir að honum hafði sinnast við Boga Th. Melsteð sagnfræðing : Illt var ei Darwin auðnaðist á þér skoltinn , Borgi , að kanna .
Þá hefði sönnun fengist fyrst fyrir skyldleika apa og manna .
Athugasemdir og leiðréttingar vel þegnar Hannes H. Gissurarson hannesgi@hi.is 