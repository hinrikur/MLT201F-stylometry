Fóstruríkið kemur víða fram jafnvel í landi hinna frjálsu , Bandaríkjunum .
Bandaríkjamenn hafa reyndar lengi verið þekktir fyrir furðuleg dómsmál og oftúlkun laga .
Nú á Joy McDonald yfir höfði sér eins árs fangelsi og 1.000 dollara sekt eftir að tveir púðluhundar hennar sluppu út og inn í hænsnakofa nágranna hennar .
Talið er að hani sem þar var fyrir hafi dáið úr hræðslu þegar hundarnir komu geltandi inn í kofann .
Joy McDonald segist eiga erfitt með að trúa því að hún eigi yfir höfði sér fangelsisvist út af einum dauðum hana .
Hún segist hafa beðið nágranna sína afsökunar og boðist til að bæta þeim tjónið en það hafi ekki dugað til .
