Sundfatnaðurinn úr smiðju Reds Carters sem sýndur var á Mercedes-Benz Fashion-tískuvikunni á Miami Beach í Flórída var skemmtilega litríkur eins og sést hér á þessum myndum .
Carter er þekktur fyrir að hanna í fáguðum stíl en um leið vera duttlungafullur og því aldrei að vita hvaða beygju hann tekur á tískuhraðbrautinni .
Sundfötin sem sýnd voru í Miami eru samkvæmt þessu .
Sniðin eru einföld og látlaus en mynstrið nokkuð exótískt og jafnvel dálítið í anda nútíma-amasóna , en þær voru þekktar í grískri goðafræði fyrir að vera mjög færar bardagakonur .
