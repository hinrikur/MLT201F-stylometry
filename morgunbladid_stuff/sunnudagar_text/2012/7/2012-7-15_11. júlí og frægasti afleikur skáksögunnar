Þann 11. júlí sl. , þegar 40 ár voru liðin frá þeirri frægu stund að fyrsta einvígisskák Fischers og Spasskís var tefld , var efnt til samkomu á annarri hæð í litlu timburhúsi gegnt hinu virðulega Landsbankahúsi á Selfossi .
Þar voru mættir fyrir tilstuðlan Gunnars Finnlaugssonar forsvarsmenn Árborgar , Bjarni Harðarson bóksali , Kristinn Friðfinnsson prestur , Guðni Ágústsson , forsvarsmenn skákhreyfingarinnar , og fleiri góðir gestir að ógleymdum Sigfúsi Kristinssyni byggingarmeistara sem lagt hefur til húsnæðið fyrir safn helgað minningu Fischers og jafnframt aðstöðu fyrir skákiðkun Flóamanna .
Selfyssingar hafa áþreifanlega orðið þess varir að einn koldimman janúar-morgun fyrir meira en fjórum árum var Bobby Fischer ekið síðasta spölinn um aðalgötu bæjarins .
Leiði hans við Laugdælakirkju er vinsæll viðkomustaður ferðalanga .
Í tilefni dagsins hafði hafði Gunnar Finnlaugsson stillt upp þessari stöðu : 1. einvígisskák : Spasskí – Fischer Um áttaleytið þann þann 11. júlí lék Fischer 29 .
...
Bxh2 og er þar kominn einn frægasti " afleikur " skáksögunnar .
Fischer var tvísaga um ástæðurnar – sjá bækurnar Bobby Fischer vs .
the rest of the World eftir Brad Darrach og No regrets eftir Yasser Seirawan – en talið er að eftir 30. g3 h5 31 .
Ke2 h4 32 .
Kf3 h3 33 .
Kg4 Bg1 34 .
Kxh3 Bxf2 hafi hann misst af 35 .
Bd2 ! sem fangar biskupinn .
Framhaldið varð : 30. g3 h5 31 .
Ke2 h4 32 .
Kf3 Ke7 33 .
Kg2 hxg3 34. fxg3 Bxg3 35 .
Kxg3 Kd6 Áhorfendum í Laugardalshöll var flestum ljóst að þar sem a8-reiturinn var ekki á svæði biskupsins , hlytu líkur á jafntefli að aukast verulega .
Fjölskylduvinurinn Davíð Davíðsson læknir hélt yfir mér menntaðan fyrirlestur um að hvítur mætti aldrei leika peðinu til a5 .
Spasskí lék nú 36. a4 .
Í bók sinni um einvígið fer Friðrik Ólafsson langt með að sanna að 36 .
Kg4 sé nákvæmara og vinni .
Athuganir Friðriks tók enski stórmeistarinn Jonathan Speelman síðar upp í bókinni Analysing the endgame og komst að því að svartur nær jafntefli með 36 .
...
Kd5 ! 37 .
Kh5 Ke4 ! 38 .
Kg6 e5 ! 39 .
Kxg7 f5 .
Þetta verður ekki hrakið , tölvuforritin staðfesta niðurstöðu Speelmans en vitanlega höfðu menn ekki slík tæki á dögum einvígisins .
Fischer lék 36 .
...
Kd5 .
Friðrik bendir á hversu rökréttur leikurinn sé , frá d5 getur kóngurinn haslað sér völl á báðum vængjum .
37 .
Ba3 Ke4 .
Friðrik og Speelman eru sammála um að 37 .
...
a6 ! sé best og svartur heldur jafntefli .
Ein leiðin er 38. b6 Kc6 39. a5 Kd5 og eftir uppskipti á e-peði hvíts heldur svarti kóngurinn til c8 og þar sem peðið er komið til a5 getur hvítur ekki unnið .
38 .
Bc5 a6 39. b6 f5 ? Ónákvæmur leikur .
Eftir 39 .
...
e5 ! heldur svartur jafntefli .
40 .
Kh4 ! Smýgur inn fyrir varnargirðinguna .
Eftir 40 .
...
f4 fór skákin í bið og nákvæmar rannsóknir leiddu í ljós einfaldan vinning þar sem leikþvingunum var óspart beitt : 41. exf4 Kxf4 42 .
Kh5 Kf5 43 .
Be3 Ke4 44 .
Bf2 Kf5 45 .
Bh4 e5 46 .
Bg5 e4 47 .
Be3 Kf6 48 .
Kg4 Ke5 49 .
Kg5 Kd5 50 .
Kf5 a5 51 .
Bf2 g5 52 .
Kxg5 Kc4 53 .
Kf5 Kb4 54 .
Kxe4 Kxa4 55 .
Kd5 Kb5 56 .
Kd6 – og Fischer gafst upp .
Hver er svo niðurstaðan ? Jú .
Þegar öll kurl eru komin til grafar þá var frægasti afleikur skáksögunnar , 29 .
...
Bxh2 , ekki afleikur .
Helgi Ólafsson helol@simnet.is 