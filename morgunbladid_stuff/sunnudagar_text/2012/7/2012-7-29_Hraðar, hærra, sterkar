Ég man Allan Wells .
Hvíti maðurinn sigraði – af því það voru engir svartir .
Ég man neglurnar á Florence Griffith-Joyner .
Ég man þegar Kiprotich frá Kenýu sigraði í 800 metrunum .
Nema hvað hann sigraði ekki , heldur landi hans Paul Ereng .
Ég man þegar Greg Louganis rak höfuðið í stökkbrettið svo blæddi úr hvirflinum .
Ég man Nadiu Comaneci .
Ég man þegar nafn eins keppandans í undanrásum í spretthlaupi náði þvert yfir sjónvarpsskjáinn .
Bjarni Fel .
leysti það snilldarlega að vanda , sagði alltof langt mál að nefna nafn keppandans .
Ég man dýrslega ásýnd Bens Johnsons .
Hann var stútfullur af sterum .
Ég man Pieter van den Hoogenband .
Þvílíkt nafn ! Ég man flugið á Völu Flosa .
Þá var þjóðin stolt – og Samúel Örn æstur .
Ég man þegar ég sá keppni í göngu í fyrsta sinn .
Fékk klums .
Ég man þegar Daley Thompson mölvaði stöngina í miðju stökki .
Til allrar hamingju fór það vel .
Ég man skeggið á Jóni Arnari Magnússyni .
Ég man Sergey Bubka .
Hann hóf jafnan keppni þegar allir hinir voru hættir .
Ég man Strákana okkar og dansinn hjá Óla Stef .
við móttökuathöfnina hér heima .
Ég man fyrsta " Draumaliðið " , Jordan , Bird , Magic .
Svalt ! Ég man þegar Rósa Ingólfs færði Jóni Óskari Sólnes kaffi í þularstofu seint um nótt .
Hann þakkaði pent fyrir enda þótt hann drykki ekki kaffi .
Ég man Merlene Ottey .
Hún fékk alltaf silfur eða brons .
Er hún hætt keppni ? Ég man þegar Carl Lewis jafnaði afrek Jesse Owens , fjögur gull í frjálsum .
Ég man þegar afríski sundkappinn Eric Moussambani Malonga var hér um bil drukknaður .
Ég man yfirburði Michaels Johnsons .
Furðulegur stíll .
Ég man Albatrossinn .
Ég man eftir að hafa verið vakinn árla morguns við stórfréttir : Íslendingur fékk brons , Íslendingur fékk brons ! Bjarni Friðriksson var ekkert blávatn .
Ég man þegar hin berfætta Zola Budd rakst á Mary Decker .
Þeirri síðarnefndu var ekki skemmt .
Ég man þegar írskur prestur réðst á Vanderlei Cordeiro de Lima í miðju maraþonhlaupi .
Hann slapp úr prísundinni en missti af gullinu .
Ég man að Michael Phelps vann átta gull á einum og sömu leikunum og skaut þar með sjálfum Mark Spitz ref fyrir rass .
Síðan fékk hann sér í haus .
Ég man þegar Usain Bolt hljóp inn í framtíðina .
Hvað gerist nú ? Orri Páll Ormarsson orri@mbl.is 