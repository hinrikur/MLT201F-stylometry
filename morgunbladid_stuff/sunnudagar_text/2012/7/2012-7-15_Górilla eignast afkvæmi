Górilluungi kom í heiminn í dýragarðinum í Frankfurt 10. júlí og kann að hafa komið undir meðan á bókamessunni stóð , þar sem Ísland var heiðursgestur .
Hvort það er innblásið af íslenskum bókmenntum mun tíminn leiða í ljós .
Þegar þetta var skrifað var enn óljóst hvors kyns afkvæmið er og enn hefur því ekki verið gefið nafn .
Górilluungar eru viðkvæmar lífverur og afar háðir mæðrum sínum , en fyrstu 12 mánuðina fara þeir ekki lengra en fimm metra frá þeim .
Heimkynni górillna eru í skógum Mið-Afríku og lifa þær almennt ekki lengur en 35 til 40 ár , þó að í dýragörðum geti þeim enst aldur í yfir 50 ár .
