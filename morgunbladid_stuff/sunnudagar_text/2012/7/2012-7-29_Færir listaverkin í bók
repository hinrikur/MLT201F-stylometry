Mig langaði að skilja eitthvað eftir mig .
Það er erfitt að halda sýningar , fólk mætir illa og lítið er fjallað um þær .
Ég taldi mig koma mínu betur til skila í bók en með hefðbundinni sýningu , " segir Sigurþór Jakobsson um aðdraganda nýútkominnar bókar sem skartar listaverkum eftir hann .
Bókin er gefin út í tilefni af sjötugsafmæli Sigurþórs og 50 ára starfsafmæli hans á næsta ári .
Margvísleg viðfangsefni Í bókinni getur að líta verk Sigurþórs frá síðustu sjö árum .
Viðfangsefni hans á þeim tíma eru margvísleg , allt frá því sem hæst ber í samfélaginu á hverju sinni til minninga af ýmsum æviskeiðum .
" Nútíminn er mér hugstæður í bókinni , upplifanir í gegnum fréttir og það sem hæst ber í samfélaginu .
Gamlar minningar veita mér einnig innblástur .
" Í hluta verka sinna í bókinni setur Sigurþór fram hárbeitta ádeilu sem endurspeglast í ýmsum birtingarmyndum .
" Samfélagið og óréttlætið hefur verið mér hugleikið á þessum síðustu sjö árum .
Ég held að reynsla mín hafi sagt mér að eitthvað hafi verið bogið við þennan tíma .
Ég yfirfærði tilfinningar mínar og fékk útrás fyrir þær í þessum verkum , " segir Sigurþór en í bókinni má sjá verk sem tjá beitta en jafnframt skemmtilega samfélagsgagnrýni .
Að eigin sögn byrjaði Sigurþór ungur að teikna , seinna lagði hann stund á nám í Myndlistarskóla Reykjavíkur meðfram námi í prentverki .
" Í kjölfarið fór ég til London og dvaldist þar í tvö ár .
Þar fór ég á milli þriggja skóla .
Í einum þeirra gat ég flakkað á milli sviða en var aðallega í grafískri hönnun og teikningu .
Hinsvegar lærði ég mest á því að vera á söfnunum .
Ég eyddi miklum tíma á National Gallery , það var frábært að geta gengið þar inn og horft á Rembrandt , Turner og aðra meistara .
" Þegar heim var komið varð Sigurþór virkur í Félagi íslenskra myndlistarmanna og tók þátt í samsýningum þeirra á Kjarvalsstöðum .
Sigurþór tók sér frí frá myndlist í upphafi 10. áratugarins og byrjaði ekki aftur fyrr en eftir aldamót .
" Ég fann mig ekki í að vinna að listinni samfara aukinni vinnu og fyrirtækjarekstri .
Það var örugglega tímaskortur frekar en áhugaleysi sem réð þar um .
Ég fékk þörfina aftur um aldamótin og gat losað mig úr þeirri spennitreyju sem fylgir því að vera með eigið fyrirtæki .
" Ádeila í myndrænu formi Sigurþór hefur unnið sem grafískur hönnuður og vinnur töluvert með einstaklinga og merki , t.a.m. fá þekktir einstaklingar og skjaldarmerkið að njóta sín í verkum hans .
" Mér finnst alltaf varhugavert þegar menn eru með blinda sýn á einstaklinga eða ákveðin merki .
Það hindrar gagnrýna hugsun , ég velti þessu upp og tjái mig í myndrænu formi .
" Að hans sögn hafa þessi verk hans fengið litla athygli en hluti af þeim var sýndur á sýningu í Ráðhúsi Reykjavíkur árið 2009 .
" Þar voru það helst Ameríkanar og Englendingar sem sýndu myndunum áhuga .
Að mínu mati hafa Íslendingar takmarkaðan þroska þegar kemur að myndlist eða myndlistarrýni .
Hér eru margir góðir myndlistarmenn en hinsvegar virðist sem Íslendingar veiti leiklist og tónlist frekar athygli .
Í Bandaríkjunum og Englandi er lesið meira út úr myndlist og þar virðist sem meiri virðing sé borin fyrir þeirri tegund listar .
" 