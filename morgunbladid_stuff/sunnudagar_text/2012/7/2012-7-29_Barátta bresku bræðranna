Noel og Liam Gallagher gerðu garðinn frægan með hljómsveitinni Oasis á tíunda áratug síðustu aldar .
Þeir eru þekktir fyrir lifandi lagasmíð , skapofsa og villtan lífsstíl .
Oasis leið undir lok í ágúst árið 2009 en bræðurnir héldu ótrauðir áfram að vinna í tónlist sinni .
Hvert lá leið þeirra eftir Oasis og hver er forsaga skaphundanna Noels og Liams Gallaghers ? Ofbeldisfullur faðir Foreldrar bræðranna eru írskir , Thomas og Peggy Gallagher .
Noel fæddist árið 1967 en Liam er fimm árum yngri .
Þriðji og elsti bróðirinn heitir Paul .
Fjölskyldan bjó í Manchester á Englandi .
Faðirinn var ofbeldisfullur drykkjusjúklingur og hafði það djúpstæð áhrif á bræðurna .
Móðir þeirra sótti um skilnað árið 1976 en yfirgaf ekki eiginmann sinn fyrr en sex árum síðar .
Drengirnir flæktust ungir í slæman félagsskap og voru báðir reknir úr skóla á unglingsaldri .
Þeir störfuðu við byggingariðnað á unglingsárunum og sökktu sér í tónlistargeirann .
Liam stofnaði hljómsveitina The Rain árið 1991 og bauð bróður sínum stöðu gítarista .
Noel fannst lítið til hljómsveitarinnar koma en féllst á að ganga til liðs við hana með því skilyrði að hann væri listrænn stjórnandi og aðallagasmiður .
Konungar Bretapoppsins Í maí árið 1993 var hljómsveitinni , sem hafði þá skipt um nafn og hét nú Oasis , boðinn plötusamningur .
Ári síðar kom út fyrsta platan , sem bar nafnið Definitely Maybe .
Platan sló öll sölumet og hreppti fyrsta sæti breska vinsældalistans .
Tónleikaferðalög , áfengis- og fíkniefnaneysla og mikil eyðsla peninga varð hluti af daglegu lífi bræðranna .
Samvinna þeirra gekk fljótlega brösuglega .
Deilur þeirra væru efni í heila bók en þeir börðust með orðum , kylfum og klóm .
Eitt sinn gengu þeir svo langt að þeir tættu í sundur gítara hvor annars .
Noel hótaði ítrekað að yfirgefa hljómsveitina en það gerði hann endanlega í ágúst árið 2009 .
Ástæðu þess sagði hann vera að ómögulegt væri að vinna með Liam .
Hljómsveitin er enn í dag ein þekktasta hljómsveit Bretlands og hafa bræðurnir verið nefndir konungar Bretapoppsins .
Andi Noels á ólympíuleikum Bræðurnir hafa aldrei sæst .
Þeir vinna nú hvor í sínu lagi að glæstum ferli .
Noel hefur vegnað vel á einleiksferli en plata hans , Noel Gallagher ' s High Flying Birds , sat í fyrsta sæti breska vinsældalistans .
Í sumar er hann á tónleikaferðalagi með hljómsveitinni Snow Patrol .
Um helgina spilar Noel á Fuji-tónlistarhátíðinni í Japan á meðan litli bróðir hans leikur í höfuðborg heimalandsins , Lundúnum .
Liam kemur fram með hljómsveit sinni , Beady Eye , á ólympíuleikunum .
Upphaflega vonuðust stjórnendur íþróttaleikanna til þess að geta sameinað bræðurna en Noel þvertók fyrir að spila með hljómsveitinni .
Hann verður þó með í anda því Beady Eye mun flytja tónsmíð hans , Oasis-slagarann Wonderwall .
