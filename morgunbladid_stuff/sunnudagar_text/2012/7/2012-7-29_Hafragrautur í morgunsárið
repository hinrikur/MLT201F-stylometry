Dansarinn Þyri Huld Árnadóttir , sem margir kannast við úr þáttunum Dans dans dans , er með mörg járn í eldinum og var meðal annars að koma úr þriggja daga auglýsingatöku .
Þessa dagana er hún einnig að klára sumarstarf hjá Hinu húsinu þar sem hún var í skapandi sumarstarfi í samvinnu við Rauða krossinn .
Þar saumaði hún föt úr gömlum gardínum til styrktar samtökunum .
Að sögn Þyriar hafa dagar hennar að undanförnu verið ansi fjölbreyttir en hún tók þó saman einn klassískan .
07:00 Vakna , fæ mér hafragraut með eplum , stöppuðum banana , möndlum og smá kanil .
08:00 Mætt í World Class á Nesinu þar sem ég hita mig upp fyrir daginn í salnum og í lauginni .
12:00 Hádegismatur .
Í dag var það eggjahræra með grænmeti .
Ég kíkti svo á Laundromat og hitti Hildi í smá kaffispjalli .
13:00 -15 : 00 Undirbý verkefni fyrir næstu mánuði .
Sumarið að enda og þá byrjar danskennsla og dansinn af fullum krafti .
16:45 Jóga í Yoga Shala sem er besta jógastudíóið .
19:00 Ég og Hrafnkell búum til bestu heimagerðu pítsur í heimi í kvöldmat .
20:30 Kvöldganga um Ægisíðuna fyrir svefninn .
