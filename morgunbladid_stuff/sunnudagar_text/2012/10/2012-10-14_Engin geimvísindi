Að vera læs á flókna fjármálaútreikninga er ekki forsenda þess að geta haldið utan um eigin buddu og sett sér markmið í fjármálum .
Markmið Stofnunar um fjármálalæsi er að hvetja almenning til að ná betri tökum á eigin fjármálum og tryggja þannig fjárhagslegan stöðugleika í lífi sínu og fjölskyldna sinna .
Breki Karlsson , forstöðumaður stofnunarinnar , segir að fjármálalæsi sé engin geimvísindi heldur almenn skynsemi .
Breki og Áslaug Pálsdóttir , starfsmaður stofnunarinnar , munu skrifa pistla tengda fjármálum heimilanna í Sunnudagsblað Morgunblaðsins .
Breki segir að persónuleg reynsla sín hafi vakið áhuga á því að auka læsi almennings á fjármál .
" Það sem kveikti í mér á sínum tíma var persónuleg reynsla , þ.e.a.s. ég hafði ábyrgst skuldabréf sem féll á mig af fullum þunga og ég var í mörg ár að klára að borga af .
Ég hugsaði með mér að ég hafði aldrei lært neitt um þetta í skóla , vissi allt um Snorra Sturluson og hvernig hann lifði og dó , en ekkert um hvernig ætti að haga fjármálum heimilisins í dag .
" Hann segist drifinn áfram af þeirri vissu að heimurinn verði örlítið betri eftir því sem fleiri verði læsir á eigin fjármál .
Breki segir mikilvægt að flækja ekki hlutina heldur halda sig við einfaldar reglur til að taka fjármál heimilisins traustum tökum : Borgar menntun sig ? Aurar og krónur Foreldrar eru gjarnir á að segja börnum sínum að menntun borgi sig , en gerir hún það raunverulega ? Menntun fylgir mikill kostnaður , t.d. skráningargjöld og bókakaup , svo þarf auðvitað að framfleyta sér meðan á námi stendur .
Til að ráða við kostnað sem náminu fylgir neyðast margir til að taka námslán sem seinna meir þarf að greiða með tilheyrandi kostnaði .
Spurningin er því – borgar það sig að fara í nám ? Samkvæmt tölum frá Hagstofu Íslands eru laun þeirra sem lokið hafa háskólaprófi síður undir lágtekjumörkum en laun þeirra sem einungis hafa lokið grunn- eða framhaldsskólaprófi .
Árið 2011 voru 4% háskólamenntaðra með laun undir lágtekjumörkum en 8,2% þeirra sem lokið höfðu framhaldsskólaprófi .
Tölurnar sýna líka að atvinnuleysi er minna á meðal háskólamenntaðra , árið 2011 voru 5,2% háskólamenntaðra atvinnulaus , 5,6% þeirra sem klárað höfðu starfs- eða framhaldsskólamenntun en atvinnuleysi var 14,6% á meðal grunnskólamenntaðra .
Tökum dæmi um störf sem krefjast oftast menntunar : Samkvæmt launakönnun VR eru meðallaun stjórnenda og sérfræðinga 564.000 krónur á mánuði .
Ef miðað er við þessar tekjur og 4,5 milljóna króna námslán er árleg afborgun námslána 253.800 krónur í 20 ár .
Að þessum forsendum gefnum þarf menntun að hækka mánaðarlaun um 21.150 krónur á mánuði til að hún borgi sig .
Samkvæmt launakönnun VR frá 2011 eru laun þeirra sem lokið hafa meistara- eða doktorsnámi 64% hærri en laun þeirra sem lokið hafa grunnskólamenntun eða minna .
Séu þessar niðurstöður teknar saman má álykta að aukið nám dragi úr líkum á atvinnuleysi og auki líkur á hærri launum .
Ef við bætum svo við gleðinni sem fylgir því að vera í uppbyggilegu námsumhverfi og læra það sem okkur þykir áhugavert er auðvelt að komast að niðurstöðunni : Já , foreldrar þínir hafa rétt fyrir sér : Menntun borgar sig ! Halda bókhald ( vita hvaðan maður kemur ) Greina stöðuna ( vita hvar maður er ) Gera áætlun ( vita hvert maður ætlar að fara ) Eyða ekki meira en maður aflar ( sníða sér stakk eftir vexti ) Láta peningana vinna með sér en ekki á móti Gera ráð fyrir hinu óvænta ( eiga varasjóð , greiða fyrir tryggingar , huga að lífinu eftir vinnu o.fl. ) Muna að peningar eru ekki allt ( þeir kaupa jú ekki hamingju ) 