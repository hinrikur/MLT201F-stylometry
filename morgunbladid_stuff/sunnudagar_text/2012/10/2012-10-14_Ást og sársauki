Á Tíbrártónleikum í Salnum í Kópavogi í dag , laugardag klukkan 16 , skyggnast Sesselja Kristjánsdóttir messósópran , Ágúst Ólafsson , barítón og píanóleikarinn Eva Þyri Hilmarsdóttir inn í ævintýraheim Gustav Mahlers .
Á tónleikunum flytja þau safn laga eftir Mahler við texta úr safni þýskra þjóðkvæða sem ber heitið Des Knaben Wunderhorn .
Textar þessara þjóðkvæða spila veigamikið hlutverk í mörgum frægustu verkum Mahlers .
Kvæðin fjalla um ástina , hermennsku , sársauka og sorg en á milli eru glettnir textar .
