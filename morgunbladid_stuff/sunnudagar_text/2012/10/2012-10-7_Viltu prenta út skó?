Þrívíddarprentarar hafa verið notaðir í iðnaði í um það bil tvo áratugi , en CNN segir að nú styttist líklega í að eitthvað af fjórðu kynslóð slíkra gripa verði á viðráðanlegu verði fyrir hefðbundið heimili .
Allt er þó vissulega afstætt hvað það varðar .
Á tæknisýningu í New York var sýndur prentari sem á stuttri stundu spýtti úr sér þrívíddareintaki af Eiffel turninum og spariskó , svo dæmi séu tekin , eftir að hlutirnir voru skannaðir .
Sá prentari er byggður á dýru iðnaðartæki , en starfsmönnum við MIT háskólann hefur tekist að útfæra einfaldari og ódýrari útgáfu .
Reiknað er með að sú nýja komi í sölu snemma á næsta ári , en falli þó ekki alveg strax inn í fjárhagsramma venjulegs fólks , en verðið lækki vonandi hratt ..
En fyrir hönnuði er þetta kostagripur .
" Maður getur sýnt hugmyndir sínar með áþreifanlegum hætti , " sagði einn þeirra á sýningunni .
