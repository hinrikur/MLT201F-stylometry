Um aðra helgi , dagana 12. til 14. október næstkomandi , er svonefnd Atvinnu- og nýsköpunarhelgi á Vestfjörðum .
Er hún hugsuð sem vettvangur fólks sem langar að koma viðskiptahugmynd í framkvæmd eða taka þátt í uppbyggingu hugmynda annarra .
Dagskráin er öllum opin án endurgjalds .
Yfir helgina fá þátttakendur tækifæri til þess að ná lengra með hugmyndir sínar með aðstoð fjölmargra sérfræðinga .
Eins verða flutt gagnleg erindi um uppbyggingu hugmynda og stofnun fyrirtækja .
Segja má að Atvinnu og nýsköpunarhelgin sé fyrir alla þá sem hafa hugmyndir að vöru eða þjónustu , starfandi fyrirtæki og einnig þá sem langar að aðstoða aðra við uppbyggingu hugmynda .
Innovit og Landsbankinn standa að þessu verkefni í samstarfi við Atvinnuþróunarfélag Vestfjarða og sveitarfélög á Vestfjörðum .
Eins styðja fjölmörg fyrirtæki af svæðinu rausnarlega við þetta verkefni en dagskráin verður í Þróunarsetrinu á Ísafirði .
Erlend fyrirmynd Atvinnu- og nýsköpunarhelgar eru að erlendri fyrirmynd , þar sem svonefnd Startup weekend verkefni hafa átt vinsældum að fagna um allan heim .
Hér á Íslandi hafa slíkar helgar verið haldnar víða um land undanfarin ár með góðum árangri .
sbs@mbl.is 