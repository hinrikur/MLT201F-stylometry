Á fyrstu tónleikum Elektra Ensemble í vetur , sem haldnir verða á Kjarvalsstöðum á sunnudagskvöld klukkan 20 , verður boðið upp á þrjú dýnamísk dúó eftir þekktustu tónskáld rómantíska tímabilsins , þá Franz Schubert , Robert Schumann og Johannes Brahms .
Tónleikaröð Elektra Ensemble er unnin í samstarfi við Listasafn Reykjavíkur .
Verkin á efnisskránni eru öll þrungin tilfinningum og tengjast ástinni .
Flytjendur eru Ástríður Alda Sigurðardóttir píanóleikari , Emilía Rós Sigfúsdóttir flautuleikari , Helga Björg Arnardóttir klarínettuleikari og Margrét Árnadóttir sellóleikari .
