Hreyfing getur verið gott meðal við ýmsum kvillum , til að mynda þunglyndi .
Þetta staðfestir bresk kona , Harriet Heal , sem gengist hafði undir margvíslegar meðferðir við veikindum sínum en ekkert hreif fyrr en hún fór að leggja reglulega stund á hlaup .
" Fyrir tíu árum byrjaði ég að hlaupa og það gjörbreytti lífi mínu , " segir Heal við breska dagblaðið The Guardian en hún er klínískur sálfræðingur að mennt .
Heal setti á laggirnar hlaupahóp í heimabæ sínum , Sevenoaks í Kent , í því skyni að hjálpa fleiri konum út úr ógöngum sínum .
Ekki eru þó allir henni sammála en bæjaryfirvöld í Sevenoaks hafa verið treg að styðja fjárhagslega við hópinn .
Fallast ekki á að það sé vísindalega sannað að hlaup hafi jákvæð áhrif á þunglyndi .
