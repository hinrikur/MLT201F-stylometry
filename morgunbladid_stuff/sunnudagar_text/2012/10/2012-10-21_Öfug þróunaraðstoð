Jeroo Billimoria frá Indlandi er svokallaður raðfrumkvöðull í að stofna fyrirtæki í samfélagsþágu og segir að Vesturlönd geti lært margt af þróunarlöndum hvað varðar meðferð peninga – horfa þurfi til barna sérstaklega og kenna þeim fjármálalæsi .
Börnin skorti fé Jeroo stofnaði sín fyrstu samtök 16 ára og hefur nú stofnað samtals sex samtök en hún hefur einnig starfað sem kennari .
Hún er margverðlaunuð fyrir framlag sitt í þágu samfélagsins og hefur gefið út bækur um fjármálalæsi fyrir börn .
En hvernig kom það til að hún fór að beina augum að fjármálalæsi fyrir börn ? " Það var enginn einn upphafsreitur , " svarar hún .
" Fyrir mörgum árum vann ég með hjálparsamtökum fyrir börn á Indlandi .
Við vorum með símanúmer sem þau gátu hringt í til að fá aðstoð og nýttu mörg börn sér þessa þjónustu .
Við komumst hins vegar aldrei að rót vandans og það skorti alltaf fjármagn þannig að við fórum að kenna börnunum sjálfum að afla sér peninga .
Fljótlega kom í ljós að það var ekki nóg .
Einnig þurfti að kenna börnunum meðferð fjármuna , að fóta sig í samfélaginu og sýna samfélagslega ábyrgð .
Það má því segja að þetta tengist allt og því hefur þetta þróast smám saman , frekar en að hægt sé að nefna einhvern einn tímapunkt .
" Yfir milljón barna Jeroo rekur nú samtökin Aflatoun , eða Aflatún , sem kenna börnum á aldrinum 6-14 ára samfélagslega ábyrgð og fjármálalæsi .
Samtökin ná til yfir milljón barna í yfir 80 löndum , einkum í þróunarlöndum , en þau eru nú að færa sig yfir til Vesturlanda .
Þar er , þegar öllu er á botninn hvolft , þörfin fyrir fjármálalæsi engu síðri en í þróunarlöndum .
Þó að það sé ekki eins augljóst þegar allt gengur vel .
Það má segja að þetta sé öfug þróunaraðstoð : Vesturlönd læra nú af þróunarlöndum í þessum málum en ekki öfugt .
Á Vesturlöndum eru samtökin þegar starfrækt í Bretlandi og Hollandi , en eru að skjóta rótum í fleiri löndum , m.a. Íslandi og Noregi .
" Við setjum þetta ekki á stofn sjálf , heldur finnum rétta fólkið , " segir Jeroo .
" Á Íslandi erum við í samstarfi við stofnun um fjármálalæsi um að hleypa þessu af stokkunum .
Aflatún er þó sjálfstætt verkefni og þegar ráðist hefur verið í þýðingu á námsefninu og það aðlagað íslenskum aðstæðum , ásamt því að þjálfa kennara og leiðbeinendur , þá er það fyllilega sjálfbært .
" Var áður hent út Fjármálakreppan beindi augum Jeroo að því að þörf væri fyrir fjármálalæsi á Vesturlöndum en hvernig hefur kreppan hitt þá fyrir sem vinna við að lesa fjármál ? " Bæði vel og illa , " segir hún .
" Áður en þessir erfiðleikar urðu í fjármálaheiminum var mér eiginlega hent út ef ég fór á fund fyrirtækja til að leita eftir fjármagni til að kenna börnum fjármálalæsi og samfélagslega ábyrgð .
Nú er það hins vegar svo að flestir skilja þetta og taka mér með kostum og kynjum , en eiga hins vegar ekkert fjármagn til að leggja í verkefnin .
Áhrif fjármálakreppunnar eru því bæði jákvæð og neikvæð hvað það varðar .
Það er þó þannig að samstarfslöndum fjölgar mjög hratt og við stefnum á að vera í 75 löndum eftir ár og horfum núna sérstaklega til Vesturlanda .
Fyrir mér er Ísland mikilvægur áfangi í byrjun þess verkefnis að kynna fjármálalæsi fyrir börnum á Vesturlöndum .
Við þurfum að hefja þessa vegferð , " segir Jeroo Billimoria að lokum .
Milljón barna í 80 löndum Aflatún er sérþróað námsefni fyrir börn og unglinga í fjármálalæsi , samfélagsábyrgð og frumkvöðlastarfsemi .
Þróun Aflatúnsnámsefnisins hófst á Indlandi fyrir nær 20 árum þegar leitast var við að veita börnum , sem oft bjuggu við erfiðar félagslegar aðstæður , grunnþekkingu í fjármálum og á sama tíma upplýsa þau um réttindi sín og skyldur .
Námsefnið náði til rúmlega 1,1 milljónar barna í tæplega 80 löndum um mitt ár 2012 en stefnan er sett á að ná til 10 milljóna barna í 120 löndum árið 2015 .
10 þúsund verkefni Í þróuðum samfélögum er takmarkið fremur að nemendur skipuleggi og beri ábyrgð á samfélagslegu verkefni eða góðgerðarstarfsemi .
Verkefnin geta bæði verið til góða fyrir fólk sem býr á Íslandi eða annars staðar í heiminum .
Það eina sem skiptir máli er að verkefnið sé komið frá nemendum sjálfum , stuðli að bættu samfélagi og betri heimi .
Nú þegar hafa börn skipulagt yfir 10 þúsund slík verkefni um allan heim fyrir tilstilli Aflatúnsnámsefnisins .
Tilraunakennsla í Bolungarvík Haustið 2012 hófst tilraunakennsla Aflatúns námsefnisins við Grunnskólann í Bolungarvík .
Farið var í gönguferðir um nágrenni skólans og samfélagið skoðað með öðrum augum en vanalega .
Farið var í leiki og rætt saman um hvað nemendur ættu sameiginlegt .
Þótt þau vissu margt hvert um annað kom ýmislegt á óvart .
Eldri hóparnir unnu út frá samfélaginu , ræddu hvaða stöðu þeir gegndu í því og hvernig þeir gætu látið til sín taka .
Jafnframt við fólk úr atvinnulífinu sem og bæjarstjórn um Aflatún og hvernig nemendur og samfélagið gætu sameinað krafta sína til að bæta samfélagið , öllum til góða .
Skila til baka til samfélagsins Nemendur skipuleggi og beri sameiginlega ábyrgð á verkefni með það fyrir augum að " skila til baka til samfélagsins " .
Í þróunarlöndum hafa nemendur víða stofnað lítinn rekstur til að bæta eigin hag og aðstöðu til náms og á sama tíma stuðlað að efnahagslegri framþróun í samfélagi sínu .
Þannig hafa þau lært að fyrirtæki eru ekki aðeins til bóta fyrir eigendur þeirra heldur samfélagið allt .
