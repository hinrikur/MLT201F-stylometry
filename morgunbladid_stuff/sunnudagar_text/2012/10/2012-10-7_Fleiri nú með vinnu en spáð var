Dregið hefur mun hraðar úr skráðu atvinnuleysi á árinu en almennt hefur verið reiknað með .
Þetta segir í nýlegum pistli frá greiningardeild Íslandsbanka .
Að mati bankans má þetta að hluta til rekja til tímabundinna verkefna á vegum Vinnumálastofnunar á fyrri hluta árs en með þeim tókst að útvega mörgum vinnu .
Fækkaði um 172 Skráð atvinnuleysi í ágúst sl. mældist 4,8% og var 0,1% meira en í júlí samkvæmt tölum sem Vinnumálastofnun birti á dögunum .
Þrátt fyrir þetta fækkaði atvinnulausum að jafnaði um 172 einstaklinga á milli júlí og ágúst .
Er hér um hefðbundin árstíðaráhrif að ræða og má rekja þessa hækkun til þess að áætlað framboð vinnuafls var minna í ágúst en í júlí .
Íslandsbanki spáði því í júní sl. að atvinnuleysi í ár yrði 6,0% , 5,5% á næsta ári og 5,0% árið 2014 .
Hér hefur bankinn hins vegar reynst hafa farið of bratt í málin – enda hafa fleiri vinnu en gert var ráð fyrir .
" Yfirleitt batnar atvinnuástandið frá ágúst til september sem einna helst má rekja til hefðbundinnar árstíðarsveiflu , " segir Íslandsbanki sem telur líklegt að nú aukist atvinnuleysi aftur .
Hefð sé þannig og flestir séu án vinnu febrúar og mars ár hvert .
" Þó gæti raunin orðið önnur að þessu sinni ef bráðabirgðaákvæðið um rétt einstaklinga til atvinnuleysisbóta í fjögur ár í stað þriggja verður ekki framlengt um næstu áramót , en ekki er gert ráð fyrir framlengingu þess í fjárlagafrumvarpi 2013 sem lá fyrir í síðustu viku .
Gæti því atvinnuleysi samkvæmt skráningu Vinnumálastofnunar snarminnkað á milli desember og janúar af þessum sökum , en þess má geta að alls höfðu um 1.700 einstaklingar verið á atvinnuleysisskrá í tvö ár eða lengur í lok ágúst sl. og m.v .
að hátt í fjögur ár eru liðin frá hruni kæmi ekki á óvart að stór hluti þeirra komi til með að missa rétt sinn til atvinnuleysisbóta , " segir Íslandsbanki .
sbs@mbl.is 