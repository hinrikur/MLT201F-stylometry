1 " Skyfall er í hópi bestu Bond-mynda sögunnar , " skrifa rýnir Morgunblaðsins um nýju kvikmyndina um James Bond .
Njósnari hennar hátignar skipar sérstakan sess í hjörtum landsmanna og þeir hljóta nú að flykkjast í bíó .
2 " Mjög óvenjuleg en stórgóð kvöldskemmtun , " var umsögn blaðamanns um Leigumorðingjann , nýjustu sýningu Leikfélags Akureyrar í leikstjórns Egils Heiðars Antons Pálssonar .
Sýning laugardagskvöld .
3 Ástir og afbrýði , dramatík og morð .
Il trovatore býður upp á þetta allt og dásamlega tónlist Giuseppe Verdis .
Íslenska óperan sýnir þetta sívinsæla verk um helgina og færir farandsöngvarvann í járnbentan heim samtímans , inn í leikmynd Gretars Reynissonar á sviðinu í Eldborg , á áhrifaríkan hátt .
4 Arngunnur Ýr Gylfadóttir er komin heim frá Bandaríkjunum , þar sem hún er búsett , með ný málverk í farteskinu .
Í tilefni af fimmtugsafmæli sínu opnar hún sýningu í Reykjavík Art Gallery við Skúlagötu klukkan 20 á laugardagskvöld .
Valinkunnir tónlistarmenn troða upp .
5 Minningartónleikar um Sigurð Demetz óperusöngvara verða haldnir í Norðurljósasal Hörpu á sunnudag klukkan 16 .
Fram koma söngvinir og nemendur Sigurðar , meðal annarra Kristján Jóhannsson og Diddú .
