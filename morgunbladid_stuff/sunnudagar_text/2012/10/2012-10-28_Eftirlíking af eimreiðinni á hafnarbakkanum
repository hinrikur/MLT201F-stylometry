Eimreiðin , sem stendur á hafnarbakkanum í Reykjavík , á sér litla tvíburasystur og sólríkan dag í liðinni viku bar fundum þeirra saman í fyrsta skipti .
Eigandi litlu eimreiðarinnar er Michael T. Corgan , dósent í alþjóðastjórnmálum við Boston University .
Corgan er félagi í Samtökum áhugamanna um evrópskar lestir , nánar tiltekið þeirri deild samtakanna , sem er í austurhluta Nýja Englands .
" Ein af félögum okkar , Paul Bergman , sem er sonur sænskra innflytjenda , sýndi lestir frá fjórum Norðurlandanna á sýningu samtakanna í Springfield í Massachusetts í fyrra , " sagði Corgan .
" Hann hafði orð á að það væri slæmt að vera ekki með neitt frá Íslandi .
" Corgan er mikill áhugamaður um Ísland og hefur alltaf þótt hin stutta saga járnbrautarlesta á Íslandi forvitnileg .
" Ég sótti myndir , sem Sallie konan mín tók og myndir frá Ljósmyndasafni Reykjavíkur og athugaði hvort eitthvað svipað væri á boðstólum , " sagði Corgan .
" Bæversk eimreið frá framleiðandanum Fleischman komst næst .
Ég sendi hana til Melvyns Crabbs , eins af félögum okkar hinum megin við Atlantshafið .
Hann er sérfræðingur í að breyta lestum .
Ég sendi honum eimreiðina og hann breytti henni í samræmi við myndirnar .
" Mælikvarði lestarinnar er 1:87 .
Corgan á einnig flutningavagna , sem svipar til þeirra , sem hér voru notaðir og ætlar að hlaða þá íslensku grjóti .
Í janúar á næsta ári verður haldinn lestasýning að nýju í Springfield og þá munu væntanlega verða lestir frá öllum fimm Norðurlöndunum til sýnis .
