Ég hét sjálfri mér því að ef ég myndi einhvern tímann njóta athygli fjöldans , þá myndi ég nota tækifærið til að miðla samkennd til þeirra sem heyrðu .
" Þetta mælti Lady Gaga þegar hún tók við LennonOno-friðarverðlaununum Í Hörpu í vikunni .
Poppstjarnan , sem er 26 ára , bandarísk af ítölskum ættum , heitir réttu nafni Stefani Joanne Angelina Germanotta .
Við þetta tækifæri sagði Yoko Ono að listakonan notaði frægðina til að vekja athygli á mikilsverðum málefnum .
Þannig væri hún fyrirmynd öðrum frægum einstaklingum sem þyrðu ekki að segja hug sinn af ótta við að missa sæti sitt á frægðartindinum .
Eitt er víst , Lady Gaga , er ekki hrædd við að vera umdeild , hvorki fyrir það sem hún gerir né fötin sem hún klæðist eins og meðfylgjandi myndir sanna .
Hún er undir áhrifum frá David Bowie , Michael Jackson , Madonnu og Queen og er þekkt fyrir grípandi tónlist , glæsilega búninga og íburðarmikla tónleika .
Hún hefur selt í kringum 23 milljónir platna og 64 milljónir smáskífna á heimsvísu .
Hún hefur jafnframt hreppt fimm Grammy-verðlaun og 13 MTV-tónlistarverðlaun .
Hún er númer 14 á lista Forbes yfir áhrifamestu konur í heimi og númer fimm á lista sama tímarits yfir mestu stjörnur heimsins .
