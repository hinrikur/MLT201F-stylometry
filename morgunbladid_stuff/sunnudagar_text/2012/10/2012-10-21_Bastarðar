Vesturport frumsýnir Bastarða í leikstjórn Gísla Arnar Garðarssonar á stóra sviði Borgarleikhússins laugardaginn 27. október kl. 20 .
Sýningin , sem er norrænt samvinnuverkefni , var forsýnd á Listahátíð í Reykjavík sl. vor .
Í framhaldinu var hún sýnd í Svíþjóð og Danmörku við góðar viðtökur .
Leikritið skrifaði Gísli Örn í samstarfi við Richard LaGravenese , en innblásturinn er sóttur í Karamazov bræður Dostojevskis .
Leikmyndahönnuður sýningarinnar er Börkur Jónsson .
Meðal leikenda eru Nína Dögg Filippusdóttir , Jóhann Sigurðarson , Stefán Hallur Stefánsson , Hilmir Snær Guðnason , Elva Ósk Ólafsdóttir og Þórunn Erna Clausen .
