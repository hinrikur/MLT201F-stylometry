Verkfræðistofan Mannvit hlaut á dögunum viðurkenningu Vinnueftirlitsins fyrir framúrskarandi vinnuverndarstarf .
Einnig var Mannvit tilefnt af Vinnueftirlitinu fyrir Íslands hönd til Evrópuverðlauna fyrir góða starfshætti á sviði vinnuverndar .
Er það í flokki fyrirtækja með fleiri en 100 stafsmenn .
Þau verðlaun verða veitt næsta vor .
Markmiðin eru skýr Markmiðið með vinnuverndarvikunni er , skv. því sem fram kemur í fréttatilkynningu , að vekja athygli fólks á ákveðnum þáttum í vinnuumhverfi .
Tilgangur þess er að gera vinnustaðina heilsusamlegri og öruggari .
Brennipunkturinn er sameiginleg ábyrgð stjórnenda og starfsmanna .
Við val á fyrirmyndarfyrirtæki Vinnueftirlitsins var tekið tillit til þess að Mannvit er með vottað öryggisstjórnunarkerfi skv. alþjóðlegum staðli .
Þá eru í stefnu fyrirtækisins sett fram skýr markmið um að starfsmenn skaðist ekki í starfi , að ótryggar aðstæður fyrirfinnist ekki og að allir komi heilir heim .
Jafnframt er mikil áhersla lögð á bætta öryggisvitund .
Starfsfólk láti álit í ljós " Þátttaka starfsfólks í eflingu öryggis og viðhorf þess til öryggisstjórnunarkerfisins skiptir miklu .
Fyrirtækið leggur mikið upp úr því að starfsfólkið láti álit sitt í ljós á því sem betur má fara og einnig á því sem vel er að staðið .
Ábendingum starfsmanna um öryggi , heilsu og vinnuvernd til öryggisnefndar hefur fjölgað milli ára sem er til marks um aukna vitund starfsfólks , " segir í frétt frá Mannviti .
Er það undirstrikað að vinnuvernd og öryggi sé metnaðarmál allra sem fyrirtækinu tengjast .
sbs@mbl.is 