Annað tölublað íslenska hönnunar- og lífsstílstímaritsins Home & Delicious er komið út , en ritið er eingöngu gefið út á vefnum .
Um er að ræða hugarfóstur hjónanna Höllu Báru Gestsdóttur hönnuðar og Gunnars Sverrissonar ljósmyndara , sem m.a. eru kunn af stofnun blaðsins Lifunar .
Er tímaritinu ætlað að veita fólki innblástur og gefa því hugmyndir að ýmiskonar útfærslum um hvaðeina sem tengist heimilum , hönnun , lífsstíl og matargerð svo fátt eitt sé nefnt .
Veftímaritið er öllum opið á slóðinni : www.homeanddelicious.is 