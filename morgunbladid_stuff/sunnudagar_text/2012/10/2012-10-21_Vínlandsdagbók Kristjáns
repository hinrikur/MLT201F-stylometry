Út er komin hjá Forlaginu Vínlandsdagbók eftir dr. Kristján Eldjárn , þjóðminjavörð og forseta Íslands .
Kristján var einn þriggja Íslendinga sem tóku þátt í fornleifauppgreftri í Nýfundnalandi .
Dagbókin hefur ekki birst enda þótti Kristjáni efnið viðkvæmt og mæltist til að beðið yrði með útgáfuna í 50 ár .
Framan á dagbókina skrifaði hann : " Eftir heimkomuna 1962 hef ég aldrei litið á þetta handrit ( sem vitanlega þyrfti að leiðrétta , skrifað í flýti á óþægilega ritvél ) fyrr en 20. maí 1979 .
Flögraði aðeins yfir það nú .
Sé að þetta er heil bók .
En hvenær mætti birta þetta veit ég sannarlega ekki .
Kanski árið 2012 ? – 20.5. 1979 .
KE " Þórarinn Eldjárn skrifar inngang og Adolf Friðriksson fornleifafræðingur skýrir fræðilegt samhengi verksins .
