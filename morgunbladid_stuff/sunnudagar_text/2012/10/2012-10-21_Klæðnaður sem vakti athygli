Þorgerður Katrín Gunnarsdóttir olli fjarðafoki þegar hún opnaði sýningu í endurbættu húsnæði Þjóðminjasafnsins árið 2004 .
Orsökin var íslenski kvenbúningurinn sem Þorgerður Katrín klæddist , ekki búningurinn sjálfur þó heldur það sem vantaði upp á ; hefðbundin skyrta og skotthúfa .
Greinar birtust í blöðum þar sem skotthúfu- og skyrtuleysið var harmað en Þorgerður Katrín var í hvítum bol undir upphlutnum í stað skyrtu .
Þó voru þess dæmi að þáverandi menntamálaráðherra væru færðar þakkir fyrir að sleppa skotthúfunni .
Árið 2010 klæddust þeir Sigmar Guðmundsson , Hermann Hreiðarsson , Jakob Frímann Magnússon miðborgarstjóri , myndlistarmaðurinn Tolli og borgarstjórinn Jón Gnarr eins jakka .
Enginn hefði veitt því athygli ef jakkinn hefði verið hefðbundinn að gerð en hann var það engan veginn , heldur með afar einkennandi líningum og þó að jakkarnir væru eilítið frábrugðnir hver öðrum voru þeir allir mjög áþekkir og auðþekkjanlegir úr fjarlægð .
Olgeir Líndal var hönnuður jakkanna .
Að síðustu má nefna kjóla Ragnhildar Steinunnar Jónsdóttur og Evu Maríu Jónsdóttur sem þær stöllur klæddust sama ár á úrslitakvöldi Söngvakeppni sjónvarpsins .
Fagstjóri fatahönnunarbrautar Listaháskóla Íslands , Linda Árnadóttir , sá ástæðu til að senda Evu Maríu bréf eftir útsendinguna og sagði kjólana þá ljótustu sem hún hefði séð í sjónvarpi .
Kjólana hannaði Birta Björnsdóttir undir merki sínu Júníform en hún sagði álit Lindu vera sleggjudóm .
