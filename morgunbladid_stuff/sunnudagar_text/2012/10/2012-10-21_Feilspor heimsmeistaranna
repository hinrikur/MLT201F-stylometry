Heimsmeistarar eiga sína góðu daga og slæmu eins og gengur en feilspor þeirra vekja meiri athygli en annarra og verða hluti af skáksögunni .
Kasparov vann flest mót sem hann tók þátt í en í Horgen í Sviss árið 1995 varð hann að sætta sig við 50% vinningshlutfall og vann aðeins eina skák í ellefu umferðum .
Anatolí Karpov vann ekki skák í sex tilraunum í Evrópukeppni landsliða í Skara í Svíþjóð 1980 og tapaði frægri viðureign fyrir Tony Miles sem hóf leikinn með því að svara kóngspeðsleik heimsmeistarans með 1 .
...
a6 .
Sem heimsmeistari virtist Tigran Petrosjan ekki leggja mikið upp úr því að vinna þau mót sem hann tók þátt í .
Hann hélt titlinum í sex ár frá 1963 til ' 69 en á öflugasta móti þessa tímabils , sem haldið var í Santa Monica í Kaliforníu , náði hann aðeins 50% vinningshlutfalli í 18 umferðum og var langt á eftir Spasskí , Fischer og Larsen .
Heimsmeistarinn Anand hefur verið að gefa eftir í baráttunni við sér yngri menn .
Á " stórslemmu-mótinu " , sem skipt var á milli Sao Paulo í Brasilíu og Bilbao á Spáni , og lauk í síðustu viku fékk hann aðeins 4½ vinning úr tíu skákum , gerði níu jafntefli og tapaði fyrir Magnúsi Carlsen .
Norðmaðurinn hóf mótið á því að tapa fyrir Ítalanum Fabiano Caruana , sem um miðbik mótsins virtist ætla að stinga aðra keppendur af .
En í Bilbao-hlutanum héldu Magnúsi engin bönd , hann náði þegar í stað fram hefndum gegn Caruana , lagði síðan Spánverjann Vallejo-Pons og komst upp við hliðina á Ítalanum með því að leggja Anand að velli í næstsíðustu umferð .
Magnús og Caruana urðu efstir sex keppenda með 6½ v .
af 10 mögulegum og tefldu tvær hraðskákir um sigurvegaratitilinn og Norðmaðurinn vann þær báðar .
Nú er hann aðeins 3 stigum frá meti Kasparovs frá árinu 1999 sem þá náði 2851 stigi .
Virðist aðeins tímaspursmál hvenær Magnús Carlsen verður heimsmeistari , fyrstur Norðurlandabúa : Magnús Carlsen – Wisvanathan Anand Sikileyjarvörn 1.e4 c5 2 .
Rf3 d6 3 .
Bb5 + Vinsæll leikur um þessar mundir , Magnús vill greinilega sneiða hjá Najdorf-afbrigðinu sem kemur upp eftir 3. d4 cxd4 4 .
Rxd4 Rf6 5 .
Rc3 a6 .
3 .
...
Bd7 4 .
Bxd7 + Dxd7 5. c4 Rf6 6 .
Rc3 g6 7. d4 cxd4 8 .
Rxd4 Bg7 9. f3 Dc7 10. b3 Da5 11 .
Bb2 Rc6 12 .
O-O O-O 13 .
Rce2 Hfd8 14 .
Bc3 Db6 15 .
Kh1 d5 ! Þekkt leikbragð komið frá Kasparov og byggist á hugmyndinni 16. exd5 Rxd5 ! 17. cxd5 Hxd5 18 .
Rxc6 Hxd1 19 .
Rxe7 + Kh8 ! 20 .
Haxd1 De3 ! og annar riddarinn fellur .
16 .
Rxc6 bxc6 17 .
De1 ! Laglegur leikur sem hótar 18 .
Ba5 .
17 .
...
Hdc8 18. e5 Re8 19. e6 ! Óþægilegur leikur fyrir Anand sem hindrar eðlilega liðskipan .
19 .
...
fxe6 20 .
Rf4 Bxc3 21 .
Dxc3 d4 22 .
Dd2 c5 23 .
Hae1 Rg7 24. g4 Hc6 Eðlilegra virðist 24 .
...
Hf8 .
25 .
Rh3 ! Svartur virðist eiga við óyfirstíganlega erfiðleika að etja eftir þennan leik .
Hinn möguleikinn er að leika 25 .
...
e5 með hugmyndinni 26 .
Dh6 g5 27 .
Dxg5 He6 en það er heldur ekki gott .
25 .
...
Re8 26 .
Dh6 Rf6 27 .
Rg5 d3 28 .
He5 Kh8 29 .
Hd1 Da6 30. a4 Erfitt er að benda á afleik Anands í þessari skák .
Hann mat stöðu sína algerlega vonlausa , sem forritið " Houdini " staðfestir , og gafst upp .
Lokastaðan minnir á orrystu sem skyndilega hefur lokið án þess að einu einasta skoti hafi verið hleypt af .
Helgi Ólafsson helol@simnet.is 