Það er sitthvað fartölva og fartölva .
Fyrir ekki svo löngu fannst manni eins og tölvuframleiðendur væru helst að keppa í því að gera tölvurnar sem þyngstar og klunnalegastar , en svo sigraði skynsemin og nú stefnir allt í aðra átt .
Það má til að mynda sjá á þessari Fujitsu-fartölvu , en Fujitsu sneri aftur á Íslandsmarkað fyrir stuttu .
Fujitsu Lifebook UH572 er það sem menn kalla ultrabook , enda eru þær nettari en flestar fartölvur .
Skjárinn á slíkum vélum er minni og þær þynnri , iðulega SS-drif í henni ( SSD ) sem gerir að verkum að þær eru fljótari í gang og eyða minni rafmagni í að keyra diskinn .
Þær eru og þynnri og nettari en á móti fórna menn fyrirbærum eins og geisladrifi , VGA-tengi og þess háttar sem sjaldan er notað hvort eð er .
Fyrirtækið kynnti tvær týpur í einu , annars vegar Lifebook U772 , sem er fyrirtækjavél með stærri skjá og dýrari búnaði , en þessi týpa er ætluð almenningi .
Hún er einkar nett , tæpir tveir sentímetrar að þykkt , en 32,3 á breidd og 23,4 á dýpt .
Það er og þungt í henni pundið , hún er hálft annað kíló að þyngd , en það er kannski ekki svo mikið í ljósi þess að í skrokkurinn á henni er úr traustvekjandi magnesíumblöndu .
Lyklaborðið er ekki eins traustvekjandi , í það minnsta ekki fyrir þann sem þarf að skrifa mikið , en " músin " eða réttara sagt stjórnplatan fyrir músarhreyfingar er mjög vel heppnuð .
Það eru engir eiginlegir músarhnappar , maður smellir á plötuna , sem reynist vel og stuðningur fyrir multi-touch er vel útfærður .
Eins og kemur fram hér fyrir neðan er skjárinn mjög fínn og upplausnin 1366 x 768 dílar .
Hann er nokkuð glansandi , sem gerir erfiðara að sjá á hann í mikilli birtu , til að mynda í björtu sólskini , en fyrir vikið eru litir mettaðri og skarpari .
Tíðindin við þessa vél eru annars einna helst þau að hún er með 4G-stuðning og því tilbúin til að nýta sér 4G net Nova sem er nú í tilraunakeyrslu .
Útbreiðslan er því miður ekki mikil sem stendur en þegar það verður komið í gang er margfaldur hraði á við það sem menn þekkja á þráðlausu neti eða 3G neti í dag .
Að því sögðu þá finnst eflaust einhverjum ókostur að ekki sé á tölvunni tengi fyrir netsnúru , en það þarf að fórna einhverju fyrir útlitið .
Örgjörvinn er Intel i7-3517U , 1,9 GHz með 4 MB biðminni , en minni í vélinni er 4 GB , stækkanlegt í 8 GB .
Stýrikerfið 64 bita Windows 7 Professional .
Ekki vantar tengi ; hljóð inn og út , eitt USB 2.0 tengi , tvö USB 3.0 og HDMI-tengi .
Það er líka á henni minniskortalesari og rauf fyrir 4G SIM-kort eins og getið er .
Skjárinn á henni er mjög fínn , 13,3 " baklýstur LED-skjár með upplausninni 1366 x 768 dílar .
Skjáhlutfallið er 16:9 .
Skjákortið er á móðurborði og þokkalegt sem slíkt , Intel HD Graphics 4000 .
Kappnóg fyrir alla almenna notkun býst ég við , en ekki fyrir leiki , ef einhver kaupir þá slika vél sem leikjavél .
Með vélinni fylgir 500 GB 5400 snúninga diskur sem er heldur svifaseinn .
Í ljósi þess að flestir eru að flytja á netið er ljóst að stærð diska skiptir minna máli en hraðinn , en hægt er að fá í hana 320 GB 7200 snúninga disk sem er betri kostur .
Nú eða setja i hana 256 GB SSD og græða hraða og spara rafmagn .
