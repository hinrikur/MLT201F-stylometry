Íslenska hátæknifyrirtækið ReMake Electric stóð upp úr í alþjóðlegu mati á evrópska orkubúnaðar- og tækjageiranum sem helsta fjárfestingartækifæri í Evrópu árið 2012 .
Matið fór fram hjá markaðs- og ráðgjafarrisanum Frost & Sullivan sem starfar í sex heimsálfum , en verðlaunin eru hluti af hinum árlegu Best Practices Awards frá Frost & Sullivan í Evrópu .
Heildarlausnir fá verðlaun ReMake Electric hannar , framleiðir og markaðssetur nýja mæli- og tölvubúnaði auk hugbúnaðar fyrir raforkueftirlit til að ná fram sparnaði og nýtni í raforkunotkun , og til að viðhalda árangri .
Heildarlausnir fyrirtækisins hafa hlotið fjölda viðurkenninga og verðlaun fyrir nýsköpun og tækniyfirburði .
Verðlaunin taka mið af gæðum fyrirtækja í vöruúrvali , markaðs- og vaxtarmöguleikum ásamt rekstrarstjórnun .
" Þetta eru fyrst og fremst verðlaun fyrir framsýni okkar með vörur sem skapa mikið virði fyrir notendur .
Þetta er líka glæsileg viðurkenning fyrir íslenska nýsköpun á alþjóðlegum mælikvarða , " segir Hilmir Ingi Jónsson framkvæmdastjóri .
Ásamt ReMake unnu fyrirtæki á borð við Siemens , ABB , Sennheiser og Hewlett Parkard til verðlauna fyrir nýsköpun , samkeppnishæfni og framsýni .
Helstu hluthafar í ReMake Electric eru stofnandinn Hilmir Ingi Jónsson , 42,8% , Eyrir sprotar , 26,2% , og Nýsköpunarsjóður atvinnulífsins , 18% .
Aðrir hluthafar eru starfsmenn og fleiri .
sbs@mbl.is 