Verkalýðsfélagið Hlíf í Hafnarfirði og trúnaðarmenn hjá Rio Tinto Alcan í Straumsvík harma í ályktun sem þeir sendu frá sér í vikunni uppsagnir sem fyrirtækið hefur gripið til .
Sjö fastráðnir menn misstu vinnuna nýverið og áttu þeir allir að baki langan feril hjá fyrirtækinu .
Minna Hlífarmenn á að eldri starfsmenn hafi á síðari hluta ferils síns hjá fyrirtækinu gjarnan verið fengið hlutverk í málum er snúa að heilbrigðis- og öryggisþáttum hjá Alcan .
" Sérstaklega er gagnrýnt að ekki hafi verið leitað til fulltrúa stéttarfélaga starfsmanna eða trúnaðarmanna þeirra um það hvernig skuli taka á þeim vanda sem nú er uppi er varðar fjárhagslega stöðu fyrirtækisins og þannig freistað að hafa hag starfsmanna í huga við þessar aðstæður , " segir í ályktun Hlífar .
Mildari leiðir Harmað er að ekki hefðu verið farnar mildar leiðir þegar umræddum mönnum var sagt upp .
Krafan sé að stjórnendur láti af þeirri ómannúðlegu stefnu að segja upp mönnum án ástæðu , án undangenginna aðvarana og án þess að þess sé freistað að hafa samráð um það við fulltrúa þeirra hvernig megi skuli að uppsögnum þannig að þær valdi sem minnstum sársauka hjá starfsmönnum .
Því er nú spurt hver sé stefna fyrirtækisins varðandi mannauð , fjölskyldu og jafnréttismál .
sbs@mbl.is 