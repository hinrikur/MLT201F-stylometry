Ragnhildur Geirsdóttir hefur verið ráðin framkvæmdastjóri rekstrar- og upplýsingatæknisviðs hjá Landsbankanum og tekur strax til starfa .
Framkvæmdastjórar bankans eru því sjö , fjórar konur og þrír karlar .
Alls sóttu 65 manns um starfið , 52 karlar og 13 konur .
Nýverið var tilkynnt um stofnun rekstrar- og upplýsingatæknisviðs Landsbankans sem sinna mun rekstri tölvumálum almennt og auk þess sem starfsmenn sviðsins hafa umsjón með fasteignum bankans og fleiri þáttum .
Á sviðinu starfa um 350 manns .
Jafnframt því að veita forstöðu rekstrar- og upplýsingatæknisviði mun Ragnhildur stýra hagræðingarverkefnum sem ganga þvert á bankann og starfsemi hans .
