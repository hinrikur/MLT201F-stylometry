Áfengisdrykkja miðaldra fólks og gamals kostar enska heilbrigðiskerfið margfalt meira en vandamál vegna drykkju ungmenna .
Þetta kemur fram í nýrri rannsókn breskrar stofnunar sem fer með þessi mál og birt var í gær .
Í ljós kom að kostnaður við sjúkrahúsdvöl vegna áfengisdrykkju fólks á aldrinum 55-74 ára var 825 milljónir punda 2010 og 2011 .
Það er andvirði röskra 163 milljarða króna ! Tíu sinnum hærri upphæð en sambærilega tala hjá 16-24 ára , sem þó ku drekka mikið .
Alls runnu tveir milljarðar punda úr sjóðum hins opinbera til innlagna á sjúkrahús og læknismeðferða vegna áfengisvandamála á þessu tímabili ; rúmir 394 milljarðar króna .
Talið er , segir í skýrslunni , að 10 milljónir Englendinga drekki meira en nemur ráðlögðu hámarksmagni .
