Æla í Hörpu Dr. Gunni sagði á blogginu sínu drgunni.wordpress.com frá skrautlegum Stuðmannatónleikum .
" Nokkrar sögur heyrði ég af uppköstum gesta ; bæði áttu þeir fyllstu að hafa gubbað á bak annarra gesta og líka var ælt fram af svölum á óheppna hátíðargesti fyrir neðan .
" Páll Ragnar Pálsson tónlistarmaður brást við þessu á Facebook : " Það eru bara allir að æla þessa dagana , Justin Bíber og Leidí Gaga , svo bara astraltertan sjálf á flugi fram af svölunum í Hörpu á Stuðmannatónleikunum um daginn .
Það eru sumir að tala um að þetta verði stærra en plankið í fyrra ! " Lady Gaga Unnur Ösp Stefánsdóttir leikkona skrifaði á Facebook : " Hitti þrjá öfga-töffara , sem allar hafa hrist upp í innblæstrinum á síðustu árum , mega-fyrirmyndir og algjörir brautryðjendur , almennilegar drottningar : Yoko Ono , Susanne Bier og Lady Gaga ...
ussssss , gaman að vera í fæðingarorlofi ! Áfram stelpur ! " Fjölmargir aðdáendur biðu Lady Gaga í ofvæni við Hótel Borg .
Poppstjarnan tók vel á móti aðdáendunum .
Óttar M. Norðfjörð rithöfundur sagði um málið á Facebook : " Söguleg stund .
Að stjörnurnar séu " látnar í friði " á Íslandi heyrir greinilega sögunni til .
" 