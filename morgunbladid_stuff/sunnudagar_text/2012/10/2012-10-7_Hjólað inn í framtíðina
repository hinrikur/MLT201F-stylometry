Ástæðan fyrir því að Guðjón M. Bjarnason sálfræðingur hjólar um víðan völl er margþætt : Hann fær góða hreyfingu út úr því , sparar ferðakostnað og leggur að mörkum við að draga úr mengun .
Þá kveðst hann horfa allt öðrum augum á borgarumhverfið á hjóli en á bíl .
Hentugur tími til að láta hugann reika .
Það sé kostur , nema á vorin þegar sóðaskapur borgarbúa kemur undan vetri ! " Ég hjóla alltaf til og frá vinnu og reyni eftir megni að sinna erindum innanbæjar hjólandi .
Helst vildi ég alveg vera laus við bílinn en það hentar ekki í öllum tilvikum þar sem ég á ung börn sem þarf að ferja í tómstundir með hljóðfæri og svo framvegis .
Það gerir maður tæpast á hjóli , " segir Guðjón .
Hann lenti í slæmu slysi á táningsaldri sem hamlaði honum við hljólreiðar .
Eftir velheppnaða aðgerð á fæti byrjaði hann að hjóla smám saman og fann að það átti við hann .
Þetta var veturinn 1979-80 þegar hann stundaði framhaldsnám í Lundi .
" Ég þekki Lund út og suður , " segir hann brosandi .
" Það er mjög hjólreiðavæn borg .
" Þegar Guðjón sneri aftur heim 1982 tók hann fákinn vitaskuld með sér .
Þá nutu hjólreiðar takmarkaðra vinsælda hér á landi , helst meðal barna og unglinga .
Þetta var fyrir tíma fjallahjólanna og Guðjón brunaði um götur á mjódekkja götuhjóli sem var ekki sem best sniðið að aðstæðum .
Fyrir tuttugu árum eignaðist Guðjón sitt fyrsta fjallahjól og fór að hjóla daglega og hefur gert æ síðan .
Hann segir fjallahjólin hafa valdið straumhvörfum fyrir íslenska hjólreiðamenn enda henti þau hinu grófa umhverfi sem við búum við betur en hefðbundin götuhjól .
Dekkin séu breiðari og fjöðrunarbúnaður öflugri .
" Hins vegar eru sífellt að koma fram nýjar útgáfur sem fara bil beggja .
Það er afar persónubundið hvernig hjólagerð menn velja og ekkert lögmál til þar .
" Guðjón er félagi í Íslenska fjallahjólaklúbbnum sem hann segir vinna mjög gott starf .
Guðjón býr í Hlíðunum og segir leiðina til vinnu of stutta en Barnaverndarstofa er til húsa í Borgartúni .
" Þetta eru ekki nema sex kílómetrar báðar leiðir en til að halda sér almennilega við þarf hjólreiðamaður að minnsta kosti að hjóla tuttugu kílómetra á dag .
Til að fá meira út úr þessu lengi ég oft leiðina heim , þegar tíminn leyfir .
Það er líka nauðsynlegt að hafa tilbrigði við stefið , það er ekkert spennandi að hjóla alltaf sömu leiðina .
Annars fer leiðin mest eftir skapinu hverju sinni .
" Best að hjólið sé létt Spurður hvort hann þurfi ekki bara að fá sér vinnu á öðrum stað lengra frá heimilinu segir Guðjón að það hefði vissulega kost í för með sér ! Guðjón á tvö hjól , sumarhjól af gerðinni Klein og vetrarhjól sem kallast Cannondale .
Hjólin eru honum mun kærari en bíllinn .
Að sögn Guðjóns er mikilvægt að hjólið sé létt , þannig láti það mun betur að stjórn , og það er merkileg upplifun að lyfta Klein-hjólinu hans upp , það er mun léttara en það lítur út fyrir að vera .
Mikil hönnunarvinna liggur þar að baki .
Guðjón viðurkennir líka að Klein-hjól og önnur hjól af sambærilegri gerð séu dýr .
" Það býsnast margir yfir verðinu en er þetta ekki afstætt eins og svo margt , alltént þegar það kemur frá fólki sem afskrifar bíla sína fyrir hundruð þúsuna árlega .
Þetta er allt afstætt .
Það er líka með hjól eins og annað , gæði kosta fjármuni .
Sérlega á það við um léttleikann .
" Hitt er líka víst , því betra sem hjólið er þeim mun meira hjólar eigandinn og hefur af því meiri ánægju .
Á veturna skiptir Guðjón yfir á nagla og til þæginda hefur hann gjarðir til skiptanna .
Þungt er að hjóla á nöglunum þegar löng tímabil snjó- og frostleysis ríkja .
Hann segir lítið mál að hjóla í Reykjavík að vetrarlagi og dagarnir sem hann komist ekki ferða sinna teljandi á fingrum annarrar handar .
Þá daga komast bílar hvorki lönd né strönd heldur .
" Markmið með góðum búnaði er að veðurfar skipti ekki máli þó vindgnauð sé það óeftirsóknarverðasta í lífi hjólreiðarmanns .
" Guðjón segir Reykjavík alltaf að verða betri og betri hjólreiðaborg en mikið átak hefur verið gert í þeim efnum á umliðnum árum , ekki síst með stígum meðfram sjónum .
Hann segir þó mikið verk óunnið og hvetur stjórnvöld til að slá hvergi af .
" Hjólreiðar eru að aukast gríðarlega hérlendis og munu halda áfram að aukast .
Bíllinn er takmarkandi samgöngutæki með marga augljósa ókosti og hlutur hjólsins hlýtur að fara vaxandi á komandi árum .
Annað er óhugsandi .
" Allt sem þarf Búnaður hjólreiðamanns þarf að vera vel og vandlega valinn .
