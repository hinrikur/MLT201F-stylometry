Ótrúlega hæfileikaríkir matarbloggarar , sem hafa yfirleitt allt annað en matargerð að starfi , hafa skotið upp kollinum síðustu árin .
Hér er listi yfir nokkra af fjölmörgum .
Júlía Margrét Alexandersdóttir j ulia@mbl.is Reynsluboltinn nannarognvaldar.wordpress.com Nanna Rögnvaldardóttir hélt lengi úti einni vinsælustu bloggsíðu landsins og skrifaði ekki aðeins um mat heldur heima og geima .
Nýju síðunni hleypti Nanna af stokkunum í sumar en þar hefur matur fyrst og fremst verið umfjöllunarefnið .
Nanna kemur á óvart með næmu auga en hún myndar allt sjálf .
Vinsælasta uppskriftin : Raspað góðgæti hefur fengið flestar flettingar hjá Nönnu .
Ungstirnið evalaufeykjaran.com Eva Laufey Kjaran er 23 ára og er með yngstu matarbloggurum landsins .
Bloggið er blanda af bloggfærslum um mat og dagleg mál og framsetningin er ljómandi falleg .
Eva Laufey byrjaði að blogga fyrir tveimur árum og heldur líka úti matarsíðu á Facebook .
Vinsælasta uppskriftin : Sú uppskrift sem fengið hefur flestar flettingar er mexíkósk kjúklingasúpa .
Sænsk áhrif eldhussogur.com Dröfn Vilhjálmsdóttir er fjögurra barna móðir í Seljahverfi og geislafræðingur sem er í meistaranámi í bókasafns- og upplýsingafræði .
Síðan hennar er undir sjarmerandi skandínavískum áhrifum enda bjó hún lengi í Svíþjóð .
Þá eru uppskriftir afar vel flokkaðar .
Vinsælasta uppskriftin : Ofnbakaður þorskur með pistasíusalsa , sætkartöflumús og sojasmjörsósu .
Lekkert og ljúft ljufmeti.com Svava Gunnarsdóttir er aðstoðarmaður á lögmannsstofu sem heldur úti bloggsíðunni Ljúfmeti og lekkerheit .
Bloggið var hugmynd eiginmanns hennar en það tók hann þó langan tíma að sannfæra Svövu um ágæti slíkrar síðu .
Á næstu síðu er ítarlegra spjall við Svövu og hún gefur lesendum þar uppskrift að girnilegri ostabrowiesköku .
Vinsælasti rétturinn : Grískur ofnréttur .
Samhent hjón astaogpetur.wordpress.com Pétur Hansson og Ásta Ingólfsdóttir eru búsett í Kaupmannahöfn .
Ásta er í meistaranámi í málvísindum og Pétur er endurskoðandi .
Matargerðin er þeirra sameiginlega áhugamál og sáu þau matarblogg sem sniðuga lausn á að safna saman uppskriftunum .
Bloggið hefur orðið annað en bara uppskriftargeymsla og er mikið lesið .
Vinsælasti rétturinn : Sticky Buns á laugardegi .
Læknirinn laeknireldarmat.blogspot.se Læknirinn Ragnar Freyr Ingvarsson er læknir í doktorsnámi og þriggja barna faðir á fertugsaldri , búsettur í Svíþjóð .
Þaðan hefur hann sent ófáar mataruppskriftirnar á veraldarvefinn , við góðar undirtektir en bloggið hans hefur notið mikilla vinsælda í um sex heil ár og nafn hans þekkja flestir og tengja við mat , þótt hann hafi lifibrauð af læknisstarfinu .
Vinsælasti rétturinn : Spaghetti Bolognese .
Í Vesturheimi eldadivesturheimi.com Nanna Teitsdóttir er hressilegur matarbloggari í New York þar sem hún býr með eiginmanni sínum .
Nanna hefur lýst því yfir að í litla eldhúsinu sínu noti hún gervisykur og unnin matvæli .
Lesendur í leit að orðum eins og " hitaeiningasnautt " verði fyrir vonbrigðum .
Síðan er sérstaklega falleg og stílhrein , bæði með ljósmyndum af mat og aðrar stemningsmyndir .
Vinsælasti rétturinn : Kanilsnúðar landnemans .
Bæjarfulltrúi vestfirdingurinn.blogspot.com Albertína Friðbjörg Elíasdóttir er bæjarfulltrúi á Ísafirði og verkefnastjóri hjá Háskólasetri Vestfjarða , sem heldur úti þessari skemmtilegu matarbloggsíðu en hún birtir mjög nákvæmar upplýsingar , með ótal myndum , um það hvaða aðferðir skal nota við matargerðina hverju sinni .
Vinsælasti rétturinn : Amerískt eplapæ er ásamt ítölskum kjötbollum vinsælustu réttirnir .
Hjúkkan Ragna.is Ragna Björg Ársælsdóttir er mýrdælskur hjúkrunarfræðingur sem hefur í rúm tvö ár bloggað um mat og birt fjölbreyttar uppskriftir á blogginu sínu .
Ragna er með mjög fjölbreytt áhugamál því auk þess sem hún starfar sem hjúkrunarfræðingur og er með hugann við eldamennsku syngur hún mikið og sinnir söngnum sem starfi í íhlaupum .
Vinsælasti rétturinn : Gulrótarkaka .
Akureyringur allskonar.is Helga Kvam potturinn og pannan í öllu á bak við vefsíðuna allskonar.is .
Helga er ljósmyndari og tónlistarkona , búsett á Akureyri .
Helga er einnig með ýmislegt fleira skemmtilegt á síðunni þótt matur sé í aðalhlutverki .
Til að mynda er sér flokkur um krydd .
Framsetningin á síðunni er flott og þægilegt að leita á henni .
Vinsælasti rétturinn : Gulrótar- og hnetubrauð .
