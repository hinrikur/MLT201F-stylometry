Indverski heimsmeistarinn Wisvanathan Anand hefur lítið verið í sviðsljósinu eftir fremur ósannfærandi titilvörn í einvíginu við Boris Gelfand í Moskvu sl. vor .
Í hugum margra hefur Magnús Carlsen tekið stöðu hans sem fremsti skákmaður heims og á nýbirtum stigalista FIDE er Norðmaðurinn langefstur með 2843 stig .
Anand verður að láta sér lynda 7. sætið með 2780 stig .
Á ofurmóti sem nú stendur yfir og er skipt á milli borganna Sao Paulo í Brasilíu og Bilbao á Spáni gefst Anand tækifæri til að sanna styrk sinn í keppni við Magnús , Aronjan , Caruana , Vallejo Pons og Karjakin .
Eftir Brasilíu- hluta mótsins hefur hann gert jafntefli í öllum fimm skákum sínum .
Fabiano Caruana hefur óvænt náð miklu forskoti með 4 vinninga af fimm mögulegum .
Heppnin hefur fylgt honum í nokkrum skákum , t.d. tókst honum að snúa við harla ógæfulegu endatafli gegn Magnúsi Carlsen í 1. umferð .
Hann lætur ekki mikið yfir sér þessi ungi skákmaður sem varð efstur á síðasta Reykjavíkurskákmóti en hefur hægt og bítandi verið að þokast upp stigalistann og gæti eftir mótið náð á topp fimm listann : Fabiano Caruana – Vallejo Pons Frönsk vörn 1.e4 e6 2. d4 d5 3. e5 " Framrásin " nýtur sífellt meiri vinsælda .
3 .
Rc3 og 3 .
Rd2 er þó algengari leikur .
3 .
...
c5 4. c3 Rc6 5 .
Rf3 Db6 6. a3 Rh6 7. b4 cxd4 8. cxd4 Rf5 9 .
Be3 Bd7 10 .
Bd3 Rxe3 11. fxe3 g6 12 .
Rc3 ? ! Öruggara virðist 12 .
Rd2 ásamt – Rb3 við tækifæri .
Kannski hefur Caruana sést yfir næsta leik hvíts .
12 .
...
Rxb4 ! 13. axb4 Bxb4 14 .
O-O Bxc3 15 .
Hc1 Hc8 16 .
Rg5 ! O-O 17 .
Dg4 Þó hvítur sé tveim peðum undir hefur hann allgóð færi .
" Houdini " metur stöðuna jafna .
17 .
...
Bd2 18 .
Dh3 h5 19 .
Hxc8 Bxc8 20 .
Df3 ! Lykilstaða , svartur getur varist hótununum 21 .
Bxg6 og 21 .
Rxf7 með tvennum hætti og velur lakari kostinn .
20 .
...
Dd8 ? Hann varð að leika 20 .
..
Dc7 en hefur sennilega óttast 21 .
Bxg6 Bxe3 + 22 .
Dxe3 fxg6 23 .
Hf6 ! en á að halda velli með því að leika 23 .
...
Hxf6 ! 24. exf6 Bd7 .
21 .
Rxf7 Bxe3 + 22 .
Kh1 Dh4 23 .
Bxg6 Bg5 24 .
Bh7 + ! Gerir út um taflið , ef 24 .
...
Kxh7 þá vinnur 25 .
Rxg5 + .
Og 24 .
..
Kg7 er svarað með 25 .
Dd3 ! o .
s.frv .
Vallejo gafst upp .
Glæsilegur sigur Nansýjar Davíðsdóttur í Svíþjóð Krakkar úr Rimaskóla gerðu ferð til Svíþjóðar á opna mótið í Västerås sem fram fór um síðustu helgi þar sem tefkt var í tveim styrkleikaflokkum .
Hin 10 ára gamla Nansý Davíðsdóttir stal senunni gjörsamlega í neðri flokknum þar sem tefldu 80 skákmenn með 1600 elo stig eða minna .
Nansý hlaut 7½ vinning af átta mögulegum og vann öll þau verðlaun sem í boði voru , varð í 1. sæti , vann sérstök kvennaverðlaun , best keppenda undir 16 ára aldri og 13 ára aldri og vann einnig flokkaverðlaun .
Friðrik og Margeir á Íslandsmóti taflfélaga Taflfélag Bolungarvíkur freistar þess að verja Íslandsmeistartatitil sinn á Íslandsmóti skákfélaga sem hófst í Rimaskóla á föstudagskvöldið .
en fjórar fyrstu umferðir mótsins fara fram um helgina .
Allmikil leynd hvílir yfir skipan liðanna .
Taflfélag Reykjavíkur mun að öllum líkindum koma sterkt til leiks þetta árið og er jafnvel búist við að Friðrik Ólafsson og Margeir Pétursson , muni tefla fyrir sitt gamla félag um helgina .
Helgi Ólafsson helol@simnet.is 