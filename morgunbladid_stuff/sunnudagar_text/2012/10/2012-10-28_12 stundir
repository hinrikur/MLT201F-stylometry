Tólf klukkustunda langt myndbandsverk Ragnars Kjartanssonar , Bliss , verður sýnt á hinni umfangsmiklu listkaupstefnu Art Basel á Miami Beach í desember næstkomandi .
Bliss er upptaka á samnefndum gjörningi Ragnars og íslenskra söngvara og hljóðfæraleikara , meðal annars Kristjáns Jóhannssonar .
Þau fluttu lokaaríu Brúðkaups Fígarós eftir Mozart aftur og aftur , alls í tólf stundir , í leikhúsi í New York í tengslum við Performa-gjörningahátíðina þar í borg í fyrra .
Myndbandsverkið verður sýnt á kaupstefnunni í samstarfi við Museum of Contemporary Art North Miami og New World Center .
Í sérstökum myndbandshluta hennar verða sýnd 60 myndbandsverk á flennistórum vegg utan á sýningarrýminu .
