Myndlistarmennirnir Sirra Sigrún Sigurðardóttir og Erling T.V. Klingenberg opnuðu í liðinni viku sýninguna " Make a Mountain Out of a Molehill " í 68 sqm galleríinu í Kaupmannahöfn .
Þegar sýningin var opnuð voru efni til sköpunar til reiðu , allt sem til þurfti , og bjóða listamennirnir gestum síðan að taka þátt í að búa verkin til í sýningarrýminu .
Sýningin verður því ekki fullbúin fyrr en henni lýkur , en Erling og Sirra Sigrún vinna iðulega með eðli umbreytinga í verkum sínum .
Þau hafa verið áberandi í starfi hópsins sem stendur að Kling & bang-galleríinu .
