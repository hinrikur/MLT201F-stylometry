Ferðamenn sem dvöldu á Íslandi frá september í fyrra fram til sl. vors eru sáttir við dvöl sína á Íslandi , skv. könnun Ferðamálastofu .
Íslandsferðin stóðst væntingar 95% svarenda og tæp 85% töldu líklegt að þau kæmu aftur .
Flestir voru hér í fríi og var dvalarlengd að jafnaði um 6,6 nætur .
Fjölmargir þættir höfðu áhrif á að Ísland varð fyrir valinu , svo sem náttúran , menningin og fleira .
Úrtakið í þessari könnun var 4.512 manns og var svarhlutfall um 50% .
