Kulusuk á Grænlandi og Patreksfjörður eru á sömu breiddargráðu , 65,3° norður .
Yfir sundið er aðeins tveggja tíma flug og þá er komið í aðra veröld .
Frumstætt þorp þar sem búa um 300 manns ; fólk sem lifir á selkjöti og öðru slíku sem aflast með aldagömlum veiðiaðferðum .
Húsin eru frumstæð og útikamrar eru víða .
Hvergi er rennandi vatn og í gamla kirkjugarðinum er dysjað yfir kisturnar sem liggja á berum klöppum .
Íbúum þorpsins hefur heldur verið að fækka , margir hafa t.d. flutt til Ammassalik sem er kaupstaður með um 2.000 íbúa .
Í raun hafa orðið talsverðar breytingar í Kulusuk en frá 1998 hef ég farið þangað mörg hundruð sinnum með ferðamenn , víða að úr veröldinni .
Halldór Björnsson leiðsögumaður .
