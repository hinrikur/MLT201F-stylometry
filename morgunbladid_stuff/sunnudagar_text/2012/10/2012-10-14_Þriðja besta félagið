Iceland Express var í vikunni valið þriðja besta lággjaldaflugfélagið í Danmörku .
Þetta var tilkynnt við hátíðlega athöfn Danish Travel Award í Tívolí í Kaupmannahöfn .
Danish Travel Award eru viðurkenningar sem veittar eru í átján mismunandi flokkum ferðaþjónustunnar og bakhjarl þeirra er tímaritið Stand By .
Danska lággjaldafélagið Danish Air Transport var valið besta félagið , Norwegian varð í öðru sæti og Iceland Express í því þriðja .
Átta lággjaldafélög fljúga til og frá Danmörku allt árið .
Frá því ný yfirstjórn tók við hjá Iceland Express hefur þjónusta við farþega verið bætt til muna , segir í tilkynningu frá félaginu .
Í sumar hefur félagið oftast verið stundvísasta íslenska félagið sem gerir út frá Keflavíkurflugvelli samkvæmt mælingum Túrista , með allt að 100% stundvísi í komum og brottförum .
Einn af aðaláfangastöðum " Okkur er mikill heiður að þessari viðurkenningu og að vera í hópi þriggja bestu lággjaldaflugfélaganna sem þjóna Danmörku .
Við fögnum tíu ára afmæli okkar í febrúar á næsta ári , en fyrsta flug félagsins var einmitt til Kaupmannahafnar sem allt frá stofnun félagsins árið 2003 hefur verið einn af okkar aðaláfangastöðum .
Þessi viðurkenning hvetur okkur til frekari dáða , " segir Heimir Már Pétursson , upplýsingafulltrúi Iceland Express , í fréttatilkynningu félagsins .
sbs@mbl.is 