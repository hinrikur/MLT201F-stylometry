Skáldsaga Elíasar Marar , Vögguvísa , er lesin víða þessa dagana , meðal annars á unglingastigi grunnskóla .
Bókmenntafræðistofnun Háskóla Íslands og Reykjavík , Bókmenntaborg UNESCO , standa að málþingi um höfundinn og þetta verk hans í dag , laugardag , kl. 13.00 til 15.30 .
Þingið fer fram í Þjóðarbókhlöðunni og er haldið í samstarfi við Landsbókasafn Íslands , bókaforlagið Lesstofuna og Reykjavíkurakademíuna .
Fjallað verður um Elías Mar , verkið og sögutíma þess frá ólíkum hliðum , meðal annars út frá karlmennskuímynd , tónlist , matarmenningu og sögu skáldsins Elíasar Marar .
Á safninu stendur einnig yfir sýning á skjölum og myndum úr safni Elíasar .
