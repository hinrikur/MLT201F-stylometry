Ásgarður , heilsu- og meðferðargarður við barna- og unglingageðdeild Landspítalans við Dalbraut í Reykjavík , var opnaður í gær .
Það voru sex nemendur í mastersnámi í verkefnastjórnun við Háskólann í Reykjavík sem tóku að sér að leiða verkefnið frá hugmyndastigi að framkvæmdum .
Var málið unnið í nánu samstarfi við stjórnendur geðdeildarinnar og rekstrarsvið Landspítalans .
Leiðbeinandi verkefnisins var dr. Helgi Þór Ingason , dósent við HR. Þrír bakhjarlar Verkefnið fólst m.a. í því að gera þarfagreiningu í samvinnu við starfsfólk BUGL , koma með tillögur að endurbótum , gera kostnaðaráætlun og útvega peninga til framkvæmda .
Samhliða þessu voru Einar E. Sæmundsen og Kristbjörg Traustadóttir hjá Landmótun kölluð til .
Þess má geta að Kristbjörg Traustadóttir , sem er landslagsarkitekt og nemi í umhverfissálfræði , hannaði og teiknaði garðinn góða .
Samhliða hönnunarvinnu var leitað til seljenda leiktækja , búnaðar og efnis sem hentaði garðinum og uppfyllti allar kröfur og vottun um öryggi .
Þrjú styrktarfélög koma að stuðningi við verkefnið ; Hringurinn kvenfélag , Kiwanisumdæmið Ísland – Færeyjar og Heimilissjóður taugaveiklaðra barna .
Þau studdu verkefnið mjög myndarlega svo ljóst var að hægt væri að hefjast handa .
Holl og nærandi áhrif Bakhjarl verkefnisins var rekstrarsvið Landspítala og Aðalsteinn Pálsson , deildarstjóri fasteignadeildar sem tók við verkefninu fyrir hönd LSH .
Hönnun og útboðsgögn voru unnin af Landmótun og verkfræðistofunni Eflu .
Lóðaframkvæmdirnar voru boðnar út og fékk skrúðgarðyrkjufyrirtækið Lóðalausnir verkið en það rekur skrúðgarðyrkjumeistarinn Ragnar Steinn Guðmundsson .
" Garðurinn er sá fyrsti sem gerður er sem heilsu- og meðferðargarður fyrir börn og unglinga á Íslandi .
Þar er lögð rík áhersla á að móta umhverfi í samræmi við heilsu og getu einstaklinga þannig að það hafi holl og nærandi áhrif á þann sem nýtur , bæði andlega og líkamlega .
Garðurinn býður m.a upp á margbreytilega hreyfingu , frjálsa leiki og boltaleiki .
Dvalarsvæði er fyrir samstarf , kyrrðarlundi og samverustaði bæði fyrir einstaklinga og í meðferð stærri hópa , " segir í frétt frá Landspítalanum .
