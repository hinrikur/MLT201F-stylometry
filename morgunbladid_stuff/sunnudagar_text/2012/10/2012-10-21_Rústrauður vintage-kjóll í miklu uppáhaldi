Kastljóskonan Ragnhildur Steinunn slær ekki slöku við aðra þáttaröð " Dans , dans , dans " , þar sem hún fer með þáttastjórnina .
Hún fer í loftið á RÚV á laugardagskvöldið , Auk þess verður heimildarmynd sjónvarpskonunnar , Hrafnhildur , sýnd á sömu stöð á sunnudagskvöld .
Gunnhildur Ásta Guðmundsdóttir gunnhildur@mbl.is Hvernig myndir þú lýsa þínum fatastíl ? Þessa dagana er ég hrifin af víðum og stórum flíkum og svo elska ég hatta .
Annars held ég að ég sé með frekar fjölbreyttan fatastíl , ég klæði mig eftir skapi og fíling .
Stundum vil ég hafa hlutina klassíska og einfalda en aðra daga langar mig í eitthvað allt annað .
Áttu þér einhverja uppáhaldsflík ? Ég keypti eitt sinn rústrauðan vintage-kjól í Viktoríustíl á markaði í New York sem er í miklu uppáhaldi .
Ef hann væri hvítur á litinn myndi ég örugglega gifta mig í honum .
Hver eru bestu fatakaupin þín ? Pedro Garcia-hælaskórnir mínir .
En þau verstu ? Ég hef gert mörg slæm fatakaup .
Keypti mér eitt sinn rándýra svarta kápu sem var svo þröng að ég gat ekki haft báðar hendur á stýri þegar ég klæddist henni .
Hún endaði fljótlega í annarra manna höndum .
Hefurðu augastað á einhverju fallegu fyrir haustið ? Mér finnst hausttískan alltaf rosalega skemmtileg .
Fallegar kápur og pelsar , brúnir og rústrauðir stórir treflar , hattar og leðurhanskar .
Það eina sem mig vantar fyrir haustið er falleg vintage-leðurtaska fyrir tölvuna mína .
Ég hef ekki enn fundið þá einu réttu en hún hlýtur að koma í leitirnar .
Hvar kaupir þú helst föt ? Það er mjög misjafnt .
Mér finnst skemmtilegast að gramsa í flottum vintage-búðum , svo finnst mér líka mjög gaman að kaupa mér vandaða og klassíska flík þrátt fyrir að hún kosti örlítið .
Svo er líka hægt að finna margt skemmtilegt í H & M. Lumarðu á einhverju góðu ráði eða mottói þegar föt eru valin ? Ekki kaupa föt sem eru aðeins of lítil .
Þau enda ósnert í fataskápnum .
Áttu þér uppáhaldshönnuð ? Mér finnst mjög gaman að fylgjast með ungum hönnuðum eins og Rodarte , klassísk og flott hönnun .
Einnig er Dolce & Gabbana alltaf í miklu uppáhaldi .
Litagleði eða svarthvítt ? Mér finnst ég alltaf verða svartari með hverju árinu sem líður , veit ekki af hverju .
Áttu þér einhverja tískufyrirmynd ? Grace Kelly .
