Lífeindafræðingar sem starfa á Landspítala vilja launabætur .
Þeir segjast lengi hafa beðið þess að lokið verði við þann hluta stofnanasamnings sem snýr að röðun í launaflokka .
Við gerð kjarasamninga í fyrra hafi verið samið um endurskoðun stofnanasamnings , en það hafi ekki gengið eftir .
Eru þau sjónarmið sem þarna eru sett fram í svipuðum tón og heyrst hefur hjá fleiri heilbrigðisstéttum að undanförnu .
Má í því sambandi t.d. nefna hjúkrunarfræðinga og sjúkraliða og raunar fleiri .
Segir fólk í þeim stéttum að álag hafi aukist mikið , án þess að nein umbun á móti hafi fengist .
Hefur þetta verið gagnrýnt , meðal annars í ljósi þeirra launahækkunar sem forstjóri Landspítalans , Björn Zoëga , fékk á dögunum en síðar var fallið frá , eins og kunnugt er .
Í frétt frá lífeindafræðingum er bent á að starfsleyfi fái þeir ekki fyrr en að loknu fjögurra ára háskólanámi .
Landspítalalaunin séu þá rétt tæplega 260 þúsund kr. " Yfirlýsingar um að kreppunni sé lokið hafa ítrekað komið fram í fjölmiðlum og því líta lífeindafræðingar svo á að nú sé rétt að leiðrétta þá miklu kjaraskerðingu sem stéttin hefur orðið fyrir , " segja lífeindafræðingar sem undanfarið hafa fundað annan hvern dag , farið þar yfir stöðuna í samningamálum og þrýst á um aðgerðir .
sbs@mbl.is 