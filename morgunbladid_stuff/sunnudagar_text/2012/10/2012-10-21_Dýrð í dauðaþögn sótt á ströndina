Ströndin er svo falleg á Eyrarbakka , " segir tónlistarmaðurinn Ásgeir Trausti , en myndband við lag hans Dýrð í dauðaþögn af samnefndri plötu var tekið þar upp um síðustu helgi .
En það á sér frekari skýringar af hverju dýrðin er sótt þangað .
" Ég er með sumarbústað rétt hjá Stokkseyri , " segir leikstjórinn Daníel Freyr Atlason , sem samdi handritið ásamt Karli Pétri Jónssyni .
" Þar er ég að klippa myndbandið núna og hlusta á lagið í 70 þúsundasta skipti .
Þegar ég ók í gegnum Eyrarbakka eftir hálfgerðri breiðgötu með litríkum húsum og hlustaði á lagið , þá var eins og bærinn væri mannlaus , nema fullt af krökkum á BMX-hjólum brunaði þvers og kruss um stíga og götur .
Það kveikti í mér .
" Litlu snillingarnir úr Mýrarhúsaskóla á Seltjarnarnesi syngja í myndbandinu og fóru einnig með Ásgeiri Trausta í upptökuver .
" Þetta eru rosalega flottir krakkar , " segir Ásgeir Trausti .
" Og ég er þakklátur þeim fyrir að láta það ekki á sig fá að standa úti í kuldanum allan daginn .
" Ígló-barnafatamerkið tók þátt í gerð myndbandsins , tökumaður var Elli Cassata og hljóðmaður Styrmir Hauksson .
Í lokaatriðinu slógust sneriltrommarar í hópinn , Kristinn Snær Agnarsson , Jón Valur Guðmundsson og Friðjón Jónsson .
Júlíus Róbertsson var fjarri góðu gamni .
" Hann var í skólanum , " segir Ásgeir Trausti .
Þegar tal náðist af Ásgeiri Trausta var hann að kenna í Tónlistarskólanum í Húnaþingi vestur , en nemendur koma frá Hvammstanga , Laugarbakka og sveitunum í kring .
" Um næstu helgi verða tónleikar í Gamla kaupfélaginu á Akranesi , " segir hann .
" En svo er stutt í Airwaves .
Þar verða tvennir , þrennir tónleikar með allri hljómsveitinni .
Og sex tónleikar " off venue " með okkur Júlla .
Svo ætlum við að setjast saman í hljóðver , prófa að taka upp nýtt efni og leika okkur .
" " Það var nístingskalt , " segir Ásgeir Trausti .
" En við strákarnir vorum mestan hluta af myndbandinu inni í bíl .
Það var hinsvegar fullt af krökkum úti í kuldanum frá því um hádegi og þeir voru ekkert að grenja yfir veðrinu .
En það var alltof kalt fyrir okkur .
" Myndbandið er um krakka á hjólum sem fara hringinn um landið , alltaf bætast fleiri við og þeir hittast á Eyrarbakka .
Þar mætum við þeim á bílnum og spyrjum hvar ströndin sé .
Af því að fyrirhugað er að hittast þar .
Þau benda okkur á ströndina og þar syngja allir saman síðasta viðlagið .
