Hönnuðurinn Sruli Recht opnar um helgina dyrnar að nýrri verslun og sýningarrými að Bergstaðastræti 4 , í viðbót við Vopnabúrið við Hólmaslóð .
" Á nýja staðnum verður hægt að skoða fatnað úr bæði sumar- og vetrarlínum frá okkur , ásamt því að ýmsir sígildir hlutir úr smiðjunni verða til sýnis og ná þeir munir aftur til ársins 2008 , " segir Sruli , en hönnun hans hefur vakið athygli víða um heim .
" Við verðum einnig með margvíslegt herraskart úr svörtu silfri en það er eitt af einkennum okkar .
" Um helgina verður svokallað " soft-launch " á versluninni og að 2 vikum liðnum verður neðri hæðin klár sem sýningarrými fyrir ýmsa muni en efri hæðin býður herrunum upp á margvíslega upplifun með fötum , fylgihlutum og fleiru .
