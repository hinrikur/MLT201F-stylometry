Sætuefnið aspartam hefur verið mikið rannsakað .
Árið 2009 birtist rannsókn sem unnin var af alþjóðlegu krabbameinssamtökunum NCI ( National cancer institude ) .
Þar var því haldið fram að tengsl væru á milli neyslu gosdrykkja sem innihalda aspartam og hvítblæðis .
Harvard-háskóli birti nýlega rannsókn sem sýndi svipaðar niðurstöður í tímaritinu American Journal of Nutrition .
Hins vegar var það svo að skömmu áður en birta átti niðurstöðurnar á netinu , dró háskólinn verulega úr fullyrðingum í upphaflegu rannsóknarniðurstöðum sínum .
Sögðu vísindamennirnir að betur athuguðu máli að tengslin væru í besta falli veik .
Báðust vísindamennirnir sem rannsóknina gerðu og háskólinn afsökunar á því að hafa haldið öðru fram í upphafi .
