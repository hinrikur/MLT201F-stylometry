Uppdekkning dagsins er fyrir súpuklúbbinn á sunnudagsmorgni .
Við erum átta sem höfum hist í mörg ár .
Það er allaf fjörugt og við skiptumst á að bjóða heim í súpu .
Ég hef aldrei verið súpugerðarkona í langsuðu og bauð því upp á nokkrar einfaldar , í mismunandi glösum og bollum .
Ég dett næstum í tísku , eins og stundum með rauða varalitinn , og núna með ósamstæðan borðbúnað , " segir Áslaug Snorradóttir , ljósmyndari og alvanur veisluhaldari með meiru , en Sunnudagsblað Morgunblaðsins fékk að kíkja í heimsókn og sjá hvernig lagt var á borð fyrir sunnudagsklúbb Áslaugar .
" Á borðið valdi ég nokkrar súpur og sumar eru bornar fram í barbískömmtum og þær eru mismunandi á litinn .
Svo smellpassa amarettikökur með bleiku kampavíni , húðaðar möndlur og annað góðgæti er sjónræn gleði .
" Súpurnar eru gúrkusúpa , tómatsnafs , sætsúpa og loks súkkulaðisúpa .
Sætsúpan er úr þurrkuðum ávöxtum og frosnum sem settir voru í sjóðandi vatn í potti með kanil , anís , kardimommum og negulnöglum .
Allt saman var soðið , stappað og sigtað .
Súkkulaðisúpan er úr dökku bræddu súkkulaði sem var blandað saman við soðið vatn með vel þeyttum rjóma og borið fram í mokkabollum .
