Skrifað hefur verið undir viljayfirlýsingu um stofnun Menntamiðju – samráðsvettvangs um skóla- og frístundastarf .
Að samkomulaginu standa menntamálaráðuneytið , Samband íslenskra sveitarfélaga , Kennarasamband Íslands , Menntavísindasvið Háskóla Íslands , Hug- og félagsvísindasvið Háskólans á Akureyri og Reykjavíkurborg .
" Menntamiðja byggist á þeirri hugmynd að fólk þurfi að hittast , tala saman og deila hugmyndum til að læra og þróast í starfi , " segir Anna Kristín Sigurðardóttir lektor og deildarforseti kennaradeildar HÍ .
Hugmyndin er , segir hún , að nota tæknina og búa til samfélög á netinu þar sem fólk kemur saman úr ólíkum áttum – svo úr verði suðupottur hugmynda og þekkingar .
Markmið Menntamiðju eru að byggja brýr milli aðila innan skólasamfélags og fagfólks í frístundastarfi með því að skapa vettvang til samstarfs um þróun starfsins .
Er ætlunin að þetta verði sem rammi utan um grasrótarstarf á ýmsum sviðum .
Fjölmörg torg Þegar hafa á vettvangi skólasamfélagsins verið sett á laggirnar tungumálatorg , náttúruvísindatorg og sérkennslutorg sem var opnað nýverið .
Fleiri slík eru undirbúningi .
Þorbjörg Þorsteinsdóttir verkefnisstjóri segir tungumálatorgið byggjast á samstarfi fólks , símenntun , upplýsingarmiðlun , námsefnisgerð , kennsluaðferðum og ýmsum verkefnum .
Hún segir mikla grósku á tungumálatorginu og kennarasamfélög blómstri þar sem fólk tali saman , vinni saman , deili efni og spyrji ráða .
sbs@mbl.is 