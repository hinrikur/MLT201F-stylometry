Kaupmannahöfn er margslungin og fjölbreytt en ég bý á besta stað í borginni : Vesterbro .
Hér á árum áður hýsti hverfið vinnumenn og verkalýð og var lengi frægt fyrir Istedgade og rauða hverfið þar í kring .
Á síðustu árum hefur þetta hverfi hinnar skapandi stéttar breyst og er nú þekkt fyrir að vera alveg yfirgengilega hipp og kúl .
Ég bý á horni Vesterbrogade þar sem Vesterbro og Frederiksberg mætast .
Mannlífið hér er afar litríkt en í Fötex á föstudögum getur að líta alla flóruna : hipstera með símasnúru um hálsinn , ógæfufólk og dópista , fjölskyldufólk , búrkur , vændiskonur og fínu frúrnar úr Frederiksberg .
Eitt það skemmtilegasta við borgina er að hjóla á flóamarkaði um helgar og finna sér eitthvert fínirí .
Elsa María Jakobsdóttir er meistaranemi í menningargreiningu við Kaupmannahafnarháskóla , áfengisframleiðandi og fjölmiðla- og athafnakona .
