Tengsl eru á milli búsetu og árangurs í líkamrækt , skv. rannsókn Eddu Hermannsdóttur fyrir nýlegt lokaverkefni í BS námi í hagfræði við Hagfræðideild Háskóla Íslands .
Þá virðast tekjur fólks líka skipta máli ; því hærri sem þær eru , því betri árangri virðist viðkomandi ná í líkamsræktinni .
Edda kannaði þessa þætti á höfuðborgarsvæðinu og það voru íbúar í Vesturbænum í Reykjavík ( póstnúmer 107 ) og á Seltjarnarnesi ( 170 ) sem bættu sig mest í þeim líkamsræktarprófum sem fólkið tók hjá Eddu .
Þar voru meðaltekjur líka hæstar af þeim svæðum sem Edda skoðaði .
Sex vikna námskeið Rannsóknina vann Edda í samstarfi við World Class , en hún hefur einmitt starfað hjá fyrirtækinu við kennslu og heimatökin voru því hæg .
Edda rannsakaði fimm hópa sem æfðu á mismunandi stöðvum og voru allir á sex vikna námskeiði , sem kallað er Súperform .
Námskeiðin voru hvorki ætluð fyrir byrjendur í líkamsrækt né fyrir einstaklinga í yfirþyngd .
" Ég vildi ekki einblína bara á kíló og sentimetra , þó ég hafi tekið þá þætti með , og þessir hópar hentuðu því vel ; allir þátttakendur nokkuð vel á sig komnir og vanir líkamsrækt , " segir Edda .
Hver stöð hafði sinn þjálfara sem sá um hópinn og þar sem kennarinn var hvergi sá sami gátu námskeiðin hafa verið frábrugðin að einhverju leyti .
Þátttakendur svöruðu spurningalistum þegar námskeiðið hófst ; varðandi tekjur , búsetu , hjúskaparstöðu og fjölda barna .
Þeir tóku síðan ástandspróf í byrjun námskeiðs , sem voru reyndar ekki öll nákvæmlega eins en þó sambærileg .
Ástandsprófið gengur út á að endurtaka æfingu eins oft og mögulegt er á einni mínútu .
Prófið var síðan endurtekið í lok námskeiðs til þess að komast að því hve mikið fólk hafði bætt sig .
Vert er að geta þess að í ljós kom að algengt var að fólk næði ekki þeim árangri sem það ætlaði sér " og var töluvert frá því , bæði hvað varðar kíló og sentimetra .
Það sýnir að fólk ætlar sér of mikið og það finnst mér líka áhugaverðar niðurstöður .
Það er þekkt að þeir sem ætla sér að ná miklum árangri á stuttum tíma gefast miklu frekar upp en aðrir , enda markmiðin oft óraunhæf .
" Heilsa og tekjur eru þættir sem hafa oftar en ekki verið settir í samhengi í rannsóknum undanfarin ár , eins og bent er á í ritgerðinni og segir Edda að niðurstöður hennar ýti undir þá kenningu .
Það vakti athygli áhuga Eddu þegar Steinar B. Aðalbjörnsson velti upp þeirri spurningu á heimasíðu sinni , eftir að hafa hlaupið um Reykjavík og Seltjarnarnes , hvort hugarfar íbúa Seltjarnarness væri öðruvísi en annarra Íslendinga .
Sú vangavelta kom til vegna fjölda hlaupara sem Steinar mætti á vegi sínum á Seltjarnarnesi sem voru mun fleiri en hann mætti í Reykjavík " Þetta varð kveikjan að því að ráðast í rannsóknina .
" Marktækt á fimm búsetusvæðum Að loknum vikunum sex var fólk aftur mælt og tók árangurspróf á ný .
Þátttakendur sem svöruðu spurningalista voru 73 í upphafi rannsóknarinnar en 42 í lokin .
Aðrir heltust úr lestinni , eins og gengur og gerist , og varð til þess að ákveðin svæði töldust ekki marktæk vegna þess hve fáir búsettir þar tóku þátt frá upphafi til enda .
Rannsóknin þótti marktæk varðandi íbúa fimm búsetusvæða ( póstnúmera ) af ellefu .
" Í þeim rannsóknum sem ég hef skoðað kom oft fram að í útvherfum hreyfi fólk sig minna en annars staðar ; keyri til dæmis meira í vinnuna frekar en fara gangandi eða á hjóli , enda lengra að fara .
Fólk sinni þar stærri görðum og stórum húsum , en meiri almenn hreyfing sé á miðju svæðanna .
" Þarna er um að ræða erlendar niðurstöður en þessir þættir hafa ekki verið rannsakaðir á Íslandi svo vitað sé , að sögn Eddu .
Hún segist spennt fyrir því að leggjast í frekari rannsóknir á þessu sviði , en ekkert sé ákveðið ennþá .
" Ég ætla að klára þessa gráðu fyrst og sjá svo til .
En þetta er vissulega heillandi vettvangur .
" 