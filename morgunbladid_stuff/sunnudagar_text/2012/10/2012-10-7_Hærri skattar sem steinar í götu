Erlendir ferðaþjónar sem sóttu kaupstefnuna Vestnorden sem haldin var í Reykjavík í vikunni hafa áhyggjur af hækkun skatta .
Þetta kemur fram í tilkynningu þeirra .
Þar segir að samkeppnishæfi Íslands í ferðaþjónustu skaðist ef hugmyndir ríkisstjórnarinnar um hækkun virðisaukaskatts á gistinu , úr 7% í 25,% ná fram að ganga .
Í frétt frá Vest Norden segir að ferðaþjónustan sé ein af auðlindum Íslands og á sl. 10 árum hafi erlendum ferðamönnum fjölgað um 300 þúsund samkvæmt gögnum Ferðamálstofu .
Talsmenn ferðaþjónustufyrirtækja telji sóknarfæri í greininni mikil .
Hærri skattar séu sem steinar í götur þeirrar þróunar .
Eyðileggur ódýra ímynd Merete Bach Kristensen hjá dönsku ferðaskrifstofunni Iceland Explorer hefur selt ferðir til Íslands í fjölda ára .
" Dönum hefur í gegnum tíðina þótt afar dýrt að koma til Íslands en síðustu ár hefur okkur tekist að sannfæra farþega okkar að svo sé ekki enda krónan afar hagstæð .
Þessi hækkun myndi eyðileggja þá ímynd sem við höfum verið að byggja upp að Ísland sé hagstæður kostur , " er haft eftir Kristensen – og umsagnir annarra eru á sömu nótum .
sbs@mbl.is 