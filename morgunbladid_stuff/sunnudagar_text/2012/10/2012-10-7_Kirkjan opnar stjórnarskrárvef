Þjóðkirkjan opnaði í vikunni upplýsingavef varðandi þriðju spurninguna í væntanlegri þjóðaratkvæðagreiðslu um stjórnarskrármál .
Þar er spurt : Vilt þú að í nýrri stjórnarskrá verði ákvæði um þjóðkirkju á Íslandi ? Á vefsetrinu nýja er fjallað er um þýðingu ákvæðis um þjóðkirkju í stjórnarskrá , áhrif þess að segja já eða nei , samband kirkju og ríkis og fjármálaleg tengsl útskýrð auk þess sem sagt er frá fyrirkomulagi samskipta ríkis og kirkju í nágrannalöndum okkar .
Á vefsetrinu er og grein eftir Agnesi M. Sigurðardóttur biskup Íslands .
Þar er kynnt ályktun kirkjuþings og kirkjuráðs um málið .
Af vefnum er vísað í greinaskrif sem tengjast efninu og flest hafa verið birt á vefnum tru.is auk þess sem lög um stöðu , stjórn og starfshætti kirkjunnar eru aðgengileg með tengli af vefnum , svo og stjórnarskráin og fleiri tengd skjöl .
www.kirkjan.is / stjornarskra 