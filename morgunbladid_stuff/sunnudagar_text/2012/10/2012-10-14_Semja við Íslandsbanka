Stjórnendur Hafnarfjarðarbæjar og Íslandsbanka hf. undirrituðu á dögunum samninga um bankaviðskipti .
Bankinn mun í krafti samningsins hafa umsjón með innheimtu , greiðsluþjónustu og annarri almennri bankaþjónustu sveitarfélagsins sem og aðstoða við endurfjármögnun .
" Við teljum bankann öflugan og vel í stakk búinn til að veita okkur hagkvæma og góða þjónustu , " segir Guðrún Ágústa Guðmundsdóttir bæjarstjóri í fréttatilkynningu .
Rekstur bæjarins hefur verið þungur frá efnahagshruninu alveg frá hruninu haustið 2008 .
Þó hefur með hagræðingu tekist að spyrna við fæti og jafnvægi er að nást .
" Við erum afar ánægð með að fá Hafnarfjarðarbæ í viðskipti .
Höfum kynnt okkur rekstrar- og fjárhagsstöðu Hafnarfjarðarbæjar vel og teljum sveitarfélagið vera á réttri braut , " segir Una Steinsdóttir sem stýrir viðskiptabankasviði Íslandsbanka .
Bætir við að bankinn sé sem áður bakhjarl ýmissa góðra samfélagsmála í Firðinum .
sbs@mbl.is 