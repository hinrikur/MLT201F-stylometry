Nærri 65 þúsund erlendir ferðamenn fóru frá landinu í sl. mánuði eða um þrettán þúsundum fleiri en í september á sl. ári .
Er þetta fjórði mánuðurinn á árinu sem aukningin er meiri en 20% milli ára .
Ferðamenn í september voru 25,4% fleiri en í september árið 2011 .
Þegar litið er til fjölda ferðamanna á ellefu ára tímabili má sjá að jafnaði 6,6% aukningu milli ára frá árinu 2002 .
17,2% aukning milli ára Bandaríkjamenn , Norðmenn , Þjóðverjar og Bretar eru nærri helmingur þeirra 64.672 sem frá Íslandi fóru .
Í þeim hópi voru Bandaríkjamenn 15,2% og Norðmenn 11,6% .
Af einstaka þjóðum fjölgaði Norðmönnum , Bretum , Bandaríkjamönnum , Frökkum og Japönum .
Það sem af er ári hafa 536.957 erlendir ferðamenn farið frá landinu eða 78.897 fleiri en á sama tímabili í fyrra .
Það er 17,2% aukningu milli ára , segir í frétt frá Ferðamálastofu .
Eru ferðamenn um Keflavíkurflugvöll það sem af er ári því orðnir álíka margir og allt árið 2011 .
Ferðamönnum hefur fjölgað verulega milli ára frá öllum mörkuðum .
Um 32 þúsund Íslendingar fóru utan í september síðastliðnum , 4,9% fleiri en í september 2011 .
Frá áramótum hafa 275.217 Íslendingar farið utan .
Má álykta að það sé einhver vísbending um vænkandi hag landsmanna og meira svigrúm en áður til utanfara .
sbs@mbl.is 