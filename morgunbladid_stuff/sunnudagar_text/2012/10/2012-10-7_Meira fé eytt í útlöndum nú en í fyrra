Þeir Íslendingar sem versluðu erlendis fyrstu átta mánuði ársins 2011 versluðu að meðaltali fyrir rúmlega 222 þúsund krónur á mann .
Í ár er þessi upphæð orðin rúmlega 233 þúsund krónur sem gerir 5,2% aukningu í verslun erlendis .
Einnig hefur á þessu tímabili orðið 7,2% fjölgun Íslendinga sem versla erlendis .
Þegar þær myntir sem Íslendingar versla með erlendis eru skoðaðar kemur í ljós að mest er verslað fyrir Bandaríkjadollar .
Þriðjungur allrar verslunar erlendis er með Bandaríkjadollar , um fimmtungur er með evru , 18% með breska pundið og 9% með danska krónu .
Verslun með mismunandi myntir sveiflast talsvert frá fyrra ári .
Ef litið er til fyrstu 8 mánaða ársins hefur dregið úr meðalverslun með dollarann um 4,3% en meðalverslun með evru hefur aukist um 6,5% .
Á sama tíma hefur gengi dollars styrkst gagnvart krónunni en gengi evru veikst .
Því má segja að ódýrara sé fyrir Íslendinga en áður að versla í evrulöndum og dýrara að versla í Bandaríkjunum .
Fólk virðist því hafa tilhneigingu til að versla meira með þær myntir sem eru hagstæðar hverju sinni og mætti draga þá ályktun að Íslendingar fylgist vel með gengisþróun .
Niðurstöður eru byggðar á upplýsingum úr Meniga-hagkerfinu en þar eru um 30.000 Íslendingar skráðir .
Tölurnar endurspegla kortanotkun Meniga-notenda erlendis , bæði netverslun sem og aðra verslun og kaup á þjónustu .
BREKI KARLSSON 