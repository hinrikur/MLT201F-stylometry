Áslaug Magnúsdóttir lifir lífi sem margar skvísur myndu eflaust öfunda hana af .
Hún býr á besta stað í New York og starfar sem forstjóri Moda Operandi , sem er netverslun sem selur hátískufatnað beint af tískupöllunum .
Fyrirtækið stofnaði hún fyrir tveimur árum ásamt Lauren Santo Domingo , sem er þekktust fyrir störf sín fyrir amerísku tískubiblíuna Vogue .
Marta María Jónsdóttir martamaria@mbl.is Er þér sama þótt ég hafi þig á " speaker " meðan á samtalinu stendur ? Ég er að láta farða mig fyrir myndatöku brasilíska Vogue , " spurði Áslaug kurteislega og við hófum samtalið .
Áslaug útskrifaðist úr Harvard í Cambridge í Massachusetts árið 2000 .
Sex árum síðar lá leið hennar aftur til Bandaríkjanna en þá hafði hún hnotið um Marvin Traub , sem var forstjóri Bloomingdale ' s í 22 ár .
Eftir að Traub hætti sem forstjóri stórverslunarinnar stofnaði hann ráðgjafafyrirtæki sem starfaði með tískumerkjum .
" Við Marvin stofnuðum saman lítið fjárfestingarfyrirtæki sem fjárfesti meðal annars í Matthew Williamsson .
Í gegnum samstarf okkar Marvins kynntist ég Lauren Santo Domingo sem síðar fór að vinna með okkur að nokkrum ráðgjafaverkefnum .
" Áslaug á ennþá sinn hlut í fjárfestingarfyrirtæki þeirra Marvins Traubs ( en hann lést fyrr í sumar ) en 2009 hóf hún störf hjá vefversluninni Gilt , sem selur tískumerki með miklum afslætti .
Starfið kveikti áhuga Áslaugar á töfrum netsins og hvernig það má nýta til verslunarreksturs .
" Á meðan ég var að vinna hjá Gilt fór ég að hugsa um mitt " concept " og þá kviknaði einnig löngun til að vinna meira með Lauren .
Ég hefði ekki treyst mér til að stofna Moda Operandi með neinum öðrum því hún hefur svo góð tengsl við hönnuðina og næmt auga fyrir tísku .
" Fyrirtækið Moda Operandi var stofnað í maí 2010 en vefverslunin sjálf hófst ekki fyrr en í febrúar 2011 .
Í upphafi voru Áslaug og Lauren með fjóra starfsmenn en í dag eru þeir orðnir 70 talsins .
Þegar Áslaug er spurð að því hvað Moda Operandi hafi fram yfir aðrar samskonar vefverslanir segir hún að fötin af tískupöllunum komi strax í sölu hjá þeim .
" Við förum á tískusýningar og daginn eftir látum við mynda fötin og yfirleitt eru þau komin inn á vefinn nokkrum dögum síðar .
Við leggjum áherslu á að selja allar stærðir sem hönnuðurnir bjóða upp á , ekki bara pínulitlar eins og tíðkast í mörgum lúxusverslunum í Ameríku .
" Framundan eru spennandi tímar hjá Áslaugu .
Þær stöllur leggja mikla áherslu á að stækka viðskiptahópinn .
, , Við sendum til yfir 150 landa og viljum kynna okkur sem víðast .
Til dæmis í Bretlandi , Ástralíu , Kanada og Brasilíu .
Það skiptir máli að byggja tengsl og kynna fyrirtækið þar .
Við erum alltaf að bæta við okkur vörumerkjum og erum með sérdeild sem er að leita að nýjum merkjum .
Nú förum við að taka svolítinn lager , erum að endurhanna vefsíðuna .
Það verður ný útgáfa af síðunni kynnt í nóvember .
Áslaug segir að tískuheimurinn hafi gjörbreyst með tilkomu netsins .
" Fólk hefur miklu meiri þekkingu á tísku í dag en það hafði fyrir 10 árum .
Það voru mjög fáir sem höfðu aðgang að tískusýningum þá .
Í dag geta allir séð allt á Vogue.com og myndbönd af tískusýningum á netinu .
Almenningur þekkir tísku betur .
Netið hefur gefið mun fleirum aðgang að tískunni .
Við gefum konum um allan heim aðgang að varningi sem þær hefðu annars aldrei getað keypt .
" Tískubyltingin sem varð með tilkomu netsins hefur þó sínar skuggahliðar .
Í dag eru kóperingar af hátískunni mun meira áberandi en áður .
" Það tekur langan tíma að framleiða hátískufatnað en nú geta ódýrari merki kóperað fötin af tískuvikunum á sex vikum .
Það góða er að netið hjálpar hönnuðum sem eru ekki í þessum aðaltískuborgum.Við tókum til dæmis myndir á tískuvikunni í Brasilíu og ferðumst út um allan heim á tískuvikur til að geta boðið fjölbreytta hönnun .
" Þegar Áslaug er spurð út í flottasta tískumerki í alheiminum nefnir hún nokkur .
Þar á meðal franska merkið Celine , Marc Jacobs og Peter Pilotto .
, , Auðvitað eru allar tískulínur þessara hönnuða ekki jafnsterkar .
Svo er annar Prabal Gurung , hann er orðinn rosalega vinsæll núna .
Ég kaupi svolítið af þessum merkjum , en kannski ekki þau þekktustu .
" Líf Áslaugar hefur tekið stökkbreytingum eftir að hún stofnaði Moda Operandi .
Hún segist vinna rosalega mikið og fara mun minna út .
, , Stundum þarf ég að fara í einhver boð eða á sýningar og það er bara gaman .
Ég verð þó að játa að það verður þreytandi til lengdar .
Ég er miklu meira heima eftir að ég stofnaði fyrirtækið .
" ÁSLAUG MAGNÚSDÓTTIR Hjúskaparstaða Gift Börn Gunnar Ágúst Thoroddsen 18 ára .
Hvað gerir þú til þess að slaka á eftir annasaman vinnudag ? Núna er ég að leggja meiri áherslu á að hugsa um sjálfa mig .
Ég er með þjálfara sem ég hitti þrisvar í viku sem heitir Mary Hellen Bowers , sem þjálfaði Natalie Portman fyrir Black Swan-bíómyndina .
Finnur þú sjálf fyrir þrýstingi að líta vel út ? Já , ég finn það .
Bæði að líta vel út og að vera í fatnaði sem er nýjasta tíska .
Það er alltaf pressa .
Það hefur verið töluvert mikil umfjöllun um okkur í blöðum .
Það er alltaf verið að finna ný föt fyrir hverja myndatöku .
Það getur verið heilmikil pressa .
