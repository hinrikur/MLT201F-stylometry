Endurmenntun Landbúnaðarháskóla Íslands á Hvanneyri stendur fyrir námskeiði á laugardag um aðra helgi , 20. október , fyrir þá sem eiga íslenskar hænur eða vilja hefja ræktun á þeim " Námskeiðið er nauðsynlegt þeim sem hafa áhuga á að fræðast meira um hænsnarækt .
Farið er í alla helstu þætti hennar og lausnir við umhirðu og fóðrun .
Mikill áhugi er fyrir því að halda hænur við heimili hvort sem er í þéttbýli eða dreifbýli , í tengslum við ferðaþjónustu , leikskóla , til sölu eða til að eiga egg í morgunmatinn og bakkelsið , " segir Ásdís Helga Bjarnadóttir endurmenntunarstjóri á Hvanneyri .
Allt það helsta Á námskeiðinu verður farið í þætti eins og útungun , ungaeldi , atferli og ræktun , fóðrun , aðbúnað , sjúkdóma , daglega umhirðu og allt það helsta er viðkemur hænsnahaldi .
Það er Júlíus Már Baldursson bóndi á Tjörn á Vatnsnesi og ræktandi landnámshænsna sem leiðbeinir á námskeiðinu .
sbs@mbl.is www.lbhi.is / namskeid 