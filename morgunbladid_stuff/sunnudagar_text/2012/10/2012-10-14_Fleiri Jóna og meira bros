Þrátt fyrir að bera eitt algengasta nafn Íslandssögunnar er ekkert venjulegt við tónlistarmanninn , ljúfmennið og ritstjóra tímaritsins Monitor , Jón Jónsson .
Hann landaði plötusamningi við Sony í sumar og varð skömmu síðar Íslandsmeistari í fótbolta með FH .
Jón Jónsson var í Tónlistarskóla Hafnarfjarðar frá sex ára aldri og talar um það í viðtali í blaðinu hversu miklu það skipti fyrir krakka að fá að kynnast tónlist frá unga aldri .
Þessi orð vekja til umhugsunar um sífellt hærri gjöld sem foreldrar þurfa að greiða fyrir frístundir á borð við tónlistarnám og íþróttaiðkun .
Þetta má ekki þróast í þá átt að tónlistarnám verði aðeins í boði fyrir lítinn hóp .
Við viljum sem flesta Jóna Jónssyni ! Guðbergur Bergsson liggur sjaldan á sinni skoðun og það gerir hann ekki heldur í viðtali Kolbrúnar Bergþórsdóttur hér í blaðinu þar sem hann ræðir það að klámbækur hafi ýtt glæpasögum til hliðar .
Það eru margar leiðir til að leggja á borð og Halla Bára Gestsdóttir sýnir okkur réttu handtökin .
Myndhöggvarinn Hallsteinn Sigurðsson fer nú allra sinna ferða á reiðhjóli eftir að hann lét setja rafmótor á fjallahjólið sitt .
Björg Arndal er ung hugrökk kona sem kemur fram í blaðinu og segir frá reynslu sinni af áfallastreituröskun sem hún upplifði í kjölfar nauðgunar .
Hún á starfsfólki geðdeilda Landspítalans mikið að þakka og sýnir þakklætið í verki með því að setja upp Brospinna .
Brosum okkur í gegnum helgina – þá gengur allt betur .
Eyrún Magnúsdóttir 