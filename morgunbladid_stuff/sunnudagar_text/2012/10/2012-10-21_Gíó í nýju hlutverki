Hönnunarfyrirtækið Farmers Market , sem hjónin Jóel Pálsson og Bergþóra Guðnadóttir eiga og reka , fer gjarnan ótroðnar slóðir í auglýsingum sínum .
Fyrirtækið hefur haft það fyrir sið að fá til liðs við sig fyrirsætur sem sinna alla jafna ekki í slíkum hlutverkum .
Fyrirsætan á mynd sem vekur athygli um þessar mundir er leikhúsmaðurinn Guðjón Pedersen , Gíó .
Guðjón tók sig vel út í hlutverki fyrirsætunnar þegar hann sat fyrir í nýrri jakkapeysu frá Farmers Market sem kallast Akrar en þess má geta að tölur peysunnar eru úr lambshorni .
Leikmunir ljósmyndarinnar eru líka eftirtektarverðir en bassann á enginn annar en Páll Einarsson jarðskjálftafræðingur en hann er faðir Jóels .
Bassann keypti hann sér þegar hann var 12 ára .
Þá eru blómapottarnir frá afa Jóels .
Ljósmyndina tók Ari Magg .
