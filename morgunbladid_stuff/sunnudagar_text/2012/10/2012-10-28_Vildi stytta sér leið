Jón Viktor Gunnarsson vann öruggan sigur á Tölvuteks-mótinu , hinu hefðbundna haustmóti Taflfélags Reykjavíkur , sem lauk í síðustu viku .
Hann hlaut 7 ½ vinning af níu mögulegum og var sigur hans aldrei í hættu .
Jón Viktor hefur lítið teflt undanfarin ár en auki hann taflmennsku sína hlýtur hann fyrr eða síðar að banka á dyr hjá landsliðinu .
Lenka Ptacnikova varð í 2. sæti með 6 ½ v .
og Sævar Bjarnason varð í 3. sæti með 6 vinninga .
Sævar hefur verið manna duglegastur við að taka þátt í opinberum mótum hér á landi .
Þar sem enginn efstu manna er félagi í TR hlýtur Daði Ómarsson nafnbótina Skákmeistari Taflfélags Reykjavíkur en hann varð í 5. sæti , hlaut 4 ½ vinning af níu mögulegum .
Í b-riðli sigruðu Dagur Ragnarsson og Jón Trausti Harðarason með 6 ½ v .
af átta mögulegum en félagi þeirra úr Rímaskóla , Oliver Jóhannesson , kom næstur með 6 v .
Í c-riðli vann Dawid Kolka með 7 v .
af 9 mögulegum en Hilmir Freyr Heimisson og Bjarnsteinn Þórsson komu næstir með 6 ½ v .
Jón Viktor hóf mótið af miklum krafti og lagði þar grunninn að sigri sínum .
Hann mætti Daða Ómarssyni í 2. umferð en Daði , sem er feikilega vel að sér í byrjunum , gáði ekki að sér á mikilvægu augnabliki og Jón Viktor náði að spila út óvæntum leik sem lagði stöðu Daða í rúst í einu vetfangi : Daði Ómarsson – Jón Viktor Gunnarsson Frönsk vörn 1. e4 e6 2. d4 d5 3 .
Rc3 Rf6 4. e5 Rfd7 5. f4 c5 6 .
Rf3 Rc6 7 .
Be3 Be7 8 .
Dd2 O-O 9. dxc5 Þetta afbrigði sem kennt er við Wilhelm Steinitz nýtur mikilla vinsælda um þessar mundir .
9 .
...
Bxc5 10 .
O-O-O Da5 11 .
Bxc5 Rxc5 12 .
Kb1 Bd7 13. h4 Hfd8 14 .
Be2 Hac8 15. h5 Be8 16. h6 ? Daði vildi stytta sér leið að settu marki en leikurinn er afar ónákvæmur .
Hann varð að skorða d-peðið og leika 16 .
Rd4 eða 16 .
Rb5 strax .
16 .
...
d4 ! 17 .
Rb5 17 .
...
d3 ! Hvítur er bjargarlaus því 18 .
Dxa5 er einfaldlega svarað með 18 .
...
Rxa5 og vinnur mann .
18. cxd3 Dxb5 19 .
D4 Da4 20 .
Hxg7 Re4 21 .
De1 Rb4 22. a3 Rc3 + ! Laglegur lokahnykkur , 23. bxc3 er svarað með 23 .
...
Db3 + og mát í næsta leik .
Friðrik tefldi á minningarmóti um Bent Larsen Friðrik Ólafsson varð í 6 .
– 17. sæti á minningarmótinu um Bent Larsen sem lauk í Álaborg í Danmörku um síðustu helgi .
Nokkrir aðrir öflugir skákmenn af kynslóð Larsens tóku þátt auk Friðriks , t.d. Wolfgang Uhlmann .
Friðrik varð í 6 .
– 17. sæti af 61 keppanda , hlaut 4 ½ vinning af sjö mögulegum , vann tvær skákir og gerði fimm jafntefli .
Sigurvegari varð Jens Kristiansen .
Taflmennska Friðriks í sigurskákunum tveimur var þróttmikil en hann var fullmikill diplómat er hann mætti minni spámönnunu0m .
Markmið hans var vitaskuld að heiðra minningu Larsens en þeir Friðrik háðu marga hildi á meira en 50 ára tímabili .
Larsen steig sín fyrstu skref í skákinni í Álaborg og Danir minnast hans ávallt með mikilli virðingu og hlýju .
Jóhanna efst á Íslandsmóti kvenna Eftir þrjár umferðir á Íslandsmóti kvenna hefur Jóhanna Björg Jóhannsdóttir náð forystu með fullu húsi vinninga .
Tinna Kristín Finnbogadóttir kemur næst með 2 ½ vinning og í 3 .
– 5. sæti eru þær Lenka Ptacnikova , Elsa María Kristínardóttir og Nancy Davíðsdóttir með 2 vinninga .
Keppendur eru 12 og tefla sjö umferðir eftir svissneska kerfinu .
Helgi Ólafsson helol@simnet.is 