Allir eiga að njóta jafnréttis á vinnumarkaði og fólk af báðum kynjum á að njóta jafnréttis til að verja tíma með fjölskyldu sinni .
Skref í rétta átt hafa verið tekin undanfarið með hækkun barnabóta og tekjuskerðingarhlutfalls þeirra .
Nú er þess beðið að greiðslur Fæðingarorlofssjóðs verði hækkaðar á ný .
Þetta kom fram í máli Elínar Bjargar Jónsdóttur , formanns BSRB , við setningu þings samtakanna sem haldið var í vikunni .
Verja velferð Elín Björg Jónsdóttir segir að eftir hrun hafi verið kappsmál BSRB að verja velferðar- og almannaþjónustu .
" Vitanlega hefðum við viljað sjá velferðarkerfið enn sterkara og öflugra á þessum erfiðu tímum en það er eitt af verkefnum morgundagsins – að styrkja almannaþjónustuna á ný , " eins og hún komst að orði .
Vilja samráð Á vettvangi BSRB hafa lífeyrismál verið mjög til umræðu .
Stéttarfélög opinberra starfsmanna og stjórnvöld hafa rætt málið að undanförnu .
Samkomulag um breytingar hafi þó enn ekki náðst .
Í lífeyrismálum liggja kröfur launþega fyrir , sem vilja þó að áður en viðræður hefjist efni ríkissjóður og sveitarfélög skuldbindingar sínar gagnvart lífeyrissjóðum .
Í því felst að gerð verði áætlun um inngreiðslu skuldbindinga ríkisins í B-deild lífeyrissjóðs starfsmanna ríkins , að iðgjald í A-deild verði hækkað skv. lögum og gerð verði áætlun um með hvaða hætti nýtt sameiginlegt lífeyrissjóðskerfi opinberra starfsmanna skuli verða .
" Opinberir starfsmenn munu aldrei sætta sig við að hróflað verði við þegar áunnum réttindum og allar breytingar á lífeyrismálum verða að vera unnar í fullu samráði við samtök þeirra , " sagði Elín Björg Jónasdóttir .
sbs@mbl.is 