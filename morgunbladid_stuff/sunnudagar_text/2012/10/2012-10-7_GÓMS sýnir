Georg Óskar og Margeir Sigurðsson opna sýningu í sal Myndlistafélagsins á Akureyri í dag , laugardaginn 6. október .
Um er að ræða málaratvíeyki , GÓMS , sem vinnur sameiginleg verk og er útkoman eins og eftir einstakling , segja þeir félagar .
Átta til tíu ný verk verða á þessari sýningu , unnin á þessu ári .
" GÓMS varð til 2007-2008 í sameiginlegri vinnuaðstöðu okkar meðan við vorum í námi í myndlistaskóla Akureyrar , þar komumst við að því að ólíkir stílar okkar og hvernig við vinnum munduðu það jafnvægi sem þurfti til að skapa það sem við teljum vera góða myndlist , " segja listamennirnir .
