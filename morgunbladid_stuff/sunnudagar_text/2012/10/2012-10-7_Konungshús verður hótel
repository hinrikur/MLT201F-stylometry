RR Hótel ehf. hefur fest kaup á húsinu Hverfisgötu 21 í Reykjavík og hyggst breyta því í íbúðahótel .
Innréttaðar verða tíu íbúðir á fjórum hæðum ; sjö tveggja herbergja og þrjár stúdíóíbúðir .
Byggingafulltrúinn í Reykjavík hefur samþykkt umsókn um framkvæmdir sem hefjast í októberbyrjun og lýkur snemma á næsta ári .
Halda í sögu og list " Þetta er krefjandi og skemmtilegt viðfangsefni en við höfum ágæta reynslu af því að gera upp eldri virðuleg hús þar sem leitast er við að halda í söguna og byggingarlistina , " segir Þórður B. Bogason , framkvæmdastjóri RR Hótela .
Hann vístar þar til þess að á sl. ári var Hverfisgötu 45 , sem áður hýsti m.a. sendiráð Noregs og Söngskólann í Reykjavík , breytt í 15 íbúða hótel .
Það hús var endurbætt í bak og fyrir og hið sama verður nú gert við Hverfisgötu 21 , þó svo að breytingum þar verði fleiri skorður settar .
Í húsinu á Hverfisgötu , sem byggt var árið 1912 , bjuggu fyrsta hálfan annan áratuginn Jón Magnússon , bæjarfógeti og síðar forsætisráðherra , og kona hans , Þóra Jónsdóttir .
Hið íslenska prentarafélag eignaðist félagið á stríðsárunum og hafa höfuðstöðvar félaga prentara og bókagerðarmanna verið þar æ síðan .
Þar var einnig til húsa um árabil Bókaútgáfa Menningarsjóðs og Þjóðvinafélagsins .
Íbúðir tileinkaðar Kristjáni X Starfsfólk teiknistofu Erlings G. Pedersen hefur umsjón með endurgerð hússins .
Að sögn Þórðar Bogasonar stendur meðal annars til að tvær hótelíbúðir í húsinu verði tileinkaðar minningunni um konungsheimsóknina árið 1926 .
Það ár komu Kristján X Danakonungur og Alexandrína drottning í opinbera heimsókn til Íslands og var fengin gisting á heimili forsætisráðherra – og segir nokkuð um glæsileika hússins að það þótti konungi hæfa .
sbs@mbl.is 