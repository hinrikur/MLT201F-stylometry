Borgarskáldið Tómas Guðmundsson stóð á köldum degi á því herrans ári 1976 í Lækjargötu og beið eftir grænu gangbrautarljósi .
Ljósmyndari Morgunblaðsins smellti af og útkoman varð ljóðræn mynd með sérstæðri dýpt .
Með ljóðum sínum skapaði Tómas nýja Reykjavík og bókin Fagra veröld sem út kom árið 1934 markaði kaflaskil .
Þá breytti borgin um svip .
Þó Tómas , sem lést árið 1983 , sé gjarnan sagður hið eina borgarskáld lágu rætur hans annarsstaðar .
Af bökkum hvaða fljóts var Tómas og á hvaða bæ var hann fæddur og uppalinn ? Svar : Tómas Guðmundsson var fæddur við Sogið og var frá Efri-Brú í Grímsnesi , fæddur árið 1901 .
