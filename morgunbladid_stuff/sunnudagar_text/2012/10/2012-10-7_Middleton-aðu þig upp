Heimsbyggðin eignaðist nýja tískufyrirmynd þegar Vilhjálmur Prins kvæntist Kate Middleton .
Auðvitað hafði hún verið undir smásjá meðan þau Vilhjálmur voru " bara " kærustupar en eftir að hún giftist prinsinum fór hún að sinna opinberum skyldum og neyddist til að vera alltaf tipp topp til fara .
Hún fann fljótlega sína hárgreiðslu og komst að því að hún liti alltaf langbest út ef hún blési á sér hárið , túberaði rótina örlítið til að fá mátulega lyftingu og krullaði endana til að fá fallegri línur í hárið .
Á dögunum var ársreikningur konungsfjölskyldunnar gerður opinber og þá kom í ljós að frú Middleton eyddi 7 milljónum í föt á síðasta ári .
Það öfunda örugglega einhverjar frúna af þessari upphæð því við vitum að það er hægt að kaupa ýmislegt fyrir þessa upphæð .
Sá sem lifir í öfund verður aldrei hamingjusamur og því er ágætt að hafa það í huga að best klæddu konur heims hafa oft ekki mestu fjárráðin .
Það að kunna að velja saman föt er kúnst sem ekki má gera lítið úr og það er aldrei hægt að kaupa sér stíl .
Stíll frú Middleton er klassískur og dálítið breskur .
Hún er yfirleitt smartari þegar hún fer út í búð eða sinnir hversdagslegum skyldum sem venjuleg manneskja en þegar hún klæðir sig upp fyrir opinberar skyldur .
Hverdagsútgáfan af frú Middleton er í gallabuxum og í leðurstígvélum yfir þær .
Stundum er hún meira að segja í gúmmístígvélum yfir buxurnar .
Það eru kannski einhverjar orðnar leiðar á því að troða buxunum ofan í stígvélin en það er ástæða fyrir því hvers vegna þessi tískustraumur er svona lífseigur .
Það að fara í stígvél yfir buxur er klæðilegt .
Leggurinn virkar lengri en þegar við förum í ökklaháa skó við þröngar buxur .
Við stígvélin er frú Middleton í lekkerum ullarpeysum , leðurvestum , vatteruðum vestum , vatteruðum jökkum eða vaxjökkum .
66 Norður var að koma með splunkunýjan primaloft jakka , sem er vatteraður og dásamlega hlýr .
Ef þú Middleton-ar þig upp skaltu máta þennan jakka , girða gömlu gallabuxurnar ofan í leðurstígvél og setja smá krullur í hárið .
