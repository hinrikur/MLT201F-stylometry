Bogomil Font færir fólki jólastemninguna , með sínu nefi , " segir söngvarinn ástsæli .
Hann kemur fram á árlegum jólatónleikum Stórsveitar Reykjavíkur í Silfurbergi Hörpu á sunnudag , klukkan 17 .
Samúel J. Samúelsson stjórnar sveitinni sem flytur ásamt Bogomil tónlistina á diskinum Majonesjól sem kom út árið 2006 .
Þetta er galsafengin tónlist , full af glettni og jólahúmor , og eru tónleikarnir ætlaði fjölskyldufólki á öllum aldri .
" Já , við ætlum að rifja Majonesjólin upp , " segir söngvarinn og bætir við að þau virðist koma ágætlega undan fargi liðinna ára .
Stórsveitin og Bogomil unnu saman að plötunni en þá var þessi dularfulli krúner á hátindi kaldhæðni sinnar í textagerð , í kalypsógírnum , að sögn Sigtryggs Baldurssonar tónlistarmanns , sem stendur þétt að baki söngvaranum .
" Í textunum er verið að gagnrýna sitthvað við jólahaldið en annað er lofað .
Bogomil og Samúel finnst báðum gaman á jólunum en engu að síður má gagnrýna ákveðna hluti , " segir hann og bendir á að í kalypsotónlist sé alvanalegt að gagnrýna hina og þessa hluti en hægt sé að þykja vænt um þá á sama tíma .
" Það er þetta tvíeggjaða sverð .
Stundum þarf að hlusta vel á textana til að átta sig á því hvort verið er að deila á eða lofa .
Það getur verið skemmtilegt , " segir hann og flissar .
En er ekki gaman fyrir krúnerinn að standa fyrir framan svona öfluga stórsveit og syngja ? " Jú , það er ofsalega gaman að syngja með þessu bandi .
Ég væri alveg til í að gera það oftar .
" Þarna er ekki alveg ljóst hvort talar , Bogomil eða Sigtryggur .
Sá síðarnefndi bætir svo við að Bogomil birtist æ sjaldnar þessi árin , hann hafi mikið dregið sig í hlé " eftir að hafa lengi verið upptekinn við ballspilamennsku .
" Nú gefst því ánægjulegt tækifæri til að heyra þessa bráðfjörugu tónlist með honum á jólatónleikum Stórsveitarinnar .
efi@mbl.is 