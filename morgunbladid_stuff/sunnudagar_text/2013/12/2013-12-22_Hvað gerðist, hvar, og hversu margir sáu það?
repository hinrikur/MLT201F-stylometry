Nú er sá tími ársins sem samfélagsmiðlarnir birta ársuppgjör sín .
Þá er ekki átt við fjárhagslegt uppgjör , heldur fremur hið félagslega .
Þetta eru áhugaverðar samantektir sem gefa ákveðna innsýn í það hvernig árið var , ekki ósvipað og fréttaannálar sjónvarpsstöðvanna .
Sveinn Birkir Björnsson sveinnbirkir@gmail.com Facebook-notendur merkja gjarnan við hvar þeir eru staddir þegar þeir koma á nýja og framandi staði .
Þetta er kallað að " tékka inn " og í fyrsta sinn er Ísland með á þeim lista .
Bláa lónið er í 9. sæti yfir vinsælustu staðina til að tékka sig inn á Facebook , á eftir stöðum eins og Disneylandi í París og Reeperbahn í Hamborg .
Neðan við Ísland eru svo staðir eins og Disneyland í Hong Kong og Disneyland í Kaliforníu , sem var vinsælasti staðurinn í Bandaríkjunum svo eitthvað sé nefnt .
Þetta gefur okkur mögulega einhverja mynd af vinsældum Íslands sem ferðamannastaðar .
Vinsælustu staðir heims voru hins vegar Puerto Madero í Buenos Aires í Argentínu , Melbourne Cricket Ground í Melbourne í Ástralíu , og Parque ibirapuera í São Paulo í Brasilíu , en allt eru þetta vinsælir útivistarstaðir í sínum heimaborgum .
Ísland er hins vegar ekki á lista yfir þá staði sem oftast er tekin mynd af á Instagram .
Það var verslunarmiðstöðin Siam Paragon í Bangkok sem oftast var myndefni Instagram-notenda á þessum ári .
Níundi vinsælasti staðurinn var einnig í Taílandi , en það var Suvarnabhumi-flugvöllur í Bangkok .
Þrír af vinsælustu stöðunum til að taka myndir af voru í New York ; Times Square ( 2 ) , Central Park ( 7 ) og almenningsgarðurinn The High Line ( 10 ) .
Los Angeles átti tvo myndvæna staði á topp tíu : Staples Center , sem er heimavöllur körfuboltaliðanna Los Angeles Lakers og Los Angeles Clippers ( 6 ) ; og Doger Stadium ( 8 ) , sem er heimavöllur hafnaboltaliðsins Los Angeles Dodgers .
Aðrir staðir á topp tíu lista Instagram voru Disneyland í Kaliforníu ( 3 ) , Bellagio-gosbrunnurinn í Las Vegas ( 4 ) , og Disney World í Florida ( 5 ) .
Umtalaðsta efnið Páfinn var Facebook-notendum hugleikinn á árinu , en hann var oftast nefndur í samræðum notenda .
Í öðru sæti yfir vinsælustu umræðuefnin á Facebook voru kosningar , en fjölmennar kosningar fóru fram í stórum löndum eins og Indlandi , Kenýa , Íran og Ítalíu á þessu ári .
Í þriðja sæti var nýjasti erfingi ensku krúnunnar , en tveimur sætum neðar var Margaret Thatcher .
Á milli þeirra situr orðið fellibylur .
Miley Cyrus ( 7 ) og Nelson Mandela ( 10 ) komust líka á listann .
Harlem Shake var í 6. sæti , en það er eina netæðið ( viral video ) sem nær á listann .
Maraþonið í Boston náði 8. sæti , en hryðjuverkaárásin sem átti sér stað þá er eflaust mörgum í minni .
Í 9. sæti var hjólreiðakeppnin Tour de France .
Á Twitter var Superbowl-leikurinn sá einstaki atburður sem var mest ræddur Alls voru rúmlega 24 milljón tíst send út með merkingunni SB47 .
Hryðjuverkin í Boston voru Twitter-notendum líka ofarlega í huga , en um 27 milljón tíst voru send með merkingunni bostonstrong og skyldum merkingum .
Óskarsverðlaunaathöfnin var líka vinsæl , en Twitter-notendur sendu um níu milljón tíst tengd athöfninni meðan á henni stóð .
Breytingar á högum Algengustu viðburðir í lífi fólks sem deilt var á Facebook á þessu ári voru tengdir breytingum á sambandi .
Fólk byrjaði saman eða gifti sig ( 1 ) , eða skildi að skiptum ( 4 ) .
Fólk flutti líka ( 2 ) og ferðaðist ( 3 ) og aðrir fengu sér gæludýr ( 7 ) eða eignuðust nýjan vin ( 5 ) .
Ástvinir dóu ( 8 ) og aðrir nýir komu í heiminn ( 6 ) .
Sumir vöndu sig af ávana ( 10 ) en aðrir fengu sér lokk ( 9 ) .
Að sama skapi voru þau tíst Twitter-notenda sem oftast voru endurbirt tengd dauðsföllum .
Mest endurbirta tíst ársins var tíst Glee-stjörnunnar Lea Michele sem staðfesti að samleikari hennar úr Glee-þáttunum , Cory Monteith , væri látinn .
Alls var það tíst endurbirt 408.000 sinnum í 133 löndum .
Annað mest endurbirta tíst ársins staðfesti að leikarinn Paul Walker hefði látist í umferðarslysi 1. desember .
Þriðja mest endurbirta tíst ársins var svo frá Niall Horan úr strákabandinu One Direction sem fagnaði því að vera orðinn tvítugur .
Æði ársins Vinsælasta myndin sem birtist á Instagram í ár var mynd af þeim félögum Will Smith og Justin Bieber , sem sá síðarnefndi birti á Instagram .
Ein og hálf milljón notenda merkti við að þeim líkaði myndin .
Vinsælasta merkingin á Instagram-myndum var hins vegar love , en alls var 371 milljón mynda merkt þannig .
Og jafn einkennilega og það kann að hljóma , þá náði food einungis fimmta sæti yfir mest notuðu merkingarnar .
Vinsælasta myndband ársins á Youtube var í boði norsku grínistanna í Ylvis sem hristu upp í bæði heimspekingum og náttúrufræðingum , ungum sem öldnum , með því að spyrja hvaða hljóð refurinn gæfi frá sér .
Myndbandið What Does the Fox Say var spilað tæplega 300 milljón sinnum frá því í september fram til áramóta .
Næstvinsælasta myndbandið var einnig frá Noregi , en það var útgáfa norska hersins af hinu vinsæla Harlem Shake-atriði , en það safnaði um 90 milljón áhorfum .
Einhvern tíma hefði mátt segja mér það tvisvar að Norðmenn nytu slíkra vinsælda sem skemmtikraftar .
Í þriðja sæti var myndband sem nefnist How Do Animals Eat Their Food frá brandarakarli sem kallar sig Mr. Epic Man .
Íþróttir áberandi Á lista yfir vinsælustu umræðuefnin á Facebook er Tour de France reyndar eini íþróttaviðburðurinn sem kemst á listann á heimsvísu , en ef skoðaðir eru listar eftir löndum eru íþróttafólk og íþróttaviðburðir undantekningarlaust í efstu sætunum .
Í Argentínu var Lionel Messi í 9. sæti yfir umræðuefni ársins , en í Brasilíu var Neymar í þriðja sæti .
Í Kanada var hokkíliðið Toronto Maple Leafs vinsælasta umræðuefnið , í Bandaríkjunum var það Superbowl-leikurinn , í Þýskalandi var það Bayern München , í Frakklandi var það Paris Saint-German og í Bretlandi var það tennisleikarinn Andy Murray .
Á Spáni var Real Madrid efst á blaði , næst kom Messi , Barcelona var í þriðja sæti og Ronaldo í því fimmta .
Superbowl-leikurinn var jafnframt vinsælasta umræðuefnið á Twitter .
Úrslitaleikur Meistaradeildarinnar var heitasta umræðuefnið í maí .
NBA-úrslitakeppnin skapaði alls 27 milljón tíst og var heitasta umræðuefnið í júní .
Wimbledon-mótið var í öðru sæti í júlí og Tour de France var í fjórða sæti .
Útdrátturinn fyrir riðla á HM í knattspyrnu toppaði svo desember .
Það er augljóst að samfélagsmiðlar og íþróttir eiga saman eins og kókómalt og kringla .
