" Tilgangurinn með æfingunni er að styrkja vöðvana aftan á lærinu sem eru mjög svo vannýtt auðlind í okkar daglega lífi .
Þar að auki er einstaklega skemmtilegt að fylgjast með fólki gera þessa æfingu þar sem líkur eru á að meðal-Jón og meðal-Gunna , sem ekki hafa gert mikið af þessum hreyfingum , fái smá sinadrátt en ef það gerist skaltu einfaldlega rétta úr fætinum og teygja aðeins á þessum vöðvum , " segir Fannar Karvel íþróttafræðingur .
" Byrjaðu á að standa upp úr stólnum þínum og koma þér þægilega fyrir með e-ð til þess að halda í , t.d. stólbakið , kústskaft eða vinnufélagann .
Haltu stöðunni á fætinum í a.m.k. 20 sekúndur og alveg upp í 40 sekúndur ef þú getur , gerðu það sama hinum megin og endurtaktu 3-5x á hvorn fót .
" 