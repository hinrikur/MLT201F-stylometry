Árið 2013 hefur verið strangt og viðburðaríkt fyrir Garðbæinginn Alex Frey Gunnarsson .
Hann keppti á tíu dansmótum ásamt dansdömu sinni en þau luku keppnisárinu á því að dansa sig inn í úrslitin á heimsmeistaramótinu í París um síðustu helgi og hrepptu þar 5. sætið í flokki áhugamanna í standard-samkvæmisdönsum .
Ingibjörg Rósa Björnsdóttir ingibjorgrosa@gmail.com Þetta er minn besti árangur hingað til , en ég var yngsti keppandinn , " segir Alex sem verður 21 árs í byrjun janúar .
Hann hefði tæknilega séð mátt keppa í U21-flokknum líka en þar sem hann landaði heimsmeistaratitlinum þar í fyrra ákvað hann að einbeita sér að fullorðinsflokki í ár .
Áður hefur hann orðið Norður-Ameríkumeistari , árið 2010 , og náði 3. sæti í 10 dönsum í flokki unglinga á heimsmeistaramótinu 2008 .
Býr í ferðatösku en heldur til í Eistlandi Alex er kominn heim í stutt jólafrí , ef " heim " skyldi kalla .
" Jú , ég bý hjá foreldrum mínum þegar ég er á Íslandi , " segir hann og hlær .
" Ég bý eiginlega í ferðatösku en held mikið til í Eistlandi .
" Þaðan er nefnilega meðdansari Alex Freys , Liis End , og þau æfa mest í heimalandi hennar en einnig í Bretlandi , Ítalíu og Litháen , þar sem þjálfarar þeirra halda til .
Þá hafa þau ferðast til Japan , Kína , Taívan , Rússlands og víðar til að keppa á mótum í ár .
" Svo það er dálítið erfitt að lýsa því hvernig hefðbundinn dagur eða vika í mínu lífi er .
Ég geri mjög lítið annað en að dansa , æfa og keppa , " segir Alex .
Hann hefur sinnt fjarnámi við Fjölbrautaskólann í Garðabæ meðfram dansinum og á lítið eftir til að klára stúdentsprófið en eftir það hyggst hann einbeita sér eingöngu að dansi , og setur markið vitaskuld á heimsmeistaratitil .
" Ef ekki á næsta ári , þá árið þar á eftir ! " Langar að læra til hnykkjara Dansinn tekur líkamlega mikið á og hefur Alex stundum leitað til hnykkjara og lært hvernig hægt er að hlúa að og beita líkamanum til að laga álagsvandamál .
" Ég er að spá í að fara í háskólanám til Bandaríkjanna seinna meir og læra þessi fræði , " segir Alex en hann hefur líka hug á að leggja fyrir sig danskennslu þegar hann hættir að keppa .
" Mig langar að taka þátt í að byggja upp dansheiminn , ég hef séð hann vaxa gríðarlega og held að í framtíðinni eigi dans eftir að vera stór þáttur í íþróttaheiminum – með beinum útsendingum í sjónvarpi og þess háttar .
" Reynir að vera góð fyrirmynd fyrir litla bróður En dansinn tekur líka á andlega .
" Þetta getur verið einmanalegt stundum , það tekur mest á hvað maður er mikið einn á ferðalögum og hvað það getur tekið langan tíma að ná árangri , að þurfa að vera þolinmóður .
" Foreldrar Alex fóru þó með til Parísar til að fylgjast með mótinu þar , enda áttu þau tvo syni meðal keppenda .
Yngri bróðir Alex , Pétur Fannar , keppti ásamt Anítu Lóu Hauksdóttur í suðuramerískum og samkvæmisdönsum í undir 15 ára flokki og náðu þau 7. sæti .
" Honum er alvara með dansinn og stefnir líka langt þannig að ég reyni að vera honum góð fyrirmynd , " segir Alex og hlær .
