Á laugardagskvöld munu tónlistarmennirnir Biggi Hilmars , Sóley og Pétur koma fram ásamt hljómsveit í Tjarnarbíói .
Hyggjast þau flytja saman nýtt og óútgefið efni í bland við eldra .
Auk þess munu þau frumflytja jólalag , " Fögur jól " , sem þau sömdu nýverið saman og hefur fengið að hljóma talsvert á öldum ljósvakans undanfarið .
Tónleikarnir hefjast klukkan 20 .
" Við þrjú kynntumst í kringum afmælistónleika FÍT , " segir Biggi .
" Eitt leiddi af öðru og fyrr en varði vorum við komin í hljóðver og farin að hnoða saman deig ! Við eigum ýmislegt sameiginlegt þótt við séum líka ólík .
Við erum öll laga- og textahöfundar en dreymdi um að vinna með öðru sjálfstæðu fólki .
" 