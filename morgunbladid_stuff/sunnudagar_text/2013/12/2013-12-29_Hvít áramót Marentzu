Margir landsmenn tengja Marentzu Poulsen jólahátíðinni en hún var einna fyrst til að kynna landanum jólahlaðborð á skandinavíska vísu og smurbrauð .
Færri vita hins vegar að Marentza leggur ekki síður upp úr áramótunum ár hvert .
Skömmu fyrir gamlársdag skiptir hún jólaskrautinu út og færir heimilið í öllu bjartari búning , áður en nýtt ár gengur í garð .
Texti : Gunnhildur Ásta Guðmundsdóttir gunnhildur@mbl.is Myndir : Ómar Óskarsson omar@mbl.is Áramótin skipta mig alveg rosalega miklu máli en ég vil taka á móti nýju ári tæru og óáreittu , " segir Marentza létt í bragði í samtali við Sunnudagsblað Morgunblaðsins .
" Ég skipti öllu sem heitir jólaskraut út hjá mér heima og set upp hvítt , " bætir hún við .
Smurbrauðsdaman segist oft hafa verið spurð að því hvernig hún nenni að standa í að skipta öllu skrautinu út svona á milli hátíða , ekki síst eftir að hafa staðið vaktina á Café Flóru í Grasagarðinum flestum stundum fyrir jól .
" Þetta er bara svo gaman og ég hef líka nefnilega bara svo góða " nennu " , " segir hún kankvís .
Marentza segist hefja undirbúning áramótanna í kringum 29. desember ár hvert .
Þá skiptir hún út rauða litnum fyrir hvítan , setur til dæmis hvítar liljur í vasa , hvítt á jólatréð , dekkar upp hvítt áramótaborð ( " jafnvel með smávegis grænu og silfruðu " ) , setur upp hvít kerti og þess háttar .
" Ef veðrið er gott á sjálft gamlárskvöld set ég líka hvíta dúka og kerti á borðin úti , til að skapa hlýlega stemningu , " bætir hún við .
" Ég hef gert þetta svona til margra ára og þetta er svo hátíðlegt og fallegt , " segir hún glöð í bragði , greinilega ekki síður hrifin af þessum síðustu dögum ársins en sjálfri jólahátíðinni .
Þess má geta að fjölskylda og vinir eru fyrir löngu búin að átta sig á þema húsfreyjunnar í þessu árlega boði að hennar sögn og mæta allir klæddir einhverju hvítu .
" Síðan borðum við humar og drekkum kampavín með – þetta er svo yndislegt , " segir hún að lokum .
Marentza gefur hér uppskrift að áramótamatseðli með einmitt humar í aðalhlutverki á marga vísu .
Áramótahumarveisla Humarsalat með vatnsmelónum og lakkrísmascarpone Humar , skelflettur , 4-5 góðir halar á mann ef forréttur en fleiri ef aðalréttur 4 msk .
púðursykur 1 msk .
allrahanda 4 stk. stjörnuanís 1 stk. vatnsmelóna Góður slurkur af Pernod ( má sleppa ) 1 stk. fennel 250 g mascarpone-ostur 2-3 tsk .
saltað lakkríssíróp Dill og aðrar kryddjurtir eftir smekk Aðferð : Vatnsmelónan er skorin niður og látin liggja í Pernod í nokkra klukkutíma , eftir smekk ( ekki nauðsynlegt en gefur skemmtilegt anísbragð ) .
Melónan þéttist í leginum svo það er auðvelt að skera hana niður með ostaskeri eða skrælara .
Fennel er skorið í þunna strimla og mascarpone-osturinn hrærður upp með lakkríssírópinu .
Humarinn er grillaður , bakaður í ofni eða steiktur á pönnu , allt eftir smekk og þerraður vel .
Steytið stjörnuanís vel í mortéli og blandið saman við púðursykur , allrahanda , salt og pipar .
Veltið humri upp úr blöndunni og brennið með handbrennara .
Öllu raðað saman á disk eftir smekk .
Grillaður humar með steinselju , hvítlauk og smjöri 20 humarhalar 50 g smjör 1 búnt steinselja 4-6 hvítlauksgeirar , pressaðir ½ sítróna , safinn og börkurinn Salt og pipar eftir smekk .
Aðferð Klippið og garnhreinsið humarinn .
Bræðið smjörið og setjið restina út í og blandið vel saman .
Mér finnst best að grilla hann , penslaðan beggja vegna með smjörblöndunni .
Eldunartíminn fer eftir stærð en mikilvægt er að elda hann ekki of mikið ( yfirleitt ekki meira en 3-4 mínútur ) .
Tandoori-humar 20 humarhalar 100 g smjör 3 msk .
tandoori-krydd eða gott tandoori-mauk 3-4 stk. hvílauksgeirar 1 msk .
engiferrót , rifin niður 2 tsk .
sítrónusafi Salt og pipar eftir smekk Aðferð : Bræðið smjörið ásamt restinni af hráefninu og grillið , eða eins og að ofan .
Humarmedalíur með sítrus og kóríander 20 humarhalar Humarfars : 500 g humar , skelflettur 100 g eggjahvíta 1 stk. sítróna – börkurinn rifinn og safinn kreistur ½ rautt chili , fínt skorið 1 búnt kóríander 2 msk .
sæt chili-sósa Allt sett í matvinnsluvél og blandað þar til orðið að farsi Chili majo dip ½ bolli japanskt majónes 1 msk .
sýrður rjómi 3 msk .
sæt chili-sósa eða meira eftir smekk .
Aðferð : Humarhalarnir eru skelflettir og farsið sett á þá áður en þeim er rúllað upp í medalíur .
Farsið sett yfir medalíurnar og þær bakaðar í ofni í 4-5 mínútur eða þar til humarinn er orðinn hæfilega þéttur í sér .
Gott er að setja chili majo yfir medalíurnar áður en þær eru bornar fram .
Þá er japönsku majónesi , sýrðum rjóma og sætu chili-sósunni blandað saman og ca .
ein matskeið sett ofan á hverja medalíu .
Himnesk súkkulaðikaka 200 g gott dökkt súkkulaði 200 g smjör 4 egg 150 g sykur ½ msk .
hveiti Þeytið egg og sykur þar til verður ljóst og létt .
Bræðið smjör og súkkulaði yfir vatnsbaði og kælið aðeins , blandið því síðan varlega saman við eggjamassann , sáldrið hveitinu yfir og hrærið aðeins .
Deigið er sett í skúffu og bakað við 145 gráður í 45 mínútur .
Súkkulaðimús : 0,5 lítri rjómi 400 g dökkt súkkulaði 100 g smjör 4 stk. egg Aðferð Súkkulaðið og smjörið er brætt yfir vatnsbaði .
Eggin eru sett út í eitt í einu .
Rjóminn þeyttur og bætt við rólega og öllu hrært saman .
Súkkulaðikakan er stungin út með snittujárni og er svo þakin með hindberjum og músin sett ofan á .
Hægt að skreyta með hverju sem er , t.d. hindberjamarengs .
