Sýningu á verkum pólsku listakonunnar Alicja Kwade lýkur í i8 galleríi við Tryggvagötu nú um helgina .
Kwade , sem hefur á undanförnum árum starfað í Berlín en sýnt víða um lönd , kallar sýninguna " Fastastjörnur og önnur skilyrði " .
Listunnendur eru hvattir til að nota tækifærið og kynna sér verk þessarar athyglisverðu listakonu .
Forsíðuumfjöllun er um verk hennar og feril í nýjasta tölublaði ArtReview-tímaritsins og er umfjöllunin á níu blaðsíðum .
Meðal annars er birt mynd af verki sem sýnt er í i8 , " Heavy Weight of Light " .
Greinarhöfundur lýkur ítarlegri umfjölluninni með því að spá Kwade greiðri leið upp á stjörnuhimin myndlistarinnar .
