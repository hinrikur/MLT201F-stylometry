Þegar Aurapúkinn kaupir sér eitthvað í erlendum netverslunum gætir hann þess alltaf að leita fyrst að afsláttarkóðum .
Oft dugar að slá einfaldlega inn í Google leitarorðið " coupon " og svo nafn vörunnar eða netverslunarinnar .
Á meðal efstu leitarniðurstaðna ættu að vera hlekkir í síður sem safna saman afsláttarkóðum og tilboðum á aðgengilegan hátt .
Síðan Retailmenot.com hefur reynst Púkanum sérstaklega vel í þessu tilliti og hjálpað honum að spara tugi þúsunda í gegnum árin .
Þar má iðulega þefa uppi afslætti upp á marga tugi prósenta .
Nær alltaf má fá einhvern afslátt á vörunni sem á að kaupa , þó ekki sé nema 5-10% , eða fá verulega lækkun á sendingarkostnaði .
Aukamínútunum sem varið er í leita að afsláttarkóða er yfirleitt vel varið ef sparnaðurinn er reiknaður út í tímakaupi .
