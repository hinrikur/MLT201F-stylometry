Það er ýmislegt lagt á sig fyrir jólamatinn .
Hér á landi ganga menn til rjúpna í allskonar veðravítum en á Spáni eru til ofurhugar sem sækja hnossgæti úr sjó .
Selja það svo dýrum dómum á fiskmörkuðum .
Þessir menn eru kallaðir Percebeiros og þeir ganga meðfram hálum klettum í sjónum til þess eins að sækja svokallaða gæsahrúðurkarla á jólaborð Spánverja .
Þeir byrja á því að negla sig fasta við klettana og láta sig svo síga í öldurótið þar sem allt getur gerst .
Í aðfallinu vinna þeir en halda sér dauðahaldi þegar næsta alda gengur yfir .
Gæsahrúðurkarlar eru eðlilega mjög dýr matur á Spáni enda ákaflega erfitt að sækja þá og hættulegt .
Fernando Marino er einn af ofurhugunum sem veiða við norðvesturströnd Spánar , við bæinn Costa de la Vela .
Hann hefur stundað þessar veiðar í 19 ár .
Hann segir við AFP að áhættan sé mikil .
" Hættan er ekki aðeins fólgin í köldu hafinu heldur einnig í því að við þurfum oft að stökkva á hála klettana .
Það eru stundum margra metra öldur og fólk hefur farist við þessa iðju .
" 