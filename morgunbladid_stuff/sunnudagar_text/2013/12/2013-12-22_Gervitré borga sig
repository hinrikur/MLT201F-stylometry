Nú fer hver að verða síðastur að kaupa jólatré fyrir stofuna .
Handagangur er í öskjunni hjá jólatrjáasölum úti um allan bæ og heilu gámarnir af ilmandi og fallegum nýfelldum jólatrjám rjúka út .
Aurapúkinn ólst sjálfur upp við lifandi jólatré og þykir fátt jafnast á við sjarmann sem því fylgir .
En Púkinn er líka yfirvegaður og hagsýnn neytandi og er farinn að hallast að því að fjárfesta í gervitré .
Miklar framfarir hafa orðið í framleiðslu gervijólatrjáa og þau allra vönduðustu eru þannig að varla má sjá nokkurn mun á þeim og lifandi tré .
Jafnvel ef höndunum er rennt eftir barrnálunum eru þau eins viðkomu og tré úr næsta skógi .
Gervitréð er jafnt og þétt , og enginn tími fer í að þræða jólatráasölurnar ár hvert .
Mest munar þó um verðið .
Gervijólatréð má nota ár eftir ár og jafnvel ef gervitréð er dýrt þá er það ekki lengi að borga sig upp .
