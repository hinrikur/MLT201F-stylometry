Heildverslunin Garri ehf. hefur eignast allt hlutafé í fyrirtækinu Servida & Besta ehf og tók starfsemina yfir um nú um mánaðamótin .
" Markmið með sameiningu er að ná fram auknu hagræði .
Við erum bjartsýn á framtíðina og höfum verið mjög farsælt fyrirtæki gegnum tíðina .
Við vonum , og reyndar trúum , að með sameinuðu fyrirtæki verðum við vel í stakk búin til að bæta og auka þjónustu við viðskiptavini , " er haft eftir Magnúsi R. Magnússyni , framkvæmdastjóra Garra , í fréttatilkynningu .
Garri ehf. er innflutningsfyrirtæki sem var stofnað árið 1973 .
Sérhæfing þess er þjónusta og sala á vörum á fyrirtækjamarkaði , það er til matvælafyrirtækja , stóreldhúsa , veitingastaða og fleiri .
Servida & Besta er innflutnings- og þjónustufyrirtæki með áherslu á rekstrarvörur og umbúðir ásamt sérhæfingu í hreinlætisvörum svo sem sápum , þvottaefnum og tækjum til iðnaðarnota .
Jafnframt starfrækir fyrirtækið verslunina Besta í Hreyfilshúsinu við Grensásveg en þar má finna úrval hreinlætisvara fyrir fyrirtæki og heimili .
Sameinað fyrirtæki verður rekið undir merkjum Garra ehf. Eigendur þess eru Magnús R. Jónsson og Magnús R. Magnússon sem hafa staðið vaktina hjá Garra frá upphafi .
sbs@mbl.is 