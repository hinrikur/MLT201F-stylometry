Talið er að nálega milljarður manns hafi fylgst með eða haft einhverja vitneskju um heimsmeistaraeinvígi Magnúsar Carlsens og Wisvanathans Anands í Indlandi á dögunum .
Þetta er býsna stór hluti mannkyns en tölurnar eru m.a. fengnar með uppsöfnuðu áhorfi frá viðburðinum í Chennai .
Norska þjóðin sat sem límd fyrir framan skjáinn og hafi einhverjir haft áhyggjur af hægu tempói skáklistarinnar er vert að minnast þess að þessi sama þjóð lét sér vel líka fremur tilbreytingasnauðar sjónvarpsútsendingar frá stafni skips sem sigldi á sex dögum um firði Noregs sumarið 2011 .
Ólíklegasta fólk fylgdist með útsendingum einvígisins sem voru matreiddar með snilldarlegum hætti þannig að allir gátu skilið hvar vinningsmöguleikar lágu , hversu öflugir leikirnir væru , hverjir væru helstu möguleikar o.s.frv. Skákin hefur fyrir löngu markað sér ákveðna stöðu innan hugbúnaðargeirans og hefur þá sérstöðu fram yfir langflestar keppnisgreinar að hægt er að stunda hana á netinu .
Í dag , sunnudaginn 29. desember , fer fram á ICC Íslandsmótið í netskák en þar hefur hinn nýráðni hótelstjóri á Nesjavöllum , Davíð Kjartansson , titil að verja .
Mótið var haldið fyrst árið 1996 .
Tímamörk verða 4-2 .
Skákklúbbarnir á netinu eru býsna margir en ég hygg að ICC , sem stendur fyrir Internet chess club , hljóti að teljast vinsælasta vefsvæðið .
Þangað hafa annað veifið vanið komur sínar allir sterkustu skákmenn heims .
Vinsælustu tímamörkin eru sennilega 3-0 og " bullet " sem er 1-0 sem þýðir ein mínúta og enginn aukatími .
Það skemmtilega við taflmennsku á netinu er að heimskunnir stórmeistarar og afar öflugir skákmenn gefa oft kost á því að taka eina " bröndótta " við ýmsa aðra spámenn .
Nýlega barst mér skák þar sem " skákmeistari Rússlands 2012 " , landsliðsmaður sem háði úrslitaeinvígið við Vladimir Kramnik í heimsbikarkeppni FIDE sl. sumar , tefldi við Hilmar Viggósson , kunnan skákmeistara sem átti fast sæti í sigursælli sveit Landsbanka Íslands þegar vinsældir Skákkeppni stofnana risu sem hæst .
ICC 2009 : Hilmar Viggósson – Dmitry Andreikin Nimzo-indversk vörn 1. d4 Rf6 2. c4 e6 3 .
Rf3 b6 4 .
Rc3 Bb7 5. g3 Bb4 6 .
Bg2 Bxc3 + 7. bxc3 d6 8 .
0-0 h6 9. d5 exd5 10 .
Rd4 c5 11 .
Rf5 Dd7 12. g4 ! Vinnur h5-reitinn fyrir riddarann .
12... .
Rxg4 ? ! Hæpið .
Betra er 12... .
O-O 13. cxd5 og ef 13... .
Rxg4 þá kemur 14. e4 Rf6 15 .
Bf4 með góðum færum fyrir peðið .
13 .
Rxg7 + Kf8 14 .
Rh5 Hg8 15 .
Kh1 dxc4 16. e4 Rc6 17. h3 Rge5 18 .
Rf6 De6 .
19 .
Rxg8 Kxg8 20 .
Hg1 Kh7 21. f4 Rd3 22 .
Be3 Hg8 23 .
Dh5 Re7 24. f5 Df6 25 .
Haf1 Hxg2 ? Lítur ágætlega út en ýmsir rólegir leikir voru betri þar sem svarta staðan er býsna traust .
26 .
Kxg2 Bxe4 + 27 .
Kh2 Rxf5 - Stöðumynd - Svartur hefur fjögur peð fyrir annan liðsmun .
Kóngsstaðan er viðsjárverð og riddarar svarts eru hættulegir .
Nú eru góð ráð dýr .
28 .
Bxh6 ! Ekki eins dýr og þér haldið ! Þessi biskupfórn splundrar kóngsstöðu svarts .
En Hilmar varð að hafa séð fyrir 30. leikinn .
28... .
Dxh6 29 .
Dxf7 + Rg7 30 .
Hxg7 + ! Dxg7 31 .
Dh5 + Dh6 32 .
Hf7 + Kg8 33 .
Dxh6 Kxf7 34 .
Dxd6 b5 35 .
Dd7 + Kf6 36 .
Dd8 + Ke5 37 .
Kg3 b4 38 .
Dh8 + – og svartur gafst upp .
Eftir 38... .
Kd5 kemur 39 .
Dg8 + og 40 .
Dxc4 .
Skemmtilega skák en tímamörk voru 3-0 .
Helgi Ólafsson helol@simnet.is 