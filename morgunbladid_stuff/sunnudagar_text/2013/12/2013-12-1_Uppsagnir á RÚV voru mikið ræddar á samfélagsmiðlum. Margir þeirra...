Uppsagnir á RÚV voru mikið ræddar á samfélagsmiðlum .
Margir þeirra starfsmanna sem misstu vinnuna tilkynntu það á facebook .
Færsla Eddu Sifjar Pálsdóttur , dóttur Páls Magnússonar útvarpsstjóra , vakti athygli .
" Þeir starfsmenn sem misstu vinnuna tilkynntu það margir á facebook .
Það hefur ein manneskja spurt mig hvort ég hafi misst mína vinnu í gær , sem er furðulítil tala miðað við allan þann fjölda sem virðist hafa hlaupið upp til handa og fóta og bölvað mér í sand og ösku hvar sem það gat .
Ég missti mína vinnu þó að ég hafi ekki skrifað Facebook-status um það fyrir DV að birta í live feed-inu sínu af hörmungarástandinu í Efstaleiti eins og um fótboltaleik væri að ræða , " sagði Edda Sif meðal annars .
Rithöfundurinn og verðandi varaborgarfulltrúinn Börkur Gunnarsson gerði viðtal við útvarpsstjóra í Kastljósinu að umtalsefni og sagði meðal annars : " Hefði samt verið fyndið að fá að sjá Helga Seljan taka viðtalið : " Þú ert óþverri ! " " Nei , þú ert óþverri ! " " Nei , þú ! " " Útvarpsmaðurinn Guðfinnur Sigurvinsson var einn þeirra sem voru látnir fara frá RÚV í vikunni .
Hann greindi frá því á facebook og sagði einnig þetta um framtíð RÚV : " Það er bara tvennt í stöðunni : Að brjóta Ríkisútvarpið niður í skuggann af sjálfu sér , sem er alveg að takast og einkavæða leifarnar svo mögulega að mestu eða hefja það aftur til fyrri vegs og virðingar .
Hafa það í öndunarvél eða taka úr sambandi , svo við notum líkingamál .
Þið eigið þessa stofnun , það er ykkar að ákveða þetta .
Hlakka til að heyra frá ykkur .
" 