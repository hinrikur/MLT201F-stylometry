Tónlistarmaðurinn góðkunni Dr. Gunni mun á sunnudag klukkan 14 koma fram í Þjóðminjasafninu ásamt vinum og skemmta gestum .
Búist er við því að Grýla og Leppalúði muni láta sjá sig á þessari ókeypis aðventuskemmtun .
Í Gerðubergi gefur að líta áhugaverða ljósmyndasýningu Daníels Þ. Magnússonar myndlistarmanns .
Glossolalia er heiti sýningarinnar og á henni gefur að líta verk sem hann segir mótast af listrænni sjálfssefjun .
Áhugavert djasstríó , Markowitz / Andersson / Mogensen , heldur tónleika í Norræna húsinu á laugardag klukkan 20.30 .
Tríóið lýkur þá tónleikaferð til nokkurra landa en það er skipað Dönunum Richard Andersson á bassa og Anders Mogensen á trommur og Bandaríkjamanninum Phil Markowitz á píanó .
Möguleikhúsið sýnir í Tjarnarbíói á sunnudag klukkan 20 einleikinn Aðventu sem byggist á hinni rómuðu sögu Gunnars Gunnarssonar .
Pétur Eggerz leikur í verkinu sem var frumsýnt 2008 og hefur hlotið afar góðar viðtökur áhorfenda en hljóðmyndin skipar líka stóran sess .
Guðbjörg Kristjánsdóttir safnstjóri verður á sunnudag klukkan 15 með leiðsögn um sýninguna Íslenska teiknibókin í Gerðarsafni .
Teiknibókin er einstæð meðan handritanna í safni Árna Magnússonar .
