" Það mætti lýsa þessu eins og frumkröftum eða kjarna sem er leystur úr læðingi með flæði hugsana og lita , " segir Eirún Sigurðardóttir myndlistarkona um teikningarnar sem hún sýnir á Mokka á Skólavörðustíg frá og með deginum í dag .
Sýninguna kallar hún einfaldlega " Nýjar teikningar " .
Eirún er einn þriggja meðlima Gjörningaklúbbsins , er einnig þekkt fyrir fjölbreyttar útfærslur í persónulegum verkum , en kveðst hér róa á ný mið. " Ég geri fjölda teikninga á einum degi , " segir hún .
" Fullt af tilraunum sem ekki ganga allar upp .
Raunar fæstar þeirra .
Ég vinn út frá ákveðinni kveikju , grunnhugsun eða tilfinningu í hverri teikningu sem síðan flæðir áfram og breytist eftir því hvernig vinnan þróast .
Ég nota einfaldan grunnefnivið : pappír , blýant , litarefni og vatn .
" 