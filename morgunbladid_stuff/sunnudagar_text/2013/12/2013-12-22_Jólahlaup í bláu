Rúmlega tíu þúsund manns hlupu fimm kílómetra góðgerðarhlaup í Liverpool í jólasveinabúningi í desember og reyndu þar með að setja heimsmet í fjölda fólks sem hleypur í sli ´ kum fatnaði til styrktar mannúðarmálum .
Metið er nú til umfjöllunar hjá Heimsmetabók Guinness .
Flestir tóku fram rauða og hvíta jólabúninginn og hlupu – allir nema stuðningsmenn Everton en þeir harðneituðu að mæta í rauðu og hvítu , sem eru litir erkióvina þeirra í Liverpool .
Fengu þeir sérstakt leyfi hjá Heimsmetabók Guinness til þess að blái liturinn teldist til jólalita .
Rígurinn milli Everton og Liverpool nær því langt út fyrir fótboltarammann .
Eitt sinn voru þessi lið , Everton og Liverpool , eitt og sama liðið en Liverpool var stofnað eftir deilur sem upp komu vegna leigu á gamla heimavelli Everton , Anfield , árið 1892 .
Síðan þá hefur ekki ríkt mikil vinátta milli liðanna .
Þó er leikurinn á milli þeirra stundum kallaður vinalegi borgarslagurinn því margar fjölskyldur í Liverpool styðja menn úr báðum liðum , sem er í góðu lagi líkt og að haupa jólahlaup í bláu .
