" Þetta er æfing sigurvegarans , ég kalla hana bikarbeygju þar sem hreyfingin minnir mig á að fagna eins og meistari með bikar .
Það er alltaf gott þegar æfingar virkja sem stærstan vöðvahóp líkamans og því er sniðugt að setja saman hnébeygju og axlarlyftu .
Hnébeygjur vinna með nánast alla vöðva líkamans , sérstaklega lærin , og því neðar sem þú kemst því betra , en ekki lyfta hælunum frá gólfi ( ef þeir lyftast – þá eru mjaðmirnar eða kálfarnir of stífir ) .
Reyndu að einbeita þér að því að gera æfinguna vel , " segir Silja Úlfarsdóttir , afrekskona í frjálsíþróttum og einkaþjálfari .
Gott að gera þessa æfingu 1x í viku , 3 sett með 10-12 endurtekningum , en það má nota lóð , bolta , bakpoka , eða vatnsbrúsa .
