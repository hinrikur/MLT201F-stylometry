Aurapúkinn hefur áður skrifað um hvað tölvuleikir eru hagkvæm skemmtun .
Algengt verð á nýjum tölvuleik er um 13.000 kr sem gæti virst mikið miðað við aðra afþreyingu , en þá á eftir að taka með í reikninginn að marga bestu leikina má spila í tugi og jafnvel hundruð klukkustunda .
Þeir sem vilja fá leik sem endist ættu að skoða síðuna www.howlongtobeat.com þar sem finna má lista yfir það hversu langan tíma tekur að klára hina ýmsu leiki .
Kemur þar t.d. í ljós að það tekur um 509 klst að spila upp til agna herkænskuleikinn Civilization V og hundruð leikjastunda má fá út úr vinsælum íþróttaleikjum eins og Fifa-seríunni og Football manager .
Þeir sem hafa meira gaman af riddurum og drekum ættu að geta drepið hátt í 200 stundir í Skyrim og eitthvað í námunda við 150 stundir í skotleik úr Battlefield seríunni .
