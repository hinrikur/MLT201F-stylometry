Jólin eru yndislegur tími .
Þetta er tími ástarinnar , hamingjunnar og nægjuseminnar og svo má ekki gleyma því hvað allir eru rólegir og yfirvegaðir svona síðustu dagana fyrir jól .
Vel úthvíldir og skapgóðir ...
ARG ! Þrátt fyrir fögur fyrirheit að vera einu sinni svolítið núllstillt og jarðtengd í desember þá klikkaði þetta algerlega í ár .
Ég geri því ráð fyrir að vera mun bugaðari en gellan í VR -auglýsingunum þegar klukkan slær sex á aðfangadag .
Ég ætla samt ekki að segja ykkur hvers vegna ...
Plönin snérust bara örlítið í höndunum á mér og svo er agalegt fyrir alla , sem ekki vinna hefðbundna níu til fimm vinnu , þegar þessir rauðu dagar koma á færibandi .
Internetið fer aldrei í neitt jólafrí sko ...
Þetta er samt ekkert einsdæmi því ég þekki ekkert annað en að vera dálítið buguð svona síðustu dagana fyrir jól .
Þegar ég var unglingur passaði ég mig alltaf á því að ráða mig í nógu mikla vinnu í jólafríinu svo ég fengi smá aur í budduna .
Ég lærði það mjög fljótt að næturnar eru drjúgar í desember .
Það er alveg ótrúlegt hvað er hægt að framkvæma eftir miðnætti – þegar hinir sofa svefni hinna réttlátu .
Ég hef nú ekki verið mikið að spá í sérstök jólaföt síðustu ár enda er yfirleitt til eitthvert fínerí í fataskápnum sem hægt er að smella sér í .
Jólaföt drengjamæðra þurfa að búa yfir sérstökum eiginleikum .
Það verður að vera hægt að setja saman heilu Legó-löndin í þeim ...
Á aðfangadag í fyrra var ég orðin grá í framan á tímabili því hálft kvöldið fór í að setja saman eitthvert Star Wars Legó .
Jóladagur og annar í jólum fóru líka mestmegnis í sömu iðju .
Þegar ég var búin að setja saman heilu stæðurnar af Legó-dóti hugsaði ég með mér hvað ég hefði gert af mér í lífinu og hver væri eiginlega að refsa mér .
Svo skulum við ekkert fara út í þá sálma hvað gerist þegar Legóið dettur í gólfið .
Vinkona mín fann reyndar ráð við þessu .
Hún límir allt Legóið saman með tonnataki – en það tekur hana reyndar helmingi lengri tíma ...
en jæja ! Sem sagt , fyrir svona mæður sem eiga drengi með Legó-æði , er mjög mikilvægt að vera í teygjanlegum jólafötum úr góðum efnum .
Ef þú ert í buxum skaltu hafa þær úr joggingefni því það er ekki séns að krjúpa á gólfinu í buxum úr elegant dragtarefni eða silkiefni .
Ef þú ferð í kjól skaltu annaðhvort hafa hann hólkvíðan eða úr jogging-efni .
Þið ykkar sem ætluðuð að vera í níðþröngum aðsniðnum Mad Men-kjólum getið pakkað saman .
Það er ekki hægt að Legó-a í þeim .
En af því að jólin eru hátíð barnanna þá er þessi vel siglda drengjamóðir sem hér skrifar löngu búin að átta sig á því að það eina sem hún þarf að eiga fyrir jólin er góður baugahyljari ...
( og vasapeli ...
djók ) martamaria@mbl.is 