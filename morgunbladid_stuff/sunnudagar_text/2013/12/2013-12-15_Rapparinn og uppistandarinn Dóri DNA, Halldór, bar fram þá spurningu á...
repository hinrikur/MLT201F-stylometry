Rapparinn og uppistandarinn Dóri DNA , Halldór , bar fram þá spurningu á twitter í vikunni hvaða lúðalegu nöfn fólk notaði um facebook á íslensku .
Ekki stóð á svörum .
Þarna komu upp orð eins og Fasbók , Fésskrudda , Trýnið , Fésið og Feisið .
Erni Úlfari Sævarssyni þykir Flettismetti skemmtilegast en Bragi Valdimar Skúlason kom með besta orðið ; Masreiðslubók mín og ykkar .
Efnt var til sérstakrar hátíðarsýningar á kvikmynd Ben Stiller , Walter Mitty , sem var meðal annars mynduð á Íslandi á síðasta ári .
Þorsteinn Guðmundsson leikari skrifar á Facebook í gær ; " Ég get sagt frá því núna að ég fór í leikprufu fyrir skipstjórann í mynd Ben Stillers en fékk ekki hlutverkið , trúlega af því að ég er takmarkaður leikari og frekar óskipstjóralegur .
Það gæti líka hafa skemmt fyrir mér að bera alltaf fram orðið " porpoise " eins og " purpose " sem merkir tilgangur .
Ég átti að öskra " Varaðu þig á hnísunni ! " sem hefur þá komið út " Varaðu þig á tilganginum ! " ( sem mér finnst nú reyndar bara enn flottara ) .
" Vera Sölvadóttir kvikmyndaleikstjóri svarar Þorsteini og segir að hann gæti örugglega fengið vinnu sem hvalaleiðsögumaður með þessa einstöku hæfileika .
" White beaked dolphins og Porpoises eru mjög algeng hér um slóðir .
Athugaðu að " beaked " er borið fram " bíkt " .
Þá ertu góður .
Enda er að vera leikari oftast það sama og að vera listamaður svo það er kominn tími til að þú fáir þér almennilega vinnu ! " segir Vera .
Margrét Erla Maack er komin með 1.022 fylgjendur á Twitter og vekur athygli á því í vikunni að hún sé komin með fleiri fylgjendur en Sigmundur Davíð Gunnlaugsson .
Forsætisráðherrann er með 736 fylgjendur .
