Við erum oft 40 til 50 á æfingum í einu og í Reykjavíkurmaraþoni taka þátt 50 til 60 manns úr hópnum .
Ég legg samt áherslu á að við erum frístundahlauparar því hópurinn rúmar alla ; fólk sem vill ganga og fara í styrktaræfingar og teygjur á eftir er velkomið og kann að meta það , segir Erla Gunnarsdóttir , íþróttakennari við Hamraskóla , sem kom á fót hlaupahóp fyrir rúmum 20 árum og er enn við stjórnvölinn .
Ekki flækja einfalda hluti " Ég gæti skipt þessu upp í byrjendahóp , mið- og afrekshóp eða eitthvað slíkt en þá væri þetta orðið allt annar hlutur ; venjuleg íþróttaæfing .
Þá væri farið að flækja hluti sem eru einfaldir ! Mestu máli skiptir að þetta er heilsurækt fyrir fólkið í hverfinu og einmitt ekki síður á félagslegum grunni .
Hvað er skemmtilegra en að vera í góðum hópi og komast í gott form í leiðinni ? " spyr Erla .
Hópurinn kemur saman fjórum sinnum í viku hverri , þó ekki allir alltaf .
Langfjölmennast er á mánudögum og miðvikudögum þegar hlaupið er frá Hamraskóla og þá er alveg sama hve langt fólk treystir sér til að fara .
" Ég stjórna upphitun og gef síðan upp tíma sem fólk á að hlaupa .
Hjón geta til dæmis komið saman , hlaupið á mismunandi hraða og mismunandi vegalengd , en endað á sama stað á sama tíma .
Við byrjum saman og endum saman þótt aldurshópurinn sé breiður ; sá yngsti er 14 ára og 67 ára sá elsti .
" Stundum er bryddað á öðrum en hefðbundnum æfingum .
" Við gerum ýmislegt skemmtilegt .
Í tuttugu ár höfum við hlaupið á hverju hausti héðan úr Grafarvogi og upp í Mosfellsbæ , förum þar saman í sund , borðum saman og dönsum svo á eftir .
Í tengslum við þetta hafa margir komið sér upp mjög skemmtilegum búningum sem þeir klæðast í hlaupinu upp í Mosfellsbæ , og mæta svo líka í þeim í Gamlárshlaup ÍR .
" Fyrst á milli ljósastaura Hópurinn úr Grafarvoginum hefur einmitt lengi vakið athygli í ÍR-hlaupinu fyrir líflegan klæðnað og almenn skemmtilegheit .
Erla byrjaði með skokkhóp að hausti eftir að hugmynd kviknaði á kennarastofu Hamraskóla að sniðugt yrði að koma á fót göngu- eða hlaupahóp .
" Margir byrjendur voru í hópnum og í fyrstu hlupum við á milli ljósastaura .
Margir hafa byrjað þannig en farið svo í maraþon – og í hópnum eru meira að segja fyrrverandi Íslandsmeistarar í maraþoni .
Það er þó ekki markmið í sjálfu sér að hlaupa svo langt og enginn sem byrjar í hópnum hugsar strax um það .
Menn ljúka fyrst styttri vegalengdum eftir að þeir byrja að keppa .
Skynsemin er höfð að leiðarljósi ! Það er gott og reyndar nauðsynlegt að hafa þjálfara sem stýra álaginu .
Að hlaupa er góð og einföld líkamsrækt en það er hægt að æfa rangt og því mikilvægt að stýra álaginu.Hvíldin og endurheimtin á milli æfinga skiptir líka miklu máli til þess að fólk náði góðum framförum .
" Úr trimmhópnum í landsliðið Ingvar Hjartarson og Helga Guðný Elíasdóttir eru í landsliði Íslands í frjálsíþróttum – en bæði hófu hlaupaferilinn í skokkhópi Fjölnis ! Sannarlega ekki hefðbundin leið í landslið ...
Helga Guðný og Ingvar , sem bæði eru 19 ára , eru úr Grafarvogi og hófu að hlaupa með skokkhópnum en lofuðu svo góðu að Erla Gunnarsdóttir kom þeim á framfæri við frjálsíþróttadeild Fjölnis .
" Ég var í fótbolta með Fjölni þegar ég var lítill , skipti svo yfir í körfubolta en fannst ekki nógu gaman , hætti eftir tíunda bekk og tók þátt í Reykjavíkurmaraþoninu um sumarið .
Ég hafði oft hlaupið langt , hafði alltaf haft gott grunnþol og fann að það hentaði mér mjög vel að hlaupa langt .
Mér fannst það gaman , vissi að íþróttakennarinn minn í Víkurskóla í 9. og 10. bekk var í skokkhópnum og ákvað að prófa , haustið sem ég byrjaði í Kvennó .
Um áramótin , þegar ég hafði hlaupið með hópnum í þrjá mánuði , spurði Erla [ Gunnarsdóttir ] hvort ég vildi ekki prófa að hlaupa á braut og Sigríður Klara [ Böðvarsdóttir ] hjá frjálsíþróttadeildinni hvatti mig líka til þess .
Þær bentu mér á að stefna á 5.000 metra hlaup en ég fílaði mig ekki alveg nógu vel .
Mér fannst það passa mér betur að vera í langhlaupum með skokkhópnum en styttri hlaupum og styrktaræfingar eins og þá voru í boði hjá frjálsíþróttadeildinni , " segir Ingvar við Sunnudagsblað Morgunblaðsins .
Haustið 2011 hafði frjálsíþróttadeild Fjölnis aftur samband við Ingvar ; þá var Sigurður P. Sigmundsson , hinn kunni langhlaupari og fyrrverandi Íslandmseistari í maraþoni , farinn að þjálfa hjá deildinni og Ingvar sló til , en hélt samt áfram að hlaupa með skokkhópnum og mætir enn reglulega á æfingar hjá Erlu .
Á braut keppir Ingvar í 5 og 10 km hlaupi .
" Mér finnst skemmtilegra að vera í einstaklingsíþrótt þar sem ég set pressuna á mig sjálfur og geri það sem mig langar , en að þjálfari eða liðsheildin stjórni því að hverju er stefnt .
Í hlaupunum er allt undir mér sjálfum komið hvað gerist , " segir Ingvar .
