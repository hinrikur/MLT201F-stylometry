Á veitingahúsinu Cafe Adesso í Smáralind hefst vinnudagurinn á tíunda tímanum á morgnana .
Það rokkar aðeins til frá degi til dags hve margir starfsmenninrir eru , enda er gestafjöldi misjafn milli daga .
Þetta tvennt þarf aðeins að haldast í hendur .
" Virku dagana byrja annirnar hér á tólfta tímanum .
Það er algengt að til dæmis starfsfólk hér í verslunarmiðstöðinni eða úr fyrirtækjum hér í nágrenninu komi hingað í hádegismat en þá eru á matseðlinum hér til dæmis hamborgarar , steiktur fiskur í raspi , fylltar pönnukökur , kjúklingaréttir ýmiskonar og diskur með völdum sushi-réttum og svo mætti áfram telja , " segir Elís Árnason veitingamaður .
Vera á gólfinu með fólkinu Elís er gamalreyndur í veitingastarfsemi .
Hefur rekið Adesso undanfarin ár , en hefur annars lifað og hrærst í veitingageiranum í áraraðir .
Verið með slíkan rekstur á Akureyri , í Hrísey og nú fyrir sunnan .
Mætti þá fleiri verkefni tiltaka .
" Þó að ég sé eigandi og hafi daglegan rekstur með höndum finnst mér miklu skipta að vera líka á gólfinu með fólkinu mínu .
Að allir starfsmenn taki slaginn þegar mest er , það skapar jákvætt andrúmsloft .
Einnig gefur þetta mér líka góða tilfinningu fyrir daglegri starfsemi , " segir Elís .
Kaffi , kökur og bökur Eftir hádegi er Adesso öðru fremur kaffihús eins og þau gerast best .
Þar er hægt að fá tíu dropa af kaffi og allskonar drykki , kökur , bökur , pönnsur , smurt brauð og svo mætti lengi áfram telja .
Veisla í farángrinum , hét saga Hemingway sem Laxness þýddi forðum – og víst er að í jólamánuðinum koma margir klifjaðir innkaupapinklum og öðrum farangri við á kaffihúsum eins og Adesso .
Munum þá líka að á aðventunni tilheyrir að gera sér dagamun og njóta lífsins .
sbs@mbl.is 