Alls 65% landsmanna eru jákvæð í garð Strætós bs. , samkvæmt viðhorfskönnun sem Capacent Gallup gerði fyrir fyrirtækið .
Þetta er aukning um rúm 11% á milli ára , en í fyrra voru 53,5% aðspurðra jákvæð í garð Strætós .
Fjórðungur aðspurðra sagðist hlutlaus og 10% voru neikvæð .
" Strætó hefur lagt mikla vinnu í að auka þjónustustig og ímynd Strætós og gaman er að sjá að sú vinna sem hefur verið unnin bæði innan veggja Strætós og úti í samfélaginu er að skila sér í jákvæðara viðhorfi til fyrirtækisins .
En við hjá Strætó gerum okkur grein fyrir því að það er alltaf hægt að gera betur og miðar öll okkar vinna að því , " segir Reynir Jónsson , framkvæmdastjóri Strætós í tilkynningu .
Könnunin sem var netkönnun , var gerð í október 2013 af Capacent Gallup .
Úrtakið var 1.450 manns á öllu landinu og svarhlutfallið 57% .
sbs@mbl.is 