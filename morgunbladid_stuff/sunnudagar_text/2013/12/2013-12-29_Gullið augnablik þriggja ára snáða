Nokkur börn hafa skreytt forsíður Morgunblaðsins á aðfangadag og meðal þeirra er Arnar Stefánsson .
Þegar taka átti myndina af honum árið 1994 var gutti ekki sáttur enda aðeins þriggja ára og fyrirsætustörf ekki beint ofarlega á lista yfir skemmtilega afþreyingu .
Gunnþórunn Jónsdóttir gunnthorunn@mbl.is Þetta kom þannig til að hringt var í mömmu og hún beðin um að fá mig lánaðan í myndatöku .
Ljósmyndarinn , Raxi , þekkti til hennar og vissi að hún ætti lítinn strák .
Það þurfti að redda myndatökunni með hraði og var þetta því ákveðið á staðnum .
Pabbi sótti mig því strax á leikskólann og ég var víst bara í makindum mínum að kubba þegar hann kom .
Ég skildi ekkert hvað var í gangi og var alveg ómögulegur í bílnum .
Mamma er hárgreiðslukona og pabbi skutlaði mér til hennar í klippingu því hún vildi punta mig aðeins fyrir myndatökuna .
" Sandurinn var þar skolaður úr hárinu á Arnari eftir fjör á leikskólanum og hann klæddur í sparifötin , sem amma hans hafði saumað á hann .
" Þetta var víst algjör martröð , " segir Arnar og hlær .
" Ég var svo óþekkur .
Það tókst jú að klippa á mér hárið og klæða mig en þegar ég var kominn í Hallgrímskirkjuna þar sem myndatakan fór fram var ég ekkert sérstaklega sáttur .
Ég var bara vælandi og rauður í augunum og gat með engu móti setið kyrr .
" Arnar segist ekki muna mikið eftir myndatökunni en sagan af henni er reglulega rifjuð upp á heimilinu .
" Það er svo oft þannig að þegar maður heyrir af einhverju atviki frá barnæsku rifjast upp fyrir manni ýmislegt , " segir Arnar Stefánsson .
Arnar er 22 ára og stundar nám við Fjölbrautaskólann í Breiðholti í fatahönnun og textíl .
Hann segist muna örlítið eftir prestinum og Raxa , sem tók myndina , en annað muni hann ekki .
Það var í raun ákveðin heppni að hafa náð myndinni þar sem litli þriggja ára pjakkurinn var ekki sérlega spenntur fyrir uppstilltri myndatöku , skiljanlega .
Arnar segir að þegar menn hafi verið við það að gefast upp hafi hann allt í einu róast niður .
" Það var næstum því búið að slaufa þessu , því þetta var ekki hægt .
Pabbi tók þá utan um mig og ég róaðist eitthvað niður .
Raxi greip þá tækifærið og smellti nokkrum myndum af mér þegar ég náði að slaka á og horfa á kertið .
Hann náði að taka þessa fínu mynd og var þetta algjör heppni .
Ég held að ég hafi reynt mikið á þolinmæði pabba , " segir Arnar glaður í bragði .
Arnar er fæddur 14. desember og því óhætt að segja að hann sé mikið jólabarn , í orðsins fyllstu merkingu .
Hann segist vera það sjálfur en líki þó ekki stressið sem fylgir jólaundirbúningnum .
" Annars hlakka ég alltaf mikið til jólanna .
" 