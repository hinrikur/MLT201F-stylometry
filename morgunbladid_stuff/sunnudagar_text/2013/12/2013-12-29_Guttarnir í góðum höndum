Landsliðsdrengirnir okkar í fótboltanum spila margir hverjir undir stjórn fyrrverandi leikmanna sem gerðu garðinn frægan hér á árum áður .
Trúlega er Alfreð Finnbogason í mestu goðsagnarhöndunum en markavélin Marco van Basten stýrir Alfreð á hliðarlínu Heerenveen .
Þá er Birkir Bjarna með sjálfan aukaspyrnusérfræðinginn Sinisa Mihajlovic yfir sér .
Kolbeinn Sigþórsson Ajax Frank de Boer De Boer spilaði lengst af í liði Ajax og Barcelona sem varnarmaður .
Hann vann Meistaradeildina með liði Ajax áður en hann fór til Barcelona 1999 ásamt tvíburabróður sínum Ronald .
Þar spilaði hann 144 leiki til ársins 2003 áður en hann fór á smáflakk þangað til skórnir fóru upp í hillu 2006 .
Hann spilaði 112 landsleiki og skoraði í þeim 13 mörk .
Hefur verið stjóri Ajax síðan 2010 .
Alfreð Finnbogason Heerenveen Marco van Basten Trúlega einn besti framherji sem hefur nokkru sinni spilað fótbolta .
Eftir að hafa skorað 128 mörk í 133 leikjum með Ajax var hann seldur til AC Milan 1987 þar sem hann komst á goðsagnastall með mörkum sínum .
Lagði skóna á hilluna aðeins 28 ára vegna meiðsla .
Hann tók við hollenska landsliðinu 2004 og var með það fram yfir EM 2008 .
Hefur verið stjóri Heerenveen síðan 2012 .
Ragnar Sigurðsson og Rúrik Gíslason FC København Ståle Solbakken Miðjumaður sem hafði auga fyrir mörkum .
Var markahæsti leikmaður HamKam árið 1990 þegar liðið fór upp í úrvalsdeildina norsku .
1994 fór hann til Lilleström þar sem hann hélt áfram að raða inn mörkum og var valinn besti miðjumaður Noregs árið 1995 .
Var seldur til Wimbledon þar sem dvölin var stutt en eftirminnileg .
Féll í ónáð hjá Joe Kinnier og var seldur til OB í Danmörku þar sem hann hélt áfram að raða inn mörkum og vinna titla .
Lagði skóna á hilluna eftir að hafa fengið hjartaáfall 2001 .
Hefur stýrt FCK síðan 2013 .
Emil Hallfreðs Veróna Andrea Mandorlini Mandorlini var varnartröll sem gerði garðinn frægan með Inter en hann lék með liðinu um sjö ára skeið .
Vann ítölsku deildina 1989 og UEFA-bikarinn 1991 .
Alls lék hann 180 leiki með Inter og potaði inn níu mörkum .
Fór til Udinese í tvö ár en lagði skóna á hilluna 1993 .
Hann komst aldrei í landslið Ítala enda valinn maður í hverju rúmi á þeim tíma .
Hefur stýrt Verona frá 2010 .
Aron Einar Cardiff Malky Mackay Maðurinn sem er þekktur fyrir að kunna að fara upp í ensku úrvalsdeildina .
Sem leikmaður fór hann þrisvar sinnum upp .
Fyrst með Norwich , þá West Ham og loks með Watford tímabilið 2005-2006 .
Hann hóf ferill sinn í Skotlandi með Queens Park áður en hann var seldur til Glasgow Celtic .
Norwich City keypti hann 1998 og þar spilaði hann í sex ár .
Hefur stýrt Cardiff síðan 2011 .
Birkir Bjarnason Sampdoria Sinisa Mihajlovic Mihajlovic var þekktur fyrir sín þrumuskot og magnaðar aukaspyrnur en hann skoraði 27 mörk úr aukaspyrnum á 14 keppnistímabilum í ítölsku A-deildinni .
Hann varð ítalskur meistari með bæði Lazio og Inter og vann til fjölda annarra titla með liðunum .
Hann á yfir 100 leiki að baki fyrir Sampdoria og komst meðal annars með liðinu í undanúrslit Evrópukeppni bikarhafa með því árið 1995 þar sem það tapaði fyrir Arsenal í vítaspyrnukeppni .
Hefur stýrt Sampdoria síðan 2013 .
Eiður Smári Club Brugge Michel Preud ' homme Einn allra besti markvörður sögunnar .
Varði mark Belga af stakri prýði á HM 1994 og fékk Yashin-verðlaunin þegar þau voru veitt í fyrsta sinn en þá eru markverðir heiðraðir .
Lék með Ásgeiri Sigurvinssyni hjá Standard Liège áður en hann færði sig til Mechelen .
Endaði ferilinn í Portúgal með Benfica .
Lék alls 58 landsleiki með Belgum .
Hefur stýrt Club Brugge síðan 2013 .
Guðmundur Þórarinsson og Þórarinn Ingi Valdimarsson Sarpsborg Brian Deane Framherjinn sem skoraði fyrsta markið í ensku úrvalsdeildinni stýrir Íslendingaliðinu Sarpsborg .
Dean lék í 21 ár sem atvinnumaður en skórnir fóru upp í hillu árið 2006 .
Dean skoraði fyrsta markið í úrvalsdeildinni gegn Manchester United í 2:1 -sigri Sheffield United .
Skoraði 83 mörk fyrir félagið áður en hann var seldur til Leeds þar sem hann lék 138 leiki og skoraði 32 mörk .
Lék þrjá landsleiki fyrir England en tókst ekki að skora .
Hefur stýrt Sarpsborg frá 2012 .
