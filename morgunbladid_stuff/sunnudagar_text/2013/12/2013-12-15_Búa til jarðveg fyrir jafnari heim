Fyrir helgina fór af stað samstarfsverkefni UN Women , ELLU , Sögu Sig og Landsbankans .
Allur ágóði verkefnisins rennur óskertur í styrktarsjóð UN Women með það markmið að leiðarljósi að afnema ofbeldi gegn konum .
Katrín María Káradóttir , yfirhönnuður ELLU og Saga Sig , ljósmyndari , unnu saman að hönnun verkefnisins enteymið hjá ELLu sá um framleiðslu á svokölluðum Fiðrildabolum .
Vilja sýna konur sem félaga Katrín María segir verkefnið skipta gríðarlegu máli og að málstaðurinn hafi staðið henni nærri mjög lengi .
" Hugmyndin á bak við bolina snerist um það hvernig hægt væri að sýna konur sem félaga og reyna að kveða í kútinn þessa mýtu að konur séu konum verstar .
Hvað formið varðar á bolurinn að henta fyrir bæði kynin með hliðsjón af kvenlíkama því allt sem er fyrir bæði kynin í dag er í raun hannað með hliðsjón af karllíkama , svo það varð nettur snúningur .
" Bolirnir , sem eru framleiddir í Portúgal , eru gerðir úr lífrænni bómull .
Katrín segir þær hafa langað til þess að hafa efnin spennandi og aðeins meira í þau lagt .
Þær hafi því valið efnin með hliðsjón af því að bolirnir væru klæðilegir , það væri gott að vera í þeim og helst með góðri samvisku gagnvart náttúrunni .
" Við vonum að sem flestir sjái sér fært að nota bolina , að þetta verði jafnvel uppáhaldsbolur hjá þeim sem eignast hann og að fólk beri hann með stolti , " segir Katrín en aðeins voru framleiddir 500 bolir .
Frá sjónarhóli Sögu Sig , ljósmyndara , tileinkaði hún sér fiðrildahugtakið sem UN Women hafa verið að vinna með lengi ásamt plöntunni melgresi .
" Melgresi er í raun landnámsplanta , planta sem bindur saman og býr til jarðveg fyrir aðrar plöntur og með fiðrildaáhrifum erum við að safna pening hér á landi til að búa til jarðveg fyrir jafnari heim og baráttuna gegn ofbeldi gagnvart konum .
Melgresið var því mjög táknrænt , " segir Katrín en þetta hugtak unnu þær síðan saman inn í heildarhugmyndina .
Virði stúlkna er eingöngu séð sem vinnuafl á heimili Í ár einblínir styrktarsjóður UN Women á að uppræta barnabrúðkaup og sýruárásir .
Það er sorgleg staðreynd að á hverjum degi eru um 39.000 stúlkur undir 18 ára aldri gefnar , þvingaðar eða seldar í hjónabönd .
Þetta er oft leið foreldra til að létta á heimilishaldi eða hreinlega afla sér peninga , þetta lýsir þeirri sorglegu staðreynd að líf eða virði stúlkna í þróunarlöndum er eingöngu séð sem vinnuafl á heimili .
" Þegar stúlkur eru gefnar í hjónaband þá hætta þær nánast allar í skóla en algengasta dánarorsök stúlkna 15-18 ára í þróunarlöndum er vegna vandamála á meðgöngu eða við fæðingu barna .
Það er bæði vegna þess að líkamarnir eru ekki tilbúnir að ganga með barn sökum ungs aldurs og að þeim er ekki sinnt , fá ekki heilsugæslu eða ljósmóðurþjónustu og þetta er gríðarlegt vandamál , " segir Inga Dóra Pétursdóttir , framkvæmdastýra landsnefndar UN Women .
Inga Dóra segir UN Women leggja mikla áherslu á að fræða samfélagið með því að koma á samfélagslegri hugarfarsbyltingu til þess að uppræta ofbeldið .
Með því að hefja sölu á Fiðrildabolnum fyrir jólin gefur UN Women fólki tækifæri til að gefa gjöf sem gefur áfram .
Inga Dóra segir fólk þannig geta tekið þátt í góðgerðarstarfi með því að láta ekki bara pening af hendi heldur fær það líka til baka .
" Við lítum á fiðrildabolinn eins og samvinnuverkefni milli kaupanda og styrkþega .
Það eru allir að fá eitthvað út úr þessu en að gefa um leið .
Við , hjá UN Women , vorum mjög hrifnar af hugmyndafræði bolanna .
Þar er verið að sýna samstöðu kvenna og fjölbreytileikann .
Þetta eru konur á öllum aldri , stærðum og gerðum .
Og við lítum á þetta samstarf sem nokkurskonar kvennanet og systralag .
" 