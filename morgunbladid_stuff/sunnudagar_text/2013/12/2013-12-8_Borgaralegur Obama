Hluti af hefð Bandaríkjamanna í kringum þakkargjörðarhátíðina er að kaupa jólagjafir þá helgina .
Á föstudeginum gera þeir kjarakaup á hinum svokallaða Svarta föstudegi , á laugardeginum er Styðjum litlu verslanirnar-dagurinn og á mánudeginum er rafrænn mánudagur þar sem verslað er í gegnum netið .
Á laugardag fór sjálfur forseti Bandaríkjanna , Barack Obama , í verslunarleiðangur ásamt dætrum sínum Söshu og Mali og labbaði í borgaralegum klæðnaði inn í bókabúðina Politics and Prose .
Búðin er þekkt í Washington fyrir notalegt viðmót og starfsfólk sitt , sem er þekkt fyrir að hafa yfirgripsmikla þekkingu á rituðu máli .
Obama keypti meðal annars Flugdrekahlauparann eftir Khaled Hosseini , Kaffihús tregans eftir Carson McCullers og The Lowland eftir Jhumpa Lahiri .
" Þetta er langur listi sem ég tók en ég fann bækur sem hæfa aldursbilinu frá fimm ára og til fimmtugs , " sagði Obama þegar hann borgaði með kortinu sínu .
Athygli vakti að afgreiðslukonan skoðaði myndina og undirskrift forsetans áður en hún samþykkti greiðsluna .
