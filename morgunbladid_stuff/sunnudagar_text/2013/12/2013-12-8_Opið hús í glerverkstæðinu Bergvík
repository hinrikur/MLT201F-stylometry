Það er fastur liður í jólaundirbúningi margra að stinga við stafni á glerblástursverkstæðinu Gleri í Bergvík hjá Sigrúnu Einarsdóttur á Víkurgrund 10 á Kjalarnesi en hún hefur lengi haft þann sið að vera með opið hús hjá sér fyrstu helgina í desember .
Opið verður bæði á laugardag og sunnudag frá klukkan 10 til 15 .
Útsala verður að vanda á útlitsgölluðum glermunum og afsláttur af öðru gleri , auk þess sem boðið verður upp á kaffi og piparkökur .
Sigrún Einarsdóttir hefur lengi verið í hópi fremstu glerlistamanna þjóðarinnar og fyrr á þessu ári var hún sæmd heiðursmerki hinnar íslensku fálkaorðu fyrir framlag til eflingar á íslenskri glerlist .
