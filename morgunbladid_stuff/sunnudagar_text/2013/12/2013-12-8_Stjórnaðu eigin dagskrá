Ekki þarf að greiða háar fjárhæðir til að hafa aðgang að fjölbreyttu sjónvarpsefni .
Með smá krókaleiðum er hægt að nálgast erlendar síður á borð við Netflix og fleiri sem búa yfir gríðarlega stóru leigusafni .
Einnig er hægt að sækja smáforrit í snjallsímann sem bjóða upp á erlendar sjónvarpsstöðvar og varpa yfir á sjónvarpið .
Möguleikarnir eru margir .
Gunnþórunn Jónsdóttir gunnthorunn@mbl.is Við lifum sannarlega á gervihnattaöld .
Magnið af þjónustu sem er í boði er einstaklega fjölbreytt þegar kemur því að eiga notalega kvöldstund með góðri bíómynd .
Ekki er endilega þörf fyrir að vera áskrifandi að sjónvarpsefni sem ákveður fyrir þig hvað þú horfir á .
Í stað þess að borga háar upphæðir á mánuði fyrir áskrift að völdu sjónvarpsefni er hægt að gerast sinn eigin dagskrárgerðarmaður gegn viðráðanlegu verði .
Ýmsar netsíður bjóða upp á gríðarlega fjölbreytt magn af hvers kyns sjónvarpsefni en þær vinsælustu eru Netflix og Hulu .
Áætlað er að um 26 milljónir manna nýti sér þjónustuna .
Að vísu takmarka flestar síðurnar þjónustu sína við afmörkuð lönd og er Ísland þar á meðal .
Hins vegar er víðsvegar á netinu hægt að finna nákvæma leiðarvísa til þess að hægt sé að nýta sér þjónustu Netflix eða Hulu og geta þá horft á ótakmarkað magn af kvikmyndum , heimildarmyndum , þáttaseríum , teiknimyndum og fleiru .
Þannig er bókstaflega hægt að plata kerfið og láta það halda að notandinn sé staddur í því landi sem þjónustan afmarkar sig við .
Með þessu móti er hægt að spara sér mikla peninga .
Hægt er að horfa á efni síðanna í gegnum tölvuna eða spjaldtölvuna , jafnvel í gegnum snjallsímann .
En til þess að horfa á í sjónvarpinu er vinsælt að nota Apple TV , lítið tæki sem tengist í sjónvarpið með svokölluðu HDMI-tengi .
Einnig er hægt að tengja Netflix í sjónvarpið í gegnum leikjatölvur á borð við Play Station 3 , Xbox 360 og Airport Extreme .
Þá er hægt að fara aðrar leiðir til að tengja tölvuna í sjónvarpið , bara með gömlu góðu snúrunni .
Leiðbeiningar Ólafur Kristjánsson , framkvæmdastjóri Netkennslu , er með svarta beltið á þessu sviði .
Hann útskýrði fyrir blaðamanni ítarlega hvernig ferlið að því að geta notið þjónustu Netflix og Hulu færi fram .
1Fyrsta skrefið er að fara inn á síðuna www.playmo.tv og skrá sig þar .
Aðgangur kostar um 5 dollara eða um 600-700 íslenskar krónur á mánuði .
2 Þegar áskrift hefur verið stofnuð þar , færðu svokallaðar DNS-tölur sem þú færir inn í tölvuna .
DNS-tölur eru eins og símaskrá fyrir netið .
Með því að færa DNS-tölurnar í tölvuna segja þær henni að hringja í gegnum gátt hjá playmo.tv sem hleypir þér inn á Netflix eða Hulu .
Þannig er verið að villa um fyrir síðunum , þar sem tölvan virðist þá vera innan þess svæðis þar sem þjónustan er í boði .
3Endurræsa þarf tölvuna og að því loknu er hægt að stofna aðgang að Netflix eða Hulu .
Mánaðaráskrift hjá Netflix er um 1.000 íslenskar krónur en þar eru engar auglýsingar á meðan verið er að horfa á efni .
Hulu sýnir hins vegar auglýsingar en áskrift þar kostar um 600-700 krónur .
4 Þegar aðgangur að t.d. Netflix er stofnaður þarf að huga að því að fylla þarf inn amerískt póstnúmer , sem er fimm stafa tala .
5 Nú er hægt að horfa á Netflix eða Hulu í tölvunni .
Ef áhugi er fyrir því að gera þetta að alvöru heimabíói þarf að tengja t.d. Apple TV við sjónvarpið .
Nákvæmar leiðbeiningar má meðal annars finna á www.einstein.is .
Notaðu Apple TV sem millilið Margmiðlunarspilarinn Apple TV er gríðarlega vinsælt lítið tæki sem hægt er að nota á ýmsan máta .
Með tækinu er hægt að spila efni þráðlaust úr tölvunni , spjaldtölvunni eða snjallsímanum í sjónvarpinu .
Þegar búið er að stofna aðgang að erlendum leigusíðum gerir Apple TV þér kleift að horfa á efnið í sjónvarpinu .
Apple TV er nokkurskonar uppflettitæki fyrir leigusíður og annað .
Þá er einnig hægt að spila tónlist í tækinu , þráðlaust frá tölvunni , spjaldtölvunni og snjallsímanum .
Til að hlusta á tónlist í Apple TV er gott að nota iTunes-tónlistarsafnið .
Í tölvunni velur þú Home sharing og getur Apple TV spilað tónlistina í sjónvarpinu .
Í upprunalegu útgáfunni af Apple TV þarf að aflæsa eða nota svokallaða " jailbreak " -aðferð til að geta notað tækið .
Hins vegar er það ekki raunin með nýrri útgáfur .
Jailbreak er notað til þess að nýta tækið betur , t.d. tengja PC-tölvu í það .
Sjónvarpsefnið beint úr snjallsímanum Ýmis sniðug smáforrit sem bjóða upp á frítt sjónvarpsefni er hægt að sækja í App Store , verslun fyrir smáforrit í snjallsímann , eða í spjaldtölvuna .
Eitt þeirra heitir FilmOn Free Lite TV .
Með forritinu er hægt að horfa á sjónvarpsstöðvar í beinni útsendingu .
Ótal stöðvar eru í boði , svo sem BBC , NBC , E4 , ITV og fleiri erlendar stöðvar .
Með lítilli snúru er hægt að tengja svokallað Apple 30-pin Digital AV Adapter millistykki í símann og tengja síðan HDMI snúru við millistykkið og beint í sjónvarpið .
Einnig er hægt að nota spjaldtölvuna í þetta .
Umrætt stykki kostar 8.990 krónur og fæst meðal annars í Maclandi á Laugavegi en þetta er ágætis fjárfesting til lengri tíma .
Millistykkið virkar fyrir iphone 4 , 4s og 5 en misjafnt er eftir símum hvernig tengi þarf .
Hægt að fá fyrir aðra snjallsíma og starfsfólks Maclands er allt af vilja gert til þess að aðstoða við þetta .
HDMI snúru er hægt að nálgast víða og er verðið misjafnt .
Betra er að hafa hana lengri .
