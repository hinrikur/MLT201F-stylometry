Blenheim-höll í Oxfordshire , heimili Marlborough-hertoga um aldir og fæðingastaður frænda þeirra , Churchills , er skemmtileg heim að sækja í jólabúningnum .
Virðulegar skreytingar í anda Dickens prýða glæst híbýlin .
Ljúfir tónar ómuðu líka úr fögru bókasafninu þegar við lögðum leið okkar þangað á dögunum .
Léku tónlistarmenn þar jólalög fyrir ferðamenn .
Ekki var síðra að rölta um landareign setursins í stillunni , en svæðið er ægistórt og fagurt .
Slíka daga ber að toppa með því að tylla sér á krá í sunnudagssteik og tilheyrandi .
Liggur það vel við í þorpinu Woodstock handan hallarhliðanna .
Liggur líka beint við að skrifa þar á jólakort eða tvö yfir púrtvínstári .
Víst er að það er víða sem menn kunna að skapa huggulega jólastemningu ! Gunnhildur Ásta & Sigurður 