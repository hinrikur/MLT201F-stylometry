Rabbíninn fer með blessun sem kallast kiddush og við dreypum á vínberjasafa .
Þá getur sabbatmáltíðin að kvöldi hvíldardags gyðinga hafist .
Fjölbreyttur matur er á hlaðborði en þó eftir siðum gyðinga og er því hrein fæða , kosher .
Ekkert svínakjöt er á borðum .
Boðið er upp á sabbatmáltíð í veitingasal hótelsins .
Einn úr hverri fjölskyldu fer með bænina .
Ég fæ borð við hliðina á rabbína hótelsins og nýt góðs af þjónustu hans .
Eini siðurinn sem ég verð var við fyrir kvöldverðinn er að allir skola hendurnir upp úr vatni úr könnu í vaskinum , nota ekki kranann .
Þegar gyðingarnir ganga inn í salinn snerta þeir stokk sem festur er á dyrastafinn en inni í honum er bæn skrifuð á pergament .
Hvíldardagur gyðinga er frá sólsetri á föstudegi til þess er sól sest á laugardegi .
Þeir fara að dæmi Guðs sem vann sex daga við að skapa heiminn og hvíldi sig á þeim sjöunda , laugardeginum .
Gyðingar halda hvíldardaginn heilagan .
Þeir biðja og gleðjast með fjölskyldum sínum og allir taka sér frí nema brýnar skyldur kalli , svo sem við öryggisgæslu og sjúkrahús .
Ferðafólk getur því ekki búist við að ganga að þjónustu vísri í Ísrael á laugardögum .
Siðir þeirra geta haft áhrif á gestina .
Gyðingar mega ekki kveikja eld á hvíldardaginn og yfirfæra það á alla tækni .
Það á til dæmis við um lyftur , þeir geta ekki ýtt á takana til að velja sér hæð .
Það er leyst með því að stilla lyfturnar þannig að þær fara ákveðinn rúnt og opnast sjálfkrafa á öllum hæðum .
Það kallar oft á bið og langdregið lyftuferðalag .
Á hótelinu eru tvær lyftur og aðeins önnur stillt á þennan hátt til þess að aðrir en gyðingar geti komið sér á milli hæða á venjulegan hátt .
Þennan tiltekna sabbatdag háttar hins vegar þannig til að sú lyfta er biluð þannig að fljótlegast er að ganga þrepin 78 upp á fimmtu hæð .
