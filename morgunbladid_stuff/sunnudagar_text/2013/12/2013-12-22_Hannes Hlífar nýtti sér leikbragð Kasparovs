Eftir Evrópumót landsliða í Varsjá á dögunum héldu tveir liðsmenn Íslands , þeir Guðmundur Kjartansson og Hannes Hlífar Stefánsson , rakleiðis til Kosta Ríka með stuttri viðkomu í New York .
Sá fyrrnefndi hefur tekið miklu ástfóstri við hinn latneska heim Suður-Ameríku og varla nema ár síðan hann sneri þaðan eftir góða frammistöðu á fjölmörgum opnum mótum .
Þeir félagar hófu ferðalagið með því að taka sæti í sitt hvoru liðinu í úrvalsdeild Kosta Ríka og þar hlaut Hannes 8½ vinning úr 9 skákum á 2. borði fyrir klúbb sem ber nafnið Mega Super en Guðmundur tefldi fyrir Pashion Ajedrez og hlaut 5½ vinning af 9 mögulegum á 1. borði .
Strax á eftir tóku þeir svo þátt í opnu móti í Kosta Ríka með 62 þátttakendum .
Hannes , sem var eini keppandinn yfir 2.500 elo-stigum , sigraði hlaut 7½ vinning af átta mögulegum .
Hann náði að vinna helstu keppinauta sína og þá sem næstir komu að vinningum þ.e.a.s. Guðmund og Danann Allan Rasmussen sem urðu í 2.-3. sæti með 6½ vinning hvor .
Þátttöku Hannesar og Guðmundar á skákmótum í þessum heimshluta er hvergi nærri lokið , Guðmundur hyggur á þátttöku á móti i Kólumbíu sem hefst fljótlega og Hannes mun væntanlega vera með á móti í Nikaragúa sem hefst hinn 26. desember nk. Í eftirfarandi sigurskák Hannesar yfir danska stórmeistaranum Rasmussen frá opna mótinu kemur fyrir þema sem stundum sást í skákum Kasparovs ; peði er skyndilega og óvænt leikið beint ofan í þrælvaldaðan reit .
Þegar Kasparov skýrði vinningsskák sína við Jan Timman á heimsbikarmótinu í Borgarleikhúsinu haustið 1988 minntist hann á og nýtti sér þetta leikbragð : Hannes Hlífar Stefánsson – Allan Rasmussen Móttekið drottningarbragð 1. d4 d5 2. c4 dxc4 3. e4 Skarpasta leið hvíts til að mæta mótteknu drottningarbragði .
3... .
Rf6 4. e5 Rd5 5 .
Bxc4 Rb6 6 .
Bd3 Rc6 7 .
Re2 Bg4 8. f3 Be6 9 .
Rbc3 Dd7 10 .
Re4 Bd5 11 .
Rc5 Dc8 Þekkt leikaðferð runnin undan rifjum Tigran Petrosjan .
Hér er oftast leikið 12. a3 en Hannes velur annan leik .
12 .
Be3 e6 13 .
Dc1 Rb4 14 .
Bb1 Bc6 15 .
0-0 R4d5 16 .
Bf2 Be7 17 .
He1 Rd7 18 .
Re4 0-0 19 .
Rg5 g6 20 .
Re4 Kg7 21. a3 a5 22. h4 h5 23 .
Rg5 Bb5 24 .
Rc3 Rxc3 25. bxc3 Rb6 ? Hyggst skorða peðin en betri leið til þess var 26... .
Bc4 ! sem opnar fyrir framrás c7-peðsins .
26. d5 ! " Leikbragð Kasparovs " sem kemur af stað ákveðinni keðjuverkun , peðinu er leikið beint í dauðann og ekki má taka það með riddara vegna 27. c4 sem vinnur mann .
26... .
Bxg5 26... .
exd5 má svara með 27. e6 ! o.s.frv. 27. hxg5 exd5 28. e6 ! fxe6 29 .
Bd4 + Kh7 30 .
De3 ! Ekki er minnsti vafi á því að Hannes sá fórnina 30 .
Bxg6 + ! ? Kxg6 31 .
Db1 + t.d ..
31... .
Kxg5 32 .
Dh7 ! o.s.frv. eða 31... .
Hf5 32. g4 og vinnur .
Hann hefur sennilega metið möguleika sína þannig að 30 .
De3 væri öruggari leikur og skjátlast varla í þeim efnum .
30... .
De8 31. g4 ! Peð eru líka sóknarmenn ! Ekki má svara þessu með 31... .
hxg4 vegna 32. fxg4 og síðan – Dh3 .
31... .
Rc4 32 .
Dxe6 Rd2 33 .
De7 + Hf7 34 .
Bxg6 + ! Kg8 34... .
Kxg6 leiðir til máts eftir 35 .
He6 + Kh7 36 .
Hh6 + og 37 .
Hh8 mát .
35 .
Bxf7 + Dxf7 36 .
Dxf7 + Kxf7 37. g6 + ! Kxg6 38 .
He6 + Kh7 39 .
He7 + Kg8 40 .
Kf2 – og eftir þennan hógværa leik gafst Rasmussen upp .
Snarplega teflt hjá Hannesi .
Helgi Ólafsson helol@simnet.is 