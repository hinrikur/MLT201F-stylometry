Botnar 4 eggjahvítur 3 dl púðursykur 1 dl sykur Rjómakrem 3 dl rjómi 1 Pipp með karamellufyllingu Karamellukrem 2 dl rjómi 1 1/2 dl sykur 2 msk .
sýróp 30 g smjör 2 msk .
þeyttur rjómi Byrjið á að stilla ofninn á 170 gráður .
Blandið öllu hráefninu í skál og þeytið vel saman eða þar til sykurinn er vel uppleystur .
Gott er að miða við að þeyta í minnst 7 mínútur .
Smyrjið næst út tvo botna á smjörpappír eða setjið í tvö 24 cm form klædd að innan með álpappír .
Lækkið hitann á ofninum niður í 150 gráður og bakið í 45 mínútur .
Þeytið þvínæst rjómann og saxið Pippið niður .
Blandið því varlega saman .
Þegar botnarnir eru orðnir kaldir er rjómakremið sett á milli .
Gott er að kæla kökuna í minnst 6 tíma áður en hún er borin fram .
Þegar karamellukremið er gert þarf að gefa sér góðan tíma .
Byrjið á því að setja rjóma , sykur og síróp í pott og sjóðið við vægan hita .
Gætið þess að fara aldrei frá pottinum .
Best er að sjóða karamelluna í stórum potti svo auðveldara sé að ráða við hana þegar hún fer að sjóða .
Þegar karamellan er orðin þykk og farin að loða vel við sleifina er slökkt undir og smjörið hrært út í þar til það er bráðið .
Þá er karamellunni leyft að kólna aðeins og að lokum er þeytta rjómanum blandað saman við .
Gætið þess að leyfa karamellunni að kólna áður en hún er sett á kökuna en þó ekki of mikið svo hún verði ekki illviðráðanleg .
