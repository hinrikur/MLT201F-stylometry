Michelle Bachelet vann öruggan sigur í forsetakosningunum í Síle fyrir viku og verður því forseti landsins öðru sinni .
Bachelet lagði áherslu á umbætur í kosningabaráttunni gegn Evelyn Matthei og á erfitt verk fyrir höndum .
Bachelet og Matthei voru æskuvinkonur , feður þeirra báðir foringjar í hernum .
Örlög þeirra voru þó ólík .
Faðir Bachelet , Alberto , hafði samúð með málstað vinstrimanna og var settur yfir ráðuneyti baráttunnar gegn svartamarkaðsbraski í vinstristjórn Salvadors Allendes , sem var kosinn til valda 1970 .
Vinur hans , Fernando Matthei , réð honum frá því að taka stöðuna .
Pyntuð í fangelsi Þegar Pinochet var steypt af stóli 11. september 1973 var Alberto Bachelet hnepptur í fangelsi og pyntaður .
Fernando Matthei , sem hófst til vegs og virðingar í stjórnartíð Augustos Pinochets , var með skrifstofu í nokkurra metra fjarlægð frá fangaklefa vinar síns .
12. mars 1974 lést Alberto Bachelet af hjartaáfalli , sem rakið er til misþyrminga í prísundinni .
Michelle Bachelet og Angela , móðir hennar , voru einnig settar í fangelsi og misþyrmt í Villa Grimaldi , sem var illræmt vegna pyntinga leyniþjónustunnar DINA .
Mæðgurnar fóru síðan í útlegð , fyrst til Ástralíu , síðan til Austur-Þýskalands .
Bachelet fór í læknisfræði og lærði barnalækningar .
Í Leipzig eignaðist hún son .
1979 sneri hún aftur til Síle , en fékk ekki að starfa sem læknir af pólitískum ástæðum .
Bachelet fór út í pólitík eftir að Pinochet fór frá 1990 og varð fyrst heilbrigðisráðherra og síðan varnarmálaráðherra áður en hún varð forseti landsins 2006 .
Stjórnarskrá landsins kveður á um að forsetinn geti aðeins setið eitt tímabil og steig hún því úr valdastóli 2010 .
Þegar hún hætti voru 84% kjósenda ánægð með störf hennar .
Eftir það tók hún við stjórn UN Women , jafnréttisskrifstofu Sameinuðu þjóðanna , og gegndi henni þar til í mars þegar hún ákvað að leita eftir umboði til forsetaframboðs fyrir kosningabandalag vinstri- og miðjuflokka .
Bachelet , sem nú er 62 ára gömul , hefur færst nær miðju í pólitík í áranna rás , en Matthei lengra til hægri .
Matthei endurspeglar sjónarmið , sem haldið hafa velli allt frá valdatíð Pinochets .
Í raun hefur ríkt ákveðin kyrrstaða allt frá því hann fór frá og rekja má til herforingjastjórnarinnar .
Hún skapaði sér og sínum efnahagsleg ítök og forréttindi og tókst að halda þeim allt fram á þennan dag þótt hún léti hin pólitísku völd af hendi .
Bachelet fékk 62% atkvæða í kosningunum , en Matthei 38% , og hefur munurinn ekki verið jafn mikill í síðustu fernum kosningum , sem allar fóru í aðra umferð .
Lítil kosningaþátttaka varpar þó skugga á úrslitin .
Aðeins 42% kjósenda gengu að kjörborðinu , en 49% kusu í fyrri umferðinni .
Hinn litla þátttaka gæti borið óánægju vitni , en einnig ber að geta þess að nú var í fyrsta skipti kosið eftir að kosningaskylda var afnumin .
Stór sigur , lítil þátttaka Bachelet mun hins vegar hafa afgerandi meirihluta á þingi .
Kosningabandalag hennar , sem í eru sjö flokkar , fékk 68 sæti af 120 í neðri deild þingsins og 21 sæti af 38 í öldungadeildinni .
Forveri Bachelet skilur eftir sig traustan efnahag , en mikil óánægja er vegna ójöfnuðar í landinu , sem er sá mesti í ríkjum OECD .
Bachelet ætlar að leggja áherslu á umbætur í menntamálum .
Skólar og háskólar í landinu treysta nú á framlög almennings .
Hún vill að ríkið taki fjármögnunina yfir á næstu sex árum og hefur heitið því að ríkið muni greiða skólagjöld fátækustu 70% í hópi nemenda á háskólastigi í lok kjörtímabilsins .
Bachelet hyggst einnig draga úr ójöfnuði í landinu og vill breyta stjórnarskránni , sem Pinochet setti 1980 .
Hún mun ekki eiga í vandræðum með breytingar , sem aðeins krefjast einfalds meirihluta á þingi , en sumar breytingarnar þurfa samþykki aukins meirihluta og þá taka við erfiðar viðræður við hægriflokkana í stjórnarandstöðu .
Í valdatíð samsteypustjórnar hægri- og miðflokkanna undanfarin fjögur ár brutust út hávær og fjölmenn mótmæli stúdenta , verkamanna og umhverfissinna á götum úti .
Óþreyjan er mikil , en breytingar taka tíma .
Bachelet má hafa sig alla við .
