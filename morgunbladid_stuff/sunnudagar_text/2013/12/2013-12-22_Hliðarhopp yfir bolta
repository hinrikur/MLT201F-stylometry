" Hliðarhopp yfir bolta eru góð fyrir sprengikraftinn og styrkja einnig neðri hluta líkamans , " segir Silja Úlfarsdóttir einkaþjálfari og afrekskona í frjálsum íþróttum .
Hún segir hliðarhopp einnig styrkja vöðvana í kringum hnén .
" Þessa æfingu er mikilvægt að gera hægt , hugsa um gæði og vanda sig við hvert hopp .
Lendingin skiptir öllu máli , " segir Silja .
Margt annað er hægt að nota í stað bolta til að hoppa yfir , en varast skal of háa hluti eða hluti sem eru harðir og hægt að meiða sig á .
Öryggið þarf að vera í fyrirrúmi í öllum æfingum .
