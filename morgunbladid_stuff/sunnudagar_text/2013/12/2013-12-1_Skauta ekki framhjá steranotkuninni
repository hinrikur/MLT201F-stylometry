Jón Páll Sigmarsson , hans elskaði ferill og persónuleiki , lifir með þjóðinni .
Sölvi Tryggvason hefur skrifað ævisögu kappans en í bókinni er fjallað um þekktar sem og minna þekktar hliðar Jóns Páls .
Sölvi leitast einnig við að svara spurningu sem hefur þótt viðkvæmt að spyrja ; Af hverju Jón Páll kvaddi þennan heim aðeins 32 ára gamall .
Júlía Margrét Alexandersdóttir julia@mbl.is Sölvi Tryggvason varð snemma var við það í starfi sínu í fjölmiðlum að einn maður sveimaði oftar en ekki yfir vötnum .
Með þjóðinni lifði maður og þeir sem höfðu kynnst honum vitnuðu í hann , nefndu hann í viðtölum um allt önnur efni , sögðu sögur af honum án þess að nokkur bæði um það .
Þessi maður er Jón Páll .
Sölvi segist hafa gert sér grein fyrir því að Jón Páll var eitthvað einstakt í huga þeirra sem höfðu kynnst honum .
Fyrirbæri sem hafði ekki aðeins unnið hjörtu fólks fyrir krafta heldur eitthvað miklu meira .
Hugmyndin að því að skrifa ævisögu þessa manns kviknaði svo þegar Sölvi var nákvæmlega jafngamall og Jón Páll þegar hann lést .
Hann segist þá ennfremur hafa áttað sig á hve stutt ævi kraftajötunsins hafði í raun verið .
Sölvi tók rithöfundahlutverk sitt strax alvarlega og lifði sig inn í það .
Hann fór að æfa líkamsrækt sex daga vikunnar meðan á bókaskrifunum stóð , tvo tíma á dag , borðaði prótín og bætti á sig fjórum kílóum af vöðvum á undrastuttum tíma .
Svona aðeins til að fá smjörþefinn af því hvernig líf Jóns Páls hafði verið .
Sölvi viðaði að sér efni og heimildum úr öllum áttum .
Hann fékk þó ekki síst góða innsýn inn í líf Jóns Páls með því að taka viðtöl við um þrjátíu manns sem þekktu manninn vel ; vini , ættingja og samstarfsfélaga .
" Jón Páll var frumkvöðull hérlendis í því að sameina íþróttamanninn og skemmtikraftinn .
Hann horfði mikið til manna eins og Muhammed Ali sem sýndu aldrei annað en glettnislegt , eilítið hrokafullt , sjálfsöryggi .
Það trekkti að , fólk vildi sjá hann og heyra hvað hann sagði .
Hann varð því fyrsti aflraunamaðurinn sem þénaði þannig á starfi sínu að hann gat lifað af því og sagt dyravarðarstarfi sínu á Hótel Borg lausu .
Það var léttir fyrir Jón Pál enda var áreitnin þá orðin mikil af gestum og gangandi .
" Fimm ára gamall tilkynnti Jón Páll fjölskyldu sinni að hann ætlaði að verða sterkasti maður í heimi og það var ekki erfitt að trúa því .
Sölvi lýsir því í bókinni hvernig Jón Páll var alltaf að rogast með eitthvað , lyftandi steinum og hann sýndi strax kraftatilburði sem voru mjög óvenjulegir fyrir ungan dreng .
Sölvi rekur æsku hans og hvernig persónueinkenni sem urðu alla tíð einkennandi fyrir hann ; einbeiting og ótrúlegur viljastyrkur , birtust strax þegar hann var nokkurra ára gamall við sveitaverk á Snæfellsnesi þar sem hann bjó æskuár sín .
Aðeins sex ára gamall var hann farinn að aðstoða selveiðimenn á Snæfellsnesi með því að draga seli að landi og verka .
Æsku- og unglingsárum eru gerð góð skil í bókinni en Jón Páll varð unglingur í Reykjavík en var þó í sveit áfram á sumrin .
Í kraftlyftingum stígur hann sín fyrstu skref í æfingastöðinni Jakabóli , aðstöðu sem kraftlyftingamenn þess tíma höfðu í hrörlegu húsnæði við gömlu þvottalaugarnar í Laugardal .
" Hann er þá 17 ára og fer fljótlega að storka þeim sem höfðu æft þarna lengst og lýsa því yfir að hann ætli að verða sterkastur af öllum .
Þó er hann þarna ennþá bara písl miðað við þá sterkustu .
Hann var mjög fljótlega búinn að sýna og sanna að hann átti fulla innistæðu fyrir þessum yfirlýsingum .
Á aðeins 2-3 árum var hann orðinn öflugasti kraftlyftingamaður Íslands og þessi árangur var skjótari en nokkur dæmi voru um .
Þeir sem fylgdust með honum botnuðu varla upp né niður í þessum einstaka viljastyrk , járnaga og sársaukaþröskuldi Jóns Páls sem var sérstaklega hár , næstum ómennskur .
" Jón Páll gerði hluti sem enginn lét sér detta í hug .
Hann á til dæmis óopinbert heimsmet í réttstöðulyftu með annarri hendi .
Þá lyfti hann 200 kílóum með taki sem er þekkt úr ólympískum lyftingum og virkar þannig að þumalfingrinum er læst undir stöngina .
Stöngin hékk því í bókstaflegri merkingu á þumalfingrinum nær einum saman og þeir sem urðu vitni að leist svo á að puttinn væri allt að því að slitna af hendinni .
Enda var hann dökkfjólublár í margar vikur á eftir .
Engum hefði dottið þetta í hug nema Jóni Páli .
" Það eru til óteljandi sögur af Jóni Páli , hann var ótrúlega uppátækjasamur og það eru engar ýkjur að þetta er eitt skemmtilegasta verkefni sem ég hef unnið .
Hann var svo hvatvís að allt sem hann kom nærri varð skrautlegt .
Allt frá minnstu smáatriðum , mataræði og daglegum venjum upp í stærri viðburði og opinberar samkomur .
Félagi hans sem bjó með honum þegar Jón Páll þurfti að þyngja sig sem mest lýsir í bókinni mataræði hans og má þar meðal annars nefna að á hverjum degi drakk hann 18 litlar fernur af kókómjólk , fimm lítra af mjólk , borðaði þrjú kg af skyri og eru þá bara mjólkurvörurnar upptaldar .
Þær prótínvörur sem notaðar eru í dag til vöðvauppbyggingar voru auðvitað ekki til á þessum tíma og þá var gripið til þess að belgja sig út af mjólkurvörum .
Æfingarnar voru þá alltaf upp á líf og dauða .
Hann lagði mjög mikið á líkamann , svo að mönnum blöskraði oft og fannst hann ganga hrikalega nærri sér .
" Jón Páll var gamansamur og stríðinn .
En ekki síður fífldjarfur .
Hann ók hratt og hinir og þessir farþegar hans , meðal annars sjálfur meistari Megas , eiga hroðalegar minningar um að sitja með honum í bíl .
Jón Páll lifði á brúninni og félagar hans segja að þegar þeir horfi til baka sé líkt og Jón Páll hafi vitað að hann myndi deyja ungur .
" Líf hans er allt á þennan veg ; hratt og teflt á tæpasta vað .
Það á bæði við hér heima , í lífsstíl og einnig þegar hann er á ferðalögum .
Þegar hann fer til New York með 10 félögum sínum biður hann leigubílstjórann skyndilega um að keyra inn í Harlem en þetta er áður en lögregluyfirvöld í borginni höfðu gert víðfrægt átak gegn glæpum .
Borgin og þá sérstaklega þetta hverfi var hættulegt , mun hættulegra hverfi en það er í dag .
Það skiptir engum togum að þegar Jón Páll fer út úr bílnum finnur hann ískyggilegt lið og eiturlyfjasala til að abbast upp á og lætur öllum illum látum .
Á öðru ferðalagi , um Suður-Afríku , ákvað hann eftir að hafa frétt hve hættulegir og mannskæðir flóðhestar gætu verið , að fara nálægt einum slíkum og náði að espa hann svo upp að á endanum hljóp flóðhesturinn á eftir Jóni Páli .
Það eru til mýmargar svona sögur af honum .
" Hin hliðin á Jóni Páli , sú sem hann sýndi ekki út á við , var dul .
" Hann hleypti ekki mörgum að sér og var mjög heimakær og rólegur .
Hann datt í það aðeins tvisvar til þrisvar á ævinni og fór nær aldrei út á lífið .
Hann var alger lestrarhestur , las hreinlega allt , sem að sumra mati passar ekki við þá ímynd sem þeir hafa af honum sem aflraunamanni sem hugsar ekki um neitt nema vöðva og át .
En þvert á móti , og það sem kom sjálfum mér mest á óvart , var Jón Páll mikill hugsuður og samferðamenn hans segja hann hafa verið afar víðsýnan .
Starfs síns vegna ferðaðist hann um allan heim og dvöl hans til dæmis á Indlandi hafði mikil áhrif á hann og það sem hann sá þar ; fátæktin og bágindin .
Hann var mjög næmur fyrir umhverfi sínu og var mikill dýravinur til dæmis .
Mönnum verður tíðrætt um að hann hafi gefið sér tíma til að tala við alla .
Hann lét frekar þá sem hann hefði átt að snobba fyrir bíða .
" Hið áðurnefnda hrokafulla fas í fjölmiðlum sem margir muna eftir útskýrir Sölvi út frá nokkrum hliðum í bókinni .
Jón Páll var meðvitaður um það að hann væri skemmtikraftur en einnig var þetta ekki síður gert til að andstæðingarnir fyndu ekki á honum veikan blett .
Þegar Jón Páll keppti um titilinn Sterkasti maður allra tíma sýndi hann einstaka takta .
" Umboðsmenn andstæðinga Jóns Páls í keppninni reyndu að hafa sem mest um það að segja í hvaða greinum yrði keppt enda stóðu skjólstæðingar þeirra misvel að vígi eftir því hvaða kraftaþrautir yrðu uppi á teningnum .
Allir áttu sína grein – sem þeir voru bestir í .
Þegar leitað var til Jóns Páls og hann spurður hvaða greinar væru efst á hans óskalista var svarið á þá leið að honum væri skítsama hverju væri keppt í .
Hann væri að fara að vinna þetta allt .
Jóni Páli fannst auk þess engin ástæða til að vera með einhverja uppgerðar hógværð í fjölmiðlum .
" Ræddi við konurnar í lífi hans Sölvi tók viðtöl við þær konur sem Jón Páll átti í samböndum við .
Hvernig var hann í sambúð ? " Það fer ekki miklum sögum af ástamálum Jóns Páls fyrr en hann kynnist barnsmóður sinni , Ragnheiði Sverrisdóttur .
Ég tók nokkur viðtöl við Ragnheiði um sambúð þeirra .
Ragnheiður sem og aðrar konur sem voru í sambandi með honum lýsa honum sem ljúfum og góðum en hann var auðvitað mannlegur og hafði sína galla heimavið .
Menn sem eru að keppa í vaxtarrækt eru ekki alltaf í jafnvægi og hann gat verið erfiður í skapinu .
Það snérist allt um keppnir og æfingar og Ragnheiður setti sjálfa sig í annað sætið .
Þetta bitnaði á sambúðinni , hann átti erfitt með að tala um tilfinningar sínar og hún segist hafa verið meðvirk með honum .
Saman eignast þau Sigmar Frey en skilja þegar hann er tveggja ára .
" Þegar Jón Páll er 27 ára upplifir hann hluti sem reyna mikið á hann en um það leyti byrjar hann í alvarlegu sambandi við aðra konu , Halldóru Blöndal , sem hann trúlofaðist .
" Halldóra og Jón trúlofast , byrja að búa en hætta svo saman á tímabili .
Í millitíðinni fer hún að hitta annan mann en Halldóra og Jón ná svo aftur saman .
Fljótlega kemst Halldóra að því að hún er ólétt .
Á þeirri stundu er ekki hægt að slá því föstu að Jón Páll sé faðirinn þrátt fyrir að þau voni það bæði innilega ; Jón Páll og Halldóra .
Þrátt fyrir þær vonir er Halldóra í hjarta sínu nokkuð viss um að það geti ekki verið , að Jón sé faðirinn heldur sé það maðurinn sem hún var með í millitíðinni ; Magnús Scheving .
" Jón Páll var með Halldóru alla meðgönguna .
Hann er með henni á fæðingardeildinni þegar dóttir hennar Sunna kemur í heiminn .
Þar er spurt háu hljóði á átta manna fæðingarstofu hver sé faðir barnsins og þau svara því til að það sé Jón Páll .
Það fer því í útvarpið að Jón Páll sé búinn að eignast annað barn sem síðar kemur í ljós eftir blóðprufur að er ekki barnið hans .
" Halldóra og Jón Páll eru engu að síður saman fyrstu átta mánuðina eftir að Sunna kemur í heiminn og Jón Páll er dóttur Halldóru afar góður og lét sem hann ætti barnið .
" Hann sýndi mikinn manndóm og karakter í þessu ferli en þegar fram líða stundir fer þeim báðum að líða illa og þau slíta samvistum þegar Sunna er átta mánaða .
" Árið áður en Jón Páll lést kynntist hann finnskri konu sem hann varð mjög ástfanginn af og Sölvi segir að fjölskylda Jóns Páls , foreldrar , systkini og vinir , hafi haft það á tilfinningunni að þarna hafi lífsförunautur Jóns Páls verið kominn .
Konan sem hann væri ef til vill með í dag .
Hún heitir Heli Okkonen og síðustu jólunum sem hann lifði , árið 1992 , eyddi hann með henni hjá fjölskyldu hennar í Finnlandi .
" Öllum þótti hann mjög hamingjusamur með henni .
Þegar hann fór aftur til Íslands eftir jólafríið og kvaddi hana í síðasta skipti , rétt fyrir áramótin , grét hún mikið og vildi ekki að hann færi .
Tveimur vikum síðar var hann látinn .
" Sölvi segir að það hefði verið skrýtið að skrifa bók um Jón Pál og horfa framhjá því hvernig lífsstíll hans hafði áhrif á ótímabært fráfall hans .
" Ég skauta til dæmis ekki framhjá steranotkun Jóns Páls í bókinni eins og gert hefur verið í öðrum verkum sem hafa komið út um líf hans .
Á meðan Jón Páll var á lífi var þetta mikið tabú og það var miklu minna vitað um þessi mál en við vitum í dag .
Allir vinir hans sögðu hins vegar við mig ; Ef Jón Páll væri á lífi í dag myndi hann pottþétt vilja segja frá þessu og opna fyrir umræðuna , " segir Sölvi .
" Tilgangurinn með þessari bók er ekki að varpa svörtum bletti á minningu Jóns Páls heldur á þessi kafli í lífi hans fullt erindi við okkur í dag .
Ástæðan fyrir því að Jón Páll varð sterkasti maður í heimi var ekki sú að hann tók stera heldur sú að allt hans líf snérist um æfingar , hann hafði ótrúlega háan sársaukaþröskuld , góð gen og viljastyrk .
Hann stóð einfaldlega öllum fremri .
Það er vel þekkt að kraftamenn þessa tíma voru að nota stera og þetta dregur því á engan hátt úr afrekum hans vegna þess að allir sem hann var að keppa við voru líka að taka stera og það er ólíklegt að steranotkun Jóns Páls hafi verið meiri en gekk og gerðist þá , " segir Sölvi .
Hemmi Gunn taldi barnaskap einkenna steraumræðu Hann segir líka vafasamt að draga fjöður yfir það hvernig hlutirnir hafi raunverulega verið og stunda falska söguskoðun , sérstaklega í ljósi þeirrar þróunar sem er að eiga sér stað í dag .
" Það má segja að það sé því miður sterabylgja meðal ungra íslenskra karlmanna .
Ég man ekki annað eins .
Maður heyrir unga drengi ræða um þetta í búningsklefanum í ræktinni án þess að reyna að fela það .
Það verður enginn svona sterkur af steranotkun og það er ágætt að allir þeir strákar sem eru að gleypa stera í dag heyri það ; þannig verður maður ekki Jón Páll .
En sterar gætu hins vegar hafa átt þátt í ótímabæru fráfalli hans .
Í bókinni tjá vinir og fjölskyldumeðlimir Jóns Páls sig um steranotkun kappans , þar á meðal fyrrverandi sambýliskona , Hemmi Gunn , Bubbi Morthens , Jónína Benediktsdóttir og nánir vinir .
Barnsmóðir og sonur Jóns Páls voru einnig spennt fyrir því að bókin yrði skrifuð því þeim þótti það sem hafði komið út sýna brotakennda mynd af Jóni Páli og Sölvi var í góðu sambandi þau við vinnslu bókarinnar .
" Hemmi Gunn segir á einum stað að það sé barnaskapur í kringum steraumræðuna .
Hann spjallaði eitt sinn við aðalkeppinaut Jóns Páls þegar hann var á Íslandi sem sagði Hemma að allir sem kepptu í Sterkasta manni heims væru að nota stera .
Ég efast ekki um að einhverjir úr fjölskyldunni séu ósáttir við að þetta komi fram .
En það er ekki eins og ég sé að setja fram lygi .
Allir sem eru í þessum greinum vita þetta .
Jafnfrábær og heimildamyndin var þá var þessu aldrei svarað og það er full ástæða til að skoða þetta líka .
" Jón Páll ræddi ekki steranotkun sína við marga að sögn Sölva .
" Á þessum tíma var þetta allt öðruvísi en núna .
Sölvi Fannar Viðarsson vinur hans segir að Jón Páll hafi ekki viljað tala mikið um þetta .
Hann fékk sterana uppáskrifaða hjá lækni og menn tala um að hann hafi viljað hætta þessu undir það síðasta og á köflum náði hann því .
En þá tóku við mikil þunglyndistímabil .
Jónína var trúnaðarvinur hans þegar kom að sterunum og hann leitaði til hennar þegar hann var í fráhvörfum .
Hann kvartaði undan því að liðirnir voru orðnir slæmir og viðbrögðin sein .
Sambýliskonur hans , Ragnheiður og Halldóra , fundu einnig sveiflur í skapi hjá honum .
" Sölvi segir að Jón Páll hafi í raun vitað að hann væri að fara að deyja .
" Síðasta árið gerði hann sér grein fyrir hvert stefndi .
Hann fór í læknisrannsókn til Bandaríkjanna en hann vildi ekki fara í rannsókn hérlendis því hann var svo hræddur við kjaftaganginn .
Síðasta árið var hann farinn að passa sig að borða ekki fitu og hlúa vel að sér því læknirinn vestanhafs hafði tilkynnt honum að hjartað í honum væri eins og í níræðum manni .
Frá því að Jón Páll lést hafa sögur gengið um að við krufningu hafi komið í ljós að hjartað í honum hafi verið jafnstórt og í stórgrip .
Það hefur aldrei mátt segja þetta en ég ræddi við manneskju sem var viðstödd krufninguna og það virðist vera að þetta séu ekki sögusagnir .
" Hverju ertu nær um andlát Jóns Páls ? " Ég byggi þetta auðvitað á mínum athugunum .
Það var hjartveiki í ættinni .
Svo er það hinn öfgakenndi lífsstíll .
Bæði æfingarnar og ekki síður maturinn .
Ef líkaminn er gerður til að innbyrða ákveðið mikið magn af mat um ævina er Jón Páll aðeins þrítugur búinn að borða álíka mikið og 120 ára gamall maður .
Þarna geta sterar hafa spilað inn í og streita , svefnleysi og rosalega mikið álag .
Þegar hann opnar Gym 80 bætast ofan á allt þetta fjárhagsáhyggjur .
" Sölvi segir hætt við að þegar slíkar goðsagnir sem Jón Páll Sigmarsson eigi í hlut sé viðkvæmt að fjalla um þætti sem er talið að geti skyggt á þá ímynd .
" Það er hins vegar að koma í ljós , eins og núna með Hemma Gunn , að það er enginn fullkominn og það þarf enginn að vera fullkominn .
Auðvitað er álitamál hvað kemur fólki við en mér finnst þegar svo margir viðmælendur tala opinskátt um þennan þátt í lífi Jóns Páls ekki hægt að sleppa því – sérstaklega í ljósi þess hvernig steraneysla er að þróast í dag .
Það væru ekki rétt skilaboð .
" Kynntur sem sonur Jóns Páls einu sinni í viku Sigmar Freyr Jónsson var níu ára gamall þegar Jón Páll Sigmarsson faðir hans lést .
Sölvi Tryggvason var í góðu sambandi við hann við vinnslu bókarinnar en þar lýsir Sigmar því hvernig það var að eiga Jón Pál sem föður .
Þar kemur fram að hann hafi oft verið hræddur um að pabbi sinn myndi deyja í flugslysi enda var Jón Páll á ferð og flugi alla ævi .
Sigmar segir að hann hafi verið lengi að skilja að faðir sinn gæti látist einhvern veginn öðruvísi .
" Maður náttúrulega trúði því að pabbi væri ósigrandi og ætti ekki við heilsubresti að etja .
Þetta var mikið áfall og það var mikið áreiti frá öllu í kringum mann á þessum tíma , " segir Sigmar Freyr .
Hvernig minnist Sigmar föður síns ? Ég hlakkaði alltaf til að hitta hann , sem var um pabbahelgar , sem gátu þó orðið svolítið óreglulegar því hann var mikið á ferðalögum .
En þegar hann var á landinu náði hann í mig og ég á bara góðar minningar um hann og hann nýtti tímann vel sem við vorum saman .
Ef hann þurfti að fara á æfingu fór ég bara með og fékk að leika mér í tækjunum .
" Sigmar Freyr verður fyrir því að minnsta kosti einu sinni í viku að einhver víkur sér að honum vegna þess hver faðir hans er .
" Ég er kynntur sem sonur Jóns Páls hvar sem ég kem eða ég spurður hvort ég sé sonur hans .
Ég fæ þá gjarnan að heyra sögur af honum og þetta hefur alltaf verið svona , " segir Sigmar og þykir bara vænt um það .
Ertu líkur föður þínum ? " Mamma sér oft eitthvað svipað í húmornum okkar og viðhorfum sem og svipbrigði .
Maður er kannski svolítið blindur á þetta sjálfur .
En ég hef ekki brennandi áhuga á þessum kraftaíþróttum þótt ég fylgist með , enda er þetta búið að vera fyrir augunum á mér frá því að ég var krakki .
" Jólin eru tími sem Sigmari verður gjarnan hugsað til föður síns , þegar fjölskyldan hittist og fer saman í kirkjugarðinn .
Og hann segist stundum hafa spáð í það hvað Jón Páll væri að gera í dag , 53 ára gamall , hefði hann lifað .
" Maður hefur stundum reynt að sjá hann fyrir sér .
Hvort hann hefði orðið venjulegur maður ef hann væri á lífi , ég hugsa að það hefði í raun orðið hans martröð ; að verða meðalmaður .
Kannski væri hann nuddari , hann var farinn að fá áhuga á nuddi undir það síðasta hefur frænka mín sagt mér .
Hvað okkar samband varðar þá hugsa ég að hann hefði eflaust reynt að aga mig til og innrétta mér viljastyrk og þrautseigju sem var honum svo töm .
" Brot úr kafla bókarinnar : Barnið sem Jón Páll átti ekki Jón Páll Sigmarsson trúlofaðist Halldóru Blöndal þegar hann var 27 ára gamall .
Þau hættu saman um skeið en tóku aftur saman en í millitíðinni hafði Halldóra átt í sambandi við annan mann og orðið ófrísk .
Hér er gripið niður í frásögn Halldóru á bls. 160 : " Jón Páll sýndi rosalegan manndóm í öllu þessu ferli , en þetta var mjög erfitt fyrir okkur bæði .
Hann var mikill pabbi við Sunnu fyrstu mánuðina og sýndi hvaða mann hann hafði að geyma .
En mér leið illa og ég var með mikið samviskubit .
Hann hélt ennþá í vonina og talaði um að það væri svipur með sér og stelpunni .
Á endanum fór Jón Páll í blóðprufu og eins og ég hafði í raun vitað allan tímann kom í ljós að Magnús Scheving átti barnið .
Fljótlega upp úr því ákváðum við að enda sambandið okkar , ekki síst af því að ég hreinlega gat þetta bara ekki .
" ( bls. 160 ) 