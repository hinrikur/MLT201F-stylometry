Berglind Guðmundsdóttir , sem nýverið gaf út bókina GulurRauðurGrænn & salt – Fljótlegir réttir fyrir sælkera , tileinkar börnum á barna- og unglingageðdeild Landspítalans , BUGL , hluta af ágóða bókarinnar .
Á föstudag afhenti Berglind deildinni fyrstu ávísun sem hljóðaði upp á 100.000 krónur .
" Ég fékk í lið með mér þrjú fyrirtæki , IKEA , Spilavini og Nóa-Síríus , sem brugðust frábærlega við .
Börnin fengu því einnig sængur og kodda sem hefur sárvantað lengi á legudeildina , einnig spil og jólanammi , en mikið er spilað á deildinni og verður það því kærkomið um jólin , " segir Berglind en hún starfaði í nokkur ár á deildinni .
" Ég fór að vinna á deildinni strax eftir námið mitt og þessi staður hefur því tilfinningalegt gildi fyrir mig .
Þetta er dásamlegur vinnustaður og góðir hlutir sem gerast þarna á hverjum degi .
Þeir sem vinna þarna vita að það er eitthvað sérstakt við þennan stað .
" Atvikið vakti mikla lukku og var Berglind ánægð með að geta gefið .
" Það var ótrúlega gaman að geta gert þetta .
" 