Landsliðsmarkvörðurinn í knattspyrnu , Guðbjörg Gunnarsdóttir , samdi nýverið við eitt stærsta knattspyrnufélag heims , þýska stórliðið Turbine Potsdam .
Guðbjörg hefur lagt mikið á sig til að ná svo langt og veitir hér góð ráð til þeirra sem vilja ná markmiðum sínum .
Nafn : Guðbjörg Gunnarsdóttir .
Gælunafn : Gugga .
Íþróttagrein : Knattspyrna .
Hversu oft æfir þú á viku ? Það fer algjörlega eftir því hvort það er undirbúningstímabil eða á tímabili .
Rúmlega 10 sinnum í viku á undirbúningstímabili og sjö sinnum plús leikir , fer eftir leikjaálagi .
Hef fengið skilaboð um að það verði æft þrisvar á dag í byrjun janúar í Potsdam .
Hvernig æfir þú ? Ég fer á allar æfingar með því hugarfari að verða betri og ekki bara einni æfingu eldri en ég var daginn áður .
Henta slíkar æfingar fyrir alla ? Fótboltaæfingar og / eða markmannsæfingar á háu stigi henta alls ekki öllum .
Þær slíta mjög mikið og oftast er mér illt einhvers staðar í lok vikunnar .
Það er síðan allt þess virði í lok dagsins þegar sigur helgarinnar er í höfn .
Hvernig er best fyrir nýliða að koma sér af stað ? Bara mæta á æfingu með félögunum .
Hver er lykillinn að góðum árangri ? Hugarfar og náttúrulegur áhugi númer 1 , 2 og 3 .
Þú getur haft alla hæfileika í heiminum en ef þú kannt ekki að nota þá rétt verður erfitt að ná toppnum .
Hvað er það lengsta sem þú hefur hlaupið ? Ég er ekki mikið fyrir að mæla kílómetrana en undirbúningstímabilið í Avaldsnes í ár innihélt mjög mikið af hlaupum .
Hvað ráðleggurðu fólki sem vill hreyfa sig meira ? Setja sér raunhæf markmið , bæði til stutts og langs tíma .
Finna sér hreyfingu sem þú hefur gaman af og ekki gera neitt þvingað .
Líður þér illa ef þú færð ekki reglulega útrás fyrir hreyfiþörfina ? Já , í öll skiptin sem ég hef meiðst eða af einhverjum ástæðum ekki getað æft hef ég fundið fyrir fráhvarfseinkennum .
Hvernig væri líf án æfinga ? Ætli ég væri ekki eitthvað að snúast í kringum hagfræðina .
Annars er ég svo mikið fótboltanörd að ég get ekki séð líf mitt fyrir mér án alls fótbolta .
Hvað er það lengsta sem hefur liðið á milli æfinga hjá þér ? Ég veiktist illa í febrúar .
Fékk heilahimnubólgu og lá á sjúkrahúsi í þó nokkurn tíma sem gerði það að verkum að ég æfði ekkert í rúmar 3 vikur en ég var frá keppni í 7-8 vikur vegna einkenna sem ég hafði .
Hvernig heldurðu þér í formi þegar þú ferð í frí ? Núna hef ég farið út að hlaupa á ströndinni í Dóminíska lýðveldinu en annars fer ég oftast eftir lyftinga- / hlaupaprógrammi í ræktinni Ertu almennt meðvituð um mataræðið ? Já , til að ná hámarksárangri og ná sem mestu út úr hverri æfingu þarf ég gæði í því sem ég borða .
Hvað borðarðu til að halda þér í formi ? Æfingarnar halda mér í formi og ekki beint maturinn .
Ég vel þó að borða t.d. gróft brauð og fituminni mat , mikið af ávöxtum og reyni að borða salat með flestu .
Ég er fínn kokkur þó ég segi sjálf frá og elda mér allskyns hollar uppskriftir enda nægur tími þar sem ég vinn ekki 8-4 vinnu .
Hvaða óhollustu ertu veik fyrir ? Vesturbæjarís og bíópoppi ! Sem betur fer bý ég ekki á Íslandi annars væri eg alltaf í ísbúðinni .
Hvað ráðleggurðu fólki sem vill bæta mataræðið ? Aftur segi ég raunhæf og lítil markmið .
Ekki umturna mataræðinu á einum degi .
Þetta á að vera lífsstíll og ekki tímabundin breyting .
Hvaða gildi hefur hreyfing og líkamsrækt fyrir þig ? Ég trúi að til að hámarka lífsgæðin sé heilsa og hraustur líkami grundvallaratriði .
Hreyfing hefur góð áhrif á bæði líkamlega og andlega heilsu Hver eru erfiðustu meiðsli sem þú hefur orðið fyrir ? Að slíta hásin og detta stöðugt úr axlarlið .
Hversu lengi varstu að ná þér aftur á strik ? Ég spilaði leik í Evrópukeppni með Val 5 mánuðum og 3 vikum eftir slit .
Stebbi Stoke og Svala í Orkuhúsinu eru í heimsklassa hvað varðar sjúkraþjálfun ! Tók aðeins meiri tíma með öxlina en það voru líka þrálátari meiðsli .
Hver eru heimskulegustu meiðslin sem þú hefur orðið fyrir ? Ég skutlaði mér og lenti á grind sem ég hafði hoppað yfir og braut úr mér framtönnina á æfingu með Djurgården .
Ég er sem sagt með eina gerviframtönn í dag .
Hver eru algeng mistök hjá fólki við æfingar ? Ef líkaminn er á svæðinu en hausinn skilinn eftir heima .
Hver er erfiðasta mótherjinn á ferlinum ? Þýska Landsliðið .
Hver er besti samherjinn ? Victoria Svenson og síðan var ég mjög hrifin af Brössunum mínum í Avaldsnes , Rosana , Debinha og Andrea .
Hver er fyrirmynd þín ? Peter Schmeichel .
Hver er besti íþróttamaður allra tíma ? Hrikalega erfitt að gera upp á milli ! Michael Jordan , Michael Phelps og Usain Bolt koma strax upp í höfuðið á mér .
Markmannsnördið vill bæta við Peter Schmeichel , Van Der Sar , Peter Cech , Oliver Kahn og Manuel Neuer .
Skilaboð að lokum ? Íþróttir og hreyfing er lífsstíll .
