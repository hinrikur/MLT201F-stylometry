Nýtt útibú verkfræðistofunnar Verkís í Ósló var opnað formlega nú fyrr í mánuðinum .
Er því ætlað að sinna vaxandi starfsemi fyrirtækisins í Noregi .
Egill Viðarsson sem stýrir Noregsdeildinni sagði við opnunina að fyrirtækið hefði undanfarin fimm ár sinnt ráðgjöf þar í landi .
Formleg stofnun útibús væri því rökrétt framhald .
Það sem af er árinu hefur Verkís fengið yfir þrjátíu verkefni frá Noregi og meira en tuttugu rammasamningar hafa verið undirritaðir .
Verkefnin eru fjölbreytt og er sinnt af meira en 100 sérfræðingum Verkís ytra og hér heima .
Meðal nýrra verkefna má nefna hönnun á skólum í sveitarfélögunum Asker og Kongsberg , eftirlit með hreinsistöðvum og hönnun á metangasverksmiðju í Bergen og þrjú hönnunarverkefni fyrir vegagerðina , svo eitthvað sé nefnt .
Verkís er einnig með starfsemi á Íslandi , Grænlandi , Póllandi og í Síle .
sbs@mbl.is 