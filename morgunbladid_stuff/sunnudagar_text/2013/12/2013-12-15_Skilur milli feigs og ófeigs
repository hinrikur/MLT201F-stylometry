Verði fjárlagafrumvarp ríkisstjórnarinnar samþykkt óbreytt mun nýstofnaður hönnunarsjóður hljóta sömu örlög og myndlistarsjóður .
Ekki er gert ráð fyrir framlagi til hans á næsta ári .
" Ef þetta verður , sem ég trúi ekki ennþá , verður hönnunargreinunum ýtt mörg ár aftur , " segir Halla Helgadóttir , framkvæmdastjóri Hönnunarmiðstöðvar Íslands .
" Við erum yngsta greinin í hópi hinna skapandi greina í landinu ásamt tölvugeiranum .
Hönnunarmiðstöð varð til 2008 .
Við höfum staðið fyrir mikilli stefnumótun í samvinnu við ríkisvaldið og unnið að uppbyggingu á þessu sviði .
Einn helsti árangurinn var stofnun þessa hönnunarsjóðs sem jók aðgang hönnuða og fyrirtækja á sviði hönnunar að fjármagni en þar kreppir skórinn verulega .
" Tvö hundruð umsóknir Þegar úthlutað var í fyrsta sinn úr sjóðnum á þessu ári , samtals 41 milljón króna , bárust rúmlega tvö hundruð umsóknir .
Að sögn Höllu hefði verið hægt að úthluta tíu sinnum hærri upphæð .
Við úthlutun var áhersla lögð á fagmennsku og fjölbreytni .
Að féð nýttist greininni sem allra best og yrði henni til framdráttar á sem flestum sviðum .
Að dómi Höllu er hönnunarsjóður fjárfesting í atvinnusköpun til lengri tíma og 40 milljónir í raun litlir peningar .
Nær hefði verið að setja 200 milljónir á ári í verkefnið .
" Það er vond nýting á ríkisfé að eyðileggja þetta ferli sem stofnað hefur verið til .
Undirbúningur og vinnubrögð hafa verið með þeim hætti að allar líkur eru á því að fjármagnið sem sett er í sjóðinn skili sér margfalt til baka .
Fyrir vikið trúi ég ekki öðru en að mönnum snúist hugur á lokametrunum .
" Hefur víða áhrif Að sögn Höllu er fólk smám saman að átta sig á því hversu mikil áhrif hönnun getur haft í samfélaginu , ekki bara í nýsköpun heldur líka í gömlum og rótgrónum atvinnugreinum .
" Flest lönd sem við berum okkur saman við eru farin að líta á hönnun sem eitt helsta samkeppnistækið sem skilið getur milli feigs og ófeigs í viðskiptum .
" 