Útgáfa á tónlist hefur sjaldan verið eins fjölskrúðug og umfangsmikil , því menn gefa æ meira út á eigin spýtur og einnig eru fjölmargar plötur gefnar út á rafrænu sniði eingöngu .
Í lista Árna Matthíassonar yfir tuttugu bestu plötur ársins eru þannig fimm plötur sem aðeins eru til á netinu , aukinheldur sem tónlistarmennirnir gefa sjálfir út helming þeirra .
Á síðustu árum hefur Sing Fang þróast , frá því að vera sólóverkefni Sindra Más Sigfússonar í að vera hljómsveit , eins og heyra má á Flowers .
Fyrsta skífa Sing Fang er alltaf í sérstöku uppáhaldi frá mér , en þessi er betri ; heilsteyptari og beinskeyttari og lögin fáránlega grípandi .
Á frumraun Grísalappalísu , Ali , er allt að finna , gítarpopp , tilraunakennt þungarokk , bardúnsdrunga , súrkál og almenna geggjun .
Allt er undir og allt má .
Keyrslan er innblásinn , andinn er viljugur og holdið líka – Grísalappalísa ein skemmtilegasta tónleikasveit landsins og ekki síður skemmtileg á plasti .
Á Kveik birtist okkur ný og kraftmeiri Sigur Rós , þó að hin gamla sé ekki langt undan .
Meiri þróttur , jafnvel keyrsla , og meira rafmagn .
Lykill að skífunni er lagið sem heyrðist fyrst í Laugardalhöllinni fyrir rúmu ári og síðan varð platan til á methraða Fyrsta plata Þóris Bogasonar kom mönnum þægilega á óvart fyrir þremur árum , fáir þekktu hljómsveitina Just Another Snake Cult og þeim mun skemmtilegra var að uppgötva snilldina .
Á Cupid Makes A Fool of Me , eru þau tvö í sveitinni Þórir og Helga Jónsdóttir .
Tónlistin hefur þó lítið breyst , sama úrvalsblandan af tilraunakenndu poppi , rokki , diskói og hverju sem er reyndar .
Mammút er mögnuð tónleikasveit , sem sjónvarpsáhorfendur fengu að kynnast fyrir stuttu , en hún hefur aftur á móti ekki verið iðin við útgáfu ; Komdu til mín svarta systir er þriðja plata sveitarinnar á sjö árum .
Lögin eru frábær og flutningur magnaður .
Ný kynslóð tónsmiða hefur haslað sér völl á liðnum árum og þar á meðal er Gunnar Andreas Kristinsson .
Á Patterns eru sex tónverk sem skrifuð eru fyrir hljómborðshljóðfæri og innblástur úr þjóðlögum og brotamyndum .
Tónlistin er aðgengileg á yfirborðinu , en gerir kröfur þegar dýpra er kafað .
Fyrir þrettán árum kom út fyrsta plata múm og var tímamótaplata .
Hljómsveitin hefur tekið ýmsum breytingum á þeim árum sem liðið hafa síðan , en er enn jafn frábær og forðum sem heyra má á Smilewound sem er í senn fersk og frumleg og stendur þó föstum fótum í þeim hljóðaheim sem múm hefur mótað .
Benedikt Hermann Hermannsson , Benni Hemm Hemm , vann Eliminate Evil Revive Good Times með skoskum tónlistarmönnum og afraksturinn er myrkari skífa en oft áður , textarnir sterkir og skarpari og dekkri litir í tónlistinni líka og útsetningum .
Það þótti saga til næsta bæjar þegar spurðist að goðsagnasveitin Strigaskór nr. 42 hygðist gefa út nýja plötu eftir nærfellt tuttugu ára þögn .
Magnaðir tónleikar sveitarinnar á Airwaves og platan Armadillo sýndu og sönnuðu að hún hefur enn heilmikið fram að færa , kraftmikil og frumleg skífa - rokkskífa ársins .
Árni Grétar Jóhannesson , sem starfar sem Futuregrapher , vann stuttskífuna Crystal Lagoon með japanska hljóðlistamanninum Gallery Six og kanadíska sellóleikaranum Veroníque Vaka .
Afraksturinn er heillandi hljóðaheimur , sveim- og tilraunakennd tónlist sem kemur manni sífellt á óvart .
Steinunn Harðardóttir gefur út tónlist undir ýmsum nöfnum , þar á meðal Dj flugvél og geimskip , og platan Glamúr í geimnum er í senn frábær skemmtun og uppspretta djúpra pælinga um geimferðir , óendanlegan fjölda alheima og eilífðina .
Aðal Ólafar Arnalds er einlægnin sem geislar af hverjum tón , hverju orði .
Hafi einhver óttast að breyting yrði á því þegar hún tekur að syngja á ensku var sá ótti óþarfur ; Sudden Elevation er eins og fyrri plötur Ólafar hvað varðar hlýjuna sem geislar af henni , en þó frábrugðin í því hve vel hefur tekist með útsetningar og upptökur .
White Mountain er fyrsta breiðskífa Úlfs Hanssonar undir eigin nafni , en áður hefur hann gefið út undir listamannsnafni og unnið með ýmsum tónlistarmönnum .
Tónlistin á skífunni er sveimkenndur bræðingur af hliðrænum hljómum og stafrænum , krydduð með þruski og braki og áhrifshljóðum .
The Lighthouse Project spratt af því er Amiina hélt í ferðalag um landið að halda tonleika í vitum víða um land .
Á disknum er eldra efni í bland við nýtt , en allt endurútsett .
Útkoman er mjög skemmtileg , heillandi og draumkennd músík og einskonar lokakafli því hljómsveitin hefur breyst talsvert frá því platan var tekin upp .
Bubbi Morthens sendi frá sér tvær skífur á árinu , en sú fyrri , Stormurinn , sem situr manni í minni , enda besta plata hans í fjölda ára .
Þetta er býsna löng plata , en heldur athygli út í gegn , hvort sem maður er sammála textunum eða ekki .
Undirspil er líka frábærlega útfært og útsetningar ekki síðri .
Þetta er ár sólóskífunnar og hver afbragðsplatan af annarri hefur rekið aðra .
Viðar Örn Sævarsson sendi frá sér sérdeilis skemmtilega , hugmyndaríka og húmoríska plötu , Get Me Some Proffessional Help , sem Lonesome Dukes með grípandi lögum og súrum textum .
Stefán Örn Gunnlaugsson kallar sig Íkorna og Íkorni er fyrsta sólóskífa hans .
Hann hefur þó verið lengi að í músík og hefur flesta stíla á valdi sínu sem heyrst vel á þessari metnaðarfullu plötu og stórskemmtilegu plötu ; kammerpopp , raulararómantík , þjóðlagapopp og nýkántrí svo fátt eitt sé talið .
Í einræðu sinni í Holberg-verkinu Jeppa á Fjalli bendir Jeppi á þá staðreynd að allir segir hann drekka en enginn spyrji af hverju .
Magnús Þór Jónsson , Megas , dregur þá ástæðu fram í frábærum textum og mögnuðum flutningi .
Innlegg Braga Valdimars Skúlasonar er líka fyrirtak þó að ekki nái hann sömu hæðum og meistarinn .
Per : Segulsvið er samstarfsvettvangur þar sem Svanur Magnús semur texta , en Ólafur Josephsson tónlistina .
Tónlist fyrir Hana hefur víst verið lengi í smíðum , en skilar sér í grípandi músík og ógleymanlegum textum þar sem sungið er um vináttu , saltkjöt , skipsskaða , spergilkál , sellerí og falska notkun á tjakki svo fátt eitt sé talið .
Ragna Kjartansdóttir , Cell 7 , var ein af burðarstoðum Subterranean seint á síðustu öld .
Lítið hefur heyrst frá henni alllengi og CellF , því kærkomin .
Það eykur svo ánægjuna hvað platan er vel heppnuð , rímurnar beittar og útsetningar skemmtilegar .
