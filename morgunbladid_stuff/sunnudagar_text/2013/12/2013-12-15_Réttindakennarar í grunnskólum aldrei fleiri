Alls brautskráðust 5.584 nemendur af framhaldsskólastigi með 6.218 próf skólaárið 2010-2011 .
Þetta er fækkun um 201 nemanda frá fyrra ári eða 3,5% .
Fækkunina má rekja til færri brautskráninga úr starfsnámi á framhaldsskólastigi .
Þeim fækkaði um 277 frá fyrra ári í 2.868 eða um 8,8% .
Karlar ljúka 80% sveinsprófa Mikið munar um færri sveinspróf eða 560 brautskráningar á móti 644 skólaárið áður .
Karlar voru tæplega 80% þeirra sem luku sveinsprófi .
Á háskóla- og doktorsstigi útskrifuðust 4.304 nemendur með 4.346 próf skólaárið 2010-2011 .
Tveir af hverjum þremur voru konur ( 65% ) .
Brautskráðum nemendum fjölgaði um 5,4% .
Alls luku 1.193 meistaragráðu og hafa ekki verið fleiri á einu skólaári .
Nemendum sem luku diplómanámi að lokinni Bachelor-gráðu fjölgaði um 21% og voru 539 .
Brautskráðir doktorar voru 48 á skólaárinu , 26 karlar og 22 konur .
Aldrei áður hafa fleiri lokið doktorsprófi á einu skólaári en mest höfðu brautskráðst 33 doktorar 2009-2010 , að því er fram kemur í Landshögum .
Aldrei áður í mælingum Hagstofunnar hefur hlutfall kennara með réttindi mælst hærra .
Á árunum 1998-2008 var það á bilinu 80-87% .
Haustið 2012 voru 95,9% kennara með kennsluréttindi .
Alls voru 198 manns við kennslu án kennsluréttinda haustið 2012 og er það mikil breyting frá haustinu 2002 þegar 931 einstaklingur án réttinda vann við kennslu í grunnskólum landsins .
Hæst er hlutfall réttindakennara á landinu í Reykjavík eða 98,7% .
Aðeins á Vestfjörðum ( 87,0% ) og Austurlandi ( 89,0% ) höfðu færri en 90% kennara kennsluréttindi .
Hlutfall réttindakennara á landsbyggðinni hefur aukist hratt síðustu ár , frá því að vera undir 50% á tíunda áratug síðustu aldar í einstaka landshlutum .
Margir nema hugvísindi erlendis Alls voru 2.248 íslenskir nemendur í námi erlendis haustið 2011 , þar af 24 á aldrinum 17-19 ára og 730 á aldrinum 20-24 ára .
Langflestir leggja þeir stund á hugvísindi og listir eða 612 og 586 á félagsvísindi , viðskipti eða lögfræði .
Þá stunda 549 nám í verkfræði , framleiðslu og mannvirkjagerð .
Í desember 2012 sóttu 19.615 börn leikskóla á Íslandi og hafa þau aldrei verið fleiri .
Hafði þeim fjölgað um 456 frá desember 2012 eða um 2,4% .
Um 83% barna á aldrinum eins til fimm ára voru skráð í leikskóla og hefur það hlutfall aldrei verið hærra .
Viðverutími leikskólabarna hefur lengst og fleiri börn dveljast nú 7 tíma eða lengur á dag í leikskóla en fyrir ári .
Í desember 2012 dvöldust tæplega 92% leikskólabarna í leikskólanum 7 tíma eða lengur dag hvern .
Til samanburðar var þetta hlutfall aðeins 44% árið 1998 – og segir þessi aukning væntanlega sína sögu um aukið vægi starfs í leikskólum sem nú er almennt sagt vera grunnstig allrar skólamenntunar í landinu .
agas@mbl.is 