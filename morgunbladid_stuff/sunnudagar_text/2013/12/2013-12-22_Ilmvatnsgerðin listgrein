Mér dettur alltaf í hug kvikmyndin Perfume þegar ég geng um götur Parísar .
Söguhetja myndarinnar var með einstakt lyktarskyn og heltekin af því að fanga ilminn af götum Parísarborgar og búa til úr honum töfrandi ilmvatn .
Mér líður oft pínulítið svona í París , hér má finna allskonar lykt .
Sérstaklega núna yfir vetrartímann þegar allt er kalt og stillt og ilmurinn hangir í loftinu .
Í París er ilmvatnsgerð listgrein og Parísarbúar nota afar góð og dýr ilmvötn .
Margir fara í sérstakar verslanir og láta fylla á imvatnsglasið sitt .
Til dæmis fengust " exclusive " ilmirnir frá Chanel lengi vel bara í versluninni á rue Cambon í fyrsta hverfi .
Ilmurinn minn er hins vegar af nýþvegnum þvotti sem stígur upp um ristarnar á gangstéttunum við stóru hótelin hér í borginni .
Þvottahúsin eru nefnilega öll neðanjarðar í París .
Andrea Guðrún Gunnarsdóttir 