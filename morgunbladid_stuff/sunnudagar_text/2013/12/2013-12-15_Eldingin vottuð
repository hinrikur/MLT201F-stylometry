Hvalaskoðunarfyrirtækið Elding hefur tryggt sér hina virtu gullvottun EarthCheck sem eru vottunarsamtök fyrir ferðaþjónustu .
Með þessu er Elding komin í flokk fyrirtækja sem eru leiðandi á heimsvísu fyrir að hafa sett markið hátt í umhverfisstjórnun .
" Ég er mjög stolt af þessum áfanga sem byggist á stöðugri vinnu í átt að úrbótum í umhverfismálum .
Við vitum að við getum alltaf gert betur og lítum á þetta sem skref í rétta átt , " segir Rannveig Grétarsdóttir , framkvæmdastjóri Eldingar .
" Við byggjum ferðirnar okkar upp á náttúrunni og því lítum við svo á að það sé skylda okkar að virða hana og gefa eins mikið og við getum til baka .
Enn sem komið er erum við eina umhverfisvottaða hvalaskoðunarfyrirtækið á landinu en vonum þó að fleiri bætist í þann hóp .
" Til að öðlast vottun frá EarthCheck , þarf að gera grein fyrir umhverfisáhrifum og fylgja stöðlum um góða viðskiptahætti .
Árlega eru lögð fram gögn um starfsemina og þau vegin og metnin .
Víðtækt starf Umhverfisstarf Eflingar er víðtækt .
Auk EarthCheck-vottunarinnar ber Elding umhverfismerki Vakans og bátar fyrirtækisins flagga Bláfána .
Árið 2008 voru fyrirtækinu veitt umhverfisverðlaun Ferðamálastofu og árið 2013 Fjörusteininn , umhverfisverðlaun Faxaflóahafna .
sbs@mbl.is 