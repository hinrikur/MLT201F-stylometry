Alls voru í lok síðasta árs 1.690 fiskiskip á skrá og hafði þeim þá fjölgað um 35 frá árinu 2011 .
Samanlögð stærð fiskiskipaflotans var 166.086 brúttótonn en var 159.902 tonn árið áður .
Þetta kemur fram í nýjum tölum Hagstofu Íslands .
Fjöldi vélskipa var alls 778 og samanlögð stærð þeirra 89.275 brúttótonn .
Vélskipum fjölgaði um 14 á milli ára en flotinn stækkaði um 6.498 brúttótonn .
Togarar voru alls 56 og fækkaði um tvo .
Heildarstærð togaraflotans var 72.701 brúttótonn .
Opnir fiskibátar voru 856 og 4.110 brúttótonn að stærð .
Opnum fiskibátum fjölgaði um 23 milli ára og heildarstærð þeirra jókst um 122 brúttótonn .
Aflaverðmæti jókst Aflaverðmæti árið 2012 nam rúmum 159 milljörðum króna á verðlagi ársins og jókst um tæplega 5,5 milljarða króna frá 2011 , eða 3,5% .
Á föstu verðlagi miðað við verðvísitölu sjávarafurða var aflaverðmæti 3,4% minna en árið á undan .
Hlutur uppsjávartegunda var um 68,4% af aflamagninu , en 29,4% af verðmæti landaðs afla .
Verðmæti botnfisktegunda var hins vegar rúm 60,6% af heildarverðmæti , enda þótt að magni til hafi það aðeins verið 28,6% .
Bæði skel- og krabbadýr , svo og flatfiskur , vógu einnig meira í aflaverðmæti en magnhlutfallið eitt segir til um .
agas@mbl.is 