Rauði krossinn og CCP hafa gert samstarfssamning um hjálparstarf á Filippseyjum , með framlagi og þátttöku EVE Online spilara sem geta gefið áskriftardaga , eða PLEX , í leiknum .
Söfnunin mun standa yfir til 7. desember og enda með beinni útsendingu á EVE TV á netinu sem framleiðslufyrirtækið KUKL kemur að til að úr verði vandað og flott efni .
" Þetta er í fimmta sinn sem við ýtum úr vör PLEX for Good-átaki til að safna fé til mannúðarmála , " segir Eldar Ástþórsson , talsmaður CCP .
" Þó að ekki séu allir vinir í leiknum ríkir mikill samhugur innan samfélags EVE Online-spilara og með þessari söfnun erum við hjá CCP í raun aðeins að búa til vettvang fyrir spilara leiksins að láta gott af sér leiða .
Á fyrstu klukkustundum söfnunarinnar safnaðist yfir milljón króna og nú hafa þegar yfir 3.300 PLEX eða um 6 milljónir króna safnast , " bætir Eldar við .
