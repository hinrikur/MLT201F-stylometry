Í vikunni voru aðstandendum ellefu verkefna veittir styrkir úr sjóðum Vaxtarsamnings Austurlands .
Alls var úthlutað 15,5 millj. kr. Þetta er þriðja úthlutun úr samningnum á þessu ári en markmið hans er að efla samkeppnishæfni atvinnulífsins á Austurlandi .
Núgildandi vaxtarsamningur gildir fyrir árin 2010-2013 og rennur út um áramót .
Stefna hans er að styðja við uppbyggingu í anda náttúru og sjálfbærni .
Hæsti styrkurinn að þessu sinni , það er þrjár millj. kr. fór til verkefnisins Meet the Locals sem miðar að kynna og reiða fram rétti úr héraði .
Verkefnið Matur og menning fékk tvær milljónir , litlu minna en verkefni sem miðar að því að efla veg flugvallarins á Egilsstöðum vegna millilandaflugs .
Önnur verkefni sem má nefna voru Þokusetur á Stöðvarfirði og bygging sædýragarðs á Breiðdalsvík .
Efla samvinnu fyrirtækja og stofnana " Vaxtarsamningur Austurlands er samningur á milli Austurbrúar og atvinnuvega- og nýsköpunarráðuneytis .
Meginhugmynd vaxtarsamningsins er samstarf í svokölluðum klösum , þar sem leitast er við að efla samvinnu fyrirtækja og stofnana á ákveðnum sviðum sem á einhvern hátt geta unnið saman og nýtt styrkleika hvert annars , jafnvel þótt fyrirtækin séu að öðru leyti í samkeppni , " segir í frétt frá Austurbrú .
Nýsköpunar- og þróunarsviðið þar á bæ hefur umsjón með vaxtarsamningnum og framkvæmd hans .
sbs@mbl.is 