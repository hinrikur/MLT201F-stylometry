Rúnar Gíslason hafði lengi haft hug á að ná að búa til hina fullkomnu Serrano-skinku , líkt og Spánverjar gera hana , en úr íslensku hráefni .
Eftir nokkurra ára tilraunir var takmarkinu loks náð .
Býður hann nú upp á svínslæri , verkað til þriggja ára , að spænskum sið í veislum .
Gunnhildur Ásta Guðmundsdóttir gunnhildur@mbl.is Ég hef alltaf verið mikill hráskinkumaður og byrjaði að prófa mig áfram að gera mína eigin fyrir sex árum síðan , " segir kokkurinn Rúnar léttur í bragði í samtali við Morgunblaðið .
Rúnar segist m.a. hafa verið ákveðinn í að bjóða upp á heimalagaða hráskinku í brúðkaupi sínu og eiginkonunnar , Ásdísar Bjargar Pálmadóttur .
Í kjölfarið tók við tímabil tilrauna þar sem leitast var við að búa til " alvöru " Serrano-skinku úr íslensku svínslæri , í tíma fyrir brúðkaupið .
Þolinmæðisþátturinn oft vanmetinn Að sögn Rúnars var tilraunatímabilið lærdómsríkt .
" Maður komst til dæmis að því að það eru einfaldlega þrjú " hráefni " sem skipta máli ; það er svínið , saltið og gríðarlegt magn af þolinmæði , " segir hann og leggur áherslu á orð sín .
" Menn hafa oft reynt að búa til svona skinku hér í gegnum tíðina en vanmeta þar oft þolinmæðisþáttinn .
Þetta tekur tíma .
Menn hafa til dæmis reynt að flýta ferlinu með því að setja skinkuna í þurrkklefa í nokkra mánuði og annað slíkt en það bara virkar ekki .
Maður fær ekki þetta bragð , " bætir hann við .
Söltun , kæling og þurrkun Í hnotskurn skiptist verkun Serrano-skinku í þrenns konar ferli , þ.e. söltun , kælingu og þurrkun .
" Maður þurfti að finna út úr því hvaða tímalengd hvers hluta kæmi best út fyrir bragðið , " segir Rúnar .
Bætir hann við að mikið af misgóðri skinku hafi verið borðað á þessum tíma .
" Maður gerði líka mistök í byrjun , eins og að opna læri í miðju ferli , til að prófa .
Við það hættir ferlið umsvifalaust og lærið er í raun ónýtt , " segir hann .
Á endanum kom þó að því að takmarkinu var náð og leiðin að hinu " rétta " bragði fundin .
Íslensk hráskinka var því á borðum í brúðkaupi hjónanna árið 2011 .
Uppskriftin er leyndarmál Rúnars en þess má geta að hann hætti ekki framleiðslunni þegar takmarkinu var náð .
Til dæmis er hægt að bragða á heimalagaðri hráskinku í veislum á vegum fyrirtækis hans , Kokkarnir , nú fyrir jólin .
" Fyrir þremur árum setti ég í alvöru lögun og það er það sem er tilbúið núna , " segir hann .
Spurður að því hvort hann hyggi á frekari framleiðslu slær Rúnar á létta strengi og segir Serrano-skinkugerð kostnaðarsamt áhugamál .
" Hvert læri sem við settum upp var t.d. um 13 kíló í byrjun en fer niður í um 6 kíló á- meðan á ferlinu stendur – það er svo mikill vökvi sem lekur af þessu , " segir hann .
" Við eigum eitthvað um 30 læri sem við erum að nota núna , í veislum og á jólahlaðborðum og slíku , " bætir hann við .
En getur fólk reynt að gera svona skinku heimavið ? er blaðamanni spurn .
" Já , algjörlega , ekki hika við það .
Við erum náttúrulega með stórt iðnaðarhúsnæði svo við gátum gert þetta mikla magn hér .
En menn eiga endilega að ná sér í gott svínslæri og bara prófa sig áfram .
Það er í raun enginn munur á ferlinu sem slíku og því að þurrka lambalæri heima hjá sér , eins og margir eru að gera .
Það er bara tímafaktorinn sem munar um enda lambalærið miklu minna og því tekur þetta lengri tíma með svínið , " segir kokkurinn að endingu og hvetur fólk til að prófa .
Parmaskinka á bruschettu með tómatmauki og brie Baguette-brauð Hráskinka Brie ( má líka nota Höfðingja ) Extra virgin ólífuolía Tómatmauk ( sjá að neðar ) Tómatmauk 3 tómatar 1dl extra virgin ólífuolía 1 hvítlauksrif Sjávarsalt og svartur mulinn pipar .
Allt hráefni sett í matvinnsluvél og maukað í u.þ.b. 1-2 mínútur .
Aðferð Takið baguette-brauð og skerið í u.þ.b. 15 cm langa búta og svo til helminga .
Steikið brauðið á pönnu með extra virgin ólífuolíu þangað til það er gullinbrúnt .
Takið helmingana af og setjið á disk .
Setjið væna matskeið af tómatmaukinu á annað brauðið .
Setjið sneið að hráskinku á brauðið og þrjár sneiðar af brie .
Lokið með hinum helmingnum og borðið með bestu lyst .
Líka er í lagi að sleppa lokinu .
