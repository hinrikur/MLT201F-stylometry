Kammerkórinn Hymnodia hefur sent frá sér geisladiskinn " Þar ljós inn skein " og heldur útgáfutónleika í Háteigskirkju á laugardag klukkan 14 .
Á efnisskránni eru vel þekkt aðventu- og jólalög , í bland við ný .
Emil Þorri Emilsson leikur með kórnum á slagverk .
Hymnodia tekur verkin sínum tökum og hefur haldið tónleika sem þessa árlega , við húsfylli .
Kórinn og hljóðfæraleikarar , sem hafa leikið með honum , búa til rúmlega klukkustundar langa spuna- og draumkennda heild .
Ekkert hlé er á milli laga , lýsingu er haldið í lágmarki og allt gert til að koma tónleikagestum í hátíðarskap .
