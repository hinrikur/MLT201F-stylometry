Litli strákurinn á myndinni , Arnar Stefánsson , var á forsíðu Morgunblaðsins á aðfangadag árið 1994 .
Mörg börn hafa prýtt forsíður blaðsins á tímum jóla í gegnum árin og er Arnar meðal þeirra .
Í dag er hann 22 ára ungur maður og leggur stund á nám í fatahönnun og textíl við Fjölbrautaskólann í Breiðholti .
Arnar segist lítið muna eftir myndatökunni en segist þó vita að hann hafi verið einstaklega óþekkur .
" Þetta var ákveðið með litlum fyrirvara veit ég og ég var sóttur í hvelli á leikskólann , " segir Arnar .
" Ég skildi ekkert hvað var að gerast og vildi bara vera að kubba frekar en að vera stillt upp fyrir framan kerti í Hallgrímskirkju .
Ég gat ekki setið kyrr og eftir ansi margar tilraunir var ákveðið að hætta við þetta .
Þá allt í einu róaðist ég niður eitt andartak og var þá tækifærið gripið .
En ég er viss um að ég hafi reynt á þolinmæði margra , " segir Arnar og hlær .
9 