knattspyrnustjórar sem eru reknir frá liðum sínum eru ekkert á flæðiskeri staddir og eiga alveg fyrir salti í grautinn .
Síðan Arsene Wenger tók við Arsenal árið 1996 hafa ensk knattspyrnufélög rekið 800 knattspyrnustjóra og borgað þeim 450 milljónir punda í starfslokasamninga .
André Villas-Boas var á dögunum látinn fara frá Tottenham .
André Villas-Boas varð nýverið fimmti knattspyrnustjórinn í ensku úrvalsdeildinni til að vera rekinn á þessu tímabili en Portúgalinn var rekinn frá Tottenham í vikunni .
Tíðindin komu lítið á óvart í knattspyrnuheiminum en Villas-Boas réð ekki við að missa Gareth Bale og búa til nýtt lið .
Eftir tap liðsins gegn Liverpool var Daniel Levy , aðaleigandi Tottenham , búinn að sjá nóg til að Villas-Boas myndi taka til á borðinu sínu og yfirgefa White Hart Lane .
Næsti stjóri Tottenham verður sá níundi síðan Levy náði völdum í félaginu í febrúar 2001 .
Aðrir stjórar sem hafa fengið að taka poka sinn á tímabilinu í ensku úrvalsdeildinni eru Paolo Di Canio ( Sunderland ) , Ian Holloway ( Crystal Palace ) , Martin Jol ( Fulham ) og Steve Clarke ( WBA ) .
Búinn að kaupa flæðiskerið André Villas-Boas fær fjórar milljónir punda í starfslokasamning sem gerir 762 milljónir .
Fyrir rúmum tveimur árum var hann rekinn frá Chelsea og fékk 12 milljónir punda frá því félagi .
Það eru 2,2 milljarðar .
Hann afsalaði sér einhverjum hundrað köllum til að taka við starfinu hjá Tottenham en Villas-Boas er ekki á neinu flæðiskeri .
Hann trúlega á þetta flæðisker núna búinn að raka inn tæpum þrem milljörðum í kassann .
Þá á eftir að reikna með peningunum sem hann fékk til að taka við Chelsea .
Þar voru nokkuð hundruð milljónir í spilunum .
Chelsea er reyndar í sérflokki þegar kemur að peningum en Roman Abramovich , eigandi félagsins , krefst árangurs .
Ef stjórarnir standa sig ekki eru þeir reknir og fá feitan starfslokasamning .
Slíkt skiptir rússneska auðmanninn reyndar litlu máli en auðæfi hans eru nánast endalaus .
426 dagar án Wengers Stutt er síðan Morgunblaðið birti grein þar sem starfsaldur knattspyrnustjóranna var reiknaður .
Þegar Sir Alex Ferguson lét af störfum hjá Manchester United varð Arsene Wenger , knattspyrnustjóri Arsenal , sá stjóri sem lengst hafði stýrt sama liðinu í ensku úrvalsdeildinni .
Frakkinn er búinn að stýra skútunni í norður London síðan 30. september 1996 eða í rúm 17 ár eftir að hann tók við af Pat Rice .
Breytingarnar á Old Trafford höfðu þær afleiðingar að þeir tveir stjórar sem höfðu verið hvað lengst hjá sínum liðum , Sir Alex Ferguson hjá Manchester United 27 ár og David Moyes hjá Everton í 11 ár , eru ekki lengur í fyrsta og þriðja sæti .
Knattspyrnustjórar duga varla í þúsund daga lengur samkvæmt útreikningum Tómasar Þórs .
Sé Wenger tekinn úr jöfnunni er meðalstarfsaldur 426 dagar eða eitt ár og tveir mánuðir .
Chelsea er það félag sem hefur haft flesta knattspyrnustjóra í úrvalsdeildinni frá stofnun hennar 1992 .
14 menn hafa stýrt liðinu á leiktíðunum 22 en með bráðabirgðastjórum er heildarfjöldinn 18 .
Roberto Di Matteo , maðurinn sem kom með meistaradeildarbikarinn til Abramovich , var rekinn þegar hann var nánast enn að fagna meistaradeildartigninni .
Hann þiggur enn 130 þúsund pund eða 24 milljónir í vikulaun .
Hann var með samning til júní á árinu 2014 og fær þessar milljónir á meðan hann er ekki með starf annars staðar .
Jose Mourinho fékk ævintýralegan starfslokasamning við Chelsea þegar hann var rekinn 2007 .
Hann átti þrjú ár eftir af samningi sínum við Chelsea og hafði sex milljónir punda í árslaun .
Ekki er vitað hvað Chelsea borgaði honum til að fara en það sem er vitað er að Abramovich keypti handa honum forláta Ferrari 612 Scaglietti-bíl sem kostaði yfir 400 milljónir króna .
Luiz Felipe Scolari og allt hans þjálfaralið var aðeins átta mánuði í starfi og stýrði hann Chelsea í aðeins 36 leiki .
Hann fékk 12 milljónir punda í starfslokasamning eða 2,2 milljarða .
Þegar Claudio Ranieri og Avram Grant er hent inn í heildarsummuna sem Abramovich hefur greitt reknum knattspyrnustjórum er talan rúmlega 50 milljónir punda .
Það er einn Fernando Torres .
Neitaði Dalglish ? Liverpool hefur heldur ekki sparað aurinn til að reka stjórana sína á undanförnum árum .
Kenny Dalglish er sagður hafa fengið 8,25 milljónir punda í starfslokasamning en tvennum sögum fer af því hvort hann hafi þegið greiðsluna .
Liverpool-hjarta hans slær enn og vildi hann frekar nýta peninginn í leikmenn en hann sjálfan .
Roy Hodgson fékk 7,3 milljónir punda eða 1,4 milljarða eftir að hafa verið sex mánuði með félagið .
Þegar Manchester City vann Englandsmeistaratitilinn verðlaunaði félagið Roberto Manchini , sem þá var stjóri félagsins , hann með nýjum samningi .
Skrifaði hann undir fimm ára samning .
Einu ári og einum degi síðar var hann rekinn og gekk hann burt frá Etthiad-vellinum með sjö milljónir punda í vasanum .
Stór vasi þar á ferðinni .
Það eru 1,3 milljarðar .
Trúlega hefði hann getað fengið meira ef hann hefði viljað og farið með mál sitt fyrir dómstóla .
En eingreiðsla upp á milljarð er alltaf eingreiðsla upp á milljarð .
800 stjórar og 85 milljarðar Síðan Arsene Wenger tók við liði Arsenal hafa ensk lið rekið rúmlega 800 knattspyrnustjóra í fjórum efstu deildunum .
Starfslokasamningarnir telja 450 milljónir punda .
Það eru 85 milljarðar króna .
En borgar sig alltaf að reka stjórann ? Trúlega er Arsene Wenger skýrasta dæmið um mann sem hefur staðið af sér storminn með stuðningi frá félaginu .
Það er auðvitað auðveldara að reka stjórann en liðið .
En öll spjót stóðu að Wenger fyrir nokkrum mánuðum .
Hann hefur jú ekki skilað bikar í hús í alltof mörg ár en hann skilar félaginu alltaf hagnaði og kemur því í meistaradeildina .
Slíkt er ígildi meistaratitils – allavega á Emirates .
