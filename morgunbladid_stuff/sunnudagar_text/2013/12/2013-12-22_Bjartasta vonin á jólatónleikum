Í hugum margra eru jólatónleikar Kammersveitar Reykjavíkur ómissandi þáttur í jólahaldinu .
Á sunnudag klukkan 17 heldur sveitin sína árlegu tónleika í Norðurljósasal Hörpu .
Eins og vant er þá er hátíðleg barroktónlist á efnisskránni , að þessu sinni eftir meistarana Händel og Telemann , óratoríuþættir og konsertar í flutningi strengjasveitar , sembals , óbóa , fagotts og trompets .
Konsertmeistari er Una Sveinbjarnardóttir en einleikari á trompet er Jóhann Már Nardeau , ungur og þegar margverðlaunaður blásari sem fyrr á þessu ári hlaut Íslensku tónlistarverðlaunin í flokknum Bjartasta vonin .
Hann leikur í Trompetkonsert í D-dúr eftir Telemann .
Kammersveitin fagnar í vetur sínu fertugasta starfsári .
Í áranna rás hefur sveitin reglulega unnið með framúrskarandi leiðbeinendum á sviði barokktónlistar og getið sér gott orð fyrir túlkun tónlistar frá því tímabili .
