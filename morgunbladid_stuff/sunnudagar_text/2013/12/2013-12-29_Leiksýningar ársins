Bestu leiksýningar ársins spanna allt frá syngjandi barnfóstru til morðs með viðkomu í heimi geðveikinnar .
Sigurður G. Valgeirsson valdi úr þeim sýningum sem hann sá í Borgarleikhúsinu , Þjóðleikhúsinu og Tjarnarbíói .
Blaðið var farið í prentun áður en kom að frumsýningu Þingkvennanna .
Englar alheimsins í Þjóðleikhúsinu * * * * * Eftir Einar Má Guðmundsson .
Leikgerð : Símon Birgisson og Þorleifur Örn Arnarsson , sem jafnframt leikstýrði .
Burðarhlutverk : Atli Rafn Sigurðarson .
" Atli leikur snilldarlega og sýnir gríðarlegan kraft og sjarma ...
Þessi leikgerð Engla alheimsins stendur ein og sér en kallast jafnframt á við skáldsöguna og kvikmyndina .
Hún ber vott um skýra sýn , dugnað , alúð , kunnáttu og vit .
Sama á við um leikstjórnina .
Afraksturinn er frábært nýtt leikverk .
" Mýs og menn í Borgarleikhúsinu * * * * * Eftir John Steinbeck í leikstjórn Jóns Páls Eyjólfssonar .
Burðarhlutverk : Ólafur Darri Ólafsson og Hilmar Guðjónsson .
" Ólafur Darri leikur hinn barnslega Lennie og tekur hlutverkið snilldartökum ...
Þessi uppfærsla Músa og manna er í stuttu máli frábærlega vel heppnuð .
Góð vinna fagfólksins sem að henni kemur rennur saman í afar sterka heild og ber vott um öfluga leikstjórn leikstjóra sem hefur góðan skilning og snjalla sýn .
" Mary Poppins í Borgarleikhúsinu * * * * ½ Söngleikur byggður á sögum P.L .
Travers og kvikmynd frá Walt Disney í leikstjórn Bergs Þórs Ingólfssonar .
Meðal leikara : Jóhanna Vigdís Arnardóttir og Guðjón Davíð Karlsson .
" Mary Poppins er söngleikur fyrir alla fjölskylduna og ég mæli eindregið með að öll fjölskyldan fari saman á sýningu .
Það er algert dauðyfli sem ekki kann að meta hugmyndauðgina , fyndnina , sönginn , leikinn og dansinn .
Þá tel ég að sýning af þessu tagi sé mjög mikilvæg fyrir íslensk leikhús .
Börn sem upplifa aðra eins veislu í leikhúsi hljóta að vilja leita þangað aftur .
" Stóru börnin í Tjarnarbíói * * * * - Eftir Lilju Sigurðardóttur í leikstjórn Rúnars Guðbrandssonar .
Leikarar : Lilja Guðrún Þorvaldsdóttir , Árni Pétur Guðjónsson , Birna Hafstein og Stefán Hallur Stefánsson .
" Handrit Stóru barnanna er , að mínu mati , vel heppnað .
Það er til dæmis sláandi hvað allar persónur þess eru vel mótaðar en þar kemur að sjálfsögðu einnig til framlag leikara og leikstjóra .
Árni Pétur fær mörg tækifæri til að brillera sem hið miðaldra barn og nýtir þau fullkomlega ...
Það er sérlega gaman að fá þetta frumlega , fyndna og innihaldsríka verk frá Lab Loka .
Hér er farið með áhorfandann utan alfaravega og hann jafnvel knúinn til að hugsa ! " Harmsaga í Þjóðleikhúsinu * * * ½ - Eftir Mikael Torfason í leikstjórn Unu Þorleifsdóttur .
Leikarar : Elma Stefanía Ágústsdóttir og Snorri Engilbertsson .
" Harmsaga er eðlilega engin gleðipilla enda er verið að fjalla um alvarlegt og jafnvel hættulegt efni ...
Snorri er að mínu mati einn af efnilegustu leikurum í sínum aldurshópi og eflist með hverju verki .
" 