Þórarinn Hannesson á Siglufirði sendi nýverið frá sér ljóðakverið Um jólin , ríkulega myndskreytt af Marsibil G. Kristjánsdóttur , listamanni frá Þingeyri .
Hún var útnefnd bæjarlistamaður Ísafjarðarbæjar árið 2009 og ég er bæjarlistamaður Fjallabyggðar í ár .
Kverið er 34 síður og í svipuðu broti og hið klassíska kver Jólin koma eftir Jóhannes úr Kötlum .
Í kverinu fjallar Þórarin um eitt og annað sem tengist jólunum ; m.a. kemur jólabaksturinn við sögu , Grýla , Þrettándinn , skatan , jólatré og fleira .
Einnig er níu vestfirskum jólavættum gerð góð skil .
" Þar er um að ræða nokkur af börnum Grýlu sem ekki hafa fengið að njóta sín sem skyldi til þessa , má þar nefna Bjálfansbarnið , Langlegg , Lækjarræsi , Flotnös og Reykjarsvelg , " segir Þórarinn .
Kver Þórarinn er selt í veslunum Eymundssonum allt land .
Sunnudagsblað Morgunblaðsins fékk góðfúslegt leyfi til að birta eitt ljóða Þórarins , um jólabaksturinn .
Jólabaksturinn Mömmukökur , mömmukossar , marengsbotnar , kókostoppar .
Kattartungukökur ljúfar kætast allir litlir stúfar .
Mamma hnoðar , hrærir , bakar hvítu kremi á kökur makar .
Bóndakökur , sörur sætar smjörkökurnar hreint ágætar .
Loftkökurnar , léttar , holar , lagkökur og konfektmolar .
Lakkrískurlið , kakó , smjörið kókos líka , alveg kjörið .
Súkkulaðisæludraumar , sírópskökur , lakkrístaumar .
Rúllutertur , randalínur , rúsínur og magapínur .
Púðursykur , síróp , hveiti sulta með og pínu feiti .
Spesíur og kókoskransar kostur þessi í munni dansar .
Piparmyntur , piparjúnkur , piparkökur , fullur dunkur .
Kökuboxin fyllast fljótt fer ég fram er allt er hljótt og fæ mér smakk um miðja nótt .
