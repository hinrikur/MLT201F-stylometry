Arnaldur Indriðason er í toppformi í nýjustu bók sinni Skuggasund , sem varð reyndar verðlaunabók áður en hún kom út , eins og frægt er orðið .
Arnaldi er einkar lagið að lýsa gömlum tíma og tíðaranda og persónusköpun er auk þess sterk .
Bókin er síðan afar vel skrifuð .
Sagan gerist bæði í nútíma og á stríðsárum .
Lögreglumaður rannsakar morð á stúlku , en lík hennar fannst við Þjóðleikhúsið árið 1944 , og ýmislegt miður geðslegt kemur í ljós .
