Strax í bítið á sunnudagsmorgni var gestinum , sem kominn var til Sumba , uppálagt að ganga með heimafólki í kirkju .
Í þessu litla þorpi á syðri odda Suðureyjar , sem er syðst Færeyjanna sem eru átján alls , er trúarhefðin sterk og kirkjan stendur alltaf opin .
Þorpsbúarnir sóttu vel helgistundina , einn úr þeirra hópi las guðspjall dagsins og svo sungu kirkjugestir hver með sínu nefi .
Á Suðurey búa nærri 5.000 manns , flestir á Þvereyri og í Vági eða um 1.000 manns á hvorum stað .
Margir Suðureyingar sækja sjóinn og eiga kannski lítið trillukorn .
Er raunar algengt að eyjarskeggir dragi fram lífið á allskonar smáiðju með það að leiðarljósi að vera sjálfum sér nægir .
Sigurður Bogi Sævarsson 