Íþróttakempur leynast víða í samfélaginu og þær eru á ýmsum aldri .
Þær koma í öllum stærðum og gerðum en eiga það sameiginlegt að vera ( eða hafa verið ) í góðu líkamlegu formi .
Kempurnar eru sem betur fer til í að deila reynslu sinni með okkur og veita okkur góð ráð .
Kempa dagsins er Hörður Björgvin Magnússon , leikmaður Juventus á Ítalíu .
Gælunafn ? Höddi , Magnu ( Borið fram sem Manjú ) , Harry .
Íþróttagrein ? Fótbolti .
Hversu oft æfir þú á viku ? Tólf sinnum í viku .
Hvernig æfir þú ? Taktík , tækniæfingar og spilæfingar .
Þess á milli lyftum við og hlúum að meiðslum með því að fara í nudd .
Henta slíkar æfingar fyrir alla ? Það hentar kannski ekki öllum .
Þessir eldri geta ekki tekið hundrað prósent þátt í öllu en yngri taka eflaust allt .
Hversu oft æfðir þú á viku áður ? Æfði sex sinnum í viku hjá Fram , reyndar ekki hættur að stunda íþróttir en svona samanburður við lið erlendis .
Hvernig er best fyrir nýliða að koma sér af stað ? Leggja sig hundrað prósent fram , sýna þolinmæði og hafa trú á því sem maður er að gera .
Það er alltaf erfitt að koma sér af stað og aðlagast öðru umhverfi .
Hver er lykillinn að góðum árangri ? Agi hvað varðar mat , svefn og æfingar .
Punkta niður markmið , bæði langtíma og til skemmri tíma .
Hvað er það lengsta sem þú hefur hlaupið ? Æfingaferðirnar í Val ' d ' Aosta með Juventus , það var alltaf hlaupið fáránlega mikið þar .
Hvað ráðleggurðu fólki sem vill hreyfa sig meira ? Panta tíma hjá einkaþjálfara .
Hann fer yfir markmiðin með hverjum og einum , svo þarf fólk að rífa sig í gang og sýna aga .
Líður þér illa ef þú færð ekki reglulega útrás fyrir hreyfiþörfina ? Já , mjög illa .
Verð að hreyfa mig næstum því á hverjum degi .
Hvað væri líf án æfinga ? Borða á Brautarstöðinni í Ármúlanum og spila Playstation .
Hvað er það lengsta sem hefur liðið á milli æfinga hjá þér ? Sennilega fríið eftir tímabil á Íslandi .
Það var alltaf gott frí tekið þá .
Hvernig heldurðu þér í formi þegar þú ferð í frí ? Æfi á Íslandi með öðrum félögum og fer í ræktina og út að skokka daglega .
Ertu almennt meðvitaður um mataræðið ? Já .
Ég reyni alltaf að borða hollt , því ef maður borðar bara rusl þá verður maður rusl .
Hvað borðarðu til að halda þér í formi ? Kjúkling og hrísgrjón , enga sósu .
Fæ mér líka af og til pasta .
Hvaða óhollustu ertu veikur fyrir ? Skyndibitastöðum á Íslandi .
Hvað ráðleggurðu fólki sem vill bæta mataræðið ? Bara byrja á kjúklingnum og hreyfa sig með því , fólkinu líður betur um leið og það kemur hreyfingu í verk .
Hvaða gildi hefur hreyfing og líkamsrækt fyrir þig ? Það er mér afar mikilvægt að hreyfa mig og hefur mikla þýðingu fyrir mig .
Hver eru erfiðustu meiðsli sem þú hefur orðið fyrir ? Meiðslin sem ég hlaut þegar ég kom fyrst til Juventus .
Meiddist á fyrstu æfingunum og var frá lengi .
Sleit liðþófa í hné .
Hversu lengi varstu að ná þér aftur á strik ? Það tók mig fimm mánuði að jafna mig af meiðslunum .
Hver eru heimskulegustu meiðslin ? Hef aldrei lent í heimskulegum meiðslum .
Hvað eru algeng mistök hjá fólki við æfingar ? Ofþjálfun .
Hver er erfiðasti mótherjinn á ferlinum ? Paul Pogba og Andrea Pirlo á æfingum .
Hver er besti samherjinn ? Hlynur Atli Magnússon .
Hver er fyrirmynd þín ? Francesco Totti og Michael Jordan .
Hver er besti íþróttamaður allra tíma ? Michael Jordan .
Skemmtileg saga / uppákoma frá ferlinum ? Þegar við Marco Borriello ræddum um íslenskar stelpur á bekknum í einhverjum æfingaleiknum .
Hann var næstum því búinn að fara á dohop.is og panta sér flug til Íslands .
One way ticket .
Skilaboðum að lokum ? Já , ég vildi nota tækifærið og óska dömunni minni til hamingju með að útskrifast úr hússtjórnarskólanum .
