Íþróttakempur leynast víða í samfélaginu og þær eru á ýmsum aldri .
Þær koma í öllum stærðum og gerðum en eiga það sameiginlegt að vera ( eða hafa verið ) í góðu líkamlegu formi á einhverjum tímapunkti í sínu lífi .
Kempurnar eru sem betur fer til í að deila reynslu sinni með okkur og veita okkur góð ráð .
Kempa dagsins Arnór Sveinn Aðalsteinsson , leikmaður Hönefoss í Noregi í knattspyrnu .
Gælunafn Sumir kalla mig Nóra en flestir bara Arnór Íþróttagrein Fótbolti .
Hversu oft æfir þú á viku ? Í venjulegri viku eru 5 fótboltaæfingar og 1 leikur plús ca 2-3 aukaæfingar sem ég tek sjálfur .
Hvernig æfir þú ? Fótboltaæfingarnar eru hefðbundnar .
Svo bæti ég við aukaæfingum , ég passa álagið og hef þessar æfingar yfirleitt léttar .
Geri t.d. jóga teygjur og styrktaræfingar auk þess sem ég nota nudd bolta og rúllur .
Henta slíkar æfingar fyrir alla ? Fótbolti hentar líklega ekki öllum þar sem meiðslahættan er frekar mikil .
Jóga og lyftingar myndi ég segja að henti flestum .
Ég er sérstaklega hrifinn af jóga og hvernig það hefur jákvæð áhrif á bæði líkama og sál , mæli með því fyrir flestalla .
Hvernig er best fyrir nýliða að koma sér af stað ? Hægt og rólega .
Finna sér eitthvað skemmtilegt að gera sem hefur jákvæð áhrif á bæði líkama og sál .
Þarf ekki að vera einhver skipulögð æfing , bara hreyfa sig á einn eða annan hátt .
Hver er lykillinn að góðum árangri ? Jákvætt hugarfar og fara " all inn " í öll verkefni sem þú tekur þér fyrir hendur .
Fylgja svo hjartanu og eigin sannfæringu umfram allt annað .
Hvað er það lengsta sem þú hefur hlaupið ? Hef ekki hugmynd , hef frekar gaman að því að hlaupa en mæli vegalengdina sjaldnast .
Þegar ég var polli hafði ég mjög gaman að því að taka þátt í 10 km hlaupum og þótti nokkuð efnilegur .
Hvað ráðleggurðu fólki sem vill hreyfa sig meira ? Taka eitt skref í einu , byrja rólega og vinna sig út frá því og muna mikilvægi mataræðis .
Þegar fólk borðar hollan mat þá verður orkan svo miklu meiri og þá fyrst verður gaman að hreyfa sig .
Líður þér illa ef þú færð ekki reglulega útrás fyrir hreyfiþörfina ? Já , ég er frekar virkur einstaklingur og á erfitt með að sætta mig við það að detta úr formi .
Þó að ég njóti þess mikið að slaka á þá líður sjaldnast langur tími milli æfinga hjá mér .
Hvernig væri líf án æfinga ? Frekar leiðinlegt , það myndi augljóslega hafa áhrif á líkamlega líðan fólks en ekki má gleyma andlega þættinum og hvað hreyfing og æfingar hafa jákvæð áhrif á þann þátt .
Hvað er það lengsta sem hefur liðið á milli æfinga hjá þér ? Það er líklega einhvern tímann þegar ég hef verið meiddur .
En í meiðslum finnur maður sér oftast einhverjar æfingar sem er í lagi að gera .
Hvernig heldurðu þér í formi þegar þú ferð í frí ? Ég hjóla , hleyp og lyfti mikið , reyni einnig að gera eitthvað allt annað en spila fótbolta , stunda einnig jóga þegar ég er í fríi .
Ertu almennt meðvitaður um mataræðið ? Já , ég reyni að vera eins meðvitaður um það sem ég set ofan í mig og ég mögulegt er .
Er duglegur við að afla mér upplýsinga sjálfur um mataræði , mennt er máttur í þessum efnum .
Það er hent í okkur miklu af mismunandi upplýsingum varðandi mataræði , því er best að vera þokkalega að sér sjálfur , geta valið og hafnað hverju maður trúir og trúir ekki og tekið góðar meðvitaðar ákvarðanir eftir því .
Hvað borðaðu til að halda þér í formi ? Eins mikið af hráu grænmeti og ávöxtum og ég get í mig látið , drekk svo vatn í miklum mæli líka .
Hvaða óhollustu ertu veikur fyrir ? Ég er veikur fyrir allri óhollustu og þess vegna reyni ég eftir besta megni að taka hana alla út .
Eftir því sem ég borða minna af óhollustu þeim mun minni löngun fæ ég í hana .
Á veikum augnablikum dett ég þó stundum í kartöfluflögur .
Hvað ráðleggurðu fólki sem vill bæta mataræðið ? Enn og aftur að taka lítil skref og breyta ekki öllu á einni nóttu .
Borða svo eins mikið af hráu grænmeti og ávöxtum og hægt er , ég fullyrði það að enginn mun sjá eftir því .
Hvaða gildi hefur hreyfing og líkamsrækt fyrir þig ? Hreyfing ásamt mataræði , andlegri og líkamlegri vellíðan er gríðarlega stór hluti af mínu lífi .
Hver eru erfiðustu meiðsli sem þú hefur orðið fyrir ? Hef verið frekar heppinn í sambandi við meiðsli í gegnum minn feril .
Meiddist á nára þetta tímabil sem hefur verið frekar hvimleitt .
Hversu lengi varstu að ná þér aftur á strik ? Er ennþá að ná mér á strik eftir það .
Hver eru heimskulegustu meiðslin sem þú hefur orðið fyrir ? Vandræðalegt að segja frá því en þegar ég var ungur og óreyndur meiddi ég mig á hné þegar ég datt á hjóli .
Hvað eru algeng mistök hjá fólki við æfingar ? Líklega þegar það leggur áherslu á magn umfram gæði .
Hver er erfiðasti mótherjinn á ferlinum ? Hef spilað gegn nokkrum mjög sterkum leikmönnum með íslenska landsliðinu , naut þess heiðurs að spila gegn Cristiano Ronaldo í 15 mínútur , hann er í algjörum sérflokki .
Hver er besti samherjinn ? Kristján Örn Sigurðsson , samherji minn hjá Hönefoss , er einn besti varnarmaður sem ég hef séð spila fótbolta .
Hver er fyrirmynd þín ? Í fótbolta hef ég haldið upp á Phillip Lam mjög lengi .
Þegar ég var yngri var Jurgen Klinsmann átrúnaðargoðið mitt .
Foreldrar mínir , sem voru mjög frambærilegir íþróttamenn , hafa reynst mér gríðarlega vel og hef ég litið mikið upp til þeirra í gegnum tíðina og geri enn .
Hver er besti íþróttamaður allra tíma ? Erfið spurning , ég hélt rosalega upp á Michael Jordan á sínum tíma .
Skemmtileg saga frá ferlinum ? Enn og aftur var ég ungur og óreyndur .
Var að spila leik með Breiðabliki í deildar bikarnum gegn Þrótti ef ég man rétt .
Einn leikmaður Þróttar fékk krampa í kálfann , ég fór auðvitað til hans og hjálpaði honum að teygja meðan hann lá sár þjáður .
Óli Kristjáns þjálfari öskraði brjálaður á mig og sagði mér að halda áfram leiknum vegna þessa að við vorum í bullandi hraðaupphlaupi .
Eftir á að hyggja var þetta fullmikil góðmennska svona í miðjum keppnisleik , sem á líklega frekar heima utan vallar .
En mamma var mjög stolt af mér eftir þennan leik og lét mig oft vita af því .
Skilaboð að lokum ? Látið hjartað ráða för , njótum ferðalagsins og verum góð hvert við annað .
Ást , lærdómur , hamingja .
