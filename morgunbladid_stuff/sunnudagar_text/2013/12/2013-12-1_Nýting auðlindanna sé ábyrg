Norðurorka á Akureyri mun verja 471 millj. kr. til fjárfestinga í innviðum sínum á næsta ári , Í ár var gert ráð fyrir að verja 691 millj. kr. í þessu skyni .
Að sögn Baldurs Dýrfjörð , forstöðumanns þróunar hjá Norðurorku , verður fjárfest fyrir 117 millj. kr. á ári komanda í dreifikerfi hitaveitu og áframhaldandi rannsóknum á Botnssvæðinu með það í huga að kanna til fullnustu möguleika á aukinni vatnsöflun frá því svæði .
Æðar og nýr geymir Vatnsveituframkvæmdir miðast við byggingu nýs geymis í Torfdal , sem áætlað er að kosti 123 millj kr ..
Þá eru einnig fyrirhugaðar endurnýjanir á aðveituæðum í Hlíðarfjalli og stækkun aðveituæðar frá Sunnuhlíð að Svalbarðseyri , fyrir um 202 millj. kr. Í dreifikerfi raforku er áætlað að verja 83,5 millj. kr. Leggja á af loftlínu á Glerárdal og leggja í jörðu .
Ljúka við dreifistöð og lýsingu við Dalsbraut .
Gert er ráð fyrir lagnaverkefni í Tryggvabraut sem miðar að því að auka möguleika á hringtengingum í kerfinu .
Loks er áformað að ljúka metanvinnsluverkefninu á næsta ári og verður varið 48 milljónum millj. kr. til þess verks .
Orku- og veitufyrirtækið Norðurorka var stofnað árið 2000 með sameiningu Hita- og Vatnsveitu Akureyrar og Rafveitu Akureyrar .
Fleiri veitufyrirtæki á Norðurlandi voru seinna lögð til Norðurorku .
Eitt af þeim öflugustu " Meginhlutverk Norðurorku er að þjónusta heimili og atvinnulíf með vinnslu og dreifingu á heitu vatni og neysluvatni , dreifingu á raforku og að taka þátt í starfsemi sem nýtt getur auðlindir á starfssvæðinu sem og rannsóknir , þekkingu eða búnað félagsins til eflingar samfélagsins , " segir Baldur Dýrfjörð Baldur segir það vera lið í framtíðarsýn fyrirtækisins , að það sé einn af hornsteinunum í norðlensku samfélagi og eitt af öflugustu alhliða orkufyrirtækjum á Íslandi .
Að orkuöflun sé nægjanleg og byggð á endurnýjanlegri orku og vatnslindum ásamt ábyrgri auðlindanýtingu .
Ennfremur að fyrirtækið sé framsækið í nýsköpun og þjónustu .
Þjónustusvæði Norðurorku nær frá Ólafsfirði austur í Þingeyjarsveit .
Fyrirtækið rekur hitaveitu og vatnsveitu í Hrísey , Hörgársveit , Akureyri , Eyjafjarðarsveit og á Svalbarðsströnd auk hitaveitu í Ólafsfirði , Grýtubakkahreppi og Þingeyjarsveit .
Loks rekur Norðurorka rafveitu á Akureyri .
Fjöldi íbúa á þjónustusvæði Norðurorku er um 24.000 manns .
Lítil starfsmannavelta Starfsmenn Norðurorku er 54 að tölu , 41 karl og 13 konur .
Starfsmannavelta hefur verið mjög lítil í gegnum árin og tryggð starfsmanna því mikil við vinnustaðinn .
Starfsaldur er hár og meðallífaldur starfsmanna sömuleiðis .
Að sögn Baldurs Dýrfjörð hefur því mikil og góð reynsla og þekking byggst upp hjá starfsmannahópnum og sérþekking á lausn þeirra verkefna sem reksturinn kallar á .
Félagið er með höfuðstöðvar sínar við Rangárvelli á Akureyri þar sem öll meginstarfsemin er til húsa , þjónustuver , skrifstofur , teiknistofa , kerfisstjórn , verkstæði , lager , bifreiða- og tækjageymslur , mötuneyti og svo framvegis .
Öllum starfssvæðum fyrirtækisins er þjónað frá Akureyri .
agas@mbl.is 