Húsfreyjur og -feður voru dugleg að bjóða vinum og vandamönnum heim í dýrindis matarboð , léttari rétti í hádegishléum eða þriggja rétta kvöldverði á sumarkvöldum eða í skammdeginu .
Sunnudagsblað Morgunblaðsins brá sér af bæ árið 2013 og fékk að mynda fjölmörg matarboð og gestgjafar létu blaðamönnum í té frábærar uppskriftir að afar fjölbreyttum réttum .
Ritstjórn Sunnudagsblað Morgunblaðsins átti úr vöndu að ráða þegar velja átti girnilegustu uppskriftirnar fyrir árið 2013 og listinn hér er því síður en svo tæmandi .
Einnig eru birtar myndir úr boðunum þar sem réttirnir voru eldaðir .
Eru þetta matarboð frá því í byrjun janúar á árinu sem er að líða og einnig nokkrar sem voru eldaðar núna undir lok árs .
Lesendum er bent á að geyma matarsíðurnar vel sem birtast munu á næsta ári á þessum vinsælu síðum og prófa það sem fólk um land allt er að elda .
Einnig er fólki velkomið að hafa samband við sunnudagsblað Morgunblaðsins ef það vill benda á efnilega gestgjafa sem þykir gaman að bjóða heim í mat .
Réttirnir sem hér voru valdir eru ýmist for- , aðal- eða eftirréttir og af fjölbreyttu tagi .
Eggaldinrúllur með geitaosti og klettasalati Gestgjafi : Sólveig Eiríksdóttir 1 eggaldin nokkrar msk .
ólífuolía smásalt og nýmalaður svartur pipar ½ dl geitaostur ( má nota vegan-ost , tófú eða maukaðar baunir ) 3 msk .
ferskur kóríander , smátt saxaður ( má nota steinselju ) ½ dl valhnetur , smátt saxaðar 4 döðlur , smátt saxaðar ½ rauður chilipipar , steinhreinsaður og smátt saxaður handfylli klettasalat Skerið eggaldin í ½ cm þunnar sneiðar eftir endilöngu .
Penslið með ólífuolíu og kryddið með smásalti og nýmöluðum svörtum pipar .
Stillið ofninn á 200°C .
Setjið eggaldinsneiðarnar á bökunarpappír í ofnskúffu og bakið þar til þær eru gullinbrúnar .
Takið út og látið kólna aðeins .
Hrærið saman geitaost , kóríander , valhnetur , döðlur , chilipipar , smásalt og pipar .
Setjið 1 msk .
af fyllingu og nokkur klettasalatslauf á endann á hverri rúllu .
Rúllið upp , setjið á fat , stráið smáólífuolíu yfir og berið fram .
Ceviche-forréttur Gestgjafar : Guðlaug Ágústa Halldórsdóttir og Stefán Bjarnarson 300 g þorskhnakki safi úr 2 límónum safi úr 1 sítrónu ½ rauðlaukur , fínt saxaður 2 tómatar , fræhreinsaðir , skornir í fína teninga ½ agúrka , fræhreinsuð , skorin í fína teninga 1 chilipipar , fræhreinsaður , fínt skorinn ¼ bolli ferskt kóríander , fínt skorið salt og pipar 2 tsk .
sterk sósa 4 tortillur 1 avókadó Fiskurinn skorinn í bita og settur í skál .
Límónur og sítrónur kreistar yfir og blandað saman .
Plastfilma sett yfir og sett í kæli í 15-20 mínútur .
Setjið tómat , agúrku , lauk og kóríander útí .
Kryddið með salti og pipar og setjið sterka sósu út í .
Berið olíu á tortillur og bakið í ofni þar til þær eru gullinbrúnar og stökkar .
Skerið í sneiðar með pítsuskera .
Berið ceviche fram í glasi eða skál og skreytið með avókadó- og tortillusneið .
Pítunachos Gestgjafi : Berglind Guðmundsdóttir 1 mangó , skorið í litla teninga 2 tómatar , smátt skornir 1 rauðlaukur , smátt skorinn 1 jalapeño , smátt skorið 2 hvítlauksrif , pressuð 2 msk ferskt kóríander , saxað safi úr 2 lime salt 6 pítubrauð 2 tsk .
kúmín rifinn ostur 2 dósir sýrður rjómi Blandið saman í skál mangó , tómötum , lauk , jalapeno , hvítlauk , kóríander , safa af lime og salti .
Geymið .
Hitið ofninn í 150°C .
Skerið pítubrauðið í sundur og síðan í tígla .
Raðið þeim á smjörpappír á ofnplötu og penslið lítillega með olíu og stráið kúmíni yfir .
Bakið þar til flögurnar eru orðnar stökkar eða í 5-10 mínútur .
Stráið rifnum osti yfir flögurnar og bakið í um 10 mínútur til viðbótar eða þar til osturinn er bráðinn .
Blandið saman í skál sýrðum rjóma , safa úr 1 lime og saltið .
Raðið flögunum á disk , setjið salsa yfir þær og loks sýrðan rjóma .
Sítruspiparcalamari Gestgjafi : María Björg Sigurðardóttir 500 g smokkfiskur 1 bolli hveiti 1 msk .
sítrónupipar ½ msk .
svartur pipar 1 msk .
salt raspaður börkur af ½ sítrónu 1-2 lítrar djúpsteikingarolía ferskt dill radísuspírur Hitið djúpsteikingarolíuna vel í potti .
Skerið smokkfiskinn þvert svo það myndist hringir en einnig er hægt að kaupa hann niðurskorinn , sem sparar tíma .
Veltið smokkfiskinum upp úr hveiti , salti , sítrónupipar , pipar og sítrónuberki .
Skellið honum svo í pottinn og djúpsteikið þar til hann er orðinn fallega gylltur .
Berið fiskinn fram með dilli , radísuspírum og límónusneið .
Límónumajónes með lavasalti 3-4 msk .
majónes raspaður börkur af ½ límónu safi úr ½ límónu hnífsoddur af hvítlauk hnífsoddur af lavasalti Hrærið allt vel saman og kryddið með lavasalti .
Bestu forréttir ársins 2013 Bestu aðalréttir 2013 Lax með kremuðu spínati Gestgjafi : Gunnar Már Sigfússon Lax með kremuðu spínati Fyrir fimm 750 g lax 1½ poki ferskt spínat 3 hvítlauksrif 2 msk .
sýrður rjómi 2 msk .
rjómi smávegis tamarisósa pipar- og hvítlauksblanda salt og pipar smjör eða kókosolía til steikingar Skerið laxinn í fimm jafnstórar sneiðar .
Smyrjið þær með tamarisósu , kryddið og bakið í ofni við 180°C í 10 mínútur .
Á meðan skal smjörsteikja spínatið .
Þegar spínatið er orðið minna um sig er hvítlauk , rjóma og rjómaosti blandað saman við og kryddað .
Berið réttinn fram á salatbeði , laxinn yfir og svo spínatið yfir allt .
Fyllt lambalæri með granateplum Gestgjafi : Yesmine Olsson Fyrir 6-8 Um 2 kg úrbeinað lambalæri 1½ msk .
ólífuolía nokkrir rósmarínkvistir 1 tsk .
möluð kardimomma 1 tsk .
malað kúmín 1/3 tsk .
kanill ½ tsk .
cayennepipar 2 dl vatn Fylling : 2½ dl mjúkar steinlausar döðlur 2 dl kókosmjöl 2 dl brauðrasp 1-2 rauðir chilibelgir með fræjum 6 skalottlaukar 25 g kóríander með stilkum 1 egg 2 msk .
rjómi salt og pipar eftir smekk Granatepla- og engifergljái 2½ dl granateplasafi 1 dl hunang ½ dl hrásykur 5 cm engiferrót Úrbeinið læri eða kaupið það úrbeinað .
Þerrið það með eldhúspappír og látið standa við stofuhita í klst. Fylling : Setjið allt nema brauðrasp og rjóma í matvinnsluvél , maukið vel .
Bætið brauðraspi og rjóma saman við , maukið þar til áferðin er slétt og þá er fyllingin tilbúin .
Reynið að fletja lærið sem best út svo þykktin sé jöfn og smyrjið fyllingunni jafnt á .
Mögulega þarf að skera hér og þar eða berja með buffhamri .
Snúið kjöthliðinni upp og fitunni niður , það verður safaríkara .
Blandið saman kardimommu , kúmíni , kanil og cayennepipar í skál .
Vefjið lærið eins þétt saman og hægt er .
Notið sláturgjarn og lokið vefjunni sem best til að tryggja jafna steikingu .
Penslið með olíu og kryddið .
Setjið kjöt og vatn í steikarskúffu og dreifið nokkrum rósmarínkvistum yfir .
Hellið granateplasafa í pott ásamt sykri og rifnu engiferi .
Látið malla við miðlungshita í 20 mínútur svo áferðin verði sírópskennd .
Takið af hitanum og sigtið í skál .
Bætið hunangi við , látið malla aftur við lágan hita í fimm mínútur .
Steikið lambið í 20 mínútur við 220° C , þar til steikin hefur fengið fallegan lit og lækkið svo hitann í 180 gráður .
Penslið steikina með engifer- og granateplasafanum og safanum úr skúffunni á u.þ.b. 15 mínútna fresti þar til kjötið er fullsteikt sem ætti að taka um um það bil klukkutíma eða þar til kjarnhitinn er 57° .
Látið kjötið standa í 10 mínútur áður en það er skorið .
Sítrónukjúklingur með ítölsku salati Gestgjafi : Gréta Ingþórsdóttir 700 g úrbeinuð kjúklingalæri 2 msk .
ólífuolía saltflögur og svolítil piparblanda 1 sítróna ferskt estragon Ítalskt salat 100 g blandað salat 100 g klettasalat ½ jöklasalathaus ½ rauðlaukur 200 g svartar og grænar ólífur með steinum Salatsósa ½ dl ólífuolía 2 msk .
rauðvínsedik 1 tsk .
salatkrydd , t.d. salt , grófmalaður pipar , þurrkaðar kryddjurtir 1 tsk .
fljótandi hunang Aðferð Hitið ofninn í 175 gráður .
Setjið kjúklinginn á bökunarplötu , hellið olíu yfir og veltið honum upp úr henni og salt- og piparblöndu .
Skerið sítrónuna í báta og setjið á plötuna .
Setjið í ofninn í 20 mínútur .
Bætið fersku estragoni út á .
Blandið allt salatið í skál .
Skerið rauðlaukinn í þunnar sneiðar og setjið ofan á salatið ásamt ólífunum .
Blandið öllu hráefni í salatsósuna og hellið henni yfir salatið .
Berið salatið fram með kjúklingnum .
Aðferð Setjið smjörið á pönnu og steikið í því smáttskorinn hvítlaukinn og sveppina í 15 mínútur .
Bætið því næst 2 msk .
af truffluolíu saman við og rjómanum og látið sjóða í nokkrar mínútur .
Humarinn er steiktur á annarri pönnu með hvítlauk , smáhvítvíni og salti og pipar .
Á meðan er tagliatelle soðið samkvæmt leiðbeiningum og síðan velt upp úr truffluolíunni .
Pastað er sett á disk og klettasalati , sveppablöndu , humri , ferskum parmesan og steinselju stráð yfir .
Athugið að ef vill má líka mýkja klettasalatið svolítið í sveppablöndunni .
Andabringur með rauðvínssósu Gestgjafi : Steingrímur Sigurgeirsson Fyrir 4 2-3 andabringur 600 g kartöflur maldonsalt svartur pipar Þíðið bringurnar í ísskáp .
Takið þær úr ísskápnum 2-3 klukkustundum áður en þið eldið þær , þannig að þær nái stofuhita .
Hitið ofninn í 200 gráður .
Skerið síðan í bringurnar skinnmegin bæði í gegnum húðina og fitulagið alveg niður að vöðvanum .
Saltið vel með maldonsalti og nuddið því ofan í rásirnar sem þið eruð búin að skera .
Leggið bringurnar á kalda pönnu með skinnhliðina niður , kveikið undir og steikið á háum hita þar til puran er orðin stökk og fín .
Snúið þá bringunum við og steikið í 2-3 mínútur á hinni hliðinni .
Það er auðvitað hægt að setja bringurnar á heita pönnu en puran verður stökkari með þessum hætti .
Takið bringurnar af pönnunni , setjið í ofnfast form og inn í ofninn í 8-10 mínútur .
Takið út og leyfið bringunum að jafna sig undir álpappír í nokkrar mínútur .
Skerið bringurnar í sneiðar .
Þær eiga helst að vera bleikar .
Saltið varlega með maldonsalti .
Þegar búið er að steikja bringurnar og setja þær inn í ofn eru kartöflur sem hafa verið forsoðnar og skornar í bita steiktar í andarfitunni sem er eftir á pönnunni .
Saltið þær og piprið .
Rauðvínssósa 3 skalottlaukar , saxaðir ½ dl balsamedik 5 dl rauðvín 2½ dl andarsoð eða 2 msk .
andarkraftur 2 timíanstönglar smjör Hitið smávegis smjör á pönnu og mýkið skalottlaukinn ásamt timíani í nokkrar mínútur .
Hellið balsamediki út á og sjóðið alveg niður í kjarna .
Setjið rauðvínið út í og sjóðið niður um 2/3 .
Setjið soðið ( eða kraftinn ) út í og sjóðið aftur niður um helming ef þið hafið notað soð .
Síið sósuna og sjóðið áfram í potti .
Sósan á að vera orðin þykk og nokkuð sæt og góð .
Ef ekki er bara að sjóða lengur .
Bragðið til með salti og pipar .
Pískið matskeið af köldu smjöri út í sósuna í lokin .
Þegar andabringurnar eru búnar að hvíla sig í nokkrar mínútur eftir að þær komu úr ofninum eru þær skornar í þunnar sneiðar , það má salta þær örlítið og síðan bera þær fram með rauðkáli , kartöflum og rauðvínssósunni .
Bestu eftirréttir ársins 2013 Karamelluostakaka Gestgjafi : Hrefna Rósa Sætran 250 g hafrakex eða annað kex að eigin vali 120 g smjör 500 g rjómaostur 50 g púðursykur 3 egg 180 ml rjómi smá hveiti Brjótið kexið niður í fína mylsnu .
Bræðið smjör í potti .
Blandið kexmylsnunni saman við smjörið og pressið mylsnuna fallega ofan í smurt eldfast mót .
Setjið rjómaost og sykur í hrærivél og hrærið vel saman .
Bætið eggjunum út í , einu í einu , og hrærið vel á milli .
Hellið svo rjómanum út í og setjið smáhveiti til að þykkja .
Hellið rjómaostsblöndunni yfir botninn .
Bakið í 160°C heitum ofni í 30 mínútur .
Opnið ofninn og leyfið kökunni að standa í 1 klst í volgum ofninum .
Þess má geta að Hrefna bjó til karamellusósu sem hún hellti yfir kökuna og skreytti með blæjuberjum .
Hún tók " english caramel fudge " og bræddi saman við rjóma og hellti yfir kökuna .
Hnetubrjótur og ís Gestgjafi : Gísli Bachmann Hnetubrjótur / botn 100 g gróft hnetusmjör 80 g púðursykur 50 g smjör / smjörvi 125 g hveiti 100 g suðusúkkulaði Hnetusmjöri , smjöri og sykri er blandað saman og síðan er hveiti og söxuðu suðusúkkulaði bætt við .
2/3 af þessu er síðan lagt í botninn á bakkanum sem notast er við og slétt vel úr og þjappað .
Þetta er síðan sett í ofn í 15 mín .
við 200°C .
Hnetubrjótur / toppur 240 g rjómaostur 50 g sykur 50 g gróft hnetusmjör ½ tsk .
vanilludropar 2 egg 1 peli þeyttur rjómi .
Rjómaosti , hnetusmjöri , sykri og vanilludropum er hrært vel saman og eggjunum er síðan bætt út í .
Þegar blandan er orðin góð er þeyttum rjómanum bætt út í og handþeytt saman .
Passa verður að botninn sé orðinn kaldur þegar toppurinn er settur á .
Toppnum er síðan hellt yfir botninn og 1/3 hlutanum af botninum sem ekki var nýttur er stráð yfir .
Þetta er síðan sett í frysti og tekið út u.þ.b. tveimur tímum fyrir notkun .
Ís 2½ l af vanilluís 200 g nutella Ísinn er settur í hrærivél og hrærður þar til hann fær mjúka og góða áferð .
Nutella er svo hægt og rólega blandað í á meðan vélin hrærir í ísnum .
Þessu er síðan skellt aftur inn í frysti og tekið fram rétt fyrir notkun .
Berjamix 1 box bláber 1 box jarðarber 1 peli rjómi Berin skoluð og hreinsuð og bætt út í eða höfð til hliðar við rjómann .
Basilíkuís og hind- og rifsberjasorbet Basilíkuís og hindberja- rifsberjasorbet Fyrir 5-6 40-50 g basilíka ( 1 bakki ) 1 sítróna 1 límóna 3 egg 150 ml þunnt hunang 250 ml rjómi Rífðu svera stilka af basilíkublöðunum og settu þau svo í matvinnsluvél eða blandara ásamt fínrifnum berki af sítrónu og límónu og safa úr hálfri sítrónu og límónu .
Láttu vélina ganga þar til basilíkan er fínsöxuð .
Þeyttu egg og hunang mjög vel saman og stífþeyttu rjómann .
Blandaðu öllu saman og settu í ísvél , ef hún er til , og láttu ganga þar til blandan hefur þykknað .
Frystu hana þá .
Ef ekki er til ísvél er blandan sett beint í skál eða form og fryst en þá er gott að hræra nokkrum sinnum í á meðan hún er að frjósa .
Hindberja- rifsberjasorbet 225 g hindber ( frosin ) 250 g rifsber ( fersk eða frosin ) 100 ml vatn 150 g sykur safi úr ½ sítrónu 1 tsk vanilluessens eða korn úr ½ vanillustöng Settu hindber , rifsber , vatn og sykur í pott , hitaðu að suðu og láttu malla í 10 mínútur .
Helltu þessu þá í fínt sigti og pressaðu vel með sleif eða sleikju til að ná sem mestu af safa og aldinkjöti úr berjunum .
Kældu vel .
Blandaðu svo sítrónusafa og vanillu saman við þegar blandan er ísköld , settu hana í ísvél og láttu ganga þar til hún er þykk .
Frystu hana þá .
Ef ekki er til ísvél má setja blönduna beint í frysti en þá þarf að hræra vel í henni nokkrum sinnum á meðan hún er að frjósa .
Taktu bæði basilíkuísinn og sorbetið úr frysti nokkru áður en á að bera það fram svo hægt sé að skafa það upp með skeið .
Settu eina vel kúfaða skeið á hvern disk og skreyttu e.t.v. með ferskum berjum og basilíku .
