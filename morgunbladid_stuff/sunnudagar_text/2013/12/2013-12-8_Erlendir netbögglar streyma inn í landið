700% aukning var hjá póstinum í sendingum frá Kína í október í fyrra og október í ár .
Íslendingar eru farnir að versla í gríðarlegu magni við kínverskar vefverslanir , aðallega við AliExpress .
Viðmót AliExpress er bæði notendavænt og verðið sem þeir bjóða er oft nánast of gott til að vera satt .
AliExpress sendir frítt til landsins þannig að aðeins bætist tollvörugjald og virðisaukaskattur við upprunalega verðið .
Trúlega er flest eftirlíkingar því eins og máltæki verslunarmanna segir : " Ef það er of gott til að vera satt , þá er það yfirleitt of gott til að vera satt .
" Fagurkerar Sunnudagsblaðs Morgunblaðsins fundu PH5-ljósið margfræga sem kostar í Epal 137 þúsund en það fæst á AliExpress á 280 dollara eða 33.508 krónur .
Komið hingað til lands bætist 12.750 krónur við verðið samkvæmt reiknivél tollstjóra .
Allar líkur eru á því að ljósin séu eftirlíkingar eins og margt sem er inni á síðunni .
Sendingardagarnir eru einnig margir , þannig hafði Brynjar Smári Rúnarsson , forstöðumaður markaðsdeildar Póstsins , heyrt um sendingu sem var komin til landsins á aðeins átta dögum .
En hann hafði líka heyrt að sendingin hefði tekið tvo mánuði .
Fjórir og hálfur milljarður Viðskiptavinir Borgunar hafa eytt fjórum og hálfum milljarði á erlendum vefsíðum á þessu ári .
Það er tæpum milljarði meira en á sama tíma í fyrra .
Til að vera alveg viss um að jólapakkinn skili sér á réttum tíma þannig að hann sé kominn undir jólatré í stofunni er best að ganga frá kaupunum í nóvember .
" Íslendingar kaupa ekki síður , og jafnvel frekar , vörur frá erlendum netverslunum en íslenskum .
Umfang íslenskrar netverslunar hefur vaxið mun hægar hér innanlands en í nágrannalöndum okkar , " segir í Árbók verslunar sem kom út fyrir skömmu og Rannsóknasetur verslunarinnar gefur út .
Langmest keypt af Amazon Fyrir áratug , í nóvember 2003 , afgreiddi Pósturinn 4.000 netsendingar til landsins .
Nú er öldin önnur og streyma bögglar inn á borð til Póstsins , aðallega frá Kína en einnig kemur mikið frá Bandaríkjunum .
Pósturinn fær meginþorra þessara böggla en einnig er vinsælt að nota hraðsendingar og því eru tölurnar ekki nákvæmar .
Íslendingar kaupa mest í fjórum flokkum á netinu .
Bækur , geisladiskar , dvd-diskar og fatnaður er þar langvinsælast .
Haukur Oddsson , forstjóri Borgunar , segir að allajafna sé alveg óhætt að versla með greiðslukorti á netinu .
" Þegar greiðslukortanúmerið er skráð er nauðsynlegt að athuga hvort um , , https " -síðu sé ekki örugglega að ræða og ekki skrá kortanúmerið ef svo er ekki .
Þeim netseljendum fer fjölgandi sem bjóða upp á aukið öryggi með notkun MasterCard SecureCode og Verified by Visa og það hentar íslenskum korthöfum vel .
" 