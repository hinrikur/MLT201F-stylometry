Íslendingar stóðu mjög í flutningum árið 2012 því alls fluttu 49.893 innanlands ; sex af hverjum tíu innan sveitarfélags en fimmti hver innan landsvæðis og tæplega fimmti hver milli landsvæða .
Kemur þetta fram í Landshögum , nýjum hagtölum um flesta þætti íslensks samfélags .
Þar segir að samkvæmt mannfjöldaspá Hagstofunnar verði landsmenn orðnir 431 þúsund árið 2060 .
Hallar á konur því karlar verða fimm þúsundum fleiri , 218 þúsund á móti 213 þúsundum , rætist spáin .
Meðalaldur mun hækka Meðalaldur Íslendinga verður hærri þá en nú .
Konur verða hlutfallslega flestar í aldurshópunum 45-49 ára og 65-69 ára og karlar á bilinu 35-54 ára .
Fjöldi þeirra sem eru 65 ára og eldri eykst mjög í hlutfalli við fólk á vinnualdri ( 20-64 ára ) , en yngra fólki fækkar .
Um áramótin síðustu voru landsmenn alls 321.857 og hafði fjölgað um 2.282 frá sama tíma árið áður , eða 0,7% .
Konum fjölgaði nokkuð meira en körlum eða um 1,4% á móti 0,03% .
42 einstaklingar voru 100 ára eða eldri .
Undanfarinn áratug hefur búsetuþróun á Íslandi verið með nokkuð sérstæðum hætti .
Mikill vöxtur hljóp í íbúafjöldann árin 2005-2007 þegar árleg fjölgun fór yfir 2% .
Íbúatala landsins náði hámarki 1. janúar 2009 er þeir mældust 319.368 .
Ári seinna hafði íbúum hins vegar fækkað um 1.738 einstaklinga og hinn 1. janúar 2011 var mannfjöldinn enn undir hámarkinu frá 2009 ( 318.452 ) .
Það var ekki fyrr en undir lok árs 2011 að hámarkinu frá 2009 var aftur náð , en sveiflur í mannfjöldatölum skýrast fyrst og fremst af búferlaflutningum til og frá landinu .
62,7% landsmanna á höfuðborgarsvæði Um áramótin síðustu voru karlar á öllu landinu 161.438 og konur 160.419 .
Á höfuðborgarsvæðinu bjuggu 205.675 manns , þar af bjuggu 62,7% landsmanna í Reykjavík .
Konur voru fleiri í öllum sveitarfélögum nema Mosfellsbæ og Kjósarhreppi , eða 103.612 gegn 102.063 .
Í öllum öðrum landshlutum voru karlar fleiri en konur .
Munurinn yfirleitt ekki nema nokkur prósent nema á Austurlandi þar sem karlar voru 11,1% fleiri en konur .
Íbúar með engan erlendan bakgrunn voru 272.146 en innflytjendur 25.926 .
Frá 2004 hafði fjölgað í fyrri hópnum um 9.600 manns en um 13.900 í hópi innflytjenda .
Í hópi innflytjenda eru konur fleiri , eða 13.587 gegn 12.339. agas@mbl.is 