Baldur Ragnarsson Skálmeldingur var eðlilega nánast í skýjunum með viðtökurnar sem tónleikar hljómsveitarinnar og Sinfóníuhljómsveitar Íslands hlutu .
" Vorum að horfa í gegnum ókláraða útgáfu af Skálmaldar og Sinfóníuhljómsveitar dvd-inu og mér til mikillar ánægju get ég upplýst nú þegar að þessi útgáfa verður algjörlega geðveik .
Óskaplega eru menn að vinna mikla , góða og fallega vinnu á alveg ævintýralega stuttum tíma .
Á stundum sem þessum sér maður svo greinilega hversu mikilvægt það er að hafa rétt fólk á réttum stöðum .
Taggaðir sem ótaggaðir , húrra fyrir ykkur ! " Tónleikarnir koma út á DVD 17. desember .
Hafrún Kristjánsdóttir sálfræðingur skrifar í kjölfar atburðanna í Árbæ í byrjun vikunnar .
" Að það séu til menn sem eru tilbúnir að verða fyrir skotárás og skjóta svo mann til bana ( sem hlýtur að vera afskaplega erfitt ) til að tryggja öryggi okkar hinna er ég þakklát fyrir .
Held að þeirra vinnudagur hafi verið erfiðari en allir mínir til samans .
" Halldór Halldórsson grínisti segir á Twitter : " Í ljósi frétta helgarinnar og 20 stiga frosts sem er spáð á föstudag má slá því föstu að guð hafi yfirgefið okkur .
" Elísabet Jökulsdóttir rithöfundur óskaði vinkonu sinni , Vigdísi Grímsdóttur , til hamingju með tilnefningu til Íslensku bókmenntaverðlaunanna .
" Elísabet : Við fengum tilnefningu .
Vigdís : Við ! ! ? Elísabet : Já þú ...
þú ...
og ég .
Vigdís : Einmitt .
Við ! Og við Ella Stína óskum ykkur til hamingju .
