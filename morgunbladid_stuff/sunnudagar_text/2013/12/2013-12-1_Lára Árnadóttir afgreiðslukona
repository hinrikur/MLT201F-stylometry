Bókin sem kemur strax upp í huga mér þegar spurt er um uppáhaldsbókina er Salka Valka eftir Halldór Laxnes .
Skáldsaga um harða lífsbaráttu , ást og vonir ungrar stúlku sem verður að sjálfstæðri konu .
Ég lifi eftir Martin Gray las ég fyrir all löngu síðan og er hún mér ávallt mjög minnisstæð .
Þetta er sönn frásögn frá uppvexti Martin Gray í pólska gettóinu þar sem gyðingar voru lokaðir inni og sultu í hel .
Fyrir hugrekki unga mannsins náði hann að smygla mat til fjölskyldu sinnar og reyndi hvað hann gat til að halda í henni lífinu .
Bók sem lætur engan ósnortinn .
Isabel Allende er rithöfundur sem ég hef dálæti á og er Hús andanna bók sem ég gat ekki sleppt fyrr en lestrinum lauk .
Dóttir gæfunnar og Mynd örlaganna eftir sama höfund eru einnig mjög góð .
Karen Blixen heillaði mig hvað mest fyrir tveimur áratugum og las ég nánast allar hennar bækur .
Þekktust er hún fyrir bók sína Jörð í Afríku sem segir frá árum hennar í Kenía .
Kris tín Marja Baldursdóttir náði athygli minni þegar ég las bókina Hús úr húsi , síðan las ég Karitas án titils sem fangaði mig algjörlega .
Sigurður Pálsson skrifaði Bernskubók sem hann byggir á bernskuárum sínum í Norður-Þingeyjarsýslu .
Bókin er skemmtilega skrifuð og dregur lesandann inn í frumbernsku höfundar .
Pollýönnu eftir Eleanor H. Parker fékk ég í jólagjöf þegar ég var 11 ára og var hún í miklu uppáhaldi hjá mér .
Saga um unga stúlku sem smitar út frá sér bjartsýni og gleði .
