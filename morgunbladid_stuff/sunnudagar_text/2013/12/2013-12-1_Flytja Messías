Havnakórið frá Þórshöfn í Færeyjum flytur ásamt Sinfóníuhljómsveit áhugamanna óratoríuna Messías eftir Händel í Langholtskirkju á sunnudag klukkan 16 .
Stjórnandi á tónleikunum er Ólavur Hátún og einsöngvarar Hallveig Rúnarsdóttir , Sesselja Kristjánsdóttir , Eyjólfur Eyjólfsson og Ágúst Ólafsson .
Ólavur Hátún hefur í áratugi verið lykilmaður í færeysku tónlistarlífi og má kalla hann " föður færeyskrar tónlistarmenningar " .
Hann hefur stjórnað kórum , lengst af Havnarkórnum , staðið fyrir kóramótum árlega með þekktum stjórnendum víðs vegar að úr heiminum , staðið fyrir stofnun tónlistarskóla um allar byggðir Færeyja og verið óþreytandi að efla tónlistarmenningu í Færeyjum .
