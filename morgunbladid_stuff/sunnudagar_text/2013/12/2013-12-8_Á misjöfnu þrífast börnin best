Það er talað um að maður þurfi að hafa svolítil óhreinindi í kringum sig til að byrja með til að verjast því að mynda ofnæmi , " segir Sigurveig Þ. Sigurðardóttir læknir og einn fremsti ónæmissérfræðingur barna hér á landi en Sigurveig stundaði framhaldsnám í barnalækningum með ofnæmis- og ónæmisfræði að sérgrein .
Í Sviss var gerð rannsókn á 800 börnum þar sem kannað var hversu líkleg þau væru til þess að fá astma eða ofnæmi .
Sum þessara barna ólust á bóndabæjum og voru því í mikilli snertingu við ýmiskonar ryk og drullu .
Sýni voru tekin úr rúmum allra barnanna og borin saman við ofnæmisviðbrögð þeirra .
Merkilegt nokk , þá voru þau börn hraustust og minnst líkleg til að þróa ofnæmi eða astma sem voru með mest ryk í rúmum sínum .
Svissneska rannsóknarteymið komst að því að í ryki væri að finna bakteríur sem örvuðu ónæmiskerfið og styrktu það , svipað og bólusetning virkar .
Þetta er í samræmi við aðrar rannsóknir sem hafa sýnt fram á að börn sem alast upp með gæludýr eru ólíklegri til þess að fá ofnæmi eða astma en börn sem ekki komast í nána snertingu við dýr .
Hreinar mýs fengu astma Ýmsir þættir , geta haft áhrif á svona rannsókn , þannig að Svisslendingarnir gerðu aðra rannsókn , nú með músum þar sem umhverfinu var stýrt .
Annars vegar voru mýs í óhreinu umhverfi og hins vegar mýs í dauðhreinsuðu umhverfi .
Í ljós kom að mýsnar sem ólust upp í hreinu umhverfi , sem var laust við bakteríur , voru með óvenjuhátt hlutfall af náttúrulegum T-drápsfrumum í lungum – sem er músaútgáfan af astma .
Tímasetningin virðist skipta máli því mýsnar þurftu að komast í snertingu við gerlana á ákveðnu tímabili í æsku .
Einnig kom í ljós ef móðir úr gerlafríu umhverfi komst í snertingu við gerla á meðan hún gekk með ungana þá hafði það góð áhrif á ungana .
Þessi rannsókn staðfesti að of hreint umhverfi í æsku væri nánast skaðlegt heilsu barna .
Tvíeggja sverð " Ónæmiskerfið nær ekki að þróast í þá átt sem það á að þróast nema það sé látið þróast í þá átt .
Við þurfum örvun til að ónæmiskerfið læri að verja okkur .
Gott dæmi er að við fæðumst hrein , án sjúkdóma og eins og í tilraununum með mýsnar þá fáum við ólæknandi ofnæmi , " bætir Sigurveig við .
" Þetta er samt tvíeggja sverð .
Maður verður að muna eftir því að hreinlæti hefur bjargað rosalega mörgum mannslífum frá smitsjúkdómum og heilsufar manna er í dag mun betra en það var áður .
Of mikið hreinlæti er ekki heppilegt og kannski er ekki tilviljun að fæðingarvegurinn er í næsta nágrenni við meltingarveginn .
Þegar barnið fæðist er það útsett fyrir allskonar flóru í fæðingarvegi móðurinnar .
Það er líklega nauðsynlegt til að ónæmiskerfið öðlist rétt , " bætir hún við .
