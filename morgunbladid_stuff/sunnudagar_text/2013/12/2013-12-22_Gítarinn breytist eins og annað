T ransfiguratio er heiti nýs geisladisk með leik hins góðkunna gítarleikara Kristins Árnasonar .
Hefur hann sent frá sér sex diska og segir að á þessum séu verk frá ýmsum tímabilum , þau elstu frá 1546 eftir spænska endurreisnartónskáldið Mudarra , samin upphaflega fyrir hljóðfærið vihuela , en það nýjasta samdi Áskell Másson árið 2011 til minningar um Einar Kristján Einarsson , annan snjallan gítarleikara sem lést langt um aldur fram árið 2002 .
Önnur verk á diskinum eru eftir tónskáldin Silvius L. Weiss , Johann Kaspar Mertz , Isaac Albinez , Enrique Granados og Emilio Pujol .
" Diskurinn spannar vítt svið í tíma , " segir Kristinn .
" Þetta eru brot héðan og þaðan úr tónlistarsögunni .
Sum verkin hef ég lengi haft á efnisskránni en öðrum var ég að kynnast rétt áður en ég hljóðritaði þau .
" Titill plötunnar merkir umbreyting og segir Kristinn það vísa í gítarinn , en það hljóðfæri hefur tekið umtalsverðum breytingum á síðustu öldum .
" Gítarinn breytist eins og annað í lífinu og hin biblíulega skýring orðsins merkir umbreyting í annað og fegurra form .
Gítarinn er til í mörgum formum og innan klassíkurinnar hefur hann líka mörg svipmót .
" Kristinn langaði að sýna þróun hljóðfærisins og verka sem samin hafa verið fyrir það gegnum aldirnar .
" Á eldri diskum mínum hefur sviðið verið þrengra .
Nú langaði mig að gera disk þar sem sviðið væri víðara , í tíma og stíl .
" efi@mbl.is 