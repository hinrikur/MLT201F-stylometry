Eilífðarrokkararnir í Metallicu settu heimsmet með því að spila á Suðurskautslandinu nú fyrir skömmu .
Bandið spilaði þar með í öllum sjö heimsálfunum á einu ári .
Fyrstu tónleikar Metallicu í ár voru í Brisbane í Ástralíu .
Síðan var komið við í Abu Dhabi áður en haldið var til Suður-Afríku .
Þá fór sveitin á tónleikaferð um Bandaríki Norður-Ameríku áður en haldið var á Hróarskelduhátíðina í Danmörku .
Eftir smásumarfrí hoppuðu rokkararnir upp í flugvél til Asíu þar sem bandið spilaði á átta tónleikum .
Í millitíðinni unnu vísindamenn á Suðurskautslandinu keppni sem Metallica í samstarfi við Coke hélt og fengu sérstaka tónleika fyrir vini og vandamenn .
Þá vantaði aðeins upp á að spila í Suður-Ameríku til að ná því að spila í öllum heimsálfum og slá þannig heimsmet .
Í Brasilíu kunna menn þá list að rokka sem og að spila fótbolta og dansa samba .
Var því einu " giggi " hent upp í Ríó áður en haldið var til Suðurskautslandsins þar sem þeir spiluðu nú í desember .
Ekki mátti styggja dýrin Bandið spilaði tíu lög á Suðurskautslandinu , hóf leik á Creeping Death og endaði á Seek & Destroy .
Ekkert nýtt lag var á efnisskránni heldur var haldið í gömlu klassíkina .
" Ég held að þetta hafi verið mögnuðustu tónleikar sem þetta band hefur nokkru sinni haldið , " sagði James Hatfield söngvari .
" Orkan í þessu tjaldi , sem hent var upp fyrir þessa tónleika , var ólýsanleg .
Það er ekki hægt að lýsa því hversu ánægðir allir voru þarna .
" Ekki mátti styggja dýrin á Suðurskautslandinu og var því brugðið á það ráð að láta áhorfendur vera með heyrnartól .
Enginn hávaði fór út úr tjaldinu – heldur allt í gegnum snúrur og beint til áhorfenda .
Bandið spilaði á Tuktoyaktuk á norðurpólnum 1995 og sagði Kirk Hammett gítarleikari að það hefði verið skylda Metallica að spila á suðurskautinu áður en gítarneglur og trommukjuðar færu upp í hillu .
Í raun eiga þeir bara eftir að spila í geimnum en Lady Gaga hefur þegar bókað tónleika þar einhvern tímann í framtíðinni .
Spurning hvort Metallica verði ekki bara á undan .
