Ragna Sara Jónsdóttir , fyrrverandi blaðamaður Morgunblaðsins , tók viðtal við Mandela í júlí 2001 .
Hún segir að hann hafi verið sameiningartákn fyrir hina ólíku kynþætti sem búi í Suður-Afríku .
" Í ævisögu sinni segir Mandela frá því að í fangelsinu hafi hatur sitt gagnvart hvíta manninum minnkað en hatrið á kerfinu og aðskilnaðarstefnunni vaxið , " segir Ragna Sara .
" Sama hvað á gekk , þá sá hann alltaf eitthvað gott í hverri manneskju , sem er einstakur hæfileiki .
" Ragna Sara segir að Mandela hafi verið mjög hlýr í allri viðkynningu .
" Hann þakkaði mér fyrir að vera komin til þess að hitta hann og spjallaði við mig um daglega lífið og hvernig ég hefði haft það , " segir Ragna Sara en þau sátu í rúman klukkutíma og ræddu saman .
" Hann var algjörlega einstakur maður og ég er þakklát fyrir að hafa fengið tækifæri til þess að hitta hann , " segir Ragna Sara að lokum .
