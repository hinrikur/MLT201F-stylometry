Samsung Galaxy Gear er úr , en ekkert venjulegt úr heldur Android-knúið armbandsúr .
Það er ætlað sem fylgihlutur við síma og þegar hringt er í viðkomandi síma sendir hann boð í úrið og þá hægt að svara símtalinu án þess að taka upp símann .
Það er líka hægt að hringja , kíkja á póstinn , lesa veðurspá , hlusta á tónlist , taka upp minnispunkta , taka myndir og vídeó og svo má telja .
Ekki má svo gleyma því að hægt er að nota úrið til að skrá hreyfingu ; telja skref , mæla vegalengd og reikna út brennslu .
Ef nota á það sem hjálpartæki við æfingar má geta þess að það er ryk- og vatnsvarið .
