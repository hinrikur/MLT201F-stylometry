Verkfræðingar tæknirisans Sony hafa hannað nýja hárkollu sem kalla má snjallkollu , enda er hún búin öllum nýjustu græjum .
Sony sótti um einkaleyfi á snjallkollunni í vikunni .
Klæðanleg tækni virðast ætla að verða næsti markaður sem tæknirisarnir ætla að herja á en nú þegar hefur Google komið með gleraugun sín margfrægu og Samsung setti úrið sitt á markað á þessu ári .
Hárkolla virðist eðlilegt framhald .
Kollan verður búin til úr hrossahárum í bland við mannshár en það er tæknin inni í kollunni sem vekur undrun því kollan á að kollvarpa tölvuleikjaupplifun , hún á að hjálpa blindum að rata sem og geta fylgst með heilsu þess sem ber hana á höfði .
Hægt verður að mæla púls , líkamshita og blóðþrýsting með kollunni .
Þá verður hægt að skipta um sjónvarpsstöð , fletta skjölum á fyrirlestrum og fleira og fleira .
Sony hefur áður breytt heiminum með vasadiskóinu og vasareikninum en þeim hefur líka mistekist og þótt sótt hafi verið um einkaleyfi er fyrirtækið enn að melta hvort það eigi að setja snjallkolluna á markað .
