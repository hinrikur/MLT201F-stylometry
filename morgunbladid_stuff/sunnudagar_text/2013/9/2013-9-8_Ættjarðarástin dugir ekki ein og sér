Við erum ekki með alveg glænýjar tölur en vitum að læknum hefur verið að fækka hér á landi , " segir Þorbjörn Jónsson , formaður Læknafélags Íslands , en mikil ólga hefur verið meðal lækna á Landspítala – Háskólasjúkrahúsi að undanförnu vegna óánægju með kjör og mikið vinnuálag .
Lyflækningasvið LSH hefur sérstaklega verið í brennidepli vegna slæms ástands .
Þorbjörn veit til þess að læknar hafi í auknum mæli verið að minnka við sig starfshlutfall til þess að vinna annars staðar en á íslenskum spítölum .
Það þýðir að enda þótt höfðatalan sé ef til vill svipuð og áður þá eru ársverkin færri .
Þegar síðasta könnun var gerð , fyrir um einu og hálfu ári , kom í ljós að um 20% sérfræðilækna vinna eitthvað erlendis að staðaldri .
Eru sumsé milli landa .
" Þessi læknar búa flestir hér heima en vinnuframlagið skilar sér ekki að fullu eins og það gerði fyrir fáum árum .
Þetta er klárlega vaxandi vandamál , " segir Þorbjörn .
Um 1.060 læknar eru starfandi hér heima og stór hluti þeirra starfar að einhverju leyti erlendis .
550 íslenskir læknar vinna alfarið í öðrum löndum .
Þorbjörn segir þetta fyrst og fremst skýrast af óánægju með laun og kjör og starfsumhverfið hér heima en læknum þykir vinnuálag hafa aukist á síðustu árum .
Að sögn Þorbjörns er þetta álag meira en þekkist hjá læknum í sambærilegum stöðum í nágrannalöndunum .
Fleiri íbúar eru á bak við hvern lækni hér á landi en í þeim löndum sem við berum okkur venjulega saman við .
Þeir eru 300 hér á landi , 240 í Danmörku og 220 í Noregi .
Alvarleg kreppa Þorbjörn notar orðalagið " alvarleg kreppa " um ástandið á lyflækningasviði LSH .
" Læknar í Félagi almennra lækna eru ekki tilbúnir að ráða sig í vinnu þarna , sem er bagalegt þar sem sjúklingum fækkar ekki .
Það þýðir að meiri vinna lendir á þeim læknum sem eftir eru , það er sérfræðilæknunum .
Nú er þeim farið að fækka líka sem þýðir að ófremdarástand er í uppsiglingu .
" Að dómi Þorbjörns ríkir ákveðið vantraust á milli lækna og stjórnenda á Landspítalanum sem stafi af því að efndir hafi ekki verið í samræmi við gefin loforð .
Þetta þýði að yngri læknar velji fremur aðra kosti en að ráða sig til starfa á spítalanum , svo sem að fara beint í framhaldsnám erlendis eða ráða sig í lausar heilsugæslustöður úti á landi sem eru hlutfallslega betur launaðar fyrir þá .
" Þetta skýrir vandann að hluta .
Það tekur tíma að byggja upp traust á ný og til þess að það megi verða þurfa læknar og stjórnendur að verða sammála um lausnir .
" Hér áður fyrr var það eftirsótt hjá heimilislæknum að komast í fastar stöður á höfuðborgarsvæðinu .
Þetta virðist vera að breytast , alltént tókst ekki að manna allar stöður sem auglýstar voru á Heilsugæslustöðinni í Mjódd fyrir skemmstu .
Í tíð síðustu ríkisstjórnar var reynt að spyrna við fótum með því að breyta sumum heimilislæknastöðum í námsstöður .
Ekki tókst að manna þær með sérfræðilæknum .
Þorbjörn lítur ekki á það sem valkost að útskrifa fleiri nýja lækna .
" Það mun ekki leysa vandann , því ef kerfið er óbreytt munu ungu læknarnir bara fara utan eins fljótt og þeir geta .
Þeir eru eftirsóttur starfskraftur erlendis enda menntun þeirra vel metin .
Þvert á móti þurfum við að búa þannig um hnúta að sérfræðilæknar sem aflað hafa sér menntunar erlendis geti komið heim til að starfa .
" Hann er ekki í vafa um að langflestir íslenskir læknar vilji frekar starfa hér heima en erlendis , sé þess nokkur kostur .
" Þá erum við að tala um venjulegt árferði .
Ættjarðarástin er ágæt en hún dugir ekki ein og sér .
" Þorbjörn Jónsson er ekki í vafa um að innspýting þurfi að koma í heilbrigðiskerfið .
Kjarasamningar lækna eru lausir í febrúar á næsta ári og hann telur nauðsynlegt að læknar fái þá umtalsverðar kjarabætur .
" Íslenskt heilbrigðiskerfi getur ekki búið við það til lengdar að kjör lækna séu umtalsvert lakari hér en annars staðar , " segir hann .
" Samfelldur niðurskurður í heilbrigðiskerfinu hefur staðið í um áratug .
Verulega byrjaði að kreppa að eftir efnahagshrunið .
" Þorbjörn segir enn ekki hafa reynt á nýja ríkisstjórn .
Stefnuyfirlýsing hennar hafi verið ágæt en mjög almenns eðlis .
" Vonandi fara einhver skilaboð að koma frá ríkisstjórninni , ekki seinna en með nýju fjárlagafrumvarpi .
Peningar eru dráttarklárinn í þessu eins og svo mörgu öðru .
" Erfitt að snúa við Fleiri hafa að undanförnu tekið í sama streng og Þorbjörn Jónsson gerir hér í samtali við Morgunblaðið .
Í nýjasta tölublaði Læknablaðsins segir Einar Stefánsson , prófessor í augnlækningum og yfirlæknir á Landspítalanum , að léleg laun séu meginástæða óánægju lækna á spítalanum .
" Það hefur verið orðað þannig að við værum komin fram af bjargbrúninni og þá væntanlega í frjálsu falli niður .
Það er kannski ekki besta samlíkingin .
Mín tilfinning er að við séum að renna niður bratta og hála brekku .
Það er erfitt að snúa við , en kannski mögulegt , " segir Einar um ástand í mönnun á Landspítala og framtíðarhorfur íslenskrar læknastéttar í samtali við Hávar Sigurjónsson í Læknablaðinu .
" Meginástæðan fyrir óánægju lækna er launin .
[ ...
] Þetta er ákveðinn vítahringur .
Landspítali er ekki aðeins ósamkeppnisfær í launum við útlönd heldur einnig við kjör lækna á Íslandi utan spítalans .
Það segir náttúrlega allt sem segja þarf að 1% unglækna var ánægt með starfsaðstöðu á Landspítalanum .
Leitin að þessum ánægða einstaklingi stendur enn yfir .
" Klárað eins og Harpa ? Þórarinn Ingólfsson , formaður Félags íslenskra heimilislækna , er á svipuðum nótum í ritstjórnargrein í Læknablaðinu .
" Heimilislæknar fóru bjartsýnir inn í haustið 2008 og töldu að framundan væri uppgangur í heimilislækningum og nú myndi skapast rými til að sinna öllum vel og bjóða þeim sem þess óskuðu fastan heimilislækni sem væri vel menntaður og aðgengilegur sínum sjúklingum .
En allir vita jú hvað haustið 2008 bar í skauti sínu og voru allar áætlanir um samninga við heimilislækna slegnar út af borðinu og hafa ekki komið inn á það borð síðan .
Færa má þó fyrir því rök að það hefði átt að klára þetta mál eins og Harpa var kláruð , þegar við lítum til læknismönnunar og ástandsins í heilsugæslunni í dag .
" Þjóðmál Orri Páll Ormarsson orri@mbl.is Það er full ástæða til þess að gefa gaum þeim viðvörunarorðum og áhyggjum sem læknar hafa af starfsemi spítalans .
Kristján Þór Júlíusson heilbrigðisráðherra 