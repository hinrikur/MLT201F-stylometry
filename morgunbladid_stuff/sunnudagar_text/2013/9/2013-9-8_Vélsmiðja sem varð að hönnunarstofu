Reykjavik Letterpress er sjarmerandi hönnunarstofa staðsett í miðbæ Reykjavíkur .
Þar starfa grafísku hönnuðirnir Hildur og Ólöf en þær hafa sérhæft sig í " letterpress " prenttækni og alhliða grafískri hönnun .
Texti : Sigurborg Selma sigurborg@mbl.is Ljósmyndir : Kjartan Þorbjörnsson golli@mbl.is Prentsmiðjan Reykjavík Letterpress er að hefja sinn fjórða vetur .
Þær Hildur Sigurðardóttir og Ólöf Birna Garðarsdóttir , grafískir hönnuðir , keyptu gamla prentsmiðju árið 2010 og stofnuðu þessa skemmtilegu vinnustofu sem sérhæfir sig í aldargamalli prenttækni , " letterpress " sem snýst um áþreifanlega dýpt í prentun , samhliða alhliða grafískri hönnun .
Aðalvinnurýmið sem er opið og bjart var upphaflega byggt fyrir vélsmiðju afa Hildar , Björgvini Frederiksen .
Þetta er skemmtilega hrátt rými sem hentar sérlega vel fyrir prentun , frágang og þá starfsemi sem þar fer fram .
" Það er einstaklega gaman að taka á móti fólki sem líður oft eins og það fari til fortíðar innan um öll þessi gömlu tæki og tól .
" segja þær Ólöf og Hildur sem telja jafnframt það besta við rýmið hvað sé bjart .
Ólöf og Hildur telja mikilvægt þegar innrétta skal vinnurými að halda því hráu og blanda saman gömlu og nýju .
" Við reynum líka að halda ákveðnum hluta sem n.k. móttöku fyrir fundi þegar fólk er að skipuleggja t.d. brúðkaup eða aðra viðburði og oftar en ekki er prentun í gangi sem er skemmtileg viðbót fyrir gestina .
" Hildur og Ólöf sækja innblástur í gamla prentgripi og eru duglegar að fylgjast með spennandi nýjungum í " letterpress " heiminum hvað varðar tækni og pappír .
