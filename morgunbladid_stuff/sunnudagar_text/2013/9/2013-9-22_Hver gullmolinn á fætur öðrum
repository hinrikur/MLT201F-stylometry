Nýlistasafnið á fjölda spennandi verka , hvern gullmolann á fætur öðrum og saga verkanna , hvernig þau komu í safnið og líf þeirra fyrir Nýló , er ekki síður áhugaverð , " segir Þorgerður Ólafsdóttir sem ásamt Evu Ísleifsdóttur er sýningarstjóri sýningarinnar Embracing Impermanence - Við komum að þessu með skóflu í hönd , sem verður opnuð í Nýlistasafninu klukkan 17 í dag , laugardag .
Sýningunni er ætlað að veita innsýn í innviði safnsins og framtíð þess með því að setja fram , ásamt verkum úr safneign , verk nýrrar kynslóðar listamanna , sem endurspegla tilbrigði við hugmyndir um tímann .
Á opnuninni verður fagnað útgáfu bókarinnar Archive on the Run þar sem liggja fyrir niðurstöður viðamikils starfs sem unnið hefur verið innan Nýló undanfarin ár .
Sýningarstjórarnir hófu störf við Nýló í sumar , Þorgerður sem framkvæmdastjóri og Eva sem umsjónarmaður safneignar .
" Arc hive on the Run var í raun upphafið að þessari sýningarhugmynd .
Við höfðum verið að kynnast safneigninni eins og venjan er en Nýló er þannig fyrirbæri að nýjar kynslóðir taka reglulega við keflinu , " segir Þorgerður .
Átak hefur verið í skráningu á safneigninni síðustu sjö ár og hún segir það spennandi að koma að safninu núna , þegar gott yfirlit er byrjað að myndast um verkin .
" Þessi sýning er tileinkun til Nýlistasafnins og hvað það stendur fyrir , sem samtímalistasafn og sýningarvettvangur .
Eitt meginhlutverk þess hefur verið að kynna til leiks nýjar kynslóðir listamanna .
Að sýna hvað er í gangi á hverjum tíma , um leið og það hefur verið rekið sem safn og við erum að fást við núninginn á milli þessara tveggja þátta .
" Sýning sem tekur breytingum Á sýningunni má sjá verk úr safneigninni sem snúast um hverfulleikann sem er sínálægur í safninu að sögn Þorgerðar .
" Þegar við tókum að velja verk út frá hugmyndum um tímann þá kviknuðu aðrar hugmyndir um verk eftir yngri listamenn og á milli þeirra hafa myndast ýmsar spennandi tengingar , " segir hún .
" Þá er mikilvægt að fá nýjan hóp til að sýna í safninu og halda söfnunarátakinu áfram .
" Eftir nokkurra ára hlé stendur til að Nýló haldi áfram söfnun á listaverkum .
" Já , það er um að gera að fara að moka aftur inn – við förum að biðla til listamanna á öllum aldri að gefa verk .
" Og hún segir að þetta verði lifandi sýning , þar sem sýningin mun tvisvar taka umtalsverðum breytingum .
Sautján listamenn eiga verk á henni til að byrja með , þar á meðal Ásta Ólafsdóttir , Gunndís Ýr Finnbogadóttir , Unndór Egill Jónsson og Joseph Beuys .
