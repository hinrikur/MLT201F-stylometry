Fjölmiðlakonan Jóhanna Vilhjálmsdóttir hefur lengi haft mikinn áhuga á hollum lífsstíl og því hvernig matur og máttur hugans og hreyfingar geti haft áhrif á líkama og sál .
Jóhanna býr erlendis með manni sínum og börnum en gaf á dögunum út bók sem hún hefur verið að vinna að lengi .
Afraksturinn er hafsjór af fróðleik um mataræði , sjúkdóma og hollari lífshætti .
" Ég hef lengi haft áhuga á þessum málum og hreinlega elska að sökkva mér í rannsóknir á þessu sviði .
Það er svo áhugavert hvernig umhverfi okkar getur haft áhrif á okkur , " segir Jóhanna .
" Það er ljóst að genin okkar hafa ekkert breyst á síðustu 100 árum en við erum að verða veikari og veikari .
Mér finnst ekki ásættanlegt að lyf sé fyrsta meðferð við öllum sjúkdómum .
Við getum fyrirbyggt hluta þessara sjúkdóma sem við erum að eiga við með lífsstílnum og það er hafsjór af rannsóknum þarna úti sem segja okkur einmitt það .
" Jóhanna segir að stór hluti af því sem fólk borði að jafnaði í dag sé bólgumyndandi matur .
" Stóra myndin er ekki nógu góð .
En það er ofboðslega mikil vitundarvakning og breytingar á hugarfari í átt til heilbrigðari lífsstíls til þess að hafa áhrif á heilsu eru að eiga sér stað , " segir Jóhanna .
" En sú vakning kemur úr grasrótinni , ekki heilbrigðiskerfinu .
Ég er að hvetja fólk til þess að hlusta á líkamann , því við ein finnum hvað hefur áhrif á okkur .
Eru lyfin nauðsynleg eða er hægt að gera eitthvað annað til að vinna gegn sjúkdómnum sem getur gert það að verkum að lyfin verði óþörf eða hægt sé að minnka þau eitthvað ? " Aldrei of seint að byrja Þótt það hljómi vel að skipta yfir í hollt mataræði segir Jóhanna það ekki svo einfalt .
Hún segir undirbúning að því mikilvægan og gott að setja sér markmið .
" Það er bara alls ekki lítið mál að breyta um mataræði og oft eru þetta tvö skref áfram og eitt afturábak .
Það er gott að taka þetta í litlum skrefum og bæta inn í áður en eitthvað er tekið út .
Fyrir þá sem drekka sykur á hverjum degi getur verið erfitt að kippa því alfarið út á einni nóttu .
Það er til dæmis sniðugt að drekka gosvatn í staðinn og bæta smáávaxtasafa út í og " trappa " sig þannig niður , ég gerði það .
Það er líka í lagi að mistakast , en ekki gefast upp , " segir Jóhanna og bætir við að það sé aldrei of seint að byrja .
" Ég til dæmis fæ mér dökkt súkkulaði nánast á hverjum degi , en ég reyni að hafa það helst lífrænt súkkulaði sem er ekki uppfullt af sykri .
Það er gott að leyfa sér eitthvað pínulítið , sérstaklega ef maður stendur sig vel .
Þá er einnig gott að búa sér til sitt eigið súkkulaði með kókosolíu , hráu kakói , pínu sætu , hnetum og möndlum til dæmis því þá fylgir góð fita með og næring .
" Alzheimer sykursýki 3 ? Við vinnslu bókarinnar hefur Jóhanna sökkt sér í ýmsar rannsóknir og lærðar greinar um sjúkdóma og mataræði .
Til að mynda þótti henni rannsókn um alzheimersjúklinga einstaklega áhugaverð þar sem verið er að rannsaka hvort alzheimer sé þriðja tegund sykursýki .
" Það kemur í ljós við myndatöku af heila alzheimersjúklinga að heilafrumur þeirra virðast ekki geta nýtt sér glúkósa eins og heilbrigðar heilafrumur gera .
Glúkósi er orkueiningin sem frumurnar nýta sér en við getum líka nýtt okkur ketóna .
Svo virðist sem alzheimersjúklingar eigi erfiðara með að nýta sér glúkósa sem orkugjafa en það er það sem gerist í sykursýki .
Fjölmargir alzheimersjúklingar sem hafa sagt sögu sína halda því fram að það að neyta miðlungslangra fitusýra , sem líkaminn breytir í ketóna , hafi breytt miklu .
Miðlungslangar fitusýrur eru meðal annars í ríkulegu magni í kókosolíu , smjöri og ólífuolíu .
Ketónamataræði er einnig viðurkennd meðferð gegn flogaveiki og rannsóknir á músum hafa sýnt að þetta mataræði getur heft verulega vöxt á illkynja heilaæxlum en nú fara fram sömu tilraunir á mönnum sem lofa góðu .
" Jóhanna segist ekki " sukka " mikið en hún borðar þó hamborgara og pítsur endrum og sinnum .
" En við bökum okkar pítsur sjálf heima .
Besti maturinn er sá sem þú eldar sjálf / ur því þá getur þú valið gott hráefni og veist hvaða hráefni sem þú ert að borða .
Við höfum gríðarlega mikil völd í okkar höndum og það er kannski það sem mig langar að segja fólki .
Þessi bók getur verið stuðningur .
Það erum alltaf við sem vinnum verkið , það gerir það enginn fyrir okkur .
" 