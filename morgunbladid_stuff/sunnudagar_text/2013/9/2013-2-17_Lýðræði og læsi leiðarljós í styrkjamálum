Alls 30 milljónum kr. verður á næstunni varið til þróunarverkefna í skólum og frístundastarfi í höfuðborginni .
Alls bárust umsóknir um sjötíu styrki og fengu 40 þeirra brautargengi á vettvangi skóla- og frístundaráðs Reykjavíkur , sem afgreiddi málið í sl. viku .
Þar var haft að leiðarljósi að styrkja verkefni sem leggja áherslu á læsi , lýðræði , mannréttindi og upplýsinga- og tæknimennt .
Hæsti þróunarstyrkurinn , 2,5 millj. kr. , fór til verkefnisins Okkar mál sem miðar að auknu samstarfi um menningu , málþroska og læsi í Fellahverfi í Breiðholti .
Hólabrekkuskóli fékk 1,2 millj. kr. til að búa til gagnvirkmálfræðiverkefni fyrir unglinga í dönsku og íslensku og Laugalækjarskóli fékk 1,3 millj. kr. til skapandi starfs í upplýsingaveri skólans .
Þá fékk leikskólinn Suðurborg 1,5 millj. kr. til að styrkja atferlisþjálfun einhverfra barna .
Skáld í skólum Hæstu almennu styrkirnir runnu til verkefna sem miða að því að efla upplýsinga- og tæknimennt í reykvískum skólum og stuðla að auknum lestri .
Þetta voru verkefni Rithöfundasambands Íslands , Skáld í skólum , og verkefnið Moodle - Vísir að verkefnabanka sem miðar að því vinna verkefni í íslensku og fleiri greinum í efstu bekkjum grunnskólans .
Þá var m.a. veittur styrkur til myndlistarnáms , útvarpsþátta og leikrits á sviði forvarna .
sbs@mbl.is 