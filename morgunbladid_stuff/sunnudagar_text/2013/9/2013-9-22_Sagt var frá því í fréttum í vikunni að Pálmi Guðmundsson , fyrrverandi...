Sagt var frá því í fréttum í vikunni að Pálmi Guðmundsson , fyrrverandi sjónvarpsstjóri hjá 365 , hefði tekið við ljósvakasviði Skjásins .
Forstöðumanni Höfuðborgarstofu Einari Bárðarsyni þykir augljóslega mikið til Pálma koma því hann setti í kjölfarið þessa stöðuuppfærslu á fésbókarsíðu sína : " Þarna fékk Skjárinn sex deildir af starfsfólki í einum manni ! " Fréttakonan knáa María Sigrún Hilmarsdóttir á von á sínu öðru barni eins og greint hefur verið frá í fjölmiðlum .
Stutt er á milli barna hjá henni og eiginmanni hennar Pétri Árna Jónssyni .
María Sigrún lýsti fyrir fésbókarvinum skemmtilegu samtali sem hún átti við samstarfsmann sinn á RÚV , íþróttafréttmanninn Samúel Örn Erlingsson , á samfélagsmiðlinum á dögunum .
Lýsing hennar á samtalinu var eftirfarandi : " Efstaleiti 1 , – á mörkum íþróttadeildar og fréttastofu .
María Sigrún : " Hæ ! Gaman að sjá þig ! " Samúel Örn : " Nei sæl og blessuð ! Hva ! Aftur ólétt ? ...
Og komin svona langt .
Bíddu ...
ertu ekki nýbúin að eiga ? " María Sigrún : " Uuuuuu ...
ha ...
jah ....
jú ....
eða ...
svona hann er rúmlega eins árs .
" Samúel Örn : " Flott .
Þið haldið ykkur við efnið ...
ég hitti einmitt manninn þinn í Þýskalandi um daginn .
" María Sigrún : " Já einmitt .
" Samúel Örn : " En hvað segir þú ? Er sjónvarpið ykkar bilað eða ? " Samstarfsfólk þeirra í Efstaleitinu tók vel við sér og Guðfinnur Sigurvinsson útvarpsmaður kunni greinilega vel að meta söguna og bætti við : " Það er bara einn Sammi .
" 