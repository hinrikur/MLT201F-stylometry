Nú þegar styttist í jólin eru margir farnir að huga að því að skreppa í eins og eina verslunarferð til útlanda .
Aurapúkinn á það stundum til að skjótast út fyrir landsteinana og er löngu búinn að læra að langsamlega sniðugast er að halda til Bandaríkjanna ef ætlunin er að þræða verslanirnar .
Búðirnar í Evrópu eru síst ódýrari en verslanirnar sem finna má á Laugaveginum og Kringlunni og vandséð að hægt sé að spara á innkaupunum í London eða Köben .
Í Bandaríkjunum er verðlagið hins vegar lágt á flestu sem hugurinn girnist og munar þar ekki síst um lága söluskatta .
Sá kostur fylgir líka flugferðum til Bandaríkjanna að þar er farangursheimildin tvöfalt drýgri en á Evrópuleiðunum .
Fátt spælir Aurapúkann meira en að borga fyrir yfirvigt úti á fugvelli og fátt stressar hann meira en nagandi óvissa um það uppi á hótelherbergi hvort taskan er yfir þyngdarmörkunum .
