Töluverð verðmæti er að finna í geymslum undir óskilamuni í íþróttamiðstöðum og sundlaugum .
Í laugardalslaug má finna Allt frá þúsund króna sjampóbrúsa yfir í 50 þúsund króna dúnúlpu .
Þá er mikið af skartgripum og úrum .
Það sem er ekki merkt og ekki sótt er geymt í nokkra mánuði áður en líknarfélög fá hlutina sem enginn man eftir að hafa átt .
Í rúmlega 70 fermetra herbergi í kjallara Laugardalslaugar er gífurlegt magn af óskilamunum .
Þar eru , eins og við mátti búast , fjölmörg handklæði og sundskýlur , sundbolir og sundgleraugu .
Þar er hins vegar einnig fullt af öðrum fatnaði líka , meðal annars skór , bangsar , úlpur og aðrar gersemar .
Líklega mætti selja allt þetta fyrir ansi marga þúsund kalla .
" Ef enginn kemur og vitjar um þetta þá er þetta sent til líknarfélaga .
Rauði Krossinn , Kvennaathvarfið og önnur slík starfsemi nýtur góðs af gleymskunni , " segir Ásgeir Sigurðsson , rekstrarstjóri Laugardalslaugar .
Skartgripir , úr og annað eru geymd í læstum skáp hjá forstöðumanninum en það fékkst ekki leyfi til að mynda það – eðlilega .
Sanna þarf eignarréttinn yfir slíka muni .
Hringt eftir merktri flík 126 sundlaugar eru á Íslandi , stórar sem smáar , og má gera ráð fyrir að óskilamunir þar séu í álíka hlutföllum og í Laugardalslauginni .
Magnið sem verður eftir í klefunum er gríðarlegt og fjölmargar flíkur ómerktar .
Ásgeir segir að starfsfólk laugarinnar reyni að hafa uppi á eigendum eftir bestu getu en ekki sé hægt að elta alla uppi .
" Við hringjum ef flík er merkt en við getum ekki verið að elta fólk á röndum .
Það gengur ekki .
" Víða senda sund- og íþróttastaðir fatnað á um það bil hálfs árs fresti til Rauða krossins .
Þessar sendingar koma sannarlega að gagni í þeirra starfi .
" Það ætti enginn að henda fatnaði , það er alltaf hægt að nýta hann með einhverjum hætti , " segir Helga Halldórsdóttir hjá Rauða krossinum .
Barnafólk kannast við óskilamunina sem verða eftir í skólum landsins við skólaslit .
Leikskólar , grunnskólar og framhaldsskólar eru allir kjaftfullir á vorin af óskilamunum við skólaslit .
Þar má oft finna dýra hluti sem barn hefur gleymt og það sem merkilegt er , flíkin er ómerkt .
Þá dúkka óskilamunir reglulega upp í fréttum eftir hátíðir og er til saga af símanum sem gleymdist eftir Þjóðhátíð 2009 sem metinn var á 120 þúsund .
Alls gleymast hlutir á Þjóðhátíð fyrir rúma milljón ár hvert .
Á téðri hátíð 2009 fundust 30 gemsar , 50 greiðslukort , 20 myndavélar , 12 bakpokar , lyklar , töskur og veski .
Hátíðin í ár var ekkert frábrugðin .
Rándýrir símar , myndavélar , bakpokar , fatnaður , gleraugu og lyklar , bæði húslyklar og bíllyklar fundust á svæðinu .
105 reiðhjól Hver kannast ekki við söluuppboð lögreglunnar á reiðhjólum ? Þar er uppboð á reiðhjólum , sem ratað hafa í óskilamunadeild lögreglunnar á höfuðborgarsvæðinu .
Þetta er árviss viðburður sem jafnan hefur verið vel sóttur .
Á þessu ári voru boðin upp 105 reiðhjól og sjö barnavagnar og voru gripirnir seldir hæstbjóðanda .
Stutt er síðan grunnskólar landsins hófust en á hverju skólaári hrúgast upp óskilamunir sem enginn veit hver á .
Gott ráð til að komast hjá því að fötin , húfur og vettlingar týnist er að merkja það vel .
Hægt er að nálgast merkimiða hjá ýmsum aðilum og má þá helst nefna rogn.is sem hefur selt nafnaborða til að merkja föt frá árinu 1983 .
Meðal óskilamuna í Háteigsskóla að vetrinum loknum 2007-2008 voru 152 húfur , 78 íþróttapokar , 18 hettupeysur , 50 bolir , 23 flíspeysur , 41 úlpa , 42 handklæði og 30 nestisbox .
Hátt á fimmta tug grunnskóla er í Reykjavík .
Því er næsta víst að verðmæti óskilamuna í þeim öllum nemur einhverjum milljónum króna og þá á eftir að taka landsbyggðina með .
Skildu eftir kornabarn Á ferðasíðum veraldarvefsins má sjá það skrýtnasta sem fólk hefur skilið eftir á ferðalögum sínum um heiminn .
Reglulega birta hótel einnig slíka lista .
Þar má sjá að Íslendingar eru ekkert betri eða verri en aðrar þjóðir .
Meðal muna sem gestir hafa gleymt á herbergjum sínum eru kornabarn , glerauga , ferðataska full af skartgripum , gullhálsmen sem metið er á hálfa aðra milljón króna en meðal furðulegri óskilamuna var tveggja metra há fjarstýrð leikfangaþyrla .
Þá má sjá að fólk hefur skilið eftir hunda og önnur gæludýr , gervitennur , fartölvur , gervifætur , giftingahringa ( hugsanlega viljandi ) og verk eftir Leonardo Da Vinci .
benedikt@mbl.is 