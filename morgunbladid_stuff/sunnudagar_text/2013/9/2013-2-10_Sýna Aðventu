Möguleikhúsið tekur þátt í Vetrarhátíð og sýnir einleik byggðan á hinni áhrifaríku skáldsögu Gunnars Gunnarssonar , " Aðventu " , í Hlöðunni við Gufunesbæinn við Grafarvogshverfið .
Sýningin er á laugardag klukkan 16 og er aðgangur ókeypis .
Í sögunni segir af svaðilförum vinnumannsins Benedikts sem hélt á fjöll á aðventu að leita fjár sem varð eftir í leitum um haustið .
Í sýningunni er unnið eftir aðferðum frásagnarleikhússins þar sem Pétur Eggerz stendur á sviðinu , flytur söguna og bregður sér jafnframt í hlutverk helstu persóna .
Þá skipar hljóðmynd stóran sess í sýningunni og á þátt í að skapa heim sögunnar .
Leikstjóri og höfundur leikgerðar er Alda Arnardóttir .
