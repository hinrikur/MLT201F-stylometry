H liðstæður og andstæður er samheiti tveggja nýrra sýninga sem opnaðar verða í Listasafni Árnesinga í dag , laugardag , kl. 15 .
Samkvæmt upplýsingum frá safninu kallast sýningarnar tvær , annars vegar Rósa Gísladóttir – skúlptúr og hins vegar Samstíga – abstraktlist , á í tíma og rúmi .
" Viðfangsefni þeirra draga fram sjónarhorn á listasöguna og gefa tilefni til umræðu .
Markmiðið með sýningunni Samstíga er að kynna ákveðin tímabil og stefnur í íslenskri myndlist og opna fólki aðgang að þeim menningararfi sem Listasafn Íslands varðveitir .
Skúlptúrar Rósu víkka hið sögulega sjónarhorn á geómetríuna í myndlist þar sem hún birtist bæði hliðstæð og andstæð í inntaki og formi , " segir m.a. í tilkynningu frá safninu .
Þess má geta að á sýningunni má m.a. sjá verk sem Rósa vann fyrir sýningu í rústum Keisaratorganna í Róm sumarið 2012 .
Samstíga er þriðja sýning ársins sem tileinkuð er 50 ára listaverkagjöf Bjarnveigar Bjarnadóttur og sona hennar til Árnesinga .
Jafnframt er hún önnur sýningin í þriggja sýninga samstarfsverkefni Listasafns Árnesinga , Listasafns Hornafjarðar og Listasafns Íslands .
Meðal listamanna sem eiga verk á sýningunni eru : Gerður Helgadóttir , Guðmunda Andrésdóttir , Hörður Ágústsson , Nína Tryggvadóttir , Svavar Guðnason , Valtýr Pétursson og Þorvaldur Skúlason .
