Eftir rúman mánuð kemur út ný bók eftir sir Alex Ferguson , My Autobiography .
Ferguson ætlar þar að segja frá öllu , eitthvað sem gæti skemmt mörgum en margir eru með kvíðahnút .
Wayne Rooney , Roy Keane , David Beckham og fleiri fá væntanlega á baukinn því Ferguson hefur haft þann vana að eiga síðasta orðið .
Fyrir nokkrum árum kynnti Manchester United nýjar reglur .
Bækur sem leikmenn væru að skrifa yrðu að fara í gegnum félagið fyrst .
Ástæðan var meðal annars að Roy Keane fór í 8 leikja bann og þurfti að borga 150 þúsund punda sekt eftir að hafa játað að hafa ætlað að meiða Alf Inge Halland í sinni bók .
Keane hafði aldrei gleymt því að Haaland , sem þá spilaði með Leeds , hefði öskrað á hann þar sem hann lá sárþjáður nýbúinn að rífa liðband í hné .
Keane hafði fallið skringilega inn í teig Leeds og kom Halland að honum og öskraði : " Hættu þessum leikaraskap og stattu upp .
Hættu þessu væli .
" Keane sagði í bókinni að hann hefði aldrei gleymt þessu og að hefndin hefði verið sæt .
" Ég hafði beðið nógu lengi .
Ég hitti hann af öllu mínu afli þó ég haldi að boltinn hafi verið þarna einhvers staðar nálægt .
Hafðu þetta , fávitinn þinn .
Jafnvel eftir leikinn var mér sama .
Hann fékk það sem hann átti skilið .
Auga fyrir auga var mitt viðhorf .
" Haaland spilaði aldrei heilar 90 mínútur eftir þetta en tæklingin kom á hægra hnéð .
Það var þó vinstra hnéð sem endaði ferilinn .
Hollenski kjaftaskurinn Jaap Stam hafði sömuleiðis látið orð falla sem komu sér illa fyrir Alex Ferguson og félagið í sinni bók , Head to Head .
Þar sagði Stam að Ferguson hefði beðið menn um að ýkja brot , leika og reyna að fiska í Evrópuleikjum .
Hann kallaði Neville-bræðurnar aumingja sem væru skíthælar , viðurkenndi að Manchester hefði nálgast sig ólöglega ( Stam hitti Ferguson við flugvöllinn í Amsterdam og samdi þar við félagið , hann varð að halda því leyndu ) og þá kallaði hann andstæðinga sína svindlara og annað miður fallegt .
Síðan þessar reglur voru settar hafa komið bækur eftir Ronaldo , Paul Scholes , Ryan Giggs og fleiri sem sögðu eiginlega ekki neitt .
Bókin hans Ronaldo var myndablað , Giggs játaði að hafa kýlt mann og Scholes sagðist hata bláa búning Manchester United .
Ekki beint skemmtilegt .
Og það var auðvitað Ferguson sem setti þessar reglur en hann þarf ekkert að fara eftir þeim núna þegar hann er hættur .
14 árum eftir að síðasta bók hans kom út er búist við allskonar játningum og sprengjum .
Enda ansi margt búið að gerast hjá Manchester United , í lífi Ferguson og í kringum félagið síðan síðasta bók kom út .
Ensku blöðin verða uppfull af allsskonar fróðleik úr bókinni , það er ljóst .
Enginn býst við að bókin hans Ferguson verði eitthvert léttmeti þar sem talað verður undir rós .
Kaflinn um Rooney Wayne Rooney hlýtur að vera áhyggjufullur enda er hann í miðjum klíðum að reyna að semja frið við stjórn , þjálfara og stuðningsmenn .
Rooney hefur verið vandræðabarn hjá Manchester-liðinu í þrjú ár og Ferguson þurfti að lúta honum og umboðsmanni hans , Paul Stretford .
Sá tebolli rann ekki ljúft niður hjá Fergie .
Rooney bað um að vera seldur 2010 og efaðist um metnað félagsins .
Eftir gífurlega launahækkun efaðist hann ekki lengur og skrifaði undir nýjan samning .
Svo fór hann eitthvað aftur að efast , sérstaklega eftir að hafa verið settur á bekkinn gegn Real Madrid í Meistaradeildinni og Fergie sagði eftir síðasta heimaleik sinn gegn Swansea að Rooney hefði viljað vera seldur .
Varla verður kaflanum um Rooney sleppt .
Það getur varla verið .
Fergie hefur gefið út tvær bækur áður .
6 Years at United og Managing My Life sem Fergie gaf út 1999 .
Þar sleppti hann engu um samband sitt við Brian Kidd og Gordon Strachan .
Hann sagði að Kidd væri flókinn og óöruggur persónuleiki og landa sínum Strachan sagðist hann ekki treysta fyrir neinu .
Hver fær á baukinn Síðan 1999 hefur svo ofboðslega margt gerst í kringum Manchester United og Ferguson en þá kom síðasta bók hans út .
David Beckham fékk skurðinn sinn fræga , var seldur til Real Madrid , Jose Mourinho kom í deildina , hvarf úr deildinni og kom síðan aftur , Chelsea kom með allar sínar milljónir , Liverpool fær væntanlega sinn skammt af gagnrýni og svona mætti lengi telja .
Luis Suárez , Manchester City , Carlos Tevez , Kia Joorabchian , Rafael Benítez .
Listinn er nánast ótæmandi .
Það er allavega ljóst að bókin hans Ferguson verður í einhverjum jólapökkum í ár .
