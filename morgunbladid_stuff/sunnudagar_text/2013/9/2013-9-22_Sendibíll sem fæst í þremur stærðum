Í dag , laugardag , milli kl. 12 til 16 , verður nýr Proace-sendibíll frá Toyota sýndur hjá sölustöðum bílaumboðsins í Kauptúni í Garðabæ , á Akureyri og Selfossi .
Proace er fjölhæfur alhliða sendibíll , fáanlegur í nokkrum stærðum og með góðu úrvali af dísilvélum .
Farmþungi er allt að 1.200 kíló og dráttargetan allt að tvö tonn .
Það er því auðvelt að búa bílinn þannig að hann henti mismunandi verkefnum .
Í boði eru bílar með 5 m 3 , 6 m 3 og 7 m 3 hleðslurými með heilli yfirbyggingu , yfirbyggingu með gleri eða farþegahúsi .
Vel er hugað að vinnuumhverfi bílstjórans , hiti er í sætum og farþegasæti eru rúmgóð , segir í frétt frá Toyota .
Bílinn er með stöðugleikastýringu , ABS-kerfi og loftpúða fyrir ökumann .
Nóg er af geymsluplássi fyrir smáhluti og bíllinn er búinn útdraganlegu skrifborði sem auðveldar pappírsvinnu .
sbs@mbl.is 