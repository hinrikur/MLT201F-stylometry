Heimspekingurinn og ljóðskáldið Róbert Jack var að senda frá sér sína fyrstu ljóðabók sem nefnist Ljóðnæði .
Róbert hefur gefið út nokkrar bækur áður um heimspeki en hann lauk nýlega doktorsritgerð í faginu og býst við að verja hana fljótlega í vetur .
" Ljóðnæði er mín fyrsta ljóðabók og ég vona að mér gefist tækifæri til að gefa út meira efni umfram skrif mín um heimspeki , " segir Róbert sem hefur mikinn áhuga á frekari ritstörfum .
" Ég er reyndar að vinna að skáldsögu núna sem tekur á fíkn en hún er stutt á veg komin .
Byggingin er svona nokkurn veginn komin á verkinu en það vantar allt kjöt utan á beinin .
" Semur í næði náttúrunnar Róbert hefur búið í Þýskalandi og í Reykjavík á undanförnum árum en hann sótti í næðið og kyrrðina í Bolungarvík til að semja og skrifa .
" Þú kemst ekki lengra enda hálfgerð botlangagata og því ólíkt því að vera t.d. í bænum eða Þýskalandi .
Þú þarft ekki að fara langt til að vera allt í einu orðinn einn með sjálfum þér .
Stuttur göngutúr út með fjörunni eða upp í fjall og þá opnast einhverjar víddir og ljóðin mín verða til í þessu umhverfi .
" Ljóðabókin er að sögn Róberts ádeila á næðisskort og þann stöðuga hraða sem við erum alltaf á .
" Margir vinir mínir lýsa því oft fyrir mér að þeir hafi ekki enn fengið næði til að lesa bókina .
Við erum alltaf á stöðugri ferð og ég er að deila á verðmætamat hraðans .
Það er svo margt í næðinu sem við verðum af í dag vegna stöðugs hraða , s.s. ákveðin lífsfylling og kyrrð .
" Heimspekin og heimsmálin Ljóð Róberts eru ekki beint pólitísk en hann kemur ákveðinni skoðun að í sumum ljóða sinna en það er þá frekar einhvers konar lífssýn sem hann hefur frekar en pólitísk ádeila að hans sögn .
" Ég er að deila á ákveðna hluti í ljóðum eins og Spámenn þjóðarhagsins og Skoðanakannanir sýna og eins ljóðinu Rannsóknir sýna en ég myndi ekki segja að þetta væru almennt pólitísk ljóð enda er það kannski ekki markmiðið .
" Önnur ljóð hans eru nokkuð heimspekileg og segir Róbert það vissulega hafa verið meininguna í sumum þeirra en annars staðar geti heimspekin ratað inn óaðvitandi .
" Ljóðin koma úr ýmsum áttum eins og heimspekinni en líka frá dvöl minni í Þýskalandi .
Þetta er gott safn ljóða úr ýmsum áttum .
" 