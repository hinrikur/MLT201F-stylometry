Þorvarður Pálsson , 24 ára sagnfræðinemi við Háskóla Íslands , hefur ávallt haft mikinn áhuga á tækni .
Hann starfaði sem þjónustufulltrúi í Smáralind í sumar en hefur nám að nýju í næstu viku .
" Það er búið að vera fínt að vinna hérna í sumar en ég hlakka til að fara í skólann aftur eftir gott sumar .
Ég er að hefja mitt þriðja ár í sagnfræði en fagið hentar mér vel .
Ég hef alltaf haft brennandi áhuga á sögu svo ég er mjög ánægður í þessu námi , " segir Þorvarður .
Tækni og alls kyns græjur hafa ávallt verið Þorvarði ofarlega í huga , en hann reynir eftir fremsta megni að fylgjast með því nýjasta á markaðnum .
" Ég reyni að fylgjast vel með og kaupi mér nýja hluti þegar kaupið leyfir .
Ég kaupi ekki endilega alltaf dýrustu hlutina og eltist frekar við gæði en vörumerki .
Maður finnur samt með aldrinum að það verður alltaf erfiðara að halda í við en maður gerir sitt besta , " segir Þorvarður .
