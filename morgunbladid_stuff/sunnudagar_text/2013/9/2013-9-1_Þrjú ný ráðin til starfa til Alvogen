Þrír nýir starfsmenn voru á dögunum ráðnir til lyfjafyrirtækisins Alvogen á Íslandi .
Um 35 starfsmenn hafa verið ráðnir á íslenska skrifstofu félagsins frá því starfsemi hennar hófst árið 2010 .
Hjá Alvogen-samstæðunni starfa nú um 1.800 starfsmenn í 30 löndum .
Lúðvík Karl Tómasson , löggiltur endurskoðandi , hefur verið ráðinn til að bera ábyrgð á reikningsskilum , innra eftirliti og fjárstýringu .
Hann er með langa starfreynslu við uppgjör og endurskoðun og hefur starfað hjá Iceland Seafood International og deCODE Genetics .
Þá hefur Samúel Orri Samúelsson verið ráðinn til Alvogen .
Hann mun stýra samstæðureikningsskilum fyrirtækisins .
Síðustu ár hefur Samúel Orri starfað hjá Deloitte við m.a. endurskoðun og sinnt þar sérfræðistöfum auk þess að sinna stundakennslu við viðskiptafræðideild Háskóla Íslands .
Þriðji nýi starfsmaðurinn er Vala Sigurðardóttir hönnuður .
Vala er menntuð í grafískri hönnun og listasögu og hefur sl. þrettán ár starfað sem grafískur hönnuður hjá Hvíta húsinu og hefur víðtæka reynslu flestum sviðum grafískrar hönnunar og auglýsingagerðar .
Vala mun m.a. bera ábyrgð á ýmsu kynningarefni Alvogen-samstæðunnar og taka þátt í ímyndaruppbyggingu hennar sem skiptir svo miklu máli í öllum fyrirtækjarekstri í dag .
sbs@mbl.is 