Viðamikil bókaþing hefjast í Reykjavík í næstu viku ; Bókmenntahátíð í Reykjavík og alþjóðleg ráðstefna PEN-samtakanna .
Prentsmiðjan Oddi , PEN á Íslandi og Bókmenntahátíðin hafa gert með sér samning sem felur í sér að prentsmiðjan styrkir þingið og hátíðina með því að prenta án endurgjalds allt efni sem gefið verður út í kringum hina viðamiklu alþjóðalega ráðstefnu PEN International , og Bókmenntahátíð í Reykjavík .
Jón Ómar Erlingsson , framkvæmdastjóri Odda , Sjón forseti PEN-samtakanna á Íslandi og Sigurður G. Valgeirsson , stjórnarformaður Bókmenntahátíðar í Reykjavík , undirrituðu samstarfssamninginn í Hörpu en þar fer PEN-þingið fram að hluta .
