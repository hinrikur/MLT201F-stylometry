Allt er að gerast hjá Svanhildi Björk Jónsdóttur .
Hún er meðeigandi í Hárgreiðslustofunni Papillu á Laugavegi og þykir fjarska gaman í vinnunni .
Meðfram því að klippa , greiða og lita vinnur þessi þriggja barna móðir að því að undirbúa brúðkaup sem stefnt er á á næsta ári .
Hvað eruð þið mörg í heimili ? Ég , Matthías maðurinn minn , Maríanna Hlíf 15 ára , Jóel Kári 7 ára og Aníta Björk 4 ára og svo gullfiskurinn sem fékk nafnið Hákarl .
Hvað er alltaf til í ísskápnum ? Ef Pepsi Max er ekki til fær maðurinn minn frákvarfseinkenni en annars er alltaf til drykkjarjógúrt ostur og epli .
Hvað fer fjölskyldan með í mat og hreinlætisvörur á viku ? Vá , þori ekki að fara með það .
Það er mikið .
Hvar kaupirðu helst inn ? Fer oftast í Bónus og Krónuna .
Hvað freistar helst í matvörubúðinni ? Það leiðinlegasta sem ég geri er að versla í matinn , freistast alltaf til að kaupa meira en ég þarf , þrátt fyrir að vera með innkaupalista .
Hvernig sparar þú í heimilishaldinu ? Með því að reyna að nýta matinn og kaupa ekki skyndibita .
Hvað vantar helst á heimilið ? Saumavél .
Það væri draumur .
Eyðir þú í sparnað ? Ég er dugleg að prjóna , það er sparnaður í því .
Skothelt sparnaðarráð ? Að kaupa ekki allt sem mann langar í og leggja alltaf smá pening fyrir .
