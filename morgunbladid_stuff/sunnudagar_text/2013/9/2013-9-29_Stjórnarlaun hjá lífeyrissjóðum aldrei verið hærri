Greiðslur til stjórnarmanna í fjórum stærstu lífeyrissjóðum landsins hafa meira en tvöfaldast á áratug .
Fjórir stærstu lífeyrissjóðir landsins , Lífeyrissjóður starfsmanna ríkisins , Lífeyrissjóður verslunarmanna , Stapi og Gildi fara saman með 53% allra eigna lífeyrissjóða landsins samkvæmt talnaupplýsingum á vef Fjármálaeftirlitsins .
Eins og taflan að neðan sýnir hafa allir þessir sjóðir hækkað laun stjórnarmanna umtalsvert síðustu ár , einkum eftir hrun .
Hækkun allt að 158% á áratug Að meðaltali nema hækkanir stjórnarlauna fjögurra stærstu lífeyrissjóðanna 68% frá hruninu 2008 .
Vísitala launa hefur á sama tíma hækkað um 31% samkvæmt upplýsingum af vef Hagstofunnar .
Óskað var upplýsinga um launagreiðslur til stjórnarmanna milli áranna 2003 og 2013 .
Sé allt tímabilið skoðað má sjá að hækkanir stjórnarlauna nema 113% hjá LSR og 108% hjá Lífeyrissjóði verslunarmanna .
Hjá Gildi hafa stjórnarlaun hækkað um 72% frá árinu 2005 en sjóðurinn varð til það ár við sameiningu tíu sjóða .
Stapi lífeyrissjóður hefur hækkað laun fyrir stjórnarsetu um 54%-158% eftir því hvort miðað er við stjórnarlaun hjá forverunum Lsj .
Norðurlands eða Lsj .
Austurlands í upphafi tímabilsins .
Launavísitala hækkaði um 91% milli 2003 og 2013 miðað við ágúst ár hvert .
Líkt og sjá má hækka launin skart síðustu tvö ár .
Þessir fjórir sjóðir og margir aðrir lækkuðu laun stjórnarmanna sinna í kjölfar hrunsins en hafa nú hækkað aftur .
Stjórnarformaður LSR , stærsta lífeyrissjóðsins , fékk greiddar um 127 þúsund krónur á mánuði fyrir stjórnarsetu á góðærisárinu 2007 .
Í fyrra námu greiðslur til stjórnarformanns LSR 147 þúsund krónum á mánuði en nú , árið 2013 , fær stjórnarformaður sjóðsins greiddar 225 þúsund krónur á mánuði .
Nemur hækkunin frá því í fyrra 53% .
Hæst laun fyrir stjórnarsetu eru greidd hjá Lífeyrissjóði verslunarmanna , en þar fær stjórnarformaður 270 þúsund krónur á mánuði .
Óskað var upplýsinga frá sjóðunum um laun greidd fyrir stjórnarsetu á árunum 2003-2013 .
Almennt eru haldnir um 12-15 fundir árlega hjá hverjum lífeyrissjóði .
Hjá LSR eru fundirnir hins vegar fleiri , voru 26 á síðasta ári .
Greitt er fyrir stjórnarsetu í formi fastra mánaðarlauna en varamenn fá almennt greitt fyrir hvern fund sem þeir sitja .
FME metur hæfi stjórnarmanna Samkvæmt lögum verða stjórnarmenn í lífeyrissjóðum að uppfylla ýmis hæfisskilyrði en Fjármálaeftirlitið sér um eftirlit með sjóðunum .
" Auk þeirra almennu krafa sem gerðar eru til stjórnarmanna og framkvæmdastjóra lífeyrissjóða í lögum er einnig að finna þar ákvæði sem er meira matskennt ; um að stjórnarmenn eigi að búa yfir nægilegri þekkingu og starfsreynslu til að geta gegnt stöðu sinni á tilhlýðilegan hátt .
Það atriði hefur ekki þótt nógu skýrt , " segir Unnur Gunnarsdóttir forstjóri Fjármálaeftirlitsins .
Hún gerði hæfiskröfur stjórnenda og stjórnarmanna lífeyrissjóðanna að umtalsefni á ársfundi FME í vor og sagði þá að hún teldi að löggjöf um lífeyrissjóði veiti ekki jafn mikið aðhald og öryggi og önnur löggjöf fyrir fjármálamarkaðinn .
Það er ekki hlutverk FME að leggja mat á hvað eru eðlilegar launagreiðslur fyrir stjórnarsetu en stofnunin sér um að fylgja eftir hæfnisviðmiðum .
" Talsmönnum lífeyrissjóðanna hefur fundist við vera of ströng í að fylgja þessu ákvæði eftir en við erum að nota ámóta viðmið og þegar hæfi stjórnarmanna í fjármálafyrirtækjum er metið .
Þessi lög eru hins vegar að grunni til frá 1997 , þ.e. 16 ára gömul , og það er alveg tilefni til að fara í ákveðna heildarendurskoðun á þeim , " segir hún .
