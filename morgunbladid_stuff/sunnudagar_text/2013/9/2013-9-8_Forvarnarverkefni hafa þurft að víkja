Forvarnarhópur Sveitarfélagsins Árborgar gagnrýnir í ályktun harðlega niðurskurð í fjárveitingum til lögreglunnar á Selfossi á liðnum árum sem leitt hafi til þess að lögreglumönnum á svæðinu hafi fækkað mikið síðustu árin .
Embættið hefur auk þess þurft að hætta mikilvægum forvarnarverkefnum fyrir börn og ungmenni í sveitarfélögunum vegna manneklu .
" Forvarnarhópur sveitarfélagsins Árborgar sættir sig ekki við þetta ástand .
Skorað er á ríkisstjórn Íslands að grípa tafarlaust inn í svo lögreglan verði sýnilegri í samfélaginu og geti sinnt þeim mikilvægu forvarnarverkefnum sem snerta sunnlensk börn og ungmenni , " segir í ályktuninni úr Árborg .
sbs@mbl.is 