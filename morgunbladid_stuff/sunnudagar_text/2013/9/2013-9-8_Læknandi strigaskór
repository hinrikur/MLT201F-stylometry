Líklega þurfti svolítinn kjark til að reima á sig eitt stykki svartan strigaskó og ganga til fundar við forseta Bandaríkjanna og önnur fyrirmenni .
Forsætisráðherra Íslands , Sigmundur Davíð Gunnlaugsson , hefur orð á sér fyrir að vera heldur sérvitur en jafnframt hugmyndaríkur maður og líklega var það að mæta í sitthvorum skónum í takt við hans persónuleika .
" Hann byrjaði að roðna og svo fór hann að verða fjólublár og blása út og mér var alveg hætt að lítast á þetta , " sagði forsætisráðherrann í samtali við mbl.is í gær þegar hann lýsti vandræðum sínum vegna eymsla í fæti sem urðu til þess að hann komst ekki í spariskó nema á öðrum fæti .
Í umfjöllun blaðsins í dag um ástandið á lyflækningasviði og víðtæka óánægju lækna og heilbrigðisstarfsfólks á Landspítalanum er vitnað í nýlega könnun sem leiddi í ljós að einungis 1% unglækna er ánægt með starfsaðstöðu sína .
Bent er á það vantraust sem myndast hefur milli lækna og stjórnenda á Landspítalanum .
Óánægjan verður til þess að ársverkum hér á landi fækkar vegna starfa íslenskra lækna erlendis .
Á sama tíma fær fólk ekki fastan heimilislækni vegna þess að ekki tekst að manna stöður í heilsugæslu .
Kannski væri hægt að nota lýsingu forsætisráðherrans um ástandið í heilbrigðiskerfinu .
Mælirinn er að verða fullur , heilbrigðisstarfsfólk er orðið rautt af ofþreytu og blátt af reiði yfir aðgerðarleysi ríkisstjórnarinnar .
Vandinn blæs út og notendum heilbrigðisþjónustunnar – sem finna á eigin skinni fyrir samdrætti í þjónustu spítalans og heilsugæslunnar – er alveg hætt að lítast á þetta .
Sigmundur Davíð og ríkisstjórnin ættu ef til vill að reima strigaskó á báða fætur og hlaupa aðeins hraðar í átt að lausn vand ans .
