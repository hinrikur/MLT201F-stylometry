Ef verðþróun síðustu ára er skoðuð kemur í ljós að töluverð hækkun hefur orðið á miðaverði bæði í kvikmyndahúsum og leikhúsum .
Algengasta verð á bíómiða var 800 kr. árið 2005 , tæplega 1.100 kr. árið 2010 en er nú 1.300 kr. Nemur hækkunin 44% á nafnverði frá árinu 2005 og 18% frá árinu 2010 .
Svipaða sögu er að segja af leikhúsunum .
Árið 2005 kostaði stakur miði á sýningu í Þjóðleikhúsinu 2.700 kr. og 2.900 kr. í Borgarleikhúsinu .
Hafði verðið hækkað upp í 3.750 kr og 3.900 kr. árið 2010 og er nú komið í 4.750 kr. í báðum leikhúsunum .
Er hækkunin upp á 76% hjá Þjóðleikhúsinu og 63% hjá Borgarleikhúsinu frá 2005 og .
22-27% m.v .
árið 2010 .
Skemmtileg kvöldstund er því farin að kosta meira en lítið .
Ef fjögurra manna fjölskylda fer á kvikmyndasýningu , allir greiða fullt verð og láta vera að kaupa sælgæti og gos , þá kostar ferðin 5.200 kr. nú en 3.200 kr. árið 2005 .
Að taka sömu fjölskyldu á almenna sýningu í leikhúsi myndi kosta 19.000 kr. nú en 10.800-11.600 kr. árið 2005 .
Enn meira kostar síðan að fara á söngleik eða í þrívíddarbíó .
Miðar á sýninguna Mary Poppins kosta t.d. 5.950 kr. og miði á kvikmyndina Aulinn ég í þrívídd kostar 1.400 kr. Rétt er þó að taka fram að hækkunin er í takt við verðhækkanir almennt því frá árinu 2005 til 2013 hefur vísitala neysluverðs hækkað um 70% en vísitala neysluverðs án húsnæðis um 73% .
Hækkuð laun og skattar Alfreð Ásberg Árnason , framkvæmdastóri Sambíóanna , segir hækkunina á verði bíómiðans undanfarin ár einkum skýrast af hækkuðum launakostnaði .
Bæði hafi laun hækkað sem og launatengd gjöld .
Þá hækkaði einnig virðisaukaskatturinn sem leggst á bíómiðann árið 2010 úr 24,5 í 25,5% .
" Eins er gott að muna að kvikmyndahúsin þurfa að greiða stefgjöld af öllum sýningum , hvort heldur um er að ræða íslenskar eða erlendar kvikmyndir .
Nemur þetta gjald 1% af allri veltu .
" Ari Matthíasson , framkvæmdastjóri Þjóðleikhússins , segir leikhúsin í landinu hafa þurft að laga sig að bæði auknum kostnaði og lægri styrkjum .
" Í tilviki Þjóðleikhússins nemur niðurskurður framlaga frá ríkinu á bilinu 35-36% á föstu verðlagi á örfáum árum .
Skilaboðin frá stjórnvöldum hafa verið á þá leið að leikhúsið verði að bæta upp mismuninn með því að auka sjálfsaflafé sitt og sértekjur .
" Nefnir Ari sömuleiðis að fjármála- og efnahagsráðherra hafi samið fyrir hönd ríkissjóðs um umtalsverðar kjarabætur fyrir ýmsar starfsstéttir við leikhúsið , án þess að samsvarandi aukning í framlögum til Þjóðleikhússins ætti sér stað .
" Við litum svo á að þar hefði skapast ófyrirséð greiðsluskylda sem ríkissjóði bæri að bæta en höfðum ekki erindi sem erfiði í viðræðum okkar við stjórnvöld .
" Óskrifaðar reglur Greinilegt er að Ari hefði viljað að þróun miðaverðs hefði orðið á annan veg enda segir hann að líta megi svo á að Þjóðleikhúsið standi ekki undir nafni ef ekki er lengur á allra færi að greiða verð miðans .
" Um leið eru lagðar ríkar siðferðislegar skyldur á Þjóðleikhúsið , þar sem það fær opinbert fé til rekstrarins , að undirbjóða ekki önnur leikhús í miðaverði , ella hætta á að spilla fyrir rekstrargrundvelli þeirra .
" Rétt er að nefna að ekki er lagður virðisaukaskattur á leikhúsmiða .
Ari bendir á að á móti greiði leikhúsið fullan virðisaukaskatt af aðkeyptri vöru og þjónustu .
Hann segir líka hefð fyrir því bæði hér á landi og annars staðar á Norðurlöndum að menningarstarf og ýmsar aðrar greinar , s.s. íþróttastarf , séu undanþegnar virðisaukaskatti .
" Blasir líka við að þeir sem mest myndu tapa á virðisaukaskatti væru sjálfstæðu leikhúsin því í tilviki ríkisstyrkts leikhúss eins og okkar er greiðandi og viðtakandi virðisaukaskattsins í reynd sá sami .
" 