Samtök atvinnurekenda á Akureyri vilja að stjórnvöld tryggi að Reykjavíkurflugvöllur verði áfram og á sama stað þar til nýtt og viðunandi flugvallarstæði í nágrenni borgarinnar sé fundið .
" Flugvöllurinn skiptir , eins og öllum er ljóst , miklu máli varðandi öryggi íbúa landsins sem þurfa á bráðahjálp að halda vegna veikinda eða slysa sem verða fjarri Reykjavík .
Einnig gerir hann starfsmönnum fyrirtækja og stofnana á landsbyggðinni kleift að sækja þjónustu stjórnsýslunnar sem nánast öll er staðsett í Reykjavík með mun lægri tilkostnaði en ef hann væri annars staðar , " segir atvinnurekendur nyrðra í tilkynningu .
450 þúsund farþegar Bent er á að 400-450 þúsund manns fari um Reykjavíkurflugvöll á ári og það liggi í augum uppi að innanlandsflugið verði með öðrum hætti verði það flutt til Keflavíkur .
Starfsemi margra fyrirtækja á Akureyri séð háð gagnvegum við Reykjavík .
Jafnframt séu ýmis áform um atvinnuuppbygginu á landsbyggðinni undirorpin því að samgöngur til og frá höfuðborginni séu greiðar .
Þá hefur stjórn Félags nýrnasjúkra ályktað um og skorað á stjórnvöld að Reykjavíkurflugvöllur fái að halda sér með öryggi landsmanna og hagræði í huga .
Staðsetningin er mikilvæg vegna sjúkraflugs , veikra og slasaðra til sjávar og sveita og hversu stutt er á spítalann .
Líf og heilsa nýrnasjúkra velti á góðri heilbrigðisþjónustu og greiðum samgöngum .
sbs@mbl.is 