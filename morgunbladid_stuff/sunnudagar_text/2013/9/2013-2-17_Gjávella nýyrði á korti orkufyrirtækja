Íslenskar orkurannsóknir og Landsvirkjun hafa gefið út nýtt jarðfræðikort , í mælikvarðanum 1:100 .
000 .
Kortið nær yfir nyrðri hluta norðurgosbeltis Íslands , eða svæðið frá Öxarfirði í norðri til Fremrináma í suðri .
Fyrsta eintakið af kortinu var afhent Svandísi Svavarsdóttur í vikunni .
Helstu jarðmyndanir sýndar Á kortinu eru allar helstu jarðmyndanir svæðisins sýndar .
Elstu jarðlögin eru frá míósen á Tjörnesi , og eru um 10 milljóna ára gömul , og þau yngstu eru hraun frá Kröflueldum 1975-1984 .
Alls er á kortinu 61 nútímahraun sem skipt er í sjö aldursflokka með hjálp gjóskulaga .
Misgengi , gjár , hverir , lindir og fleiri jarðfræðileg fyrirbæri eru einnig sýnd .
Kortið byggist á fjölmörgum jarðfræðikortum í stærri mælikvarða sem unnin hafa verið fyrir verkkaupa ÍSOR og forvera þess , Orkustofnun , en einnig á yfirlitskortum í minni mælikvarða .
Gögnin hafa verið endurskoðuð og nýjum upplýsingum bætt við .
Er kortagerðin afrakstur þess fjölþætta starfs sem ÍSOR sinnir , við að rannsaka og greina landið .
Verk jarðfræðinga Jarðfræðingarnir Kristján Sæmundsson , Árni Hjartarson , Ingibjörg Kaldal , Magnús Á. Sigurgeirsson , Sigurður G. Kristinsson og Skúli Víkingsson unnu að gerð kortsins .
Öll hafa þau mikla reynslu í verkefnum sem þessu .
Kortahönnuður var Guðrún Sigríður Jónsdóttir .
Við vinnslu á kortinu var , að því er segir í fréttatilkynningu , búið til nýyrðið gjávella .
Þar sem greið leið er ofan í opnar gjár getur hraun runnið ofan í þær og langa leið eftir þeim neðanjarðar .
Hraunið getur jafnvel komið upp um gjá annars staðar og kallast þá gjávella .
Menn fóru fyrst að veita þessu fyrirbæri athygli í Kröflueldum þegar hraun rann ofan í sprungur og kom upp aftur í margra kílómetra fjarlægð .
Ómissandi í náttúruvá " Jarðfræðikort eru undirstaða umhverfismats , landnýtingar og skipulags í þéttbýli og strjálbýli , " segir í frétt frá Íslenskum orkurannsóknum .
" Þau eru nauðsynleg vegna nýtingar á auðlindum landsins og forsenda skynsamlegrar náttúruverndar .
Einnig eru þau ómissandi þegar meta á hættu af völdum eldgosa , skriðufalla , flóða og jarðskjálfta .
Vonast er til að jarðfræðikortið verði öllum þeim sem unna íslenskri náttúru til gagns og gamans .
" sbs@mbl.is 