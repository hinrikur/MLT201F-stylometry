Á bæjarhátíðinni Sumar á Selfossi um sl. helgi var tilkynnt að bæjargarðurinn á Selfossi hefði hlotið nafnið Sigtúnsgarður .
Sveitarfélagið Árborg hafði fyrr í sumar auglýst eftir tillögum að nafni og útkoman var sem fyrr segir .
Garðurinn góði er í hjarta bæjarins , það er suður af verslunarhúsi Krónunnar og ráðhúsi bæjarins .
Kjartan Björnsson , formaður íþrótta- og menningarnefndar Árborgar , tilkynnti um nafnið .
Kom fram í máli Kjartans að þegar skipulagið fyrir miðbæjarsvæðið svonefnda , sem enn er í undirbúningi , yrði tilbúið myndi miðbæjartorg verða beint fyrir framan Ölfusárbrú – en þar stóð verslunarhúsið Höfn í áraraðir .
Þá hefur verið sett upp söguskilti á Eyrarbakka sem vísar til sögu hafnar og útgerðar þar .
sbs@mbl.is 