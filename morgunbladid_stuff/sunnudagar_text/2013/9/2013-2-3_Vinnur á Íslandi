Breska söngkonan V V Brown er þekkt fyrir stöku lög hérlendis og fyrir nokkrum árum birtist grein um hana í Morgunblaðinu þar sem hún var talin vera sú söngkona Bretlands sem gæti átt eftir að slá algerlega í gegn .
Bretar voru þar sammála .
Söngkonan hefur þó lítið látið á sér bera síðustu misseri en undirbýr nú magnaða endurkomu í sviðsljósið .
Aðalfréttin fyrir Íslendinga í þessu er að Valgeir Sigurðsson aðstoðar hana í þessum undirbúningi og hefur Brown dvalið á Íslandi síðustu daga við upptökur á efni sínu ásamt upptökustjóranum Valgeiri sem er vel þekktur fyrir nærri 10 ára farsæl störf sín með Björk Guðmundsdóttur .
V V Brown sótti meðal annars tíma í íslensku meðan á dvölinni stóð .
