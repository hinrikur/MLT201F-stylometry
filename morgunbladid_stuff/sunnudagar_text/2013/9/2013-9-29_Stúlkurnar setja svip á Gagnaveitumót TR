Jón Viktor Gunnarsson og Einar Hjalti Jensson eru efstir þegar tefldar hafa verið fjórar umferðir á Haustmóti TR – Gagnaveitumótinu sem nú stendur yfir .
Þeir Jón Viktor og Einar Hjalti hafa unnið allar skákir sínar en mega búast við harðri samkeppni frá Stefáni Kristjánssyni sem er með 3 ½ vinning .
Ólokið er innbyrðis viðureign þessara efstu manna .
Gagnaveitumótið er undanfari alþjóðlegs móts TR sem hefst 1. október nk. og lýkur skömmu fyrir Íslandsmót taflfélaga .
Þar munu tíu skákmenn tefla allir við alla .
Hinn nýi formaður TR , Björn Jónsson , hefur ásamt stjórn félagsins skipulagt ýmsa hliðarviðburði í tengslum við það mót sem hefur á að skipa Úkraínumönnunum Sergei Fedorsjúk og Mikhaylo Oleksienko sem einnig munu tefla fyrir TR á Íslandsmóti skákfélaga .
Haustmót TR fer að þessu sinni fram í þrem tíu keppenda riðlum og opnum flokki .
Keppni B-riðils er athyglisverð en þar tefla m.a. þrjár landsliðskonur , Hallgerður Helga Þorsteinsdóttir , Jóhanna Björg Jóhannsdóttir og Tinna Kristín Finnbogadóttir .
Hallgerður Helga er sem stendur í efsta sæti með 3 ½ vinning .
Og fleiri af okkar fremstu skákkonum setja sterkan svip á haustmótið .
Elsa María Kristínardóttir leiðir í C-riðli ásamt Kristófer Ómarssyni , bæði með 3 vinninga .
Hin margreynda Sigurlaug Friðþjófsdóttir , sem varð Norðurlandameistari árið 1981 , lét í vor af formennsku í TR eftir farsælan feril , hefur auk félagsmálavafsturs verið dugleg við að tefla á innlendum mótum .
Í viðureign hennar við hina 17 ára gömlu Hrund Hauksdóttur varð hún að láta í minni pokann eftir kraftmikla taflmennsku Hrundar sem sparaði ekki púðrið undir lokin skákarinnar : Sigurlaug Friðþjófsdóttir – Hrund Hauksdóttir Spænskur leikur 1. e4 e5 2 .
Rf3 Rc6 3 .
Bb5 Rge7 Þessi leikur sést alltaf annað veifið .
Bent Larsen beitti honum stundum og í seinni tíð Ivan Sokolov .
4 .
O-O g6 5. d4 exd4 6 .
Rxd4 Bg7 7 .
Rxc6 Rxc6 8 .
Bxc6 bxc6 9 .
Dd3 O-O 10 .
Rc3 a5 11 .
He1 Ba6 12 .
Df3 Hb8 13 .
Hb1 d6 14 .
Bd2 Dd7 15. b3 c5 16 .
Ra4 f5 ! Eftir fullrólega taflmennsku hvíts hrifsar svartur til sín frumkvæðið .
Biskuparnir njóta sín vel í opnum stöðum .
17. exf5 Hxf5 18 .
Dh3 Df7 19 .
Be3 Be5 20 .
Dg4 Hb4 21 .
Dd1 ? Sigurlaugu gast ekki að 21. c4 Bxc4 og svartur vinnur peð .
Þetta var samt besta leiðin þar sem hrókurinn kemst nú yfir á h5 .
21 .
...
Hh4 22. h3 Bb7 23 .
Rxc5 Bc6 24 .
Rd3 Bc3 25 .
Hf1 Hf3 ! Lamar kóngsstöðu hvíts og heldur vakandi hótunum á borð við 26 .
....
Df5 og í sumum tilvikum hróksfórn á h3 .
26 .
Kh2 Þessi leikur bætir ekki úr skák en það var enga vörn a finna .
26 .
...
Hfxh3 + ! 27. gxh3 Bf3 28 .
Dc1 Hxh3 + ! 29 .
Kxh3 Df5 30 .
Kg3 Dg4 + - og hvítur gafst upp .
Það er mát í næsta leik .
Hou Yifan heimsmeistari kvenna í annað sinn Kínverska stúlkan Hou Yifan sem tefldi á alþjóðlega Reykjavíkurskákmótinu í fyrra er nú 19 ára gömul og hefur ekkert slakað á .
Í fyrra missti hún óvænt heimsmeistaratitilinn í hendur úkraínsku skákkonunnar Önnu Usheninu .
Í flóknu ferli vann Hou Yifan aftur áskorunarréttinn og HM-einvígi hennar við Önnu Usheninu fór fram á dögunum í Jiangsu í Kína .
Hou Yifan hafði yfirburði á öllum sviðum skákarinnar og vann 5 ½ : 1 ½ og er því nýkrýndur heimsmeistari kvenna .
Helgi Ólafsson helol@simnet.is 