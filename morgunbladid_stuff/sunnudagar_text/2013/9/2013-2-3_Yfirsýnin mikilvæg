Fjármál heimilanna eru margslungin og fjölþætt sem þýðir að til eru margar leiðir til að spara , skera niður eða hagræða .
En til þess að auka líkur á að þessar leiðir beri árangur og að við náum jafnvægi í fjármálunum er eitt af grunnatriðunum að vita hvar við stöndum og högum okkur í fjármálunum .
Til þess að ná slíkri yfirsýn er nauðsynlegt að skrá niður allar tekjur og öll gjöld .
Með því fáum við besta mögulega yfirlit sem hugsast getur um neyslu okkar .
Fyrirtæki halda fjárhagsyfirlit til þess að öðlast yfirsýn yfir reksturinn en þegar einstaklingar eiga í hlut er oftar en ekki litið á slíkt sem kjánalega tímaeyðslu .
En mörg okkar eiga ekki auðvelt með að muna í hvað peningarnir fara .
Þess vegna mælum við með að fólk bæði skrái niður neysluna og safni kvittunum fyrir kortafærslum sínum .
Allar tekjur og gjöld , laun , greiddir reikningar og dagleg neysla er skráð jafn óðum í dagbók .
Með slíku yfirliti yfir daglegt líf getum við fljótlega fengið skýra mynd af því hvernig við notum peninga okkar .
Nú getum við yfirfarið neysluna og séð hvort allir peningar nýtist okkur eins vel og við viljum .
Nú getum við betur séð hverju má breyta til að hafa meiri peninga á milli handanna .
Einstaklingar sem eru gjarnir á að skjótast oft eftir fáum hlutum í klukkubúðir geta til dæmis valið að notast við innkaupalista í ódýrari verslunum og fækka þannig ferðum í klukkubúðir .
Einnig er hægt að útbúa matseðil fyrir vikuna og því hægt að kaupa inn fyrir viku í senn .
Þar með er kominn sparnaður í tíma , eldsneyti og lægra vöruverði .
Með þessum hætti er svo hægt ráðstafa því sem sparast í annað , til dæmis greiða skuldir , leggja inn á sparireikning eða nýta í annan daglegan rekstur á heimilinu .
Með aukinni vitund getum við með skjótum hætti öðlast aukna öryggistilfinningu gagnvart fjármálunum .
Allir geta aukið vitund sína á þennan hátt og finna má breytingar mjög fljótt .
Að auki bætist við að ef fylgst er svo grannt með neyslunni verður auðveldara að taka aðrar og betri ákvarðanir varðandi hvað er keypt inn .
Þannig minnkar neysla á óþarfa og okkur skortir síður nauðsynjavörur .
Í lok dags líður okkur mun betur yfir að hafa góða og raunverulega sýn yfir fjármálin okkar .
Haukur Hilmarsson 