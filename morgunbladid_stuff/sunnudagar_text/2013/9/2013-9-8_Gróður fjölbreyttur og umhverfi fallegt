Umhverfisviðurkenningar Mosfellsbæjar fyrir árið 2013 voru afhentar á bæjarhátíð Mosfellsbæjar Í túninu heima um sl. helgi .
Það voru íbúar á Hjallabrekku við Skálahlíð 45 , þau Ólafur Sigurðsson og Svava Ágústsdóttir , sem hlutu viðurkenningu fyrir fallegasta garðinn .
Sá þykir sérlega fallegur og gróðurinn fjölbreyttur .
Umhirða er til fyrirmyndar og lóð vel viðhaldið .
Hjallabrekka er sérstök að því leyti að íbúðarhús og hluti garðsins eru yfirbyggð með gróðurhúsi sem veitir skjól og aðstöðu til garðræktar allt árið um kring .
Fellur að umhverfinu Golfklúbburinn Kjölur hlaut viðurkenningu fyrir snyrtilegan og vel hirtan golfvöll , sem fellur vel að umhverfi sínu .
Þá var veitt viðurkenning til Olís fyrir þjónustustöð félagsins við Langatanga .
Þar í kring er snyrtilegt og fallegt umhverfi og alúð lögð í umhirðu og gróður í kringum stöðina .
Auk þess hugar fyrirtækið vel að umhverfismálum svo sem varðandi mengunarvarnir og endurvinnslu , að því er fram kemur í fréttatilkynningu .
sbs@mbl.is 