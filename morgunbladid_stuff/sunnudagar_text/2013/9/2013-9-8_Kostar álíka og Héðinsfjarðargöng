Gareth Bale er nýjasti Galactico-inn í liði Real Madríd eða nýjasta ofurstjarnan .
Real hefur þar með eytt milljarði punda síðan félagið vann Meistaradeildina síðast árið 2002 .
Samkvæmt fréttum frá Spáni skuldar Real 500 milljónir punda og er undir rannsóknarauga spænskra yfirvalda vegna lóðamála .
Er þar sagt hafa svikið einn og annan í stjórnarkerfinu og skuldi skatta .
En ekki er allt sem sýnist því ef allt er tekið með skuldar Real vissulega 500 milljónir en samkvæmt skilgreiningu UEFA á skuldum fótboltaliða skuldar Manchester United þannig milljónir punda og Arsenal sömuleiðis .
Barcelona , AC Milan og fleiri stórlið eru einnig undir smásjá UEFA vegna skulda .
Real er langstærsta félagið þegar kemur að tekjum og þénaði Arsenal þannig 191 milljón punda minna en Real á síðasta fjármagnstekjuári og Manchesterliðið þénaði 100 milljónum minna en risarnir frá Madríd .
Bankaskuldir Real eru sagðar vera 125 milljónir en liðið á 84 milljónir punda í lausafé ( spurning hvort það hafi farið allt til Tottenham ) .
Fjögur ár í röð hefur Real verið á toppnum á lista Deloitte og þénaði félagið 513 milljónir evra á síðasta ári .
Var það í fyrsta sinn sem lið fer yfir 500 milljóna evra markið .
Tekjur Real hafa aukist um 10% á hverju ári síðustu fjögur ár .
Borgar sig á skömmum tíma Trú Florentinos Perez er að stjörnurnar borgi sig sjálfar með sölu varnings tengds þeim og hefur það gengið upp hingað til .
Ronaldo kostaði 80 milljónir punda en ári síðar hafði hann skilað 90 milljónum í kassa Real .
Treyjur með nafninu hans seldust eins og heitar lummur og þannig seldust 1,2 milljónir treyja bara í Madríd með nafni hans aftan á .
En fótbolta- og markaðssérfræðingar hafa ekki jafnmikla trú á Bale og Real Madríd .
Hann verður trúlega aldrei á HM með Wales , hann hefur aðeins einu sinni spilað í Meistaraeildinni og er frekar hæglátur maður .
Fáir þekkja hann utan Bretlandseyja .
Hann er t.a.m. aðeins með milljón fylgjendur á Twitter á meðan Ronaldo er með tuttugu milljónir .
En markaðsöfl Madrídborgar munu nú fara á fullt að kynna Bale fyrir heimsbyggðinni .
Fjölskyldumaðurinn Bale ók eitt sinn 200 mílur frá Lundúnum til Whitchurch í Wales , þar sem foreldrar hans búa og hann ólst upp , með þvottinn sinn þegar þvottavélin hans bilaði .
Hann fékk einnig góðan mömmumat hjá Debbie , móður sinni , í leiðinni .
Bale er fjölskyldumaður .
Hann er ekki úti klukkan fjögur að drekka og verða sér til skammar .
Ferill hans er nánast flekklaus gagnvart vandræðum .
Hann hefur reyndar orð á sér fyrir að vera töluvert fyrir framan spegilinn fyrir leiki og eitt sinn sagði Harry Redknapp um hann : Það er eins og honum sé alveg sama hvort hann vinnur eða tapar – svo framarlega sem hann lítur vel út á vellinum .
Ástæðan fyrir reiði Redknapps var að eitt sinn var Bale þrumaður niður á æfingu og þurfti á sjúkraþjálfara að halda .
En áður en meðferðin hófst hoppaði Bale á öðrum fæti og sótti hárbandið sitt .
Það var ekki fyrir Redknapp .
Bale hefur átt eina kærustu alla sína tíð , Emmu Rhys-Jones , og með henni á hann dótturina Ölbu Violet .
Þegar hann skorar og gerir sitt fræga hjarta er það merki til Emmu og Ölbu .
Þegar Bale skrifaði undir hjá Real var hann umkringdur fortíðarstjörnum Real Madrid , ráðgjöfum og öðrum sem vilja hafa áhrif á hans líf .
En Bale sagði að þær mikilvægustu sem hefðu verið þarna í Madríd þennan dag væru Emma , Alba og Debbie , móðir hans .
Eftir frammistöðu sína gegn Inter , þar sem Bale vakti fyrst athygli heimsins með því að skora þrennu og tæta Maichon í sig , sagði Harry Redknapp honum að fara í frí .
Hann væri 21 árs og ætti verðskuldað fimm daga frí .
Flestallir fótboltamenn hefðu farið til Dúbaí eða sleikt sólina á einhverri lúxusströnd en ekki Bale .
Hann keyrði til mömmu og pabba .
Eyru hans voru útstæð þegar hann var barn og fékk Bale töluvert að kenna á stríðni í skólanum .
Hann var með bítlahár til að fela eyrun en í júlí á síðasta ári fór hann í lýtaaðgerð og lét laga þau .
Klippti sig og hætti að skammast sín fyrir eyrun .
Bale stækkaði mikið á milli 14 og 16 ára aldurs og meiddist mikið .
Á tímabili leit út fyrir að hann þyrfti að hætta í fótbolta .
Illa gekk hjá honum og fólk innan Southampton var að missa þolinmæðina gagnvart honum .
En í leik þar sem Southampton var búið að ákveða að losa sig við leikmanninn sýndi Bale frammistöðu sem verðskuldaði samning .
Bale hefur aldrei smakkað áfengi .
Hann reynir samt að missa ekki af afmæli vina sinna og heldur enn sterku sambandi við vini sína frá Wales .
Bale og tölurnar • Real Madríd býst við að fá 60 milljónir til baka í formi minjagripa tengdra Bale .
• Jonathan Barnett , umbðsmaður Bales , fær 5-7% af 100 milljónunum .
• Bale er sagður fá 300 þúsund pund á viku .
Það gera rúmar 56 milljónir króna .
Hann þrefaldar laun sín hjá Tottenham .
Það gerir tvo og hálfan milljarð á ári .
6.832.841 krónu þénar hann á dag , 284 þúsund krónur á klukkustund , 4.745 krónur á mínútu .
Hæsti vinningur í lottó hér á landi var 80 milljónir .
• 80 þúsund mættu til að taka á móti Ronaldo .
30 þúsund tóku á móti Bale .
• Spænsk félög skulda 670 milljónir evra í skatta .
Þau skulduðu 750 milljónir evra 2012 .
• 2011 fékk Real Madrid 140 milljónir evra fyrir sjónvarpsréttinn .
Barcelona sömuleiðis .
Atletico Madrid kom í þriðja sæti með 50 milljónir evra .
42% af öllum tekjum La Liga fara til Real og Barca .
• Fjölmörg spænsk lið glíma við fjárhagsvandræði .
Deportivo La Coruna varð þannig gjaldþrota í janúar .
Skuldaði 99 milljónir evra .
Depor varð meistari 1999-2000 .
• Sex milljónir manna eru atvinnulausar á Spáni eða 26% .
56% atvinnuleysi er meðal þeirra sem eru yngri en 25 ára .
• Real var fyrsta liðið sem græddi yfir 500 milljónir .
Það hefur skilað yfir 200 milljóna hagnaði fimm ár í röð .
• Real greiðir 46% af öllum sínum tekjum í laun .
Liðið er í þriðja sæti yfir hæstu laun í íþróttum .
Aðeins Man .
City og Los Angeles Dodgers ( hafnabolti ) greiða meira .
Leikmenn númer 11 hjá Real Paco Gento Vængmaðurinn var númer 11 átján tímabil og vann tólf deildartitla og sex evrópubikara .
Martin Vasquez Vasques lék 252 leiki fyrir Real og vann sex deildartitla og tvo UEFA-bikara .
Ronaldo Hinn upprunalegi Ronaldo var númer 11 fyrsta árið sitt með Real Madrid og skoraði þrjátíu mörk í treyjunni .
Arjen Robben Robben kom til Real frá Chelsea árið 2007 og var tvö ár á Bernabeu .
Fór þegar Ronaldo og Kaka komu til FC Bayern .
Menn tengdir við 100 1893 var Willie Groves fyrsti leikmaðurinn til að vera seldur á 100 pund .
Fór frá WBA til Aston Villa .
1961 fór Denis Law frá Manchester City til Tórínó á 100 þúsund pund .
1979 kostaði Trevor Francis milljón pund þegar Nottingham Forest keypti hann .
1996 kostaði Alan Shearer 15 milljónir punda sem þá var heimsmet .
