Annasamur vetur er framundan hjá Uglu Stefaníu Jónsdóttur .
Þessi 22 ára yngismey úr sveit er fræðslustjóri Samtakanna 78 samhliða því að leggja stund á BA-nám í félags- og kynjafræði við HÍ .
Ugla er sólgin í sólberjasafa en sparar með því að fá kjötið beint frá bónda .
Hvað eruð þið mörg í heimili ? Ég og kærastinn minn búum tvö saman í huggulegri lítilli íbúð á Leifsgötunni í Reykjavík .
Ekki er fyrirhugað að fjölga heimilsfólkinu í bráð .
Hvað áttu alltaf til í ísskápnum ? Kjúkling , brauð , mjólk og sólberjasafa .
Við elskum kjúkling og kaupum hann meira að segja í gegnum frænda minn á heildsöluverði til að spara pening .
Ég er alin upp í sveit og drekk mjólk í hvert mál og er nýmjólkin sú sem kemst næst því að bragðast eins og kúamjólkin beint úr tanknum .
Svo eigum við líka alltaf til sólberjasafa , enda er hann svo hrikalega góður og svalandi .
Hvað fer fjölskyldan með í mat og hreinlætisvörur á viku ? Ætli það séu ekki svona 12.500-15.000 kr. Fer mikið eftir vikum , samt ! Hvar kaupirðu helst inn ? Við kaupum nauðsynjavörur í Bónus og förum einstaka sinnum í Krónuna .
Hvað freistar helst í matvörubúðinni ? Ég er svakalegur tækifærissinni og er alltaf að prófa eitthvað nýtt .
Nýjar sósur , krydd og nýjar og framandi uppskriftir eru málið .
Hvernig sparar þú í heimilishaldinu ? Ég fæ flestallt kjöt heiman úr sveit .
Einnig kaupi ég eingöngu matvörur í Bónus eða Krónunni .
Hvað vantar helst á heimilið ? Diskókúla væri svaka töff .
En annars væri ég reyndar alveg til í djúpsteikingarpott eða stærri fataskáp .
Eyðir þú í sparnað ? Á maður ekki að gera það ? Maður er ekki fátækur námsmaður fyrir ekki neitt .
Skothelt sparnaðarráð ? Við geymum alltaf peninginn okkar á einum góðum sparnaðarreikningi og erum svo með heimilisbókhald þar sem allt er skipulagt og reiknað saman miðað við hversu mikið við þénum á mánuði .
Svo eyðum við alltaf í samræmi við hversu mikinn pening við eigum þann og þann mánuðinn .
Ætli það sé ekki gott ráð fyrir alla að læra á Excel og setja upp skjal fyrir heimilisbókhaldið ! 