Lindasmári 18 til 54 er gata ársins 2013 í Kópavogi , skv. vali umhverfis- og samgöngunefndar bæjarins sem kynnti val sitt fyrir skömmu .
Íbúar götunnar fengu þar með viðurkenningu bæjarstjórnar Kópavogs fyrir að halda húsum sínum og lóðum snyrtilegum og götunni fallegri .
Kópavogsbær veitir umhverfisviðurkenningar árlega og fengu íbúar einbýlishúss að Birkihvammi 7 , hjónin Sigríður Bjarnadóttir og Guðmundur B. Kristmundsson , viðurkenningu umhverfis- og samgöngunefndar fyrir umhirðu húss og lóðar .
Íbúar Huldubrautar 31 , hjónin Lovísa Ólafsdóttir og Sævar Guðbergsson , fengu viðurkenningu fyrir endurgerð húss - þar sem mjög vel þykir hafa tekist til .
Að auki fengu skólarnir Kársnesskóli , Smáraskóli , Vatnsendaskóli og Menntaskólinn í Kópavogi viðurkenningar fyrir framlag sitt til umhverfismála .
Umhverfisviðurkenningar hafa verið veittar í bænum frá árinu 1964 og er markmiðið að hvetja íbúa , forsvarsmenn fyrirtækja og aðra til að halda bænum snyrtilegum og hreinum .
Fræðsla við Fífuhvamm Í tilefni dagsins var einnig afhjúpað fræðsluskilti um bæinn Fífuhvamm en hann stóð þar sem nú er Núpalind og leikskólinn Núpur hjá Lindaskóla .
Fyrr á árinu voru sett upp fræðsluskilti við Kópavogstún og smábátahöfnina .
sbs@mbl.is 