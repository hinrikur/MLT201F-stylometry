Að nota jurtir til lækninga er ekki nýtt af nálinni en talið er jafnvel að Egyptar hafi notað hvítlauk , einiber og myrru til lækninga frá því fyrir 1500 fyrir Krist .
Heimildir benda einnig til að neanderdalsmaðurinn hafi notað jurtir fyrir sextíu þúsund árum og hefur vitneskjan gengið mann frá manni .
Grasalæknir notar jurtir til að styrkja ákveðun líffæri eða líffærakerfi og yfirleitt eru þær gefnar ferskar eða þurrkaðar en margar aðferðir eru notaðar til að vinna virk efni úr jurtunum .
Oftast eru seyði , smyrsl , áburður eða stílar unnin úr jurtunum .
Talið er að landnámsmenn hafi komið með þekkinguna hingað til landsins , en sögur af grasalækningum eru bæði í íslenskum fornsögum og þjóðsögum .
Grasalæknar lofa ekki lækningu , en talið er að margar lækningajurtir geti hjálpað til við meðferð ýmissa sjúkdóma .
Má þar nefna hormónaójafnvægi , magabólgur , exem , þrálát sár , sveppasýkingar , liðagigt , höfuðverk , streitu , kvíða , svefnleysi , bjúgsöfnun , ofnæmi og kvef svo eitthvað sé nefnt .
Markmið grasalæknis er að bæta heilsu og blandar hann oftast jurtablöndu til þess .
