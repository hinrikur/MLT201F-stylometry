Vinur okkar Jo Nesbø er á fljúgandi siglingu með bækur sínar víða um heim .
Fyrir skömmu kom út í Noregi tíunda bók hans um Harry Hole og nefnist Politi .
Um þúsund manns munu hafa verið í veislu þar sem útgáfunni var fagnað og þar steig Nesbø á svið með hljómsveit , en hann starfaði sem tónlistarmaður á árum áður .
Politi var prentuð í metupplagi í Noregi en það kláraðist á örskömmum tíma .
Politi fór vitaskuld beint á topp metsölulistans þar í landi og einnig í toppsæti danska listans .
Með haustinu , semsagt fljótlega , er von á bókinni í enskri þýðingu og Nesbø mun fylgja henni eftir með því að ferðast til Englands , Skotlands og Írlands þar sem hann mun árita bókina fyrir þakkláta aðdáendur .
Bókin mun svo vitaskuld koma út á íslensku í fyllingu tímans , enda á Nesbø fjölmennan og staðfastan hóp aðdáenda hér á landi .
Fyrsta bók hans um Harry Hole , Leðurblakan , kom út fyrir einhverjum vikum og hefur verið ofarlega á metsölulistum .
