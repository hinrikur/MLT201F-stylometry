Það var á námsárunum í Chelsea College of Art and Design í Lundúnum að Ingimar Einarsson byrjaði að taka ljósmyndir af byggingum , svo sem Milbank Tower og Canary Wharf , í því augnamiði að vinna úr þeim abstrakt myndverk .
" Maður fer allur á flug þegar maður kemur til stórborgar eins og London .
Ég fór að pæla í borginni og heillaðist af arkitektúrnum .
Mig langaði að vinna með eitthvað sem er til , " segir Ingimar .
Hann var um nokkurra mánaða skeið skiptinemi í Kína og myndaði líka talsvert þar , í Beijing , Hangzhou og Sjanghæ .
Ingimar starfaði með ljósmyndara í Lundúnum á þessum tíma og það var hjá honum sem hann lærði stafrænu myndvinnsluna sem hann beitir við gerð verkanna .
" Ég mynda allt og vinn stafrænt .
Það skiptir sköpum , vonlaust væri að taka myndirnar á filmu .
" Eftir útskriftina vorið 2011 lagðist Ingimar í lestarferðalag um Evrópu og sneri ekki heim fyrr en tólf þúsund kílómetrum og 26 borgum síðar .
Með urmul af myndefni í farteskinu .
Á bak við myndverkin 26 , sem þegar eru tilbúin , liggja einhverjar 7.500 ljósmyndir .
Sýning á níu þessara verka var opnuð í vikunni í sendiráði Íslands í Lundúnum .
Fleiri borgir hafa síðan bæst við og Ingimar stefnir að því að loka hringnum seint á þessu ári .
Afraksturinn , myndverk unnin upp úr myndum af byggingum í öllum höfuðborgum Evrópu , hyggst hann svo sýna í heilu lagi á árinu 2015 .
" Með þeim fyrirvara að ég verði ekki ráðinn af dögum í millitíðinni , " segir Ingimar sposkur en ástandið er auðvitað misjafnt á þessum stöðum .
" Í Brussel lenti ég í miðjum mótmælum í fjármálahverfinu .
Samt var Skopje í Makedóníu verst .
Þar reyndist hótelið sem ég hafði pantað á netinu vera vændishús í mjög skuggalegu hverfi .
Til að komast þangað þurfti að keyra gegnum skóg og á leiðinni var ég sannfærður um að leigubílstjórinn ætlaði að drepa mig .
Þegar ég var að reyna að tékka mig inn gengu á að giska 18 ára stelpa og miðaldra maður út úr einu herberginu og daginn eftir gerist það sama , önnur ung stelpa og miðaldra maður .
Ég gisti bara eina nótt þarna , eyddi einum degi í Pristina í Kosovó og þegar ég kom til baka tékkaði ég mig út og svaf í staðinn á flugvellinum um nóttina .
Gat ég ekki horft upp á það sem var að gerast þarna enda virkilega viðbjóðslegt .
" Veit ekki um nógu stóran vegg Beðinn að lýsa verkunum velur Ingimar orðin " remixaður arkitektúr " og bætir við að líkja megi sköpuninni við það að leika af fingrum fram á píanó .
" Þetta er spuni .
" Sjálfur skilgreinir hann verkefnið sem myndlist .
" Í mínum huga er þetta klárlega myndlist .
Þetta er mín sýn á Evrópu .
Mörkin milli myndlistar og hönnunar eru víðast hvar óljós , nema á Íslandi .
Hér virðast þetta af einhverjum ástæðum vera tveir ólíkir heimar .
" Ingimar stefnir ekki bara að sýningu , heldur langar hann einnig að gefa út bókverk , þar sem verkefninu yrðu gerð skil .
" Ekkert liggur svo sem á því , maður verður að leyfa verkinu að anda , " segir hann .
Annað sem hann langar að gera er að búa til eitt risastórt veggverk úr öllum verkunum og sýna .
Sameina þar með alla Evrópu .
Það er bara eitt vandamál .
" Ég veit ekki hvort ég finn nokkurs staðar nógu stóran vegg , alla vega hér heima .
" Ingimar viðurkennir að verkefnið hafi reynst umfangsmeira og tímafrekara en hann gerði ráð fyrir í upphafi .
" Þetta hljómaði mjög vel þegar ég byrjaði en hefði ég gert mér grein fyrir því hvað þetta yrði mikið mál hefði ég mögulega bara setið heima , " segir hann og skellir upp úr .
Sú tilfinning mun þó örugglega breytast þegar allt verður búið .
Ingimar hefur verið spurður hvers vegna hann fari þá leið að taka myndirnar sjálfur þegar auðveldara væri að nálgast myndefni sem þegar er til , til dæmis á Google Maps .
Svar hans er einfalt : " Það er tvennt ólíkt að vinna með mitt myndefni og annarra .
Þess vegna mynda ég sjálfur .
" Ingimar segir miserfitt að velja byggingarnar , eins að mynda þær .
Oftar en ekki eru þær í fjármálahverfum borganna .
" Módernisminn heillar mig mest .
" Asía væri spennandi Eðli málsins samkvæmt hefur Ingimar hresst duglega upp á landafræðina sína meðan á verkefninu hefur staðið en hann hafði komið til fæstra borganna áður .
" Ég komst til dæmis að því að San Marínó er sjálfstætt ríki .
Því miður gerði ég það ekki fyrr en eftir að ég var búinn að vera á Ítalíu , þannig að ég þarf að taka á mig góðan krók í haust til að fara þangað , " segir hann hlæjandi .
Ingimar hefur þegar selt nokkur verk úr seríunni til íslenskra safnara sem hjálpar honum eðli málsins samkvæmt að fjármagna verkefnið .
Spurður hvort hann sé með fleiri heimsálfur í sigtinu skellir Ingimar upp úr .
" Eftir þessa törn fer ég í gott frí frá þessu verkefni .
" Hann þagnar .
Hugsi .
" Annars væri Asía auðvitað spennandi ...
" 