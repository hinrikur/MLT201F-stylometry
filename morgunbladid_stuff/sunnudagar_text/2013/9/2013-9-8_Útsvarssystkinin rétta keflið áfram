Lögreglustjóri höfuðborgarsvæðisins Stefán Eiríksson keppir fyrir hönd Seltjarnarness í spurningaþættinum Útsvari í vetur .
Hann hefur áður tekið þátt í keppninni en þá fyrir hönd Reykjavíkur .
Stefán var í tvö ár í liði Reykjavíkur og kom inn sem varamaður í undanúrslitum í vor en hefur nú skipt um lið .
" Félagaskiptaglugginn var opinn og ég er nýfluttur á Seltjarnarnes .
Það er dásamlegt að búa á Nesinu og ef ég get lagt lið með þessum hætti þá geri ég það með glöðu geði , " segir Stefán Eiríksson glettinn þegar Sunnudagsblað Morgunblaðsins spurði hann um málið .
Liðsfélagar Stefáns í Útsvarsliði Seltjarnarness verða Saga Ómarsdóttir , viðskiptafræðingur og starfsmaður markaðsdeildar Icelandair , og Karl Pétur Jónsson ráðgjafi .
Seltjarnarnesið virðist með eindæmum barnvænt bæjarfélag því samanlagt eiga liðsfélagar fjórtán börn .
Lið Seltjarnarness í Útsvari síðustu tvö ár hefur vakið athygli fyrir þá staðreynd að liðsmenn eru systkini , en þau Anna Kristín , Rebekka og Þorbjörn Jónsbörn hafa nú rétt keflið áfram .
