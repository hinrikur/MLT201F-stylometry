Fyrir skömmu voru undirritaðir samningar við Háskólann á Bifröst , Starfsafl og Vinnumálastofnun um styrki úr Leonardo sem er hluti af menntaáætlun Evrópusambandsins .
Úthlutunarnefnd ákvað að fengnu mati sérfræðinga að styrkja þrjú verkefni og er heildarkostnaður vegna þerra 130 millj. kr. Þar af styrkir ESB verkefnin um tæplega 100 millj. kr. Um er að ræða yfirfærsluverkefni sem hafa það inntak að styrkja evrópska starfsmenntakerfið og ná til nýrra markhópa .
Sérhæfðir þjálfa nýliða Háskólinn á Bifröst fékk styrk vegna verkefnisins Retrai .
Það er tveggja ára evrópskt verkefni um eflingu starfsþjálfunar í verslunum sem Rannsóknasetur verslunarinnar stýrir .
Markmið þess er að bæta þekkingu verslunarfólks , þannig að sérhæfðir starfsmenn geti þjálfað nýliða .
" Beitt verður viðurkenndum aðferðum sem hafa reynst vel í öðrum starfsgreinum og í öðrum Evrópulöndum .
Segja má að þetta sé liður í að koma á eins konar meistarakerfi í verslunum líkt og þekkist í mörgum iðngreinum , " segir í tilkynningu .
Erlendir þátttakendur í verkefninu eru frá Austurríki og Írlandi .
Hér verður verkefnið unnið í verslunum Samkaupa .
Starfsafl fékk styrk vegna verkefnisins Nordgreen EQF .
Markmið þess er að endurskoða námskrá í skrúðgarðyrkju og þróa sjálfbærar lausnir .
Semja á kennslubók um efnið ætlaða til kennslu .
Auka færni frumkvöðlakvenna Þriðja verkefnið er Female sem Vinnumálastofnun leiðir .
Það snýst um að auka færni og hæfni frumkvöðlakvenna sem nýlega hafa stofnað fyrirtæki .
Sett verður upp fræðsla fyrir frumkvöðlakonur sem fléttar saman námsþætti eins og stefnumótun , fjármál , skatta og bókhald , vöruþróun , markaðsmál , útflutning og notkun samfélagsmiðla við markaðsstarf .
sbs@mbl.is 