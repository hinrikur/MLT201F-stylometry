Beikonsalsa Þessi " beikonsulta " er æðisleg , t.d. sem álegg á langloku / pylsubrauð , ofan á hamborgarann , með kjöti og bara hverju sem er .
200 g beikon eldað í ofni ½ dós af tómötum í dós ( Hunt ' s ) 1 lítill laukur eða hálfur stór 1 dl sukrín 1 msk eplaedik ½ tsk pipar salt Aðferð : Beikonið hitað í ofni þar til stökkt , má líka grilla eða steikja á pönnu .
Takið 1-2 msk af beikonfitu og setjið í pott .
Steikið gula laukinn upp úr fitunni og kryddið , bætið tómötum út í og ediki og hrærið í .
Að lokum fer beikonið út í pottinn og öllu blandað saman .
Ágætt er að bregða töfrasprota í stutta stund ofan í pottinn og mauka stærstu bitana .
Chilisulta Um 20 mínútur tekur að gera þessa sultu en hún er mjög góð með ostum .
3 paprikur rauðar 5 rauð chili , fræhreinsið a.m.k. 2 þeirra 2 dl sukrín 2 dl edik 1 rúm tsk Xanthan Gum 10 dropar Via Health original stevía Aðferð : Mixið papriku og chili saman í mixer .
Setjið maukið í pott ásamt ediki og sukríni og látið sjóða .
Þegar blandan er vel heit dreifið þið 1 tsk af Xanthan Gum út í og hrærið áfram .
Brauðbollur Uppskriftin gerir um 10 stk 100 g möndlumjöl ( gott að nota möndlur án hýðis ) 1 msk hörfræmjöl / Golden flaxseed meal 2 msk Husk powder frá NOW ½ tsk salt 8 dropar Via Health original stevía 2 stór egg 170 g sýrður rjómi eða grísk jógúrt , ég nota 18% sýrðan rjóma 1 tsk vínsteinslyftiduft Aðferð : Blandið fyrst þurrefnum saman og síðan eggjum , stevíu og jógúrt eða sýrðum rjóma við .
Hrærið vel saman og látið standa í nokkrar mínútur .
Mótið síðan bollur úr deiginu ( ágætt er að nota hanska ) og bakið á smjörpappírsklæddri plötu .
Bakið í 25 mín .
í 160° heitum ofni m / blæstri .
Brauðbollurnar eru smurðar með beikonsalsa , smábita af brie-osti og salatblað sett undir .
Fallegur partíréttur , morgunmatur , millimál eða annað .
Sykurinn meiri skaðvaldur en beikon Þetta byrjaði eiginlega allt með yngsta stráknum mínum .
Hann er með hveitióþol og því fórum við að skoða þetta mataræði .
Hann er reyndar mesti gikkurinn í dag , á meðan við hin erum öll komin á mataræðið hans og kunnum því vel , " segir María Krista létt í bragði , um upphaf þess að hún tileinkaði sér lágkolvetnamataræði .
Á blogginu sínu , www.mariakristahreidarsdottir.blogspot.com , hefur María um skeið verið dugleg við að deila girnilegum uppskriftum með lesendum .
Allar eiga þær það sammerkt að vera í samræmi við lágkolvetnalífsstílinn , sem gengur öðru fremur út á að taka út allan sykur og lágmarka önnur kolvetni í fæðunni .
Síðast en ekki síst sýnir María þar hvernig laga má uppskriftir að fyrrnefndum lífsstíl , s.s. makkarónur , brauð og fleira , án þess að slá í neinu af kröfunum um bragðgæði .
" Mér finnst gaman að sýna fram á að það er ýmislegt hægt að gera með þetta mataræði .
Í raun felst mesta áskorunin , og það sem mér finnst skemmtilegast , í að sýna fram á að það er hægt að gera þetta þannig að maður þurfi ekki að sleppa neinu , " bætir hún við .
Blóðsykurinn betri Sjálf segist María hafa prófað ýmislegt í baráttunni við vigtina í gegnum árin .
Almenn líðan hafi hins vegar aldrei lagast eins mikið og eftir að hún tók upp lágkolvetnamataræðið .
" Maður losnaði við alla þembu , bólgur og sveppasýkingar , sem hægt er að tengja beint við sykurinn .
Skapið og allt er líka betra , þ.e. maður heldur blóðsykrinum miklu jafnari og rýkur t.d. ekki beint í ísskápinn þegar þegar maður kemur heim að loknum vinnudegi , " bætir hún við .
María segist strangt til tekið elda hefðbundinn heimilismat s.s. kjötbollur , fisk , grænmeti og sósur .
LKL-útgáfa réttanna geri hins vegar að verkum að líkaminn hlustar betur á sjálfan sig .
" Maður einhvern veginn borðar líka bara þegar maður er svangur og fer að þurfa minni skammta , " bætir hún við .
Sjálf segist hún stundum ekkert fá sér nema kaffi með svolítilli kókosolíu fyrir hádegi .
Aðra daga hikar hún ekki við að fá sér egg og beikon , langi hana í .
" Það er þó ekkert alla daga , kannski tvisvar eða þrisvar sinnum í viku , " bætir hún við .
" Maður reynir að halda sig við holla fitu , Omega 3 , dýrafitu , íslenskt smjör og slíkt , en forðast að sama skapi Omega 6 , " segir hún .
" Ég held satt best að segja að sykurinn sé miklu meiri skaðvaldur en nokkurn tímann egg og beikon , eins og flestir eflaust vita .
Fólk er bara svo háð sykrinum , " bætir hún við að endingu .
María gefur hérna uppskriftir að annars vegar beikon- og hins vegar chilisultu , ásamt brauði , sem hún segir lítið mál að gera og það þótt ekkert sé slegið af sætunni .
María Krista Hreiðarsdóttir , hönnuður hjá KristaDesign , heldur úti skemmtilegu matarbloggi þar sem hún eldar í samræmi við lágkolvetnalífsstílinn .
Gunnhildur Ásta Guðmundsdóttir gunnhildur@mbl.is 