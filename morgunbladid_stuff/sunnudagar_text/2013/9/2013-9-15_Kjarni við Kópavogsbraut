Þjónustukjarni fyrir fatlað fólk í Kópavogi var tekinn í notkun á dögunum .
Húsnæðið er á Kópavogsbraut og í því eru fjórar íbúðir ásamt aðstöðu fyrir starfsmenn sem veita eiga íbúum sólarhringsþjónustu .
Þegar Kópavogsbær tók við málefnum fatlaðra af ríkinu í ársbyrjun 2011 lá fyrir biðlisti tuttugu einstaklinga eftir húsnæði með sértækri þjónustu .
Strax var hafist handa um að koma þessu máli í farveg .
Nýr þjónustukjarni var tekinn í notkun 2011 og til viðbótar þeim sem tekinn var í notkun nú í byrjun mánaðar er hafinn undirbúningur að byggingu tíu nýrra íbúða .
Auk þess er fyrirhugað að fjölga félagslegum leiguíbúðum til handa fötluðu fólki .
Húsnæðið á Kópavogsbraut var að hluta til í eigu bæjarins en keypt að öllu leyti seinni hluta síðasta árs .
Undanfarna mánuði hefur verið unnið að breytingum .
sbs@mbl.is 