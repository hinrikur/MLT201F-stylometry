Hugmynd um að gera sjónvarpsþátt þar sem tónlist væri kynnt frá ýmsum sjónarhonum hafði lengi blundað í píanóleikurunum og hjónunum Víkingi Heiðari Ólafssyni og Höllu Oddnýju Magnúsdóttur .
Draumurinn er orðinn að veruleika því nú í vetur sýnir RÚV 10 þætti sem eru í umsjón þeirra hjóna og kallast þeir Útúrdúr .
" Hugmyndin var að kynna klassíska og samtímatónlist í víðum skilningi og leitast við að kynna hana á skemmtilegan , aðgengilegan og fjölbreyttan hátt .
Sem sagt á mannamáli , " segir Víkingur Heiðar .
Tónlist verður meðal annars flutt og rædd af tónlistarfólki og áhugamönnum .
" Tónlistin á ekki að vera safngripur og hún er hvorki heilög né hafin yfir gagnrýni .
Í þáttunum er ætlunin að færa þessa tegund tónlist niður af stallinum , skoða hana frá ýmsum hliðum og berjast gegn þeirri ranghugmynd að maður þurfi einhvers konar meirapróf til þess að mega hafa skoðun á henni , " segir Víkingur Heiðar .
