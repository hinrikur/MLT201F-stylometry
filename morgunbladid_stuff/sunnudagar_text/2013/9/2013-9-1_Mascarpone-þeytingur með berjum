Uppskrift miðast við sex 400 g mascarpone-ostur 3 dl rjómi 150 g flórsykur 1 msk vanillusykur 1 vanillustöng 1½ msk Amaretto-líkjör eða annar góður líkjör ( má sleppa ) 250 g Toffypops-kex ( 2 pakkar ) ber og ávextir til skreytingar , t.d. jarðarber , hindber , bláber , blæjuber og ástaraldin .
Aðferð : Toffypops-kexið saxað fremur smátt og dreift yfir botninn á eldföstu móti .
Rjóminn þeyttur .
Vanillustöngin er klofin á lengdina og kornin skafin innan úr henni .
Mascarpone-ostur , flórsykur , líkjör , vanillusykur og vanillukorn sett saman í skál og þeytt þar til blandan verður létt .
Þá er þeytta rjómanum bætt varlega saman við með sleikju .
Mascarpone-þeytingnum er því næst smurt yfir Toffytops-kexið .
Að lokum er skreytt með berjum .
Fallegt er að sigta örlítið af flórsykri yfir berin í lokin .
Kælt í ísskáp í minnst þrjá tíma áður en borið fram .
