Þegar kemur að því að velja sparnaðar- og fjárfestingarleiðir þarf bæði að huga að öryggi , ávöxtun og hreyfanleika eignanna .
Aurapúkinn bjó eitt sinn í Buenos Aires og kynntist þar nöskum gyðingi .
Gyðingarnir í Argentínu hafa gengið í gegnum ýmislegt og vita sínu viti þegar kemur að því að fjárfesta skynsamlega Vinur Púkans sagði algenga þumalputtareglu hjá sínu fólki að skipta sparnaðinum í þrjá hluta : Þriðjungur fer í hlutabréfamarkaðinn , þar sem mikið gengur á en ávöxtun er góð á meðan varir .
Þriðjungur fer í fasteignir því sama hvað gerist er steinsteypa alltaf steinsteypa .
Fasteign veitir öryggi og leigja má eignina út til að skapa aukatekjur .
Þriðjungur fer svo í reiðufé og gull .
Þetta er fé sem alltaf er tiltækt ef upp kemur neyðartilvik í fjölskyldunni nú eða ef allt fer í kaldakol og best í stöðunni að stinga af .
