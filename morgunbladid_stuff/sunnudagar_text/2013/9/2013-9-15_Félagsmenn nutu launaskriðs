Heildarlaun félaga í VR hafa hækkað um tæp 7% milli ára skv. launakönnun sem kynnt var í vikunni dag .
Þetta er öllu meira en launavísitala Hagstofunnar sýnir á sama tímabili .
Kaupmáttur heildarlauna jókst um tæp 3% á sama tímabili en félagsmenn í VR hafa sagst vilja leggja höfuðáherslu á að efla kaupmátt launa sinna .
Launamunur kynjanna helst óbreyttur milli ára og stendur í 9,4% .
Segir í tilkynningu frá VR að barátta félagsins fyrir launajafnrétti hafi skilað umtalsverðum árangri til lengri tíma .
Í upphafi árs var kynnt ný leið , jafnlaunavottun sem ætluð er til að ná enn betri árangri í þeirri baráttu .
Heildarlaun félagsmanna hækkuðu um 6,9% frá janúar í fyrra 2012 til jafnlengdar í ár .
Á sama tíma hækkuðu grunnlaun um 7,5% .
Á sama tíma námu kjarasamningsbundnar hækkanir 3,5% .
Félagsmenn VR nutu því launaskriðs á tímabilinu sem nemur 3,4% sé litið til heildarlauna .
Launavísitalan hækkaði um 5% Samkvæmt upplýsingum á vef Hagstofunnar hækkaði launavísitalan um 5% frá janúar 2012 til janúar 2013 .
Vísitala neysluverðs hækkaði um 4,2% á sama tíma og jókst kaupmáttur heildarlauna félagsmanna því á tímabilinu um 2,7% , segir í frétt frá VR .
sbs@mbl.is 