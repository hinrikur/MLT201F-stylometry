" Axlalyftur eru fjölbreyttar og skemmtilegar æfingar sem allir ættu að gera reglulega , " segir íþróttafræðingurinn Fannar Karvel hjá líkamsræktarstöðinni Spörtu .
Hann segir að svokölluð Y-axlalyfta sé sérlega mikilvæg fyrir kyrrsetufólk .
" Þessi æfing hentar öllum , byrjendum sem og íþróttafólki .
" Tilgangurinn er að virkja og styrkja vöðvana í kringum herðablöðin sem sjá um stöðugleika í axlagrindinni .
Slíkur styrkur skiptir miklu máli upp á vellíðan í hálsi og herðum og getur því hentað vel fyrir skrifstofufólk .
" Æfinguna er hægt að framkvæma hvar sem er og hvenær sem er .
Það er mismunandi hvað hentar hverjum og einum en gott að gera þetta einu sinni til tvisvar í viku , 2-3 sett af 6-8 endurtekningum .
" 