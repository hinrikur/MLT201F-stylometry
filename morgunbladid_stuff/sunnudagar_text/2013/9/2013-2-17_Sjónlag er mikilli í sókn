Þrír nýir starfsmenn eru komnir til starfa hjá augnlæknastöðinni Sjónlagi í Glæsibæ í Reykjavík .
Þar er boðið upp á alla almenna augnlæknaþjónustu , ásamt leysi- og augnsteinaaðgerðum , auk þess sem ráðgjöf á nýjum lausnum viðvíkjandi sjón og augnheilsu er þáttur í starfseminni .
Sonja Bergmann hjúkrunarfræðingur verður aðgerðastjóri Sjónlags .
Hún er hjúkrunarfræðingur að mennt og starfaði síðast sem stöðvarstjóri hjá World Class á Seltjarnarnesi .
Sigurlaug Guðrún Gunnarsdóttir augnhjúkrunarfræðingur mun sinna forskoðunum vegna leysiaðgerða , augnbotnamyndatökum auk fleiri verkefna .
Hún hefur sérmenntun í augnhjúkrun og lengi starfað sem slík , meðal annars á Karolinska sjúkrahúsinu í Stokkhólmi .
Sigurlaug vann á augndeild Akademíska sjúkrahússins í Uppsölum frá 2009 fram á síðasta ár og sinnti þar m.a. bráðamóttöku , almennri móttöku , símaráðgjöf og augnbotnamyndatökum .
Axel Örn Ársælsson sjónfræðingur mun sinna forskoðunum fyrir leysi- og augasteinsaðgerðir auk þess að sinna ráðgjöf ýmiskonar .
Axel á langan feril að baki , en hann er menntaður sjón- og sjóntækjafræðingur .
sbs@mbl.is 