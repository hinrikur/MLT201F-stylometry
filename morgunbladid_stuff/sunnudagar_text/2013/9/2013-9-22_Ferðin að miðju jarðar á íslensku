Hin fræga bók Jules Vernes , Ferðin að miðju jarðar í þýðingu Friðriks Rafnssonar , kemur út hjá Skruddu í lok október .
Bókin kom út hér á landi á sínum tíma og hét þá Leyndardómar Snæfellsjökuls .
Sú útgáfa var hins vegar mjög stytt .
Þetta er því í fyrsta sinn sem þessi fræga saga kemur út á íslensku óstytt , þýdd úr frönsku og með myndum úr uppprunalegu útgáfunni .
Vigdís Finnbogadóttir skrifar formála bókarinnar .
Þýðandinn Friðrik Rafnsson skrifar eftirmála .
Hlutar skáldsögunnar gerast hér á landi og þess má geta að Aníta Briem lék í kvikmynd sem gerð var eftir bókinni árið 2008 .
Friðrik er iðinn þýðandi en hin stórgóða nóvella Ballið eftir Iréne Nemirovsky kom nýlega út í þýðingu hans .
Og nú er Ferðin að miðju jarðar á leiðinni .
Bókmenntaunnendur hljóta að fagna því .
