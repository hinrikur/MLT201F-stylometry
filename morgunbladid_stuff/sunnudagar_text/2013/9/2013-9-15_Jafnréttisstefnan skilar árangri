Knattspyrnudeild Breiðabliks hlaut á dögunum jafnréttisviðurkenningu jafnréttis- og mannréttindaráðs Kópavogsbæjar .
Ármann Kr. Ólafsson bæjarstjóri afhenti formanni deildarinnar , Borghildi Sigurðardóttur , viðurkenningarskjal því til staðfestingar í hálfleik á Kópavogsvelli þar sem áttust við Breiðablik og Þór-KA í meistaraflokki kvenna .
Í rökstuðningi segir að knattspyrnudeild Breiðabliks hafi lengi verið í fararbroddi í kvennaknattspyrnu og lagt áherslu á að auka veg og virðingu hennar .
Segir að félagið vinni eftir sérstakri jafnréttisstefnu sem skilað hafi góðum árangri .
Kynin æfa saman Þar segir einnig að félagið geri sömu kröfur til þjálfara beggja kynja og að stúlkum í iðkendahópnum hafi fjölgað jafnt og þétt .
Árið 2012 hafi Breiðablik orðið Íslandsmeistari í öllum yngri flokkum kvenna .
Hefur félagið lagt áherslu á að meistaraflokkar og yngri flokkar kvenna hafi sama aðbúnað og strákarnir – en algengara verði að kynin æfi saman .
sbs@mbl.is 