Þrátt fyrir sigur Íslendinga á Albönum í knattspyrnu var fátt meira rætt en viðtal Adolfs Inga Erlingssonar við landsliðsþjálfarann Lars Lagerbäck , sem fram fór á sænsku .
RÚV tekur viðtöl við Skandinava á skandinavísku sé þess nokkur kostur .
Sigmar Guðmundsson , ritstjóri Kastljóss , kom sínum manni til varnar .
" Ef maður fylgdist bara með feisbúkk þá hefði maður ekki hugmynd um úrslit leiksins en væri uppfullur af fróðleik um tungumálakunnáttu Dolla .
Til hvers að fagna þegar maður getur nöldrað ? " Erna Hrönn Ólafsdóttir söngkona verður í bakröddum á Stjórnartónleikum .
" Litla Stjórnar-Fanið fær að vera með í gleðinni ! Hver hefði trúað því fyrir svo mörgum árum þegar ég elti uppi skemmtanirnar í árituðum Stjórnarbol með " Tveir með öllu " derhúfuna að ég yrði svo bara memm .
" Lögreglan þykir vera skemmtileg á samskiptamiðlum og þeir settu sig í spámannsgírinn fyrir leikinn gegn Albaníu .
" Eftir að hafa gert óformlega könnun meðal lögreglumanna höfum við ákveðið að gerast svo djarfir að spá um úrslit , en okkar spá er sú að leikurinn fari 2-1 , fyrir Íslendinga .
" Hafliði Breiðfjörð , ritstjóri fótbolta.net , var þó ekki bara í fótboltahugleiðingum þessa vikuna .
" Það verður að segjast að Bandaríkjamenn eru snillingar .
Nýbúið að sanna að þeir njósna um þig út um allt , lesa Facebook-spjallið þitt og Gmail-tölvupóstinn þinn og SMS-in og margt fleira .
Þá ætla þeir að byggja stærsta fingrafarabanka heims í samstarfi við Apple , þú verður samt látin ( n ) halda að þetta sé gert þér til þægindaauka .
Snilld .
