Fulltrúar sex fræðslu- og símenntunarmiðstöðva fengu fyrir skemmstu afhentar viðurkenningar um að starfsemi þeirra stæðist gæðavottun samkvæmt European Quality Mark ( EQM ) gæðaviðmiðunum .
Þetta eru Símenntunarmiðstöð Eyjafjarðar , Miðstöð símenntunar á Suðurnesjum , Austurbrú á Egilsstöðvunum , Fræðslunet Suðurlands , Fræðslumiðstöð Vestfjarða og Símenntunarmiðstöðin Vesturlandi .
Með gæðavottun EQM er staðfest að starfsemin stenst evrópskar kröfur um gæði fræðslustarfsemi .
Fyrir tveimur árum samdi Fræðslumiðstöð atvinnulífsins um vottun og á vaðið riðu símenntunarmiðstöðvar , sem starfa með FA .
Nú hafa þrettán miðstöðvar staðist gæðaúttekt og fengið grænt ljós skv. EQM , en þær eru auk þeirra sex fyrrnefndu : IÐAN fræðslusetur , Þekkingarnet Þingeyinga , Starfsmennt - fræðslusetur , Framvegis , Farskólinn - miðstöð símenntunar á Norðurlandi vestra , Mímir-símenntun og Viska - fræðslu- og símenntunarmiðstöð Vestmannaeyja .
Fræðslumiðstöð atvinnulífsins ( FA ) veitir gæðavottunina , en þar á bæ hefur verið unnið að þróun gæðaviðmiða út frá forsendum ýmissa Evrópuverkefna .
sbs@mbl.is 