Stór hluti almennings telur fyrirtækin í landinu ekki axla ábyrgð sína , stærra hlutfall stjórnenda en almennings telur fyrirtækin standa sig vel en fjöldi fólks tekur þó ekki afstöðu .
Slíkt er vísbending um að þörf sé á vitundarvakningu um samfélagsábyrgð meðal almennings og stjórnenda fyrirtækja – sem þurfa leiðbeiningar um hvernig skuli vinna í sátt við samfélagið .
Afstaða almennings og stjórnenda ólík Þetta kemur fram í frétt frá Festu – miðstöð um samfélagsábyrgð .
Vísað er til könnunar sem gerð var í vor þar sem viðhorf almennings og stjórnenda til starfshátta og vinnubragða sem talist gera samfélagslega ábyrg voru könnuð .
Um 42% almennings telja fyrirtæki axla samfélagábyrgð illa , 15% telja þau standa sig hvað þetta varðar og 43% aðspurðra segja bæði og .
Af stjórnendum telja 34% þeirra að fyrirtækni axli ábyrgð vel , 20% illa en 46% eru beggja blands í afstöðu sinni .
Þegar almenningur og stjórnendur eru spurðir hvað þeim detti fyrst í hug þegar þeir hugsa um samfélagslega ábyrgð fyrirtækja , nefna flestir umhverfismál eða styrki og stuðning við góð málefni .
Einnig nefndi fólk skattgreiðslur , atvinnusköpun , heiðarleika , velferð og öryggi starfsmanna .
Fleira bar á góma .
" Niðurstöður þessarar fyrstu könnunar Festu sýna að það eru ólíkar skoðanir bæði innan og utan fyrirtækja um hvað samfélagsábyrgð er og að stór hluti almennings telur fyrirtæki ekki hegða sér á ábyrgan hátt .
Athygli vekur hve hátt hlutfall svarenda myndar sér ekki skoðun , segir Ketill B. Magnússon , framkvæmdastjóri Festu .
Fjölmörg fyrirtæki í Festu Festa er sjálfstætt félag með eigin stjórn og er ekki rekið í hagnaðarskyni .
Stofnfélagar Festu eru Landsbankinn , Landsvirkjun , Íslandsbanki , Rio Tinto Alcan , Síminn og Össur .
Festa starfar svo með háskólunum um fræðslu og rannsóknir á sviði samfélagsábyrgðar .
Ýmis fyrirtækið hafa undanfarið gerst félagar í Festu .
Má þar nefna ÁTVR , Ölgerðina , Arion banka , Neyðarlínuna , Nýsköpunarmiðstöð Íslands , Reykjagarð , Capacent , ISS Ísland , Deloitte , Betware og CCP .
sbs@mbl.is 