Íslandsbókin , Fagurt er frelsið , er menningarlegt verk þar sem kynnast má íslenskri náttúru , tónlist og ljóðlist .
Lagt er upp með að gefa nýja sýn á Ísland .
Arndís Halla ÁSgeirsdóttir óperusöngkona og Emil Þór Sigurðsson náttúruljósmyndari mætast í verkinu og Arthúr Björgvin Bollason sá um textann , en bókin var gefin út í Þýskalandi .
María Lea Ævarsdóttir mae9@hi.is Ef til vill er það styrkleiki bókarinnar Fagurt er frelsið hversu ólíkir höfundarnir eru .
Arndís Halla er lífleg manneskja vön sviðsframkomu á meðan Emil Þór er maðurinn á bak við myndavélina .
Þau flétta saman listrænni reynslu sinni í bók , sem fylgir DVD diskur með myndasýningu og tónlist .
Einnig fylgir tólf laga tónlistardiskur með tónlist Arndísar Höllu .
Hún kom fyrst út árið 2010 í Þýskalandi og hefur notið mikilla vinsælda þar í landi .
Samvinnan varð að vináttu sem hefur leitt þau á nýjar brautir með Íslandskynningar og mögulega aðra bók .
Hugmyndin að bókinni Í spjalli yfir rjúkandi tebolla segir Emil Þór skemmtilega sögu sem varð upphafið að samvinnu þeirra .
, , Eitt skiptið þegar ég vann í tölvunni verkefni fyrir Kárahnjúka , hlustaði ég á söng Arndísar Höllu .
Ég hafði heyrt viðtal við hana í útvarpinu og keypt diskinn í kjölfarið .
Einhvern veginn byrjuðu myndir að streyma fyrir framan mig og ég hugsaði með mér að þetta þyrfti ég að skoða betur .
Það tók mig smátíma að sannfærast um að ég væri á réttri braut .
Ég þekki pabba hennar , hringdi í hann og hann útvegaði mér símanúmerið hennar .
Svo hringdi ég í Arndísi og þannig byrjaði þetta .
" Þetta var árið 2008 .
Emil Þór sendi henni , , prufu slideshow " að hugmyndinni en Arndís Halla var svolítið á báðum áttum fyrst .
" Mér fannst sniðugt að blanda saman myndum og músík , þá verða hughrifin svo mikil , og hann sagði mér hvernig tónlistin mín og myndirnar hans hefðu allt í einu runnið saman .
Og mér fannst prufan virkilega flott , " segir hún .
Upp frá þessu fóru þau að vinna að bókinni eða þangað til gosið í Eyjafjallajökli hófst og truflaði aðeins vinnuna .
, , Þrátt fyrir það hjálpaði það okkur ábyggilega á bókamessunni í Frankfurt .
Það var góð auglýsing fyrir Ísland , mikið fjör og mikil læti og landið komið rækilega á heimskortið , " segir Emil Þór .
Hann hefur gefið út vinsælar ljósmyndabækur , Iceland Original , byrjaði að mynda úr lofti árið 1983 og hefur stundað það í 30 ár .
Mikið af því af virkjunarbyggingum og stíflugerðum .
Meðfram þessu rak hann Ljósmyndastofu Reykjavíkur .
Emil Þór hefur einnig unnið sem blaðaljósmyndari og sá alveg um að mynda Kárahnjúkasvæðið úr lofti þegar framkvæmdir stóðu þar yfir .
Samvinnan Vinnuferlið í kringum bókina tók tvö ár .
Emil Þór og Arndís Halla sátu mikið við tölvuna og ræddu hlutina á milli sín í þaula og aldrei kom neitt upp á .
Emil Þór kann skýringu á því : , , Þegar Arndís Halla sagði : " Heyrðu Emil , við höfum þetta svona , " þá sagði ég bara : " Já .
" " Eftir þessi ummæli hlæja þau innilega .
Markmiðið var að vekja sem mest hughrif hjá lesendum og því eru ljóð sett inn á milli myndanna .
" Verkið er á tilfinningalegum nótum , " segir Arndís Halla einbeitt á svip .
Hún lærði óperusöng í Listaháskólanum í Berlín .
Fyrstu árin eftir nám vann hún við óperusöng í Berlín og víða um heim .
Hún er þekktust fyrir að vera díva hinnar heimsþekktu sýningar Apassionata .
Það er þýsk fjölskyldusýning sem byggist upp á hestum hvaðanæva að úr heiminum , ekki beint hestasýning heldur leiksýning þar sem hestarnir taka beinan þátt .
Hún samdi líka tónlist og texta fyrir sýninguna en hætti eftir að hafa ferðast með henni í níu ár .
Hana langaði til að prófa eitthvað nýtt .
Aftast í bókinni má finna landakort með nákvæmum leiðbeiningum um staðsetningu myndanna og útskýringar .
Það var sett aftast til þess að myndirnar fengju að standa einar og sér .
Það var gert vísvitandi til að trufla ekki heildarupplifunina , svo að fólk fengi myndirnar beint í æð .
Þau vildu hafa verkið þannig að hver og einn gæti upplifað á sinn hátt náttúruna og tónlistina .
Sjö þemu DVD-disksins Eins og fyrr segir eru náttúrumyndir , tónlist og ljóð í bókinni .
Henni fylgir ekki aðeins DVD diskur með myndasýningu og tónlist í bland , heldur líka tónlistardiskur frá Arndísi Höllu , á DVD .
Disknum er skipt í sjö þemu .
" Þetta er eins og ferðalag – sjö mismunandi sjónarhorn á landið , " segir Arndís Halla .
Hver kafli er sjálfstæður og um þrjár mínútur að lengd og eru þemun : Landið , vatnsheimar , hafið , gróandinn , ísheimar , fákar og hulduheimar .
Allir byrja þeir á sögumanni sem les upp ljóð .
Kaflinn " Landið " byrjar á ljóðinu Ísland sem styður það þema : , " Landið er fagurt og frítt og fannhvítir jöklanna tindar ...
" .
Þannig leiðir sögumaðurinn viðkomandi inn í stemninguna og myndasýningin hefst með tónlistinni .
Arndís valdi að hafa " vocalísur " vegna þess að texti eða tal truflar fókusinn á myndirnar og upplifunina .
" Vocalísur " er tónlistarform þar sem röddin er notuð til að færa fram tónlistarverkið án orða .
Myndirnar voru valdar í samræmi við tónlistina , til dæmis er meiri þungi í tónlistinni sem spiluð er undir miklum vatnsföllum , en þegar tónlistin er ljúf og lygn er frekar valin mynd af fjallgarði sem speglast í vatni .
Þegar Emil Þór og Arndís Halla höfðu myndirnar var þeim raðað þannig að upplifunin lyfti þeim sem á horfði á æðra plan .
Bókamessan í Frankfurt Arndís Halla og Emil Þór voru á stóra sviðinu á Bókamessunni í Frankfurt á laugardagsmorgni klukkan tíu þann 15. október 2011 en þá var sýningin opnuð almenningi .
Áður hafði hún aðeins verið opin fólki í bókmenntageiranum .
Þarna hugsaði Emil Þór með sér að það gæti ekki verið að mjög margir nenntu að mæta svona snemma .
" En það var fullur salur og sumir þurftu að sitja á gólfinu , " segir hann .
Þremur mánuðum síðar fóru Arndís Halla og Emil Þór í samstarfi við Icelandair til Oberursel í Þýskalandi til að kynna Ísland í máli og myndum , ásamt því að kynna nýju bókina .
" Það sama gerðist þar , við sprengdum húsið utan af okkur , " segir Emil Þór .
Eftir Bókamessuna í Frankfurt varð bókin sú söluhæsta á Amazon í Þýskalandi af liðlega 70 Íslandsbókum hátt í heilt ár .
" Einhver markaður er þarna fyrir Ísland , " segir Emil Þór og brosir .
Eftir góðar viðtökur í Frankfurt kviknaði sú hugmynd hjá Emil Þór að setja upp " kúltúrkvöld " með Arndísi Höllu fyrir ferðamenn á Íslandi .
Emil Þór sá fyrir sér kvöld þar sem þau tvö kynntu Ísland í myndum og tónlist .
Stuttu síðar hringdi Arndís Halla í hann og sagði : " Ég er tilbúin með þetta ! " Enda þaulvön sýningarbransanum .
Hugmyndin var að gera þetta að léttri og skemmtilegri kvöldstund , einskonar fræðsluskemmtun með tónlist og lifandi fróðleik .
Þau byrjuðu í fyrrahaust að prufukeyra kúltúrkvöldin og hafa viðtökurnar verið mjög góðar .
Mikið vatn hefur því runnið til sjávar síðan Emil Þór keypti disk Arndísar Höllu og fór að máta myndir sínar í huganum við tónlist hennar .
" Við köstuðum einfaldlega á milli okkar hugmyndum og svo hefur Arndís Halla svo mikla reynslu af sviðsframkomu , " segir Emil .
Á kúltúrkvöldunum hefur hann komist að því að áhorfendur hafa einnig gaman af því að hitta ljósmyndarann , manninn á bak við myndavélina , og heyra hann lýsa sínu sjónarhorni á tilveruna .
Ný bók í vinnslu ? Þessa dagana er Emil Þór að vinna að nýrri bók í Iceland Original- bókaflokknum , sem mun bera titilinn " Iceland Exotic ? " .
Arndís Halla skrifar formálann í bókina .
" Ég var aldrei viss um nafnið fyrr en ég setti spurningarmerkið fyrir aftan það , en þá var ég búinn að varpa staðhæfingunni yfir á lesendur , " segir Emil sem er í raun að spyrja hvort nokkuð sé eitthvað framandi við Ísland .
Arndís Halla er hinsvegar að setja saman geisladisk með íslenskri tónlist sem kemur út síðar á árinu .
Emil Þór líkir verkferlinu við nýjustu bókina við það þegar Arndís vinnur tónlistina sína .
" Maður er stöðugt að leita að rétta hljómnum .
" Þessir fjölhæfu listamenn stefna á að halda samstarfinu áfram og hver veit nema önnur bók líti dagsins ljós von bráðar .
Í ferðabók Arndísar Höllu og Emils er að finna fjölda ljósmynda sem teknar eru úr lofti .
Náttúran fær að njóta sín ekki síður en mannlífið og dýralífið .
