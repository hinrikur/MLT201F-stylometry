Tónleikaröðin Klassík í Salnum hefur göngu sína á sunnudag klukkan 16 .
Þá kemur Edda Erlendsdóttir píanóleikari fram á útgáfutónleikum .
Fagnað verður útgáfu nýs geisladisks Eddu , þar sem hún leikur einleiksverk eftir Schubert , Liszt , Schönberg og Berg .
Diskurinn er sá sjöundi sem Edda gefur út .
Edda Erlendsdóttir er einn fremsti píanóleikari þjóðarinnar og hefur haldið fjölda tónleika og tekið þátt í tónlistarhátíðum víða erlendis , í Evrópu , Rússlandi , Bandaríkjunum og Kína .
Hún er búsett í París og starfar sem prófessor í píanóleik við Tónlistarskólann í Versölum .
Tíu tónleikar verða í tónleikaröð Salarins í vetur , með mörgum okkar þekktustu tónlistarmönnum auk erlendra listamanna .
