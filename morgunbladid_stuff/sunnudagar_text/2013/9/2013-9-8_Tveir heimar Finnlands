Sumarið er á enda og við tekur milt og fallegt haust .
Þetta er að okkar mati skemmtilegasti tíminn en þá tekur við uppskeran ; epla- , plómu- , berja- og sveppatínsla .
Finnar eru duglegir við að nýta sér afurðir náttúrunnar og þurrka , safta , frysta og brugga í miklu magni .
Þau þrjú ár sem við höfum búið hér hefur haustið stoppað stutt við en veturnir verið snjóþungir og langir .
Það má segja að Finnland skiptist í tvo mjög svo ólíka heima eftir árstíðum .
Á sumrin flykkjast heimamenn í sumarhúsin við vötnin og nota sánuna óspart .
Þeir fáu sem ekki búa svo vel að eiga sumarhús njóta kyrrðarinnar í borgunum og nýta sér nálægar strendur , eyjar og vötn .
Vötn og sjór leggur svo hægt er að skauta eða skíða yfir í nálægar eyjar og gönguskíðabrautir koma í ljós á ólíklegustu stöðum .
Finnar láta kuldann ekki aftra sér , enda ekkert notalegra en góð sána eftir langa útiveru .
Kær kveðja , Elín Guðmannsdóttir og Pálmi Þór Atlason 