Tvær afar skemmtilegar bækur fyrir fróðleiksfúsa krakka eru komnar út .
Í Viltu vita meira um líkamann ? fá krakkar svör við ýmsum spurningum um líkamann eins og þeim hver sé stærsti vöðvinn og af hverju við öndum hraðar þegar við hlaupum .
Í bókinni eru fjölmargar myndir sem eru bæði upplýsandi og skemmtilegar og meira en 100 flipar til að lyfta .
Haukur Heiðar Hauksson læknir þýðir .
Í bókinni Viltu vita meira um himingeiminn ? fá börn meðal annars að vita hvernig tunglið varð til og af hverju stjörnurnar skína .
Í bókinni eru svo rúmlega 70 flipar til að lyfta og bak við þá er ýmislegt fróðlegt að finna .
Stórskemmtilegar myndir bókarinnar tengjast vitanlega himingeimnum .
Sverrir Guðmundsson og Sævar Helgi Bragason , ritstjórar hjá Stjörnufræðivefnum , veittu ráðgjöf við þýðingu .
Þetta eru hinar ágætustu bækur í góðu broti sem geyma mikinn fróðleik .
Börn ættu auðveldlega að geta gleymt sér í þeim .
