Einn þekktasti leikstjóri Frakka , Laurent Cantet , er væntanlegur til landsins í næstu viku í tilefni af Alþjóðlegri kvikmyndahátíð í Reykjavík , RIFF .
Cantet hlaut Gullpálmann í Cannes 2008 og var tilnefndur til Óskarsverðlauna fyrir bestu erlendu myndina sama ár fyrir mynd sína The Class .
Þrjár myndir eftir Cantet verða sýndar á RIFF og raunar á leikstjórinn sérstakan flokk á hátíðinni .
Fyrir tvær myndanna á hátíðinni , Ressources humaines eða Mannauð og Til suðurs eða Vers le sud , hlaut Cantet hin virtu frönsku César-kvikmyndaverðlaun .
Vers le sud fjallar um kynlífsferðir kvenna til Afríku og var tilnefnd til Gullna ljónsins á kvikmyndahátíðinni í Feneyjum en þekktasta leikkona Breta , Charlotte Rampling , fer með eitt aðalhlutverka .
Þriðja myndin , Foxfire , fjallar um stelpugengi í New York og hefur hlotið góðar viðtökur .
