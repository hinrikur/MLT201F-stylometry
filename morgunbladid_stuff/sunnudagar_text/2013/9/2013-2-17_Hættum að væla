Í Sunnudagsblaðinu í dag er rætt við unga konu sem hefur alltaf fundist hún eiga að bera nafn ömmu sinnar , þrátt fyrir að vera skírð öðru nafni .
Í stað þess að dvelja við þá hugsun ákvað hún , komin á þrítugsaldur , að bæta hreinlega nafni ömmu sinnar heitinnar framan við sitt eigið skírnarnafn .
Hún ákvað semsagt að gera eitthvað í málinu í stað þess að sitja heima og væla yfir því að hafa ekki verið skírð nafninu .
Svona framtakssemi er alltaf skemmtileg , sérstaklega af því við erum svo gjörn á að láta hlutina eiga sig ef þeir eru of flóknir .
Eða bara ef þeir líta út fyrir að geta orðið flóknir .
En oft er einfaldara en það virðist að hætta að væla og hjóla í verkefnin .
Taka lífinu – og sjálfum sér – bara passlega alvarlega og velja sér það að sjá ekki vandamál í einföldum verkefnum .
Lífið má líka alveg vera skemmtilegt .
Í blaðinu í dag leitum við álits fjölmargra á því hvert sé besta íslenska sælgætið , skoðum hvernig fólki finnst best að bæta sætindum í líf sitt .
Allt er gott í hófi er sagt ...
en sumt er gott í aðeins meira magni en hinu alræmda hófi .
Rúsínur og kexkúlur hjúpaðar súkkulaði hljóta til dæmis að falla í þann flokk .
Í samantekt blaðsins í dag skiptir engu hvort rætt er við þingmann , tónlistarmann , prest eða forsetaframbjóðanda ; allir hafa skoðun á því hvaða sælgæti þeir / þær vilja helst inn fyrir sínar varir .
Lífið getur verið sætt og súrt og verkefnin sem okkur eru falin misskemmtileg .
En eins og margtuggin klisja býður okkur ættum við frekar að líta á vandamálin sem á daga okkar drífur sem verkefni .
Hver svo sem verkefni helgarinnar eru þá er engin ástæða til að láta sér leiðast eða leyfa sér að súrna yfir smámunum .
