Í næstu viku verður opnuð í Tang Museum í Skidmore College í Bandaríkjunum stór sýning á verkum Hildar Ásgeirsdóttur Jónsson myndlistarkonu .
Hildur er búsett í Cleveland í Bandaríkjunum og hlaut fyrir nokkrum árum Cleveland Arts Prize , virt og eftirsótt verðlaun heimaborgarinnar , fyrir list sína .
Á sýningunni í Tang-safninu sýnir hún málverk á ofið silki sem eru undir sterkum áhrifum af íslenskri náttúru ; í tilkynningu frá safninu segir að í verkunum mætist málverk og textíll á merkilegan hátt þar sem Hildur vefur verkin , sem mörg eru stór , úr silkiþræði sem hún hefur handlitað .
