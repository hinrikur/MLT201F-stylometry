Þegar ég fékk fyrst að vita að skiptinemafjölskyldan mín byggi á ítölsku eyjunni Sardeníu , var ég ekki alveg viss um þann stað .
Ég var búin að ímynda mér að búa í stórri borg eins og t.d Róm eða Mílanó .
Núna þegar ég er komin hingað held ég að ég geti alveg staðfest að ég er algjörlega ástfangin upp fyrir haus af þessari eyju .
Ég bý syðst á henni , skammt frá stóra bænum Cagliari .
Þar eru milljón æðislegar litlar krúttlegar götur , stútfullar af veitingastöðum , kaffihúsum , fatabúðum & ekki má gleyma ísbúðunum með besta ís í heimi ! Ég er enn að átta mig á því að það er að koma október en hér er hitinn um 24 ° C alla daga .
Á veturna snjóar aldrei & hitinn fer sjaldan undir 17 ° C , svo fyrir Íslending að vera hér er bara alltaf sumar .
Snilld ! Ég fæ 10 mánuði til þess að vera hér , svo ég ætla heldur betur að njóta þess á meðan ég get .
Sólveig Helga Þórðardóttir 