Stöð 2 hefur lagt mikla áherslu á innlenda dagskrárgerð undanfarin ár og engin breyting verður þar á í vetur .
Af nýjum þáttum má nefna Óleyst lögreglumál í umsjón Helgu Arnardóttur , sjálfstætt framhald af Mannshvörfum .
Siggi Hlö verður með spurninga- og gamanþáttinn Veistu hver ég var ? , þar sem andi níunda áratugarins svífur yfir vötnum .
Telma Tómasson og Teitur Guðmundsson fjalla um heilbrigðismál í þáttum sem nefnast Doktor .
Bubbi Morthens stýrir Beint frá messa þar sem þekktir tónlistarmenn halda tónleika í messum skipa .
Vala Matt fer í ferðalag um Ísland og heimsækir veitingamenn og aðra sælkera í Sælkeraferðinni .
Lóa Pind fjallar um óhefðbundnar starfsgreinar og frumkvöðla á Íslandi í þáttunum Eitthvað annað .
Rikka verður með spennandi þætti um heilsu og hreyfingu á Íslandi .
Vala Matt , Solla í Gló og Þorbjörg Hafsteins sameina krafta sína í Heilsugenginu , þætti um heilsu og heilbrigðan lífsstíl .
Finnur Thorlacius og Sigríður Elva Vilhjálmsdóttir stjórna bílaþætti og Kolbrún Björnsdóttir stjórnar vikulegum spjallþætti sem nefnist einfaldlega Kolla .
Svo sem fram hefur komið fer systurstöð Stöðvar 2 , Stöð 3 , í loftið á næstunni .
Meðal dagskrárliða þar verða Í makaleit , þáttur í umsjá Ragnheiðar Eiríksdóttur .
Ólafur Þór og Sverrir Bergmann stýra Game tíví og Eva Laufey Kjaran Hermannsdóttir verður með vikulegan matreiðsluþátt .
Gamlir vinir láta sig heldur ekki vanta .
Logi Bergmann stýrir Loga í beinni fyrir áramót og Spurningabombunni eftir áramót .
Sindri Sindrason stýrir Heimsókn , þar sem annálaðir fagurkerar verða sóttir heim .
Jón Ársæll heldur áfram með Sjálfstætt fólk , þrettánda árið í röð .
Kristján Már Unnarsson heldur áfram með Um land allt .
Lóa Pind stýrir pólitískum umræðuþætti vikulega , en hann nefnist Stóru málin .
Árni Ólafur snýr aftur með nýja þáttaröð af Hinu blómlega búi í nóvember .
Sveppi heldur áfram að skemmta börnunum í íslensku barnaefni og Spaugstofan snýr aftur .
