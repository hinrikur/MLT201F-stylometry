Þungarokkararnir í Skálmöld túra nú um Evrópu af miklum móð .
Verða úti í sex vikur og spila víða um álfuna .
Snæbjörn Ragnarsson , textasmiður hljómsveitarinnar , bloggar af álíka miklum móð um ævintýri sem þeir félagar lenda í .
Grípum niður í blogg Snæbjörns .
" ...
til þess að komast í fletið þurfti ég að klofa yfir Jón sem hafði haganlega fundið sér svefnstað á gólfinu .
Eða svo hélt ég .
Ég hafði svo sem af hugulsemi athugað hvort hann væri ekki meðal vor , hann andaði reglulega og gaf frá sér hljóð í hvert skipti sem ég kleip hann , og það er svo sem nóg .
Ég ætla ekki að stjórna því hvar hver sefur .
En mig vantaði greinilega nokkur púsl í spilið , " skrifar Snæbjörn og heldur áfram .
" En svo vaknaði Jón .
Jón er hálfafmyndaður vinstra megin í andlitinu .
Hann hefur víst verið það líka þegar ég klofaði yfir hann í nótt en í rökkrinu sást mér yfir það .
Eftir að hafa talað við sjónarvotta , mestmegnis ( skellihlæjandi ) meðlimi Finntroll , virðist svo vera að Jón Geir hafi opnað Stromtrúpperinn hálfsofandi , litið passlega hugsandi kringum sig , tekið eins og eitt skref áfram og stungist á andlitið á grjóthnullung sem þjónaði hlutverki garðskreytingar fyrir utan tónleikastaðinn .
Úr Jóni fossaði nú allmikið blóð .
Mathias söngvari tröllanna og fleiri nærstaddir gerðu sitt besta til að stöðva blæðinguna en Jón á að hafa borið sig vel .
Og síðan hefur hann ákveðið að leggja sig á rútugólfinu .
Óskaplega er nú fyndið að sami maður nái að eyðileggja sömu hlið á sama andliti við sömu aðstæður tveimur árum seinna , og aftur eftir sjöunda gigg túrsins .
Sem betur fer lifði hann af , annars hefði ég fengið móral .
" Rokk og ról .
