Tekin hefur verið ákvörðun um það í herbúðum stjórnarflokkanna að ekki verður reynt að keyra nýja stjórnarskrá í gegnum þingið .
Er líklega að leitað verði samkomulags við stjórnarandstöðuna um framhald málsins .
Það mun vera skýringin á því að stjórnarskráin er ekki á dagskrá þingsins á mánudag , heldur nýttfrumvarp um stjórn fiskveiða úr smiðju Steingríms J. Sigfússonar .
Stefnt að samkomulagi Enn er miðað við það á stjórnarheimilinu að starfsáætlun þingsins haldi um að þinglok verði um miðjan mars .
Ef miðað er við það eru einungis fimmtán þingfundardagar eftir og tíminn naumur til að afgreiða svo stór og mikil mál .
Í lok síðasta kjörtímabils beið ríkisstjórnin með að slíta þinginu þar til nokkrum dögum fyrir kosningar , en staða stjórnarflokkanna var þá önnur og vænlegri .
Fyrir liggur að frumvarpið um stjórn fiskveiða verður rætt á þinginu á mánudag og þriðjudag , en ekkert hefur komið fram um hvort og þá hvenær í vikunni stendur til að ræða um stjórnarskrána .
Það bendir til þess að stjórnarflokkarnir hyggist reyna að ná samkomulagi við stjórnarandstöðuna áður en lengra er haldið .
Það rennir frekari stoðum undir þá kenningu að Árni Páll Árnason fékk afgerandi kosningu sem formaður Samfylkingarinnar um liðna helgi og gerir tilkall til þess að ákveða efnismeðferð mála í ríkisstjórn , þó að hann taki þar ekki sæti .
Fyrst þarf því að gera út um málið innan flokksins áður en það fer inn í þingið á ný .
Samkvæmt heimildum er ljóst að Samfylkingin muni knýja á um breytingar á stjórnarskránni , en enginn vilji mun vera til þess hjá nýjum formanni að fara í slag við vísindasamfélagið og reyna að berja í gegn breytingar sem þar hafa mætt andstöðu og efasemdum .
Stjórnarskránni í heild sinni verður ekki breytt .
Þingið klofið Enda væri það engan veginn raunhæft eins og staðan er .
" Horfðu á þetta svona , " segir þingmaður stjórnarandstöðunnar .
" Þingið er klofið í tvær algjörlega jafnstórar fylkingar í málinu .
Ríkisstjórnin hefur misst meirihlutann , þannig að stjórnarflokkarnir geta ekki skýlt sér á bak við hann .
Hvernig í ósköpunum ætlar hún að breyta stjórnskipun landsins í grundvallaratriðum , öllum núverandi ákvæðum og bæta við 35 nýjum ákvæðum á örfáum dögum ? " Líklegt er að ríkisstjórnin reyni að afgreiða einstakar breytingar eða kafla eins og gert var árið 1995 og ná um það þverpólitískri sátt .
Það styrkir vígstöðu stjórnarandstöðunnar að þar eru menn sannfærðir um að ríkisstjórnin sé hægt og bítandi að tapa slagnum gagnvart almenningi .
Orsökina megi rekja til andstöðu fræðimanna í háskólasamfélaginu , auk þess sem forseti Íslands hafi tjáð sig " með óvanalega skýrum hætti " og síðan hafi vinnubrögðin í þinginu verið þannig " að þau hafi gert sér þetta sjálfum óendanlega erfitt " .
Og þetta er stjórnarskráin ! Það má taka sem dæmi , að jafnvel þó að allir dagar sem eftir lifðu væru nýttir til breytinga á stjórnarskránni , þá væri varlegt að ætla að minnsta kosti einn dag til umræðna um hvert nýtt ákvæði hennar .
Um leið væri úti um þau áform .
Á það er bent að stjórnarflokkunum hafi ekki tekist að klára að vinna úr athugasemdum fræðimanna fyrir aðra umræðu , heldur hafi verið talað um að vinna úr þeim meðan á umræðum stæði .
" Ef þetta væri unnið almennilega hefði nefndin klárað að fara yfir athugasemdirnar og síðan lagt það aftur fyrir þingið , " segir þingmaður stjórnarandstöðu .
" Og þetta er stjórnarskráin ! " STJÓRNIN FANGI HREYFINGARINNAR ? Það er forvitnilegt að leika sér að tölum þegar rýnt er í spilin fyrir þá fáu daga sem eftir lifa af kjörtímabilinu .
Ljóst er að stjórnarflokkarnir hafa ekki lengur meirihluta , einungis 30 af 63 þingmönnum , en óvíst hvaða þýðingu það hefur .
Róbert Marshall , þingmaður Bjartrar framtíðar , hefur lýst yfir að ekki megi flýta vinnu við stjórnarskrána og þá geta menn byrjað að telja .
Því hefur verið haldið fram að Hreyfingin hafi gert leynilegt samkomulag um stuðning við ríkisstjórnina gegn því að áfram verði keyrt á nýja stjórnarskrá .
Þess vegna gefi ríkisstjórnin ekki breytingarnar upp á bátinn ef hún ætli að standa af sér vantraust .
Hún sé í raun fangi Hreyfingarinnar nema samkomulag náist við stjórnarandstöðuna um breytingar sem eru smærri í sniðum .
Þjóðmál Pétur Blöndal pebl@mbl.is " Það er mitt mat að það sé útilokað að ætla sér að fara í allsherjarbreytingu á stjórnarskránni .
Nú er bara spurningin hversu lengi stjórnarmeirihlutinn ætlar að þráast við í því máli .
" Illugi Gunnarsson , þingmaður Sjálfstæðisflokksins .
Skortir kraft og sannfæringu ? Væntingar eru " raunhæfar " meðal þingmanna beggja stjórnarflokka um að frumvarp um stjórn fiskveiða nái fram að ganga á þeim fáu dögum sem eftir eru af kjörtímabilinu .
Tímaramminn naumur Heyra má innan Vinstri grænna að mikilvægt hafi verið að þingfesta frumvarpið , þannig að það liggi fyrir og menn geti þá hugsanlega samið um framhaldið .
Samfylkingarmenn forðast að fullyrða nokkuð um feril málsins , en tala um að það þurfi að fá þinglega meðferð , mikilvægt sé að koma því af stað í þinginu , en víst sé tímaramminn þröngur .
" Menn þurfa að fá tækifæri til að mæla fyrir því og koma því til nefndar áður en hægt er að fullyrða nokkuð , " segir einn úr þingliði Samfylkingar og annar kveður fast að orði : " Það eru eftir þrjár umræður og einum of snemmt að ákveða örlög þess .
Það er ekki einu sinni komið til nefndar .
" Í pólitískum tilgangi ? Að minnsta kosti er það tilfinningin í herbúðum sjálfstæðismanna að málinu hafi ekki verið fylgt eftir af neinni sannfæringu af hálfu ríkisstjórnarinnar .
" Það er frekar að óskað sé eftir að það verði skoðað jákvæðum augum , " segir þingmaður Sjálfstæðisflokksins .
" Það virðist frekar lagt fram í pólitískum tilgangi en af raunverulegum ásetningi um að klára það .
Það skortir allan kraft og sannfæringu .
" Víst er að engin sátt verður um frumvarpið , en þar er kveðið á um að tvöfalda pottana sem fara á kvótaþingið og það felur í sér miklar skerðingar til þeirra sem þegar eru inni í kerfinu .
Og það er gagnrýnt að málið hafi verið kynnt af ráðgjafa ríkisstjórnarinnar fyrst og fremst sem tekjuöflunarfrumvarp – " eins og það sé um fjármál ríkisins en ekki stjórn fiskveiða í landinu " .
