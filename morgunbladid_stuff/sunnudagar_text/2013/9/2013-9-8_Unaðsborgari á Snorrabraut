Þetta er enginn heilsuborgari .
Við kjósum að vita ekkert hvað eru margar kalóríur í þessu .
Það má nú leyfa sér endrum og eins , " segir Ásta Sveinsdóttir einn af eigendum Roadhouse á Snorrabraut en þar má finna sannkallaðan nammidagsborgara , The Cronut hamborgara .
Borgarinn er ekki á matseðlinum en engu að síður hefur hann slegið í gegn og má búast við að hann verði á kominn á matseðilinn næst þegar Roadhouse sest niður og gerir matseðil .
Borgarinn á ættir sínar að rekja til Bandaríkjanna enda er staðurinn með amerískar rætur .
Þar er bara spiluð amerísk tónlist og allt sem skreytir veggina er ekta amerískar auglýsingar og veggmyndir .
Engar eftirlíkingar .
" Þessi borgari hefur verið seldur í smá tíma í Bandaríkjunum .
Við erum búin að prófa að vera með kleinuhringja hamborgarann og hann tókst ofsalega vel .
Næsta skref var því að prófa þennan .
Gunnar , meðeigandi minn , sá Cronut-borgarann í fjölmiðlum og fórum að þróa hann með Örvari í Nýja kökuhúsinu .
" Viðskiptavinir hafa margt að segja um matseðil Roadhouse .
Ef hugdettur kokksins og eigendanna slá í gegn fer rétturinn inn á matseðilinn .
" Við erum oft með hamborgara utan matseðils .
Ef þetta verður vinsæll borgari kemur hann á næsta matseðil .
The Cronut-borgaranum hefur verið tekið gríðarlega vel .
Hann hefur alltaf selst upp , " segir Ásta alsæl með viðtökurnar .
" Roadhouse er amerískur veitingastaður og við erum alltaf að leita leiða til að skapa eitthvað og gera eitthvað skemmtilegt .
" Alúðin smakkast betur Roadhouse er fallegur staður á Snorrabraut þar sem hjarta og sál er lögð í matargerðina – jafnvel þótt þetta sé gæluverkefni eigendanna .
" Við eigum aðra veitingastaði en við elskum svona mat .
Yfirkokkurinn er menntaður matreiðslumaður ásamt eigendunum Sigurði og Gunnari .
Þá á Ásta einnig sushi-stað í Reykjavík .
" Svona matur er það sem ég elska að borða á nammidögum .
" Á Roadhouse er flestallt gert frá grunni .
Frönsku kartöflurnar eru handskornar , sósurnar heimagerðar og kjötið reykt á staðnum .
Heimagert smakkast betur – alúðin rennur ljúflega niður .
" Það er maður sem mætir hér klukkan sex á morgnana og sker frönsku kartöflurnar .
Það tók 11 daga að búa þær til eins og við vildum og á tímabili vorum við alveg að bugast en það tókst að lokum og við erum stolt af þeim enda engin aukaefni í þeim .
" Ásta segir að þó að staðurinn sé gæluverkefni sé ást og alúð lögð í hvert atriði – stórt sem smátt .
" Við erum að reyna að endurskapa ameríska stemningu frá tímabilinu 1920-1980 sem er flottasta tímabil Bandaríkjanna .
Þegar við vorum að fara að opna fór ég á stúfana og fann ekta muni frá þessum tíma , Við létum Leif Welding gera fyrir okkur bekki og hillur en allt sem er á veggjunum , auglýsingar og myndir , er ekta .
Svo má ekki gleyma tónlistinni sem er aðeins frá Bandaríkjunum .
" Hver vill ekki borða undir ljúfum tónum Elvis eða Buddy Holly .
Cronut-borgarinn Cronut-brauð ( fæst í Nýja kökuhúsinu ) skorið í tvennt 100% hreinn hágæða nautaborgari 1 sneið Óðalsostur súrsaður rauðlaukur eftir smekk heimagert beikon ( þykkt beikon í sneiðum ) Roadhouse-majó / hvítlauksconfit-majó 100% hreint hlynsíróp Aðferð : Beikonið steikt , hamborgarinn saltaður eftir smekk og steiktur .
Ostur lagður á borgarann og látinn bráðna .
Majónesi smurt á Cronut-botninn og súrsaður rauðlaukur settur ofan á .
Síðan er hamborgarinn lagður á laukinn .
Beikon lagt ofan á og majó smurt þar á og svo er toppurinn lagður ofan á og hlýnsírópi sprautað varlega yfir toppinn eftir smekk .
