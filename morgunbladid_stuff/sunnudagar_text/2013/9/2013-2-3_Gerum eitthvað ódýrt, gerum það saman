Afþreying þarf ekki að kosta mikið og allir geta gert sér glaðan dag , ef vilji er fyrir hendi , án mikils tilkostnaðar .
Forsendur númer 1 , 2og 3 eru viljinn til verksins .
Gríptu augnablikið , sagði einhver , einhvers staðar , einhvern tíma .
Sá vissi hvað hann var að fara .
Sund Margur hefur bent á það að eigi sé lengur ódýrt í sund að fara .
Vissulega geta þær 550 krónur sem fullorðnir borga fyrir sundferðina létt pyngjuna .
Sé tekið mið af 5 manna fjölskyldu þá getur kostað tæpar 1500 krónur að fara í sund .
Jafnvel minna ef eitt eða fleiri börn eru undir 6 ára aldri .
Hagsýnir geta svo gert það að reglulegri iðju að fara í sund og keypt sér 10-20 miða kort og þá er kostnaðurinn rúmar 1000 krónur fyrir fjölskylduna .
Gjaldskráin er svona í Reykjavík : Börn 0 - 6 ára kr. 0 Stakt gjald börn 6 -18 ára , kr. 130 Stakt gjald fullorðnir kr. 550 70 ára og eldri kr. 0 10 miða kort barna kr. 900 10 miða kort fullorðnir kr. 4.100 20 miða kort fullorðnir kr. 7.500 .
Fjör í fjöruferð Aðgangur að ströndum landsins er frír en ferðalagið þangað ekki .
Bensínið er vissulega svívirðilega dýrt .
En það breytir því ekki að finna má strendur sem eru afskaplega fallegar víða um land .
Til að mynda má finna sérlega fallegar strendur á Álftanesi , við Stokkseyri og víða á Vestfjörðum .
Skautar Já , hvers vegna ekki að skella sér á skauta .
Það er ódýrara en þú heldur .
Fullorðnir geta borgað 1250 krónur í aðgangseyri og fyrir leigu skauta og verið allan daginn að reyna æfingar að hætti Katarinu Witt .
Börn undir 16 ára borga 1000 kr. og leikskólabörn 200 kr. Aðgangseyrir og skautaleiga fyrir fjóra þar sem minnst einn fullorðinn er 3.200 krónur .
Búðu þig undir að dtta á rassinn á harðan ísinn og hlæja innilega .
Sá sem hefur takmarkaða skautagetu hefur ekki áhyggjur af heimsins böli .
Í það minnsta rétt á meðan hann skautar .
Ódýrt í bíó Sambíóin bjóða viðskiptavinum sínum að kaupa 10 bíómiða í einu á 5000 krónur .
Það jafngildir því að greiða um 500 krónur fyrir hvert skipti .
Sá böggull fylgir skammrifi að einungis er hægt að nota tvo miða í mánuði .
Því nýtist þetta kannski ekki stórum fjölskyldum eins vel og öðrum .
Engu að síður er gaman að fara í bíó og þegar það er á sambærilegu verði og jafnvel ódýrara en að fara út á leigu , þá er alltaf skemmtilegri valkostur að fara út úr húsi , sjá fólk og sjást fremur en að sitja heima fyrir framan sjónvarpið .
