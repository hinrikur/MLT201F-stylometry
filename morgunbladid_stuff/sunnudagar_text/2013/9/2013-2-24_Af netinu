12 varð að 13 Liðna helgi birti DV 12 manna lista um heitustu piparsveina landsins .
12 manna listinn breyttist hins vegar í 13 manna úrtak þegar greinin var sett á netið .
Teitur Björn Einarsson bættist við þegar greinin var sett á netið .
Slapp ekki í gegnum prentvélarnar .
Ekki allir á lausu Líflegar umræður spunnust í kringum greinina enda kom í ljós að nokkrir af hinum meintu piparsveinum DV eru alls ekki piparsveinar heldur með kærustu upp á arminn .
Þannig var Aron Pálmarsson á forsíðu Séð og heyrt nýverið þar sem tilkynnt var að ástin hefði bankað á dyr , Víkingur Kristjánsson er eigi maður einsamall og Rúnar Freyr Gíslason leikari gengur hönd í hönd um vegi ástarinnar .
Þá er Björn Bragi , sjónvarpsmaður ársins , ekki á lausu heldur .
Linda fékk piparsveinana senda Linda Pétursdóttir , eigandi Baðhússins , er ein af þeim sem eru í áskrift hjá fjölmiðlavakt CreditInfo þar sem hún fær sent efni tengt fyrirtækinu og úr bransanum .
Lindu brá því óneitanlega þegar hún opnaði póstinn sinn og við blasti greinin góða með lofuðu mönnunum og einhverjum piparsveinum .
" Nú var ég að fá sent efnið " Heitustu piparsveinar landsins " .
" Veit reyndar ekki hvernig það tengist rekstri Baðhússins en þetta kemur sér bara ágætlega fyrir mig , einhleypa konuna .
Margir ansi flottir þarna .
Þetta er sko þjónusta sem ég mæli með , áfram CreditInfo og Fjölmiðlavaktin , " sagði Linda í stöðuuppfærslu á Fésbókinni .
