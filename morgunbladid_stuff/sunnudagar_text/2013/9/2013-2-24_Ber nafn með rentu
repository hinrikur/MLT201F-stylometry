" Ég var að fá hund , tík af tegundinni Samoyed sem eiga að vera yndislega blíðir og söngelskir hundar .
Þeim þykir hljómurinn af eigin rödd undurfagur , " segir Þóra Sigurðardóttir , rithöfundur og sjónvarpskona , en hún fékk sér nýverið hvolpinn Trufflu .
" Þar sem heimilsfaðirinn er kokkur fannst okkur alveg tilvalið að hafa tilvísun í mat og hvítar trufflur eru fínasta hráefni sem til er .
Hún ber nafn með rentu og er voða fín .
" Þóra og Völli Snær , eiginmaður hennar , bjuggu á Bahamaeyjum með fimm stórum hundum og það var því viðbúið að þau fengju sér hund þegar fjölskyldan væri búin að koma sér fyrir á Íslandi .
" Hunda var sárt saknað úr okkar lífi .
Krakkarnir voru því voða glöð þegar þessi litli gleðigjafi mætti á heimilið .
" Þóra fékk hvolpinn Trufflu frá Ellý Ármanns en þær eru miklar vinkonur og var Þóra búin að fylgjast með Trufflu frá degi eitt í gegnum Facebook .
" Hundurinn vekur alls staðar athygli og það stoppa margir til að fá að klappa henni .
Hún hefur ekkert á móti þeirri athygli , " segir Þóra .
