Íslenska söngkonan Alda Björk Ólafsdóttir , er eflaust mörgum í fersku minni en á 10. áratugnum söng hún lag sem í Bretlandi myndi kallast " one hit wonder " .
Á íslensku væri hægt að útleggja þann frasa sem " eins smells undur " en það á sannarlega við um lagið Real Good Time sem árið 1998 stökk beint í 7. sæti breska listans .
Alda , sem notar fyrsta nafn sitt sem listamannsnafn , skaut þá stórstjörnum á borð við Spice Girls ref fyrir rass .
Alda kom fram í sjónvarpsþættinum Top of the Pops og vakti mikla athygli fyrir að ná svo hátt með þessa frumraun sína .
Alda er nú mætt á nýjan leik svo eftir er tekið í það minnsta kosti .
Ný smáskífa með Öldu , Sunshine , er komin út og breska vefsíðan scandipop.co.uk fjallar um hana og segir frá því að " poppstjarna 10. áratugarins " Alda hafi gefið út nýjan smell .
