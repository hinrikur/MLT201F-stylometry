Ballið eftir Irene Némirovsky , um samskipti unglingsstúlku og hégómlegrar móður hennar , er saga sem er full af grimmdarlegum húmor sem á sinn þátt í að gera verkið afar áhrifamikið .
Sagan er listilega vel gerð og skrifuð , með snarpri þjóðfélagsádeilu og glöggum athugunum á breysku mannlegu eðli .
Bókin hefur notið mikilla vinsælda og þær koma ekki á óvart því gæðin eru mikil .
Ef þið eruð orðin leið á öllum afþreyingarbókunum sem svo mikið framboð er af og viljið lesa sérlega gott bókmenntaverk þá er þetta bókin sem þið eigið að ná ykkur í .
Némirovsky er einfaldlega frábær rithöfundur .
