Flestir eiga snjallsíma eða iPad sem hægt er að breyta í fjarstýringu á ótrúlegasta dóti .
Dót sem fæst hér á landi eða á ebay .
Írska leikritaskáldið George Bernard Shaw sagði eitt sinn : Við hættum ekki að leika okkur þó að við verðum fullorðin .
Við hættum að vera börn þegar við hættum að leika okkur .
Benedikt Bóas benedikt@mbl.is Það er fátt skemmtilegra en að finna barnið í sjálfum sér .
Hafa ekki áhyggjur af neinu nema dótinu sem maður er að leika sér með .
Dót 21. aldarinnar er þannig að snjallsíminn eða iPadinn er notaður sem fjarstýring .
Fullorðnir geta orðið ungir á ný .
Hægt er að finna ótrúlegustu hluti fyrir snjallsímana .
Fjarstýrða bíla , þyrlur , kafbáta , venjulega báta , leiktæki fyrir gæludýrin og njósnavél .
Þá er gamla góða Legó komið til nútímans og farið að gefa út Legó fyrir fullorðna .
Eitthvað sem er bannað innan 16 .
Verðbilið er ótrúlega breitt .
Hægt er að fara í Toys ' R Us og fá fjarstýrðan bíl á 3.000 krónur en þyrlan kostar 70 þúsund .
Þar er innbyggð myndavél og sér maður landslagið í nýju ljósi .
Á uppboðsvefnum Ebay má einnig finna ótrúlegustu hluti .
Kafbáta og fleira sem ekki fæst hér á landi .
Auðvelt er að stofna Ebay-reikning en tollarnir gætu kostað skildinginn .
