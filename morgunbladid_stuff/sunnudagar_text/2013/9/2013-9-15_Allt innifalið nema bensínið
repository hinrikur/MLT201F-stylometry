Á flestum heimilum er bíllinn stærsti útgjaldaliðurinn á eftir húsnæðiskostnaði .
Ekki er nóg með að bíllinn sé dýr í rekstri heldur hafa sviptingar á gengis- og lánamörkuðum síðustu árin kennt mörgum að bílakaupum getur fylgt mikil áhætta og veruleg fjárhagsleg ábyrgð .
Aðrir hafa lært þá dýru lexíu að flókið er að reikna dæmið til enda þegar kemur að bílakaupum ; afborganir af lánum eru bara hluti af kostnaðinum og á þá eftir að gera ráð fyrir verðrýrnun , viðhaldi , tryggingum opinberum gjöldum og endursöluáhættu .
Ingigerður Einarsdóttir , markaðsstjóri hjá Avis , segir langtímaleigu vera valkost sem hjálpi til við að gera rekstur einkabílsins bæði einfaldari , fyrirsjáanlegri og jafnvel hagkvæmari .
Avis hóf fyrir tveimur árum að bjóða almenningi upp á að taka bíla á langtímaleigu á kjörum sem eru mun hagstæðari en skammtímaleiga .
" Hámarks leigutíminn er þrjú ár , lágmarkslengdin einn vetur og geta viðskiptavinirnir valið bíla úr öllum flotanum , þar sem hægt er að finna yfir 60 ólíkar tegundir af bílum , " segir Ingigerður .
" Ef fólk vill hætta viðskiptum við okkur áður en samningurinn er á enda þarf einungis að greiða tveggja mánaða uppgreiðslugjald og ef bíllinn sem varð fyrir valinu hentar ekki vel – ef til dæmis breytingar verða á fjölskylduhögum – er einfalt mál að skipta yfir í annan bíl sem hentar betur .
" Sjálfsábyrgðin breytileg Fleiri bílaleigur bjóða upp á langtímaleigu og virðast hafa svipaða skilmála .
Reikna má með að innifalinn sé 20.000 km akstur á ársgrundvelli , og bílaleigan annist allt viðhald og eftirlit , olíuskipti dekkjaskipti , og greiði bifreiðagjöld og tryggingar – þar með talið kaskótryggingu .
Eitt af því sem gæta þarf sérstaklega að þegar leitað er að hentugasta tilboðinu er hversu há eða lág sjálfsábyrgð fylgir tryggingunni .
Sigurður Guðni Gunnarsson hjá Route 1 segir þar í boði að borga hóflegt aukagjald fyrir lækkaða sjálfsábyrgð : " Hagkvæmasti leigusamningurinn okkar kostar 49.900 kr. á mánuði fyrir Hyundai i10 með 300.000 kr. sjálfsábyrgð , en kaupa má viðbótartryggingu fyrir 6.000 kr. á mánuði sem lækkar sjálfsábyrgðina niður í 90.000 kr .
" Sigurður segir leigjendur þurfa að hafa gilt greiðslukort og ekki vera á skrám yfir árangurslaus fjárnám .
Avis er á svipuðu reki í verði , með lægsta verðið 46.900 kr. fyrir bíla í sömu stærð á meðan Sixt býður bíla á borð við Chevrolet Spark á 44.900 kr. með 24 mánaða bindingu og 80.000 kr. sjálfsábyrgð .
Procar leigir sína minnstu bíla á 65.000 kr. en án nokkurrar tímabindingar .
Hægt er að semja um langtímaleigu á lægra verði og er þá m.a. tekið tillit til fyrirhugaðrar notkunar á bílnum .
Höldur fer lægst niður í 51.000 kr. á mánuði og er þá um að ræða bíla af árgerð 2012 með 90.000 kr. sjálfsábyrgð .
Sigurður Skúli Eyjólfsson hjá Höldi segir að þegar langtímaleiga er borin saman við kaup geti afborganir af láni mögulega verið lægri í hverjum mánuði .
" En þá á eftir að bæta við möguleikanum á óvæntu viðhaldi sem bílaleigan ber kostnaðinn af .
Síðan eru afföll og söluþóknanir sem falla til þegar bíllinn er seldur og auðvelt að gleyma þegar verið er að bera saman verð .
Þegar leigt er eru þessir kostnaðarliðir og áhætta innifalin í mánaðarleigunni .
" Má nota peningana í annað Ingigerður hjá Avis bætir við að viðskiptavinir í langtímaleigu geti fengið afnot af stærri bílum á góðum kjörum ef á að halda út fyrir bæinn eða skjótast milli landshluta í vetrarveðrum .
" Þó að ódýr smábíll geti reynst vel árið um kring til innanbæjaraksturs þá er fólk ekki bundið við bílinn sem það valdi ef t.d. stendur til að skreppa í skíðaferð norður í land .
" Langtímaleigan segir Ingigerður að sæki á með hverju árinu .
Þessi valkostur henti t.d. þeim sem ýmist geta ekki eða vilja ekki taka bílalán eða leggja út fyrir stórri innborgun .
" En við erum einnig að sjá fólk velja þennan möguleika jafnvel þó það gæti greitt nýjan bíl út í hönd ef það vildi , því ef valið er að leigja í staðinn er hægt að gera ýmislegt annað við peningana .
" 