Tekið var til óspilltra málanna austur á Seyðisfirði á dögunum við gerð almenningsgarðs á hafnarsvæði bæjarins .
Þegar ný ferjuhöfn fyrir Norrænu og fleiri stórskip var tekin í gagnið fyrir nokkrum árum var það gert á mikilli landfyllingu .
Landið sem til varð er skilgreint á aðalskipulagi sem iðnaðarsvæði .
Enginn hefur hins vegar byggt þar enn og svæðið þykir engin bæjarprýði .
Klasi undir heitinu Aldamótabærinn Seyðisfjörður var settur á fót árið 2009 og fólki innan vébanda hans hefur fundist það vera mikilvægt verkefni á sviði umhverfis- og ferðamála í bænum að fegra þetta svæði – svo það geti orðið aðdráttarafl ferðamanna , svo sem með markaðstorgi .
160 vinnustundir yfir daginn Nú snemma í september var vinnudagur í Hafnargarðinum á Seyðisfirði í annað sinn á árinu .
Um þrjátíu manns mættu og tóku niður smíðakofa sem krakkar höfðu byggt í sumar , plöntuðu yfir 100 birkitrjám , dreifu kurli í göngustíga , smíðuðu húsgögn úr öspum sem felldar hafa verið úr görðum á Seyðisfirði og ýmislegt fleira .
Um 160 vinnustundir voru lagðar fram yfir daginn – það er mánaðarvinna eins manns .
sbs@mbl.is 