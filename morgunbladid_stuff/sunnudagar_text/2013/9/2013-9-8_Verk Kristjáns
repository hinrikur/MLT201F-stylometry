Þessa dagana stendur yfir í Gallerí Fold við Rauðarárstíg sýning á málverkum eftir Kristján Davíðsson ( 1917-2013 ) .
Kristján var einn þekktasti listmálari þjóðarinnar og merkur brautryðjandi , þekktur fyrir persónuleg ljóðræn abstraktverk .
Á sýningunni gefur hins vegar að líta á annan tug verka sem hann málaði áður en hann hélt til Bandaríkjanna í nám árið 1945 .
Verkin eru fígúratíf að mestu og sýna vel formtilraunir og glímu hins unga listamanns .
Verkin voru í eigu Sigríðar Sveinsdóttur og við lát hennar eignuðust börn hennar tvö þau .
Einnig eru nokkur nýrri verk á sýningunni .
