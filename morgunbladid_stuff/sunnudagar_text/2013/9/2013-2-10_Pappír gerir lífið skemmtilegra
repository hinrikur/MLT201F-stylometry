Heiður Reynisdóttir stofnaði Íslenzka pappírsfélagið haustið 2010 með Ágústu Herbertsdóttur .
Hún á það ein í dag en stefnan er sú sama og í upphafi ; að bjóða upp á umhverfisvænar pappírsvörur á netinu en vefverslunina er að finna á www.pappirsfelagid.is .
Hugmyndin kemur til vegna þess að Heiði fannst vanta vörur sem þessar á Íslandi .
" Þegar ég var í útlöndum hamstraði ég alls konar pappírsvörur sem fengust ekki hér , " útskýrir Heiður .
Því langaði hana að kanna hvort það væri markaður fyrir " umhverfisvænar , fallegar pappírsvörur , umslög , gjafapappír , kort , bönd og borða " , en vörurnar koma mestmegnis frá Bandaríkjunum .
Nýjar vörur hjá henni eru umhverfisvænar innkaupatöskur ( reyndar ekki úr pappír ) , ennfremur er hún búin að bæta við bréfsefni , dagbókum og dagatölum .
Eitt það allra nýjasta er síðan sogrör úr pappír .
Gaman að fá sendibréf á tölvuöld Á þessari rafrænu tækniöld getur verið gaman að vera með ekta pappír í höndunum .
" Sumt afgreiðir þú bara í tölvupósti en svo er annað sem þú vilt leggja meiri áherslu á .
Það er til dæmis gaman að fá sendibréf og jólakort .
Mér finnst fólk farið að leggja meiri áherslu á að pakka fallega inn og skrifa falleg orð á kort .
Fólk er orðið svo hugmyndaríkt , " segir Heiður .
Hún segir margskonar not fyrir góðan gjafapappír .
" Ef maður á flottan og þykkan gjafapappír er hægt að nota hann í margt .
Til dæmis er hægt að nota afgangs ræmur af honum utan um niðursuðudós og þá er maður kominn með fallegt pennastatíf .
" Heiður kann að meta fegurðina í lífinu og reynir meira að segja að gera reikninga fallega .
" Í stað þess að setja reikninga í umslag pakka ég þeim inn í afgangs gjafapappír og set fallegan límmiða utan á svo úr verði umslag .
Þeim sem fær sendinguna finnst kannski ekki gaman að fá reikning en það er allavega gaman að fá rósóttan pappír ! Mér finnst að maður eigi að gera lífið skemmtilegra ef maður getur .
" Á erfitt með að henda Hún byrjaði með dagatöl í fyrra og janúar er auðvitað góður tími til að festa kaup á dagatali .
" Ég nýti líka dagatölin aftur .
Þegar mánuðurinn er búinn ríf ég dagatalssíðuna úr og þá er ég komin með gjafapappír fyrir litla gjöf .
Líka má klippa dagatalið frá , halda myndinni og setja í ramma .
Ef maður er með fallega vöru í grunninn er hægt að gefa henni ótrúlega mörg framhaldslíf ef maður leyfir huganum að reika .
" Heiður reynir að endurnýta eins og hún getur .
" Eins og glerflöskur , dósir og krukkur .
Ég tími aldrei að henda þessu ! Ég hef nýtt flöskur í barnaafmæli , set límmiða utan á þær , afgangs borða eða band og þá er flaskan eins og ný .
" Fallegar vörur geta lyft andanum .
" Kona keypti dagbók hjá mér um daginn sem hún ætlar að nota í vinnunni .
Það má vera með krúttlega hluti á vinnufundi .
" Ný pappírsrör og dagbók .
