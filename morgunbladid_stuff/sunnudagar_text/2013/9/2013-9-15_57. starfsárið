Dagskrá 57. starfsárs Kammermúsíkklúbbsins hefst í Hörpu í lok mánaðarins , 29. september , þegar kvartett Sigrúnar Eðvaldsdóttur flytur þrjá strengjakvartetta í Norðurljósasal Hörpu , eftir Arriaga , Beethoven og Brahms .
Kammermúsíkklúbburinn hefur starfað síðan 1957 og haldið meira en 280 tónleika .
Þau tímamót urðu síðastliðið haust að klúbburinn flutti starfsemi sína í Hörpu úr Bústaðakirkju .
Enn meiri tímamót urðu svo nú í sumar þegar Guðmundur W. Vilhjálmsson , einn af stofnendum klúbbsins , burðarás hans og formaður stjórnar frá upphafi , gerðist óbreyttur liðsmaður hennar en við formennsku tók Helgi Hafliðason .
