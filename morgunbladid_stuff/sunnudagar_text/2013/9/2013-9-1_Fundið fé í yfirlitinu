Fyrr í mánuðinum dúkkaði upp undarleg rukkun á greiðslukortareikningi Aurapúkans .
Upp úr þurru virðist sem fjarskiptafyrirtæki sem Púkinn verslaði við fyrir mörgum árum hafi tekið upp á því að skuldfæra á kreditkortið um 5.000 kr. Varla hefur tekið Púkann meira en 10 mínútur í allt að skrifa nokkra tölvupósta og komast til botns í málinu .
5.000 kr. ávinningur á 10 mínútum jafnast á við 30.000 kr. tímakaup , sem er ekki amalegt .
Líf nútímamannsins er engin lognmolla og í mörg horn að líta .
Vinnan tekur sinn toll , uppeldi barna , tómstundir , íþróttir og heimilishaldið kallar á töluverða fyrirhöfn og umstang og getur verið freistandi að skauta yfir smáatriðin , eins og banka- og greiðslukortayfirlitin .
En sá stutti tími sem fer í að skima yfirlitin getur sparað stórar fjárhæðir .
