Bækur um heilsu og heilsusamlegt líferni hafa notið mikilla vinsælda á síðustu árum .
Nú eru komnar út tvær bækur í kilju um mikilvægi D-vítamíns og þær munu örugglega rata til sinna .
Önnur bókin kemur út hjá Vöku-Helgafelli , er eftir Sorom Khalsa og nefnist D-vítamínbyltingin – Hvernig máttur þessa undraverða vítamíns getur breytt lífi þínu .
Í bókinni , sem Bergsteinn Sigurðsson þýddi , greinir Khalsa frá afleiðingum D-vítamínskorts og deilir einnig eigin reynslu af læknastofu sinni .
Hin bókin kemur út hjá Sölku og nefnist D-vítamín – Fjörefni sólarljóssins og er eftir Zoltan P. Rona og Jón H. Karlsson íslenskaði .
Þarna segir höfundur frá gagnsemi D-vítamíns , áhrifum þess á líkamsstarfsemina , hvaða vandamál geta skapast af því og hvernig hægt er að bæta heilsuna með D-vítamíni .
Rannsóknir sýna að Íslendingar fá ekki nægilegt D-vítamín , en ýmis veikindi og kvillar hafa verið tengd skorti á þessu mjög svo mikilvæga vítamíni .
Umræðan um ágæti D-vítamíns hefur verið ansi öflug á allra síðustu árum og báðar þessar bækur eru gott innlegg í þá umræðu .
