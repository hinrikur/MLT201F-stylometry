Að vera lattelepjandi þýðir samkvæmt nýrri bandarískri rannsókn bara gott eitt .
Í bókinni Your Are WHY You Eat : Change Your Food Attitude sem kom út nýlega vestanhafs birtust niðurstöður rannsóknar sem gerð var á yfir 1.000 kaffiþyrstum einstaklingum og hvernig val á kaffidrykkjum tengist mismunandi persónuleikagerðum .
Fjallað var um niðurstöðurnar í breskum og bandarískum miðlum í vikunni en það var sálfræðiprófessorinn dr. Ramani Durvasula sem hélt utan um framkvæmdina .
Samkvæmt niðurstöðunum er fólk sem drekkur mjólkurkaffidrykki líklegra til að hjálpa öðrum og hafa gott hjartalag .
Þeir sem kjósa koffínlaust kaffi eru samkvæmt könnuninni stjórnsamir .
Þeir sem vilja kaffið sitt svart og sykurlaust eru oftar en ekki skapstórar en rólegar manngerðir á yfirborðinu .
Þrjóskar og þolinmóðar .
Félagslyndar og örlítið fljótfærar manngerðir eru líklegri til að panta frappuccino eða kalda kaffidrykki .
Og þeir sem kjósa froðu , mikla froðu , svo sem cappuccino-fólkið , eru oft fólk sem er ofurnákvæmt og með fullkomnunaráráttu .
Einnig er líklegt að það sé viðkvæmt , meyrt og kvíðið .
Þá má ekki gleyma að nefna að þeir sem drekka instant-kaffi eru afslappaðir persónuleikar en illa skipulagðir .
