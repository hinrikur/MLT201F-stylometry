Þetta er hér um bil eina rútínan í lífi mínu – að borða þennan graut .
Það er svo mikil forvörn í honum og fyrir utan vítamínin þá innihalda bláberin auðvitað svo mikið af andoxunarefnum .
Hann er sem sagt bráðhollur þótt hann líti kannski ekki sérlega vel út , " segir Anna Rósa Róbertsdóttir grasalæknir og hlær .
Anna Rósa tínir marga lítra af bláberjum á hverju hausti enda þarf hún að geta gert grautinn sinn alveg þar til annar berjamór býðst að ári .
Anna Rósa bjó til grautinn fyrst þegar hún var með sjúklinga í ráðgjöf hjá sér vegna glútenóþols en kínóa er glútenlaust og afar próteinríkt .
Brátt var hún þó farin að elda hann handa sjálfri sér á hverjum degi enda er grauturinn fljóteldaður og inniheldur fá hráefni .
" Á sunnudögum bæti ég rjóma saman við .
" Anna Rósa gaf Sunnudagsblaði Morgunblaðsins einnig uppskrift að te en sjálf hugar hún vel að forvörnum fyrir haustflensur og kvef .
Bæði tekur hún tinktúrur þær sem hún hefur útbúið og margir þekkja að góðu , en þær innihalda kröftugar lækningajurtir , og svo drekkur hún heilan lítra af jurtatei á dag þegar henni líður eins og ónæmiskerfið sé eitthvað að veikjast .
Meðal tinktúra Önnu Rósa sem njóta vinsælda er einn rótsterkur flensubani sem kallast Sólhattur og hvönn og er fullur af pipar og engiferi .
" En varðandi grautinn má líka benda á að ef fólk langar í enn matarmeiri graut má bæta í hann fræjum og möndlum að vild og auðvitað má svo hafa hvaða ber sem er ; kræki- , jarðar- , hind- og hrútaber .
Sjálfri finnst mér hann þó langbestur með aðalbláberjum .
" Benda má lesendum á að á heimasíðu Önnu Rósu , annarosa.is , er mikinn fróðleik um jurtir að finna en sjálf byrjar Anna Rósa að tína jurtir í maí , byrjar þá á fíflablöðunum , og er tína langt fram í september .
Þetta hefur því verið mikil annatíð og sérstaklega hefur tínslan reynt á núna því hafa þarf fyrir því að finna berin þar sem spretta er ekki góð .
Morgungrautur grasalæknisins Fyrir 1 3 msk .
kínóaflögur ½ -1 tsk .
kanill 2 dl vatn 1 dl íslensk aðalbláber eða bláber ½ tsk .
smjör eða kókósolía ½ -1 tsk .
hunang eða engiferhunang sjávarsalt Setjið vatn , kanil , salt og kínóaflögur í pott og sjóðið í 1 – 2 mínútur án loks , þar til grauturinn er orðinn þykkur .
Athugið að í þennan graut eru notaðar kínóaflögur en ekki heil kínóagrjón , sem tekur mun lengri tíma að sjóða .
Bætið síðan frosnum eða ferskum berjum út í og hitið í örstutta stund , eða þar til grauturinn er orðinn fallega fjólublár á litinn .
Setjið hann þá í skál og hrærið smjörklípu og hunang saman við .
Til að búa til engiferhunang er ferskur engifer rifinn í krukku og fljótandi hunangi bætt við þar til það flýtur yfir , en það geymist í margar vikur á þennan hátt .
Tebland við kvefi og flensu 1 msk .
vallhumall 1 msk .
blóðberg eða garðablóðberg ( timjan ) 1 msk .
fjallagrös , mulin 1 msk .
hvannarfræ 2 cm ferskur engifer , saxaður Tejurtirnar eru settar í 750 ml hitabrúsa og sjóðandi vatni hellt yfir .
Síið jurtirnar frá þegar hellt er í bolla en setjið þær svo aftur í hitabrúsann og látið liggja í allan daginn .
Drekkið einn hitabrúsa af tei á dag .
