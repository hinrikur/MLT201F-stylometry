Rödd hefur mikið um það að segja hvernig við skynjum fólk þótt alla jafna séum við ekki sérstaklega að hugsa um hljómfræðina á bak við röddina sem höfðar til okkar - eða fer þá í taugarnar á okkur eins og stundum er .
Á næstu blaðsíðum má sjá hvað um 50 álitsgjafar Morgunblaðsins telja vera fallegar raddir .
Leitað var til fagfólks svo sem leikstjóra , kvikmyndagerðarmanna , söngvara og fleiri sem spá og spekúlera kannski meira í röddum en aðrir en einnig voru leikmenn , fólk úr öllum áttum , beðnir um að gefa sitt álit .
Sumar raddir eru greinilega til þess fallnar að fá fleiri atkvæði en aðrar .
Gerður G. Bjarklind , fyrrverandi útvarpskona , var valin fallegasta röddin og karlmannsröddin sem lætur hvað best í eyrum er rómur Brodda Broddasonar fréttamanns .
Ólafur Darri Ólafsson leikari fylgdi fast á hæla þeirra vina úr útvarpinu en hann var sagður hafa hljómbotn sem nær enginn annar hefði .
Af þeim Íslendingum sem hafa hvatt þennan heim ber málrómur Helga Skúlasonar höfuð og herðar yfir aðra .
Það var nær ótrúlegt að telja saman atkvæðin sem hann fékk og ljóst að langt er að rödd hans lifir þótt um 17 ár séu liðin frá því hann lést á 64. aldursári .
Gerður G. Bjarklind sagði frá því í spjalli við Sunnudagsblaðið að þegar hún hóf störf á útvarpinu hafi ekki tíðkast að hrósa eða leiðbeina nýliðum á uppbyggilegan hátt .
Tímarnir séu breyttir og sjálf er hún þekkt fyrir að gefa nýliðum í útvarpinu góð ráð og hvetja þá til dáða .
Valdís Arnardóttir raddkennari lýsir eilítið fræðilegri hlið málsins í spjalli hér til hliðar .
Hún nefndi í spjalli við Sunnudagsblað Morgunblaðsins að flestir væru frekar ómeðvitaðir um möguleikana sem fólk hefði á því að bæta raddbeitingu sína en slíkt getur haft áhrif á líf og störf .
" Svona eins og að fara í líkamsrækt til þess að auka styrk , úthald og liðleika kroppsins er hægt að þjálfa röddina og auka styrk hennar , úthald og notkunarmöguleika .
Rödd er vöðvavirkni sem er undir áhrifum andlegra þátta , þar sem hugur og líkami vinna saman , " segir Valdís sem gefur þeim sem vilja huga að því að beita röddinni betur nokkur góð ráð .
Frekar að það væri hnýtt í mann Ég er óskaplega þakklát , það snertir mig að fólk skuli hugsa svona fallega til mín , " segir Gerður G. Bjarklind .
Hin geðþekka fyrrverandi útvarpskona var langoftast nefnd til sögunnar hjá þeim 50 álitsgjöfum Sunnudagsblaðs Morgunblaðsins sem beðnir voru um að velja þær raddir sem falla þeim best í geð .
Og það þótt hún hafi kvatt útvarpið fyrir um einu og hálfu ári og því ekki talað til landsmanna um þó nokkurt skeið .
Gerður hafði þá starfað hjá Ríkisútvarpinu í tæplega 40 ár sem útvarpsþulur auk þess sem hún hafði umsjón með hinum vinsælu útvarpsþáttum Lög unga fólksins og Óskastundinni .
Naut Gerður leiðsagnar við framsögn og raddbeitingu ? " Nei , ég var nú alveg upp á sjálfa mig komin í útvarpinu þótt ég hefði reyndar verið í Leiklistarskóla Leikfélags Reykjavíkur .
Það var frekar að það væri hnýtt í mann , þannig að manni gat hreinlega liðið illa , og á þeim árum var frekar lítið um uppbyggilega gagnrýni , það tíðkaðist bara ekki að fólki væri hrósað .
En þetta var bara svona .
Ég hugsa að það hefði hreinlega liðið yfir mann ef einhver hefði komið með eitthvað mannlegt og uppbyggilegt .
" Gerður hóf störf á auglýsingadeildinni og þegar hún hafði starfað þar í um tvö ár bað Guðmundur Jónsson , óperusöngvari og þáverandi framkvæmdastjóri Ríkisútvarpsins , hana um að taka að sér Lög unga fólksins .
Hún segir að þegar hún hafi verið orðin öruggari með sig hafi hún reyndar gjarnan spurt Guðmund ráða .
" Ég áleit hann snarvitlausan að detta þetta í hug .
Ég skrifaði bara auglýsingar og útvarp og fólkið sem sá um þá þætti var í mínum huga hafið hátt yfir mig .
" Þrátt fyrir að vera hætt kemur Gerður ekki inn í verslun öðruvísi en fólk kveiki strax þegar hún talar .
" Æ , hvað er gaman að sjá þig og svona líturðu þá út , " heyri ég gjarnan og þykir vænt um .
En það má nefna í sambandi við það að tala að það tekur fyrir röddina að þroskast ogþetta heyrirðu söngvara segja .
Þetta gerist má segja allt í einu að maður finnur til öryggis og getur gert þetta án þess að það sé nokkur áreynsla ; þetta bara rennur .
Það skiptir miklu máli að láta sér líða vel þegar maður talar og ekki vera á útopnu eða standa á öndinni .
Það er líka mikilvægt að hafa einhvern í huga sem þú ert að tala við , þá ertu ekki einn og það er líka þægilegt og gott .
Um leið og þú færð góða strauma þá eru allir vegir færir .
" Þegar hefja á vinnu með röddina er gott að teygja á vöðvum og hita röddina .
Hér eru nokkur grunnatriði góðrar raddbeitingar sem Valdís Arnardóttir raddkennari tíndi saman , bæði er varða rétta líkamsstöðu og öndun .
Nánari leiðbeiningar má finna inni á vefsíðunni rodd.is .
Standið með fætur aðeins í sundur .
Festið ekki hnén í liðnum .
Þau eiga að geta rokkað aðeins til .
Festið ekki mjaðmir .
Leitið eftir að ekki hvíli spenna í þeim með því að hreyfa þær aðeins til .
Mjaðmagrind á að vera í réttstöðu , hvorki vísa fram eða aftur .
Lyftið höndum eins hátt til lofts og þið getið og haldið þeim þannig í um það bil hálfa mínútu .
Þessi æfing teygir á mitti og réttir brjóstkassa .
Þar með gerir hún öndun auðveldari Geispið alltaf þegar þið hafið þörf fyrir það .
Það er vandamál þess sem er að tala hvort hann / hún tekur það til sín .
Listi álitsgjafa Arngrímur F. Haraldsson verkefnastjóri Árni Heimir Ingólfsson tónlistarfræðingur Bergþóra Magnúsdóttir búningahönnuður Birna Anna Björnsdóttir rithöfundur Bjarni Baldvinsson töframaður Edda Björg Eyjólfsdóttir leikkona Eiður Svanberg Guðnason fyrrverandi sendiherra , ráðherra og fjölmiðlamaður Elva Dögg Melsteð skipulagsstjóri Eygló Harðardóttir félags- og húsnæðismálaráðherra Fjalar Þorgeirsson íþróttamaður Friðrik Þór Friðriksson kvikmyndaleikstjóri Greipur Gíslason viðburðastjóri Grétar S. Sigurðarson íþróttamaður Guðrún Nordal forstöðumaður Stofnunar Árna Magnússonar í íslenskum fræðum Gunnar Hansson leikari Hjörtur Hjartarson fréttamaður Hulda Þórisdóttir sálfræðingur Iðunn Steinsdóttir rithöfundur Jóhannes " Jói " Ásbjörnsson Hamborgarafabrikunni Jón Gunnar Geirdal markaðsmaður Jón Viðar Jónsson gagnrýnandi Jón Axel Ólafsson útgefandi Jón Jósep Snæbjörnsson tónlistarmaður Jónas Þórir Þórsson orgelleikari Kristjana Stefánsdóttir djasssöngkona Kristófer Dignus kvikmyndaleikstjóri Linda Vilhjálmsdóttir rithöfundur Oddgeir Einarsson lögfræðingur Óttar Guðnason kvikmyndatökumaður Margrét Pála Ólafsdóttir hugmyndasmiður Hjallastefnunnar Ragnar Bragason kvikmyndaleikstjóri Ragnheiður Gröndal tónlistarkona Richard Scobie kvikmyndagerðarmaður Salka Guðmundsdóttir skáld og þýðandi Sesselja Thorberg innanhússráðgjafi Sigríður Ásta Árnadóttir textílhönnuður Sigríður Heimisdóttir iðnhönnuður Sigríður Víðis Jónsdóttir kynningarstjóri og fjölmiðlafulltrúi UNICEF Sigurjón Kjartansson gamanleikari og handritshöfundur Silja Aðalsteinsdóttir ritstjóri Skjöldur Sigurjónsson stórkaupmaður Unnur Eggertsdóttir söngkona Úlfur Eldjárn tónskáld Vala Matthíasdóttir fjölmiðlakona Vera Sölvadóttir kvikmyndaleikstjóri Viðar Eggertsson leikstjóri Víkingur Heiðar Ólafsson píanóleikari Yrsa Sigurðardóttir rithöfundur Þorbjörg Helga Vigfúsdóttir borgarfulltrúi Þórunn Sigurðardóttir leikstjóri og fyrrv .
stjórnandi Listahátíðar Örlygur Smári tónlistarmaður Þetta segir raddsérfræðingurinn Bæði Gerður og Broddi eru mjög skýrmælt og kunna að nota þagnir .
Raddir þeirra beggja eru blæbrigðaríkar , en á þessi litbrigði getur stundum skort hjá þeim sem tala opinberlega , ekki síst þegar farið er með tilbúinn texta , og þau virðast afslöppuð , " segir Valdís Arnardóttir raddkennari um raddir þeirrar konu og þess karlmanns sem sköruðu fram úr í vali á fallegustu röddunum ; Gerðar G. Bjarklind og Brodda Broddasonar .
" Rödd Brodda er djúp og svolítið hrjúf og það er þessi vissi hrjúfleiki sem ég held kannski að geri hans rödd eftirminnilega og rödd Gerðar hefur mýkt og svolítinn sönglanda .
Tjáning þeirra beggja er lifandi og eðlileg , en stundum má greina vissa tilgerð hjá fólki sem les í útvarpi og sjónvarpi .
Þá verða raddirnar oft fremur eintóna eða mónótónískar , því þótt það megi kannski greina blæbrigði í þeim eru það tilbúin blæbrigði sem hljóma ekki eðlilega .
" Tónninn drýpur Valdís segir að bæði Broddi og Gerður búi yfir þeim eiginleikum að draga hlustandann að viðtækinu og láta honum líða vel .
Það einkenni lestur þeirra beggja að í upphafi frásagnar sé sleginn nýr tónn .
" Maður heyrir það og sé setningin löng halda þau tóninum uppi , hækka hann jafnvel örlítið og við lok setninga drýpur tónninn örlítið og þannig vita hlustendur að setningu er lokið .
Þetta gera þau á fínlegan hátt og ég held að það veiti hlustendum ákveðna öryggiskennd að finna fyrir þessum " strúktúr " í lestrinum .
" Til eru aðferðir sem notaðar eru við raddgreiningu og hægt er að skoða hvað liggur líffræðilega að baki raddbeitingu og þar með þeim hljómi sem rödd einstaklingsins hefur og það sama má segja um framsögnina .
Þetta gera fagaðilar í misjöfnum tilgangi .
Fólk í Valdísar fagi notar tæknina til þess að leiðbeina einstaklingum sem vilja eða þurfa að bæta raddbeitingu sína og / eða framsögn starfs síns vegna , en talmeinafræðingar og læknar skoða og vinna með raddmein .
Aðrar fagstéttir sem þurfa að hafa mikla þekkingu á rödd eru til dæmis leikarar , því ef leikarar vilja til að mynda breyta rödd sinni fyrir hlutverk er gott fyrir þá að vita hvað liggur að baki hljóðmynduninni svo þeir geti skapað karakter með rödd sem er ólík þeirra eigin , án þess þó að skaða eða þreyta sína eigin rödd .
Góð tækni á sviði raddbeitingar gefur fólki svigrúm til sköpunar .
" Það er hægt að brjóta framburðinn hljóðfræðilega niður og nota greiningartækni til þess að lýsa einstökum eiginleikum raddarinnar , en svo getur fólk orðið ósammála þegar það þarf að lýsa rödd í heild sinni því þá er það oft persónubundið álit fólks sem getur staðið í vegi fyrir hlutlausu mati .
Þannig að skilgreining á rödd , að minnsta kosti það hvort rödd er falleg , er mjög oft lituð af smekk fólks .
" Nefmælt fólk stundum sagt vont En hvað er það sem gerir rödd óáheyrilega ? " Rödd sem einhverjum þykir óþægileg eða óáheyrileg gæti verið rödd sem er mjög eintóna , þar sem fáir tónar eru notaðir og lítið um blæbrigði .
Það er kannski hægt að líkja því við það að vera lengi í bifreið sem keyrir alltaf á þrjátíu .
Maður getur ímyndað sér slíka ferð , maður yrði fljótt leiður og færi að hugsa um eitthvað annað .
Oftast missir fólk þráðinn við að hlusta á mjög eintóna tal , þar sem lítil blæbrigði eru í tón og hrynjandi .
Hins vegar getur það þjónað tilgangi að beita röddinni þannig , eins og ef maður vildi róa , sefa eða svæfa einhvern og dáleiðarar nota gjarnan eintóna tal .
Þá má líka nefna raddir sem eru mjög spenntar en þær raddir geta orðið mjög háar bæði í tónhæð og hljóðstyrk .
Börn gætu lýst þessum röddum sem vondum eða skrækum því þær verða hvellar og háar og það einkennir meðal annars raddir sem óþægilegt er að hlusta á og eiga líka á hættu að verða fyrir skaða .
Þá má einnig nefna að nefmælgi fer oft illa í fólk enda fylgir nefmælgi hvellur hljómur í röddinni sem oft er frekar ósjarmerandi , en sem berst vel í stóru rými og getur þar með þjónað tilgangi við viss tækifæri .
" IKEA-röddin er góð " Ég vil fyrst nefna rödd Bjarna Felixsonar .
Að hlusta á hann lýsa leikjum , sérstaklega í útvarpi , var og er mjög vinalegt .
Í dag þegar ég er ekki að keppa sjálfur hlusta ég oft á KR-útvarpið bara til að heyra hann lýsa , " segir Fjalar Þorgeirsson knattspyrnumaður .
Hann nefnir einnig íþróttafréttamanninn Guðmund Benediktsson .
" Rödd Jónasar Jónassonar var seiðandi og djúp og hálfpartinn dáleiddi mann .
Að lokum vil ég svo nefna rödd Jóns Ólafssonar tónlistarmanns .
Hann hefur skírt söngrödd sína IKEA-röddina .
Hann skýrir það þannig að rödd hans sé ekkert sérstaklega góð né falleg en það sé vel hægt að nota hana , líkt og Billy-bókaskáp frá IKEA .
Rödd hans sem þáttastjórnanda er frábær .
" Pétur Einarsson í eftirlæti " Guðni Kolbeinsson er með gríðarlega slakandi rödd og djúpa .
Hann notar þagnir sem hefur þau áhrif að maður meðtekur það sem hann segir .
Lög unga fólksins með Gerði G. Bjarklind koma einnig upp í hugann.Vinaleg rödd sem maður vill hlusta á , " segir Þorbjörg Helga Vigfúsdóttir borgarfulltrúi .
" Djúp rödd Péturs Einarssonar er þá alveg einstaklega minnisstæð í svo mörgum hlutverkum .
Þeir sem yngri eru þekkja hann helst sem Mufasa í Konungi ljónanna .
Gleðin í rödd Guðrúnar Gunnarsdóttur kætir mig og hlátur hennar er smitandi .
Af þeim sem eru farnir var Helgi Skúlason heitinn með einstaka rödd .
" Flöt framsögn of algeng " Það væri hægt að nefna ýmsar raddir en ég ætla að nefna fjórar , " segir Þórunn Sigurðardóttir , leikstjóri og fyrrv .
stjórnandi Listahátíðar .
" Tveir þeir fyrrnefnu voru þekktir fyrir afar persónulegar og sérkennilegar raddir .
Þorsteinn Ö. Stephensen hafði hása , djúpa rödd sem gat verið bæði ógnandi og bljúg .
Þá nefni ég Lárus Pálsson , sem hafði svo blæbrigðaríka og munúðarfulla rödd að það var sagt að konur yrðu ástfangnar af honum bara af því að hlusta á hann .
Báðir voru þeir miklir bókamenn og raddir þeirra báru það með sér .
Af núlifandi fólki vil ég nefna tvo fjölmiðlamenn , því að það er þrátt fyrir allt enn sjaldgæfara að heyra raunveruleg raddgæði hjá fjölmiðlafólki en hjá leikurum .
Afleitar áherslur og innihaldslaus og flöt framsögn er allt of algengt hjá báðum hópum .
Fyrst nefni ég Brodda Broddason og síðan vil ég nefna Eddu Andrésdóttur , sem hefur ákaflega fallega rödd og kankvísa og góða framsögn .
" Aðalröddin " Pétur Pétursson þulur er órjúfanlegur hluti af æsku minni .
Röddin sem maður vaknaði og sofnaði við .
Ef einhver einstaklingur hefur borið viðurnefnið " Röddin " með rentu , þá er það hann , " segir Richard Scobie kvikmyndagerðarmaður .
" Rödd hans var órjúfanlegur hluti af íslenskri menningu á liðinni öld – þjóðareign .
Sjómenn hafa greint frá því að þegar þeir nálguðust Ísland , náðu útvarpsbylgjunum – þá vissu þeir að þeim var borgið .
Pétur var þeim sem viti á bjargi , fastur punktur í tilverunni .
" Tækniröddin " Rödd Lísu Pálsdóttur er afar sérstök og þægileg áheyrnar .
Hún fær mann til að sperra eyrun , " segir Yrsa Sigurðardóttir rithöfundur .
" Rödd Örnólfs Thorlacius var samnefnari þáttarins Nýjasta tækni og vísindi sem var stórkostlegur .
Á sinn skýra og rólega máta kom rödd hans því áleiðis að þótt margt í heimi sé mislukkað eru tæknin og vísindin aldrei langt undan með fyrirheit um að bráðum verði allt betra .
Þegar Vigdís Finnbogadóttir talar þá hlustar maður .
Hún er ávallt svo yfirveguð , vitur og faguryrt að maður veit að það er von á góðu þegar maður heyrir óm af rödd hennar , maður þagnar og leggur við hlustir .
" Endurnýjun skortir Jón Viðar Jónsson leiklistargagnrýnandi segist hafa alist upp við raddir afburða upplesara á Rás 1 .
Hann nefnir fólk eins og Helgu Bachmann , Rúrik Haraldsson , Kristbjörgu Keld , Erling Gíslason , Róbert Arnfinnsson , Flosa Ólafsson , Lárus Pálsson og Þorstein Ö. " Kristín Anna Þórarinsdóttir var líka með heillandi rödd , að ég tali nú ekki um hana Helgu Valtýsdóttur , gædd bæði mýkt , kynþokka og sterkum karakter ; ef ég ætti að nefna þá kvenrödd sem hefur heillað mig mest í útvarpi hugsa ég að ég myndi nefna hana .
Af núlifandi útvarpsmönnum myndi ég helst nefna Gunnar Stefánsson og Hjalta Rögnvaldsson .
Mér finnst enginn leikari af yngri kynslóð hafa náð upp í eldra fólkið ; þeir eru allir í bíómyndunum , útvarpið er að týnast og endurnýjun hefur ekki orðið sem skyldi , því miður .
" Vodafone-röddin " Ég er mjög veikur fyrir yfirveguðum kventónlistarnördaröddum hjá RÚV .
Gerður G. Bjarklind var alltaf í uppáhaldi og mér finnst þægilegt að hlusta á Andreu Jónsdóttur , Lönu Kolbrúnu og Unu Margréti .
Svoleiðis raddir fá mig til að slaka á og láta mér líða vel , " segir tónlistarmaðurinn Úlfur Eldjárn .
" Þegar kemur að karlpeningnum nefni ég Finnboga Pétursson myndlistarmann , sem hefur talað inn á fjölda auglýsinga , var til dæmis lengi Vodafone-röddin .
Helgi Skúlason var og verður alltaf í miklu uppáhaldi hjá mér og svo held ég að fáir toppi hljómbotninn hjá Ólafi Darra .
Ég verð svo að lokum að nefna Eggert Þorleifsson , mæli sérstaklega með talsetningu hans á Tinna-teiknimyndunum .
" Sakna Evu Maríu " Nú fyrst ber að nefna klassískar raddir ; Jón Múla Árnason og Gerði G. Bjarklind , " segir Sigríður Heimisdóttir iðnhönnuður .
" Ein rödd sem ég sakna af ljósvökunum er rödd Evu Maríu Jónsdóttur .
Hún er hlýleg og mjúk og svo er konan svo fjandi klár .
Önnur rödd sem ég vil nefna er rödd Völu Matthíasdóttur .
Það er svo mikill hlátur og jákvæðni í henni enda konan óvenju skapgóð .
Að lokum vil ég nefna Jónas Jónasson .
Það var einfaldlega gott að hlusta á hann .
" Bassinn sem berst langt " Rödd Jóhanns Sigurðarsonar kemur strax upp í hugann .
Þessi djúpi bassi ómar svo ótrúlega fallega og gæti auðveldlega borist marga kílómetra , " segir Unnur Eggertsdóttir söngkona .
" Rödd Halldórs Laxness er líka í sérstaku uppáhaldi hjá mér .
Bæði talandinn og málfarið voru svo einkennandi fyrir hann og engu öðru lík .
Önnur rödd sem ég fæ ekki nóg af er röddin hennar Sigríðar Thorlacius .
Ótrúlega þægilegt að hlusta á hana tala .
" Gleymum ekki Loga " Það er alltaf fallegur tónn í rödd Gerðar G. Bjarklind , alveg sama hvað hún er að lesa .
Vinaleg og þægileg rödd .
Svo er hún líka bara svo dæmalaust yndisleg , " segir Hjörtur Hjartarson fréttamaður .
" Atli Freyr Steinþórsson , þulur á Rás eitt , er með einhverja fallegustu röddina í útvarpi í dag .
Djúp , stór og kraftmikil en um leið skýr , blíð og viðkvæm .
Kristófer Helgason á Bylgjunni er með rödd sem er gerð fyrir útvarp .
Hljómar vel , alltaf " jöfn " og einhvern veginn alltaf í sömu tóntegund , sem er mikill kostur .
Það vill oft gleymast hvað Logi Bergmann er með góða rödd vegna þess hversu góður sjónvarpsmaður hann er .
Þetta tvennt hangir auðvitað saman .
Það er ekki hægt að setja saman svona lista án þess að hafa Brodda Broddason á honum .
" Oftar nefnd en aðrir Raddir þeirra sem oftar heyrast í útvarpi og sjónvarpi en þeirra sem eru og hafa verið minna áberandi upp á síðkastið koma trúlega fljótar upp í hugann hjá fólki .
Sömuleiðis eru ákveðnar starfsstéttir oftar í útsendingu en aðrar .
Hins vegar er ljóst að séu raddir skoðaðar eftir starfsstéttum , svo sem stjórnmálamönnum , leikurum , útvarpsfólki og svo framvegis , eru nokkrir sem rötuðu oftar á blað en aðrir .
Hér gefur að líta nöfn nokkurra : Stjórnmálamenn Sigmundur Davíð Gunnlaugsson forsætisráðherra " Flauelsmjúk rödd .
" " Var góður í sjónvarpinu og er ekki síðri sem forsætisráðherra .
" Árni Magnússon , fyrrverandi ráðherra " Djúp , gleðileg en jafnframt skelegg rödd .
" Björn Bjarnason , fyrrverandi ráðherra " Stjórnmálamaður þarf að hafa rödd sem virkar vel á mann og hvetur mann til að hlusta .
" Eygló Harðardóttir " Afslöppuð , tilgerðarlaus .
Rödd sem fellur manni í geð .
" Oddný G. Harðardóttir þingmaður " Þægileg og yfirveguð .
" Vigdís Finnbogadóttir " Mikil hlýja .
" Leikarar Arnar Jónsson " Með eina dramatískustu og áhrifaríkustu rödd sem ég man eftir .
" Bessi Bjarnason Gunnar Eyjólfsson " Dýptin og skýrleikinn þannig að hárin rísa .
" Kristbjörg Kjeld " Ofboðslega dramatísk , sérstök og falleg .
" Margrét Vilhjálmsdóttir " Flottasta hása rödd Íslands .
" Þórunn Erna Clausen Rithöfundar Halldór Kiljan Laxness Einar Kárason Gerður Kristný " Einfaldlega falleg rödd .
" Þorvaldur Þorsteinsson " Mikill söknuður að honum .
" Úr fjölmiðlunum Atli Freyr Steinþórsson " Ein efnislegasta röddin af yngri kynslóðinni .
" Eiríkur Guðmundsson Eva María Jónsdóttir " Vonandi kemur hún aftur .
" Guðni Kolbeinsson " Föðurleg rödd og hljómmikil en glettnisleg og með björtum yfirtón .
" Guðrún Gunnarsdóttir Ragnheiður Ásta Pétursdóttir Kristín Anna Þórarinsdóttir Lana Kolbrún Eddudóttir Rakel Þorbergsdóttir " Skemmtilega glaðbeitt í röddinni og sposk á svipinn .
" Sigurlaug Jónasdóttir Sigvaldi Júlíusson " Best í heimi þegar hann kynnir veðurfréttir .
" Tónlistarfólk með góða " talrödd " Kristinn Sigmundsson Egill Ólafsson " Rödd sem er jafnstór hvort sem hún er sungin eða töluð .
" Jakob Frímann Sigríður Thorlacius Ragnhildur Gísladóttir Úr ýmsum áttum Margrét Pála Ólafsdóttir , hugmyndasmiður Hjallastefnunnar Bryndís Hlöðversdóttir , fyrrverandi rektor á Bifröst Jón Ólafsson heimspekiprófessor Páll Skúlason , fyrrverandi rektor Háskóla Íslands og heimspekiprófessor Sigurbjörn Einarsson , fyrrverandi biskup " Hafði rödd sem náði innst inn í sálarkimann .
Það var eins og hann krefðist þess að maður legði við hlustir .
" Þorleifur Hauksson , íslenskufræðingur og þýðandi " Hefur einstaklega fallega , hljómmikla og hlýlega rödd .
Rödd hans veitir manni vellíðan , öryggi og umvefur mann væntumþykju , hvort sem hann er að þylja upp dróttkvæði eða nýjustu kjör einhvers bankans .
" Sigmundur Davíð Gunnlaugsson , Sigurbjörn Einarsson , Kristbjörg Kjeld og Rakel Þorbergsdóttir hafa og höfðu flottar raddir að mati álitsgjafa .
