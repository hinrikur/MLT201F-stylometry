Aurapúkinn er sérlega vandvirkur þegar kemur að kaupum á fatnaði .
Gengur hann svo langt að nota myndaforritið Picasa til að búa til myndaspjald ( e. collage ) og kortleggur þar hvaða föt hann á til , hvað vantar og hvað passar með hverju .
Hann gætir að því að eiga örugglega nokkrar vandaðar og vel sniðnar undirstöðuflíkur og leyfir sér ekki að bæta við tískuflíkum líðandi stundar nema grunnfatnaðurinn sé í lagi .
Það má nefnilega komast upp með margt með vandaða leðurskó við höndina ; svarta og brúna , klassísk belti í sömu litum , fínar skyrtur í hvítu og bláu og svo buxur og jakka í svörtu og / eða gráu .
Grunnurinn þarf að vera vandaður og getur kostað sitt , en með skipulaginu og aganum losnar púkinn á móti við þau útgjöld sem fylgja tíðum , hvatvísum og ómarkvissum fatakaupum .
