Daníel Þór Irvine , fulltrúi á fjármálasviði Háskóla Íslands og viðskiptafræðinemi , á hundinn Bellu af gerðinni chihuahua .
Daníel eignaðist tíkina þegar hún var fimm vikna gömul .
" Ég fékk hana í ágústmánuði árið 2009 .
Við áttum annan hund sem hét Totti af sömu gerð og okkur langaði að fá annan hund sem gæti verið leikfélagi fyrir hann .
Þau urðu svo bestu félagar og hann tók Bellu í raun og veru að sér .
Bella var svo ung þegar hún kom , en það má helst ekki taka hunda svona unga af mæðrum sínum .
Hún var því ómótuð þegar hún kom til okkar en Totti reddaði því alveg , " segir Daníel .
Bella er kraftmikill persónuleiki og þreytist seint á því að láta Daníel henda hlutum sem hún sækir svo og skilar .
Hún hefur mjög gaman af útiveru og skellir sér reglulega út að skokka með eiganda sínum .
" Það er kraftur í henni og hún hefur ótrúlegt úthald miðað við stærð .
Hún gefur ekkert eftir þegar við förum út að hlaupa og fylgir mér hvert sport , " segir Daníel og bætir við að Bella sé með einstaklega góða vöðvabyggingu miðað við aðra hunda af sömu tegund .
