Litla kantónan Zug stendur við fótskör Alpafjalla .
Stöðuvatnið sem ber nafn hennar , Zugersee , hnitar næstum áttu í landakortið .
Kaupstaðurinn Zug situr við norðausturhorn vatnsins , girt af til austurs af fjallinu sem nefnt er eftir kantónunni ; Zugerberg .
Þeir hafa ekki látið fjölbreytnina í nafnavali hlaupa með sig í gönur , kantónu-menn til forna .
Innan Sviss er Zug þekktust fyrir kirsuberin og afurðir þeirra en þar eru kirsuberja-snapps og -terta þekktust .
Utan Sviss er Zug líklega kunnust fyrir að vera heimilisfesti fjölþjóðlegra fyrirtækja sem sækja í íhaldssamt fyrirtækjaumhverfi , sem breytist ekki eftir því hvort ríkjandi vindátt er landsynningur eða útsynningur .
Hér er ekki slæmt að vera ef maður hefur útivist að áhugamáli ; ég ímynda mér að það sé verra ef innivist er það sem mönnum er hvað hugleiknust .
Haraldur Guðmundsson 