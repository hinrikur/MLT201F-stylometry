Eygló Ingadóttir hjúkrunarfræðingur hefur verið ráðin hjúkrunarstjóri Sinnum , en á vettvangi fyrirtækisins er sinnt heimaþjónustu og aðstoð við sjúka og þá sem aðstoð þurfa .
Eygló ber ábyrgð á faglegu starfi heimaþjónustunnar og hvíldardvöl og stjórnun á Heimilinu sem svo er kallað .
Það er við Holtsbúð í Garðabæ og þar fær inni fólk sem þarf heimaþjónustu í ríkari mæli en gengur og gerist .
Hjá Sinnum starfa nú yfir 70 starfsmenn við heimaþjónustu , á sjúkrahóteli , á Heimilinu og svo framvegis .
Nokkur hundruð einstaklingar njóta þjónustu fyrirtækisins daglega .
Sl. þrjú ár hefur Eygló verið formaður hjúkrunarráðs Landspítala háskólasjúkrahúss og einnig verið verkefnastjóri á Landspítala , stundakennari við hjúkrunarfræðideild Háskóla Íslands auk þess að sinna almennum hjúkrunarstörfum .
Hún kemur til starfa hjá Sinnum þann 1. nóvember nk. sbs@mbl.is 