Hjálparsveit skáta í Reykjavík , Björgunarsveitin Kjölur , Kjalarnesi og Björgunarsveit Hafnarfjarðar fengu fyrr í mánuðinum formlega afhentan búnað sem keyptur var fyrir framlag úr styrktarsjóði Isavia .
Tæki þessi eru af ýmsum toga og munu nýtast sveitunum meðal annars í hlutverki þeirra í flugslysaáætlunum Isavia .
Reykjavíkurskátar hlutu styrk til kaupa á fjórum töskum sem sameina allan neyðarbúnað sveitarinnar í hverju farartæki .
Þar er nú að finna bráðaflokkunartösku , nýja súrefniskúta , blóðþrýstingsmæla , reykbombur , neyðarblys og fleira .
Björgunarsveitin Kjölur hlaut styrk til að kaupa bakbretti sem nýtist vel við þröngar aðstæður .
Fyrir peninga frá Isavia kaupa Hafnfirðingarnir sjúkrabörur .
Börurnar eru gerðar eftir nýrri hönnun og eru með ýmsum fylgibúnaði á borð við einangrunarpoka sem klæða má sjúklinga í til þess að halda á þeim hita .
Þá eru börurnar auðveldar í flutningi og þær má nota við röntgen- og sneiðmyndatöku .
sbs@mbl.is 