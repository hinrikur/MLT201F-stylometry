Mér finnst skemmtilegast að lesa ævintýrabækur eins og Hringadróttinssögu , Hobbitann og Harry Potter .
Mér fannst líka skemmtilegt að lesa bækurnar um Narníu .
Svo horfi ég á myndirnar þegar ég er búin að lesa bækurnar .
Það sem mér finnst skemmtilegt við þessar sögur er hvað þær eru spennandi .
Þær eru ævintýri og allt getur gerst í ævintýrum .
Núna er ég að lesa Hroka og hleypidóma eða Pride & Prejudice eftir Jane Austen .
Og um daginn var ég að lesa íslensku þýðinguna á The Great Gatsby eftir F. Scott Fitzgerald , ég las hana bara af því ég fór á myndina í bíó og langaði til að lesa bókina líka .
Þessar bækur eru báðar frekar gamlar og með aðeins flóknari texta svo ég er lengur að lesa þær heldur en aðrar bækur .
Mér fannst samt þægilegra að vera búin að sjá myndirnar áður en ég las bækurnar af því þá fannst mér auðveldara að skilja allt sem gerist í sögunum .
