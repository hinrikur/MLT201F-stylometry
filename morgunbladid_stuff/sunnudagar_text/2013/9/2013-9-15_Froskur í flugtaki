Nasa sendi ómönnuðu geimflaugina LADEE á sporbraut tunglsins í vikunni .
Þegar flaugin tók af stað smelltu fjarstýrðar myndavélar í gríð og erg af enda flugtak geimflauga vel skrásettir atburðir .
Þegar myndirnar voru svo settar inn í tölvu og sendar fjölmiðlum um allan heim kom í ljós froskur einn , sem var þar fljúgandi um loftin blá á einni myndinni .
Margir töldu að um falsanir væri að ræða en NASA staðhæfir að ekkert hafi verið átt við myndirnar og að myndin sé ekta .
Engin myndvinnsluforrit hafi verið notuð .
" Ljósmyndadeild NASA getur staðfest að myndin er alveg ekta .
Hins vegar vitum við ekki um afdrif frosksins því miður .
Spurning hvort síðustu orð hans hafi verið ; Orrrbit , orrbit , " segir í tilkynningu frá NASA í léttum dúr .
Verkefnið kostar 280 milljónir dollara , 34 milljarða króna , en flaugin á að safna upplýsingum um andrúmsloft tunglsins og agnir í kringum það .
Merkilegt nokk er þetta ekki fyrsta dauðsfall dýrs í flugtaki hjá NASA .
Árið 2005 , þegar STS-114 fór á loft , flaug fugl á eldsneytistankinn .
Sá fugl flaug ei meir .
