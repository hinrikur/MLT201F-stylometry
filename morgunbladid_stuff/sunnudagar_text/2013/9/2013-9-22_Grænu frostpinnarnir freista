Um árabil hefur Guðný Harðardóttir staðið vaktina hjá vinnumiðluninni Strá og hjálpað fólki að finna draumastarfið og fyrirtækjum að finna draumastarfsmanninn .
Guðný segist eiga allt sem hún þarf en þætti ekki verra að eignast smáhund .
Hvað eruð þið mörg í heimili ? Bara við hjónin , en fjölgar um helgar þegar börn , tengdabörn og barnabörn fjölmenna í sunnudagsmat .
Þá líður mér eins og ítalskri ömmu og tísti af ánægju .
Hvað áttu alltaf til í ísskápnum ? Te , ost og mjólkurvörur aðrar , heilsubrauð , ávaxtasafa , egg , hvítlauk , steinselju , grænmeti og ávexti .
Pitsur í frystinum ef ömmustelpa kemur við eftir skóla .
Hvað fer fjölskyldan með í mat og hreinlætisvörur á viku ? Eigum alltaf kjöt og fisk í frystinum , eyðum að meðaltali ca .
20.000-30.000 kr. á viku í annað , stundum þó minna .
Hvar kaupirðu helst inn ? Förum í Krónuna og Bónus , en í Kost eða Fjarðarkaup fyrir stórinnkaupin , finnst sjálfri best að versla þar .
Ég fell þó síður fyrir freistingunum í Krónunni og Bónus .
Hvað freistar helst í matvörubúðinni ? Vínber , safarík og freistandi , vanilluís , jarðarber , allskonar ostar og ferskar döðlur , en beiti mig hörðu til að standast lakkrís og græna frostpinna .
Hvernig sparar þú í heimilishaldinu ? Við fáum t.d. kjötvörur beint frá bónda , en þykir líka gaman að búa til nýja rétti úr afgöngunum .
Gufusoðni fiskurinn getur endað í vel kryddaðri fiskisúpu á næsta degi .
Hvað vantar helst á heimilið ? Æ , mig langar í smáhund , en annars höfum einfaldlega allt sem við þurfum .
Eyðir þú í sparnað ? Nei , en við kaupum allt af barnabörnunum til styrktar skóla- og kóraferðum .
Geymslurnar eru fullar af eldhúsrúllum , WC-rúllum og jólagjafapappír , plastpokum og þess háttar " ofursparnaði " .
Skothelt sparnaðarráð ? Mottó eiginmannsins er : " Aldrei að fleygja neinu , " svo ég er að spá í að opna bílskúrssölu með vorinu .
