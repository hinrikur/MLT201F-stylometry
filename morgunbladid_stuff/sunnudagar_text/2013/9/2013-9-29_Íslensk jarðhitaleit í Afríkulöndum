" Ég er ánægður með að sjá samvinnu okkar við sendinefnd ESB í Rúanda komast á flug í þessu spennandi verkefni um jarðhitarannsóknir á landamærum Búrúndí , Austur-Kongó og Rúanda , " segir Engilbert Guðmundsson , framkvæmdastjóri Þróunarsamvinnustofnunar Íslands .
Samstarf til fyrirmyndar " Það er ánægjulegt að ÞSSÍ geti haldið áfram að veita stuðning við framkvæmd þessa verkefnis .
Ég tel einnig að samstarfið sé til fyrirmyndar um árangursríka samræmingu veitenda þróunaraðstoðar um fjármuni vegna nýtingar á jarðvarma , " segir Engilbert í fréttatilkynningu Á árinu hefur Þróunarsamvinnustofnun með fulltingi sérfræðinga Íslenskra orkurannsókna átt samstarf við sendiskrifstofu ESB í Rúanda og sameiginlega orkustofnun þjóðanna þriggja um undirbúning jarðhitarannsókna á Bugurama / Ruzizi-svæðinu .
Í kjölfar þessa undirbúnings og útboðs á vegum ESB skrifaði íslenska jarðhitafyrirtækið Reykjavík Geothermal ( RG ) á dögunum undir samning við ESB um jarðhitarannsóknir á þessu svæði .
Stuðningur , eftirlit og vöktun Samstarfsaðilar eru Mannvit og Ngali Institut .
Samningurinn felur í sér að RG tekur að sér grunnrannsóknir á tilteknum svæðum í löndunum þremur og gefi rannsóknir tilefni til tekur fyrirtækið einnig að sér tilraunaboranir .
Hlutverk Þróunarsamvinnustofnunar í þessu samstarfi við ESB og EGL felst í stuðningi við eftirlit og vöktun á rannsóknarvinnu .
Sérfræðingar ÍSOR munu fyrir hönd ÞSSÍ sinna tæknilegri aðstoð og fleiru .
sbs@mbl.is 