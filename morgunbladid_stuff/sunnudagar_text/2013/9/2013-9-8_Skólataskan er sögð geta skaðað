Fólk úr Iðjuþjálfafélagi Íslands , í samstarfi við Landlækni , stendur fyrir Skólatöskudögum 30. september til 4. október .
Létta leiðin er rétta leiðin er yfirskrift verkefnisins sem er haldið skv. bandarískri fyrirmynd .
Hér heima er þetta í 8. sinn sem íslenskir iðjuþjálfar standa að verkefni þessu líku en sl. haust tóku nítján íslenskir iðjuþjálfar og þrettán nemar úr greininni þátt í verkefninu .
Veittu þeir fræðslu til rúmlega 1.100 grunnskólabarna .
Taskan spilar stórt hlutverk í lífi barns sem stundar skóla , segja iðjuþjálfar .
Nauðsynlegt sé að nemendur og foreldrar og aðrir séu meðvitaðir um áhrif rangrar notkunar skólatöskunnar á líkamlega heilsu barna og ungmenna , því stoðkerfisvandi er vaxandi vandamál .
Vigta töskur og reikna út " Á Skólatöskudögum fræða iðjuþjálfar nemendur , foreldra og kennara um rétta notkun á skólatöskum .
Nemendur fá að vigta skólatöskurnar sínar og reikna út hvort skólataskan sé af æskilegri þyngd miðað við þeirra eigin líkamsburði .
Börnin fá einnig í hendurnar leiðbeiningar um hvernig taskan á að vera stillt , hvernig best sé að raða í hana og hvaða þætti er mikilvægt að horfa á þegar ný taska er keypt , " segir í frétt frá Iðjuþjálfafélagi Íslands .
sbs@mbl.is 