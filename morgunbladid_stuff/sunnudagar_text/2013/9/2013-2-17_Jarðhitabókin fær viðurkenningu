Samband bankarískra útgefenda veitti á dögunum aðstandendum ritverks um endurnýjanlega orku hin eftirsóttu PROSE-verðlaunin .
Þau eru veitt eru fyrir stór margra binda alfræðirit .
Í verkinu er fjallað um alla endurnýjanlega orkugjafa og í einni átta bóka í ritverkinu er fjallað um jarðhita .
Ritstjóri þeirrar bókar er Þorsteinn I. Sigfússon , prófessor og forstjóri Nýsköpunarmiðstöðvar Íslands .
Heildarverkið er á fimmta þúsund síður og kom út sl. sumar hjá Elsevier-forlaginu í Oxford .
Aðalritstjóri verksins var Ali Sayigh , prófessor hjá Háskólanum Southampton í Bretlandi .
Jarðhitabókin er borin uppi af köflum rituðum af íslenskum vísinda- og tæknimönnum .
Höfundar eru Guðni Axelsson , Brynhildur Davíðsdóttir , Ólafur Flóventz , Gylfi Páll Hersir , Kristján Sæmundsson , Sigrún N. Karlsdóttir , Halldór Ármannsson , Þráinn Friðriksson , Helga Kristjánsdóttir , Ásgeir Margeirsson og Þorsteinn I. Sigfússon .
Vísindamenn standa framarlega Landsbókasafn – háskólabókasafn hefur tekið verkið í safnkost sinn og verður það varðveitt á Íslandsdeild safnsins .
Þorsteinn Ingi Sigfússon sagði við kynningu á verkinu í Landsbókasafni að PROSE-viðurkenningin væri kærkomin og bókin bæri vitnisburð um hvað íslenskir vísindamenn stæðu framarlega á þessu sviði .
sbs@mbl.is 