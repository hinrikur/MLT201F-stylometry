" Þetta er Atlas , tveggja ára hreinræktaður labradorhundur , " segir Sigurður G. Guðjónsson lögfræðingur .
Sigurður fer alltaf út með hundinn á morgnana í léttan göngutúr .
" Ég ætlaði aldrei að eignast hund , en dóttir mín ætlaði að fá sér hund og gerði það .
Svo endaði þetta eins og svo oft ; að foreldrarnir sitja uppi með dýrið .
Það er oft þannig að börn fá sér hund en foreldrar sitja uppi með hann , " segir hann og hlær .
Sigurði hefur blöskrað sóðaskapur Reykvíkinga í gönguferðum sínum með Atlas og sett upp fésbókarsíðu sem heitir Rusl í Reykjavík og fengið mikil viðbrögð .
" Eftir því sem göngutúrarnir lengdust jókst ruslið .
Ég er búinn að bera óhemjumagn af rusli heim og sorpmæling mín frá heimili mínu er trúlega töluvert meiri en neyslan .
" Verkefni þeirra Atlass hefur vakið mikla athygli og segja má að Atlas sé orðinn varðhundur hreinnar borgar .
" Reykjavík er mjög sóðaleg borg og við göngum mjög illa um hana .
Hér er bara öllu hent út um bílgluggann .
Reykjavík mætti þess vegna kalla Ruslavík , " segir Sigurður íbygginn á svip .
