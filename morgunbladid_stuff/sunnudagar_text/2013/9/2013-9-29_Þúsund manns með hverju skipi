Síðasta skemmtiferðaskip ársins kemur til Reykjavíkur 4. október nk. en það er skipið Sea Spirit .
Um 100.000 farþegar og um 50 þúsund manns í áhöfnum hafa komið hingað til lands með skemmtiferðaskipum í sumar og er það enn eitt metið í fjölda ferðamanna sem koma sjóleiðina , að því er fram kemur í tilkynningu frá TVG-Zimsen , sem sér um þjónustu við flest skemmtiferðaskip sem hingað koma .
Fleiri farþegar en áður , , Sumarið hefur gengið mjög vel heilt yfir .
Það eru aðeins færri komur skipa en á síðasta ári en hins vegar eru aðeins fleiri farþegar þar sem skipin eru í mörgum tilvikum stærri en áður , " segir Jóhann Bogason , deildarstjóri hjá TVG-Zimsen Í sumar tóku liðsmenn TVG-Zimsen á móti alls 100 skemmtiferðaskipum og sé deilt í farþegatöluna þýðir það 1.000 manns per skip .
Alls komu 35 til hafnar í Reykjavík , 25 á Akureyri , 13 á Ísafirði , 6 í Vestmannaeyjum .
Einnig var tekið á móti skipum í Grundarfirði , Seyðisfirði , Höfn , Grímsey , Húsavík , Siglufirði , Þórshöfn og Djúpavogi .
Í nokkrum tilvikum setti veður strik í rekninginn svo skip urðu frá að hverfa og breyta varð áætlunum þeirra .
Norðurljósaferðir eru möguleiki , , Skemmtiferðaskipin eru farin að koma fyrr en áður en fyrstu skipin í ár komu um miðjan maí og síðasta skipið fer í byrjun október .
Í nánustu framtíð erum við farin að sjá möguleika á vetrarferðum skemmtiferðaskipa hingað til lands , m.a. út af auknum áhuga ferðamanna á að sjá norðurljósin , " segir Jóhann .
sbs@mbl.is 