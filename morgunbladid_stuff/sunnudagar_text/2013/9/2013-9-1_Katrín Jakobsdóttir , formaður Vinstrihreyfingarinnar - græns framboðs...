Katrín Jakobsdóttir , formaður Vinstrihreyfingarinnar - græns framboðs , segir frá því á Facebook hvernig samverjar í umferðinni geta verið yndislegir : " Ég verð væmnari með hverjum deginum sem líður .
Þegar samferðamenn mínir í umferðinni hirða upp hjólkoppana sem hrynja af mér og elta mig til að koma þeim til skila munar minnstu að ég gráti af gleði ...
Ökuleikni minni fer ekki fram með sama hraða ! " Á meðan lýsti þáttastjórnandinn Sölvi Tryggvason því yfir að hann ætlaði að einfalda líf sitt svo um munaði og selja " fullt af dóti á næstunni .
Jakkar , jakkaföt , peysur , gallabuxur , bolir , belti , skór og fleira .
Meira úrval en í flestum búðum með föt á karla .
Stærðir eru yfirleitt medium , 48 í jökkum og 31-33 í buxum , 42 í skóm .
Þeir sem vilja kaupa flott föt á kostakjörum mega endilega hafa samband ! " Einhverjum varð nóg um að Sölvi ætlaði að losa sig við hluti á borð við forláta Ray Ban sólgleraugu .
Hafliði Breiðfjörð , eigandi vefsíðunnar fótbolti.net , skrifaði á Twitter að hann hefði gert mistök í textalýsingunni í vikunni .
" Biðst afsökunar hafi ég sært einhvern .
Búinn að taka þátt í söfnuninni og hvet aðra til þess sama .
" Hafliði hafði skrifað í textalýsingu sinni í leik Fjölnis og Þróttar í fyrstu deild karla að atvikið þar sem Sigurður Hallvarðsson hafi fengið að fara inn á völlinn og faðma son sinn , Aron Sigurðason , sem leikur með Fjölni í fyrstu deildinni , fáránlegt .
Skrifaði hann að það ætti að bera virðingu fyrir leiknum .
Sigurður hafði fengið leyfi frá dómara leiksins til að faðma Aron ef hann myndi skora .
Sigurður gekk í gær frá Hveragerði til Reykjavíkur og safnaði fyrir Ljósið , endurhæfingar- og stuðningsmiðstöð fyrir fólk sem hefur fengið krabbamein .
Sigurður hefur glímt við erfið veikindi í 10 ár .
