" Mín innri kona " nefnist sýning eftir Dröfn Guðmundsdóttur sem opnuð verður á " Veggnum " í Galleríi Korpúlfsstöðum í dag kl. 16 .
Þetta er síðasta sýning Drafnar , en hún var langt komin með undirbúning hennar , þegar hún féll frá 13. júní sl. Dröfn útskrifaðist frá myndhöggvaraskori MHÍ 1993 .
Hún rak vinnustofu á Fálkagötu 30b um margra ára skeið og síðustu árin á Korpúlfsstöðum .
Hún stofnaði ásamt öðrum listakonum galleríið Listakot sem starfrækt var um tíma á Laugavegi og síðar var hún einn af stofnendum Gallerís Korpúlfsstaða .
" Dröfn rak eigið fyrirtæki , Íslenska list , utan um listaverk sín og handverk .
Fyrst og fremst er Dröfn kunn fyrir glerverk sín , en hún vann einnig með önnur efni s.s. pappír síðustu ár , " segir í tilkynningu .
Sýningin " Mín innri kona " verður opin fram í október á sama tíma og Gallerí Korpúlfsstaða , þ.e. fimmtu- og föstudaga kl. 14-18 og laugar- og sunnudaga kl. 12-16 .
