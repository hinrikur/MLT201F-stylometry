Ástir og tilfinningamál Íslendinga á fyrstu öldum Íslandsbyggðar eru viðfangsefni Gunnars Karlssonar sagnfræðings í forvitnilegri bók sem kemur út í októberbyrjun .
Gunnar hefur rannsakað þessi hjartans mál og einkum réttarsögu ástarinnar um nokkra hríð og kennt á námskeiði um efnið .
Bókin Ástarsaga Íslendinga að fornu er ætluð almennum lesendum , nemendum og fræðimönnum sem áhuga hafa á þessum mikilvæga þætti þjóðlífsins en meðal viðfangsefna þar eru makaval , tilhugalíf , hjúskaparhömlur af ýmsu tagi , ástir í hjónabandi , framhjáhald , feðrun barna , skilnaðir , ást á eigin kyni og fjögur hjónabönd Guðrúnar Ósvífursdóttur .
