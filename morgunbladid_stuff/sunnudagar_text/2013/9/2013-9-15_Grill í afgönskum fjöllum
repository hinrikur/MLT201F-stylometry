Mazar-e Sharif er stærsta borg Norður-Afganistans .
Íbúafjöldinn hér er óþekktur , enginn veit í raun hversu margir búa í borginni .
Þetta er stór iðnaðarborg , með þungri umferð og miklum ys og þys .
Hér eru sumrin heit og rykug en hitinn fer upp í 45 gráður þegar mest er .
Veturnir eru að sama skapi kaldir .
Á vorin og haustin er um mánuður þar sem hitinn helst um 20 gráður .
Þá sýnir landið sínar bestu hliðar , með grænum grundum og heiðskírt er til fjalla .
Á þessum tíma flykkjast íbúarnir upp í fjöllin í lautarferðir , þar sem er tjaldað , teppi breidd út og lambakjöti ( kebab ) skellt á grillið .
Líkt og á Íslandi sjá karlmennirnir um að grilla .
Fólkið nýtur þess að vera úti í náttúrinni áður en hitabylgjan skellur á að nýju .
Kveðja , Sigrún Andrésdóttir 