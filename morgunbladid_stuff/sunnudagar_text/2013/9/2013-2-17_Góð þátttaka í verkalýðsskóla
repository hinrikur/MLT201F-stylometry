Ágæt þátttaka var á námskeiði leiðtogaskóla verkalýðsráðs Sjálfstæðisflokksins sem haldið var nýlega .
Um sjötíu þátttakendur í skólanum voru þjálfaðir og fræddir af þingmönnum- og frambjóðendum , ásamt sérfræðingum á sínu sviði um hlutverk leiðtogans , flokksstarfið , áætlanagerð og samskipti við fjölmiðla , að því er fram kemur í fréttatilkynningu .
" Þetta var í fyrsta sinn sem verkalýðsráð Sjálfstæðisflokksins stendur fyrir leiðtoganámskeiði verkalýðsskólans , " segir Jón Ragnar Ríkharðsson , formaður verkalýðsráðs .
Hann segir þátttökuna í raun hafa verið framar vonum .
Námskeið þetta sé vafalítið komið til að vera , enda vitni það um mikinn áhuga á stjórnmálum .
Fjölmargir lögðu orð í belg á fundinum og fræddu þátttakendur um leikreglur , sögu og refilstigu stjórnmálanna ; svo sem Óli Björn Kárason , Elín Hirst , Þórlindur Kjartansson , Björn Jón Bragason , Marta Guðjónsdóttir og Björn Gíslason .
sbs@mbl.is 