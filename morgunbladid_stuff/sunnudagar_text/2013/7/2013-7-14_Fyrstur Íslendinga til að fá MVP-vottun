Gísli Guðmundsson kerfisstjóri hjá Advania fékk á dögunum svokallaða MVP-vottun frá Microsoft .
MVP stendur fyrir " Microsoft Most Valuable Professional " og er vottunin árlega veitt fáum útvöldum meðlimum Microsoft-notendasamfélaga .
Þetta kemur fram í tilkynningu sem Advania sendi frá sér .
Rúmlega 100 milljón manns taka þátt í notendasamfélögum Microsoft en aðeins um 4.000 fá MVP-vottun árlega , en til marks um hvað hópurinn er smár þá má á Norðurlöndunum aðeins finna 18 aðra einstaklinga með MVP-vottun .
Þeir sem hreppa MVP-nafnbótina þykja , að því er segir í tilkynningunni , skara fram úr hvað varðar tækniþekkingu , leiðtogahlutverk í notendahópum og aðstoð við Microsoft-notendur .
Þeir sem fá MVP-vottun fá margháttaða aðstoð og þjónustu frá Microsoft í eitt ár og m.a. beinan aðgang að þeim sérfræðingum hugbúnaðarrisans sem sjá um vöruþróun .
Þannig fá MVP-vottaðir tækifæri til að hafa áhrif á vöruþróun Microsoft með margvíslegum hætti .
" Þetta hvetur mann til að afla sér meiri þekkingar og vonandi ná vottun aftur að ári og jafnvel fá vottanir í fleiri Microsoft-greinum .
Mér finnst þetta svipað og Ísland hafi unnið gull í Ólympíuleikjum tölvunörda , " segir Gísli .
ai@mbl.is 