Fólk bregst misvel við myndatökum .
Sumir vilja alls ekki sitja fyrir , aðrir vilja gjarnan láta ljós sitt skína og festa það á rafrænt form .
Ljósmyndari Morgunblaðsins var á ferð í Laugardalnum þegar hann sá litlar stúlkur stilla sér upp fyrir myndatöku .
Oft eru ljósmyndarar eins og flugur á vegg , og ná myndum af augnablikum þar sem fólk veit ekki að verið sé að mynda sig .
Þessar stúlkur vissu vel af mömmunni með myndavélina , en sáu ekki hinn sem var í fjarska , með góða aðdráttarlinsu .
En úr varð eitt lítið fryst augnablik af sannri gleði .
Ekki er víst hvaða hlutverk þær voru að túlka .
Ekki vitum við hvað mamman hefur sagt þeim að gera .
Ein virðist vera að blessa , með messa , yfir mannfjölda , önnur er í tískusýningarstellingu og sú þriðja ákvað að dansa og gretta sig .
Kannski var mamman með hreyfimyndavél sem náð hefur tilburðunum .
Þær kunnu allar að bregða á leik og nutu sín vel í góða veðrinu .
