1 Ljótu hálfvitarnir fara mikinn á Græna hattinum á Akureyri um helgina .
Fagna þeir útgáfu fjórðu plötu sinnar með fjölskyldutónleikum klukkan 16 á laugardag og aftur verður talið í klukkan 22 um kvöldið .
2 Hátíðin Alþjóðlegt orgelsumar heldur áfram í Hallgrímskirkju um helgina .
Norski organistinn Inger-Lise Ulsrud heldur þá tvenna tónleika í kirkjunni , á laugardag klukkan 12 og á sunnudag klukkan 17 .
3 Spennufíklar geta glaðst yfir Útvarpsleikhúsinu á Rás 1 á sunnudag , þegar byrjað verður að endurflytja klukkan 13 útvarpsleikgerð metsöluhöfundarins Arnaldar Indriðasona r á sögu hans , Sonum duftsins .
Framhald verður á næstu tvo sunnudaga og þá tekur við leikgerð hans á sögunni Dauðarósum .
4 Hinn gamalkunnuga og trausta Skálholtshátíð er í gangi um helgina .
Á laugardag klukkan 15 leikur Guðrún Óskarsdóttir einleiksverk fyrir sembal , sem mun án efa hljóma fagurlega í kirkjunni , og klukkan 17 sama dag verða lokatónleikar nemenda í barrokkvinnustofu .
5 Áhugafólk um leikhús ætti að skunda í Elliðaárdalinn á laugardags- eða sunnudagskvöld , að félagsheimli Orkuveitunnar , þar sem leikhópurinn Sýnir sýnir nýja leikgerð Sjö samúræja , hins fræga verks Kurosawa .
