Nú stendur á mbl.is Sumarljósmyndakeppni mbl.is og Nýherja og ríflega 1.5000 myndir hafa borist í keppnina .
Henni lýkur 31. ágúst næstkomandi og þá velur dómnefnd þrjár bestu myndirnar sem hljóta vegleg verðlaun ; 1. verðlaun eru Canon EOS 650D myndavél með 18-55mm linsu , 2. verðlaun Canon IXUS 240 HS myndavél og 3. verðlaun eru Canon PIXMA MG5450 fjölnota prentari .
Í tilefni af 40 ára starfi Siglingasambands Íslands eru einnig veitt verðlaun fyrir bestu siglingamyndirnar í samvinnu við Siglingasambandið og fjöldi mynda hefur einnig borist í þann hluta keppninnar .
Hér á opnunni má sjá nokkrar þeirra mynda sem sendar hafa verið inn í keppnina , en allar myndirnar má sjá á Fólkvef mbl.is og þar er líka hægt að taka þátt í keppninni sem er ókeypis og öllum opin .
arnim@mbl.is 