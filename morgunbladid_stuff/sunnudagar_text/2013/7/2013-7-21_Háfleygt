Myndlistarkonan Helen Molin opnar sýninguna Háfleygt í Mjólkurbúðinni í Listagilinu á Akureyri , laugardaginn 20. júlí kl. 14 .
Þar sýnir Helen myndir sem hún vann með blandaðri tækni , grafíkprenti og vatnslitum .
Um sýninguna segir Helen m.a : " Verkin mín eru sögur eða sagnir án orða .
Þau innihalda hvorki fortíð né framtíð heldur eru tímalaus í núinu , tímabilið að innan , að utan og á milli .
Veröldin þar sem barnslegt ímyndunarafl og þroskuð reynsla fullorðinna mætast og flýgur hátt og hefur vængi .
Þar sem hvorki tíminn né orðin eru og þú flýgur hærra og hærra .
" Mjólkurbúðin er opin laugardaga og sunnudaga kl. 14-17 .
Sýningin stendur til 5. ágúst .
