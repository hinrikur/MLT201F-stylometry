Nanna Bryndís Hilmarsdóttir , söngkona hljómsveitarinnar Of Monsters and Men , sagði í samtali við miðilinn Bang Showbiz að hljómsveitin væri alvarlega að spá í að semja eitt lag á íslensku fyrir næstu plötu .
" Það væri reglulega gaman að hafa lag á næstu plötu á íslensku .
Ég elska að syngja , sérstaklega á íslensku , " sagði söngkonan .
Stutt er í næstu plötu hljómsveitarinnar sem verður einhver mesta pressuplata Íslandssögunnar enda vinsældir bandsins miklar , bæði hér heima og erlendis .
" Kannski erum við bara feimin að skrifa á íslensku því það er auðvelt að hljóma klisjukennt ef maður setur ekki orðin í rétt samhengi .
En íslenska er fallegt mál þannig við ættum kannski að gefa okkur tíma og leggja metnað í það .
" Of Monsters and Men verður með risatónleika á Vífilsstöðum í lok ágúst ásamt þeim Mugison og Lay Low .
