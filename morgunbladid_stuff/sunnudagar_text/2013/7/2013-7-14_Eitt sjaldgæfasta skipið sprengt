Einn af stærstu leikmönnum tölvuleiksins EVE Online missti geimskipið sitt um síðustu helgi í ótrúlegri fléttu milli tveggja deilda .
Skipið var metið á hvorki meira né minna en 9.000 dollara , rúmlega 1,1 milljón króna .
Leikmaðurinn , sem kallar sig TSID í leiknum , var búinn að eyða gríðarlegum tíma og fjármunum í skipið sitt sem hann kallaði Revenant en missti það á aðeins nokkrum mínútum .
Skipið var eitt sjaldgæfasta geimskip sem til er í leiknum , svokallað súperskip .
Þau voru þrjú til en nú eru þau aðeins tvö .
Árásin var skipulögð af andstæðingum liðs Pandemic Legion sem kalla sig Verge of Collapse en þeir höfðu fengið einn virtan leikmann innan Pandemic Legion til að skipta um lið .
Héldu leikmenn í Pandemic Legion þegar hann sendi neyðarkall að hann væri eðlilega í vandræðum .
Kom í ljós að enginn var í vandræðum heldur var þetta dulbúið neyðarkall og flóðgáttir af byssuhljóðum og sprengjum fóru af stað .
Verge of Collapse komu andstæðingum sínum í opna skjöldu og hófu stórskotahríð , skutu andstæðinga sína í kaf .
Eigandi Revenant og aðrir í liði Pandemic Legion gátu lítið gert í gerviheimsblóðbaðinu og fer bardaginn í sögubækur EVE Online .
Eru spilarar eðlilega ekki á eitt sáttir um þær aðferðir sem þarna var beitt en alls eyðilögðust 15 skip í bardaganum .
Svikarar eru aldrei vel liðnir .
Þetta er ekki í fyrsta sinn sem leikurinn missir stórt skip .
Fyrir átta mánuðum var sex þúsund dollara skip eyðilagt .
Stærsta og dýrasta skip leiksins er hinsvegar metið á 350 þúsund dollara í deild sem kallar sig Project Entropia .
