" Í byrjun sagði fólk að hann myndi stoppa stutt .
En eldmóður hans í dag er eins og þegar ég hitti hann fyrst .
Félagið er í góðum höndum .
" Petr Cech , markvörður Chelsea Áratugur með Abramovich Tíu ár eru síðan rússneskur auðjöfur , Roman Abramovich , fór að leika sér með Chelsea .
Hann var fyrsti peningagosinn til að henda peningum í fótboltafélag – bara svona af því að hann gat það .
Chelsea er stofnað 1905 en samt mætti eiginlega segja að saga félagsins væri aðeins tíu ára .
Þá gekk ungur rússi , Roman Abramovich , inn á Stamford Bridge með fulla vasa af peningum , keypti félagið og breytti þannig fótboltaumhverfinu .
Nú eru fjölmörg lið í eigu forríkra auðmanna sem vita ekkert hvað þeir eiga að gera við peningana , en Abramovich var fyrstur .
Chelsea fór allt í einu að berjast um alla titla sem í boði voru .
Hann opnaði veskið , fór að dæla peningum í félagið og munaði ekki um það .
Listann af leikmönnum sem hann hefur keypt til Chelsea má sjá hér til hliðar .
Flestir héldu að Abramovich myndi ekki nenna að eiga fótboltafélag í meira en fimm ár en hann hefur troðið upp í þær efasemdaraddir .
Í dag er hann gallharður stuðningsmaður og skortir ekki seðla .
Chelsea er ekki lengur bara leikfang í hans augum heldur vill hann félaginu vel .
Þessi áratugur hefur ekki bara verið dans á rósum fyrir Abramovich .
Níu stjórar hafa komið og farið og milljónir punda farið í vaskinn með slæmum leikmannakaupum .
En gleðin hefur líka verið við völd .
Ellefu titlar eru komnir í hús – meðal annars meistaradeildarbikarinn , fjórir FA-bikarar , þrír deildartitlar , tveir deildarbikarar og Evrópudeildin vannst í vor .
Chelsea er ekki lengur félag sem spilar skemmtilegan fótbolta með Gullit , Di Matteo og Eið Smára .
Þess þó heldur eru þeir peningamaskína þar sem krafan er þrjú stig og bikarar .
Margir af efnilegustu leikmönnum heims eru á launaskrá Chelsea og munu brátt fara að láta til sín taka .
Ferskleikinn er fyrir hendi og það er á hreinu að ekki hefur bara verið hugsað til einnar nætur .
Leikmenn eins og Ryan Bertrand , Josh McEachran og Nathaniel Chalobah lofa góðu .
Þá eiga þeir alla efnilegustu Belgana , Hazard , Kevin De Bruyne , Thibaut Courtois og Romelu Lukaku , Juan Mata er ekki gamall og svona mætti lengi telja .
Framtíðin er því björt í Róma ( n ) veldi og hver veit nema annar áratugur undir stjórn Rússans hafi hafist í byrjun júlí .
Roman Abramovich lifir hátt Leiktækin hans Romans Roman Abramovich á glæsihús út um allan heim , málverkasafn og Boeing 767-einkaþotu , svo eitthvað sé nefnt .
Abramovich á kastala , The Chateau de la Croe , sem var byggður 1867 og er á frönsku rivíerunni milli Nice og Cannes .
Hann borgaði 61 milljón dollara fyrir herlegheitin .
Abramovich á einkaströnd á St .
Barths í Karabíska hafinu og hélt þar fimm milljón dollara áramótapartí árið 2009 þar sem Prince tróð upp .
Abramovich á risahöll úti í sveit á Englandi .
Þar eru pólóvöllur , útisundlaug , tennisvöllur , gókartbraut , skotæfingavöllur , riffilsvæði og laxveiðiá .
Hann er einnig að breyta húsi í Chelsea-hverfinu í London , sem verður eitt dýrasta hús sem til er .
Í Aspen á hann kofa þegar hann fer á skíði sem hann borgaði 35 milljónir dollara fyrir .
Hann á einkakafbát og þrjár snekkjur , Predator , Pelorus og stærstu snekkju heims , Eclipse .
Þegar Abramovich flýgur á milli notar hann sína eigin Boeing 767 .
Sagan segir að hann ætli að fá sér nýju Airbus-þotuna , hún er á tveimur hæðum .
Fyrir utan allt þetta eru auðvitað bílarnir : Sérsmíðaður Porsche Carrera GT , Bugatti Veryron , Maserati MC12 Corsa , Ferrari 360 og sprengjuheldar Maybach 62-limósínur svo fáeinir séu nefndir .
Þetta er bara það helsta .
Hann safnar líka málverkum og keypti sér nýlistaverk á 86,3 milljónir dollara sem er dýrasta listaverk í þeim flokki selt á uppboði .
Abramovich er með lífverði með sér allan sólarhringinn , hann er tvífráskilinn og var að auki að kaupa sér hús í Sankti Pétursborg sem hann borgaði 400 milljónir dollara fyrir .
Breytti því svo í safn og opnaði almenningi .
Fótboltinn er bara auka .
Bestu og verstu Bestu kaup Chelsea : Jose Mourinho Didier Drogba Claude Makelele Ashley Cole Juan Mata Verstu kaup Chelsea : Juan Sebastian Veron Andriy Shevchenko Shaun Wright-Phillips Adrian Mutu Andres Villas-Boas 