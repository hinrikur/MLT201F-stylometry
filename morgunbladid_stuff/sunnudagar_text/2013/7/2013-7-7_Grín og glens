Hljómsveitin Sigur Rós hitti kanadíska grínistan Nardwuar þegar hún túraði um Kanada á dögunum .
Nardwuar er þekktur í sínu heimalandi fyrir grín og glens , eins konar Sveppi Kanada .
Grínistinn er einnig þekktur fyrir að mæta vel undirbúinn í viðtöl , þrátt fyrir grínið , og spurði hljómsveitina mikið um Ísland .
Meðal annars spurði hann um Rúnar Júlíusson og svaraði Georg Hólm , bassaleikari Sigur Rósar , að hann væri svalasti Íslendingur sem uppi hefði verið .
Þá vildi Nardwuar einnig fá að vita eitthvað um Bubba Morthens , reðursafnið , sjónvarpslausu fimmtudagana og hvort þeir hefðu alist upp með Duran Duran eða Wham .
Meðal annars tísti Pharell Williams , sem gaf út lagið Get lucky með Daft Punk , um viðtalið : " Þegar tveir frumkvöðlar koma saman má hnoða í góðan graut .
" Viðtalið má finna á youtube.com 