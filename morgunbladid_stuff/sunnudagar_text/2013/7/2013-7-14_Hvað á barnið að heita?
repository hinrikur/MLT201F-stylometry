Fyrr í sumar var íslenska smáforritið Nefna kynnt til leiks og hefur það notið töluverðra vinsælda á meðal snjallsímaeigenda hérlendis .
Með forritinu er einfalt að fletta í gegnum öll íslensk mannanöfn og sjá þýðingu þeirra , sem ætti t.d. að gera tilvonandi foreldrum auðveldara en ella að finna nafn handa barni sínu .
Lestu þegar betur stendur á Smáforritinu Pocket er lýst sem stafrænum buxnavasa og er hugsað sem geymslustaður fyrir áhugavert les- og myndefni af netinu .
Hugmyndin er að notendur nýti það þegar þeir rekast á áhugavert efni á vefnum en hafa ekki tíma þá og þegar til að skoða það .
Þá er um að gera að skella því í " vasann " og grípa í það þegar tími gefst til .
Sól og blíða á Instagram Smáforritið InstaWeather er tilvalið fyrir þá Instagram-notendur sem hafa gaman af umræðum og vangaveltum um veðrið .
Forritið gerir þér kleift að pósta e.k. skýrslu um veðrið á þeim stað sem myndin er tekin á án fyrirhafnar .
Með einum smelli getur þú montað þig við vini þína af blíðunni sem þú ert staddur í hverju sinni .
