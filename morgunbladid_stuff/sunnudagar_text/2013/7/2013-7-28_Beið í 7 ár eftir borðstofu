Hjónin Elín Ósk Helgadóttir og Kári Hólmar Ragnarsson búa í bjartri íbúð á Rauðalæk sem þau fluttu í snemma árs eftir sjö ára búsetu í miðbænum .
Elín segir vistaskiptin hafa verið auðveldari en hún bjóst við .
" Sérstaklega ef maður reynir að vera duglegur að hjóla á milli staða , " bætir hún við .
" Íbúðin sjálf hefur óneitanlega yfir sér " sixtís " -yfirbragð og ég hef reynt að halda í það .
Annars reyni ég fyrst og fremst að eltast við það sem mér þykir fallegt , sama hvaðan það kemur , " segir Elín um íbúðina og segir að í hennar huga sé mikilvægast að íbúðir séu fullar af lífi og litum .
" Auk þess þarf að sjást á þeim að þar búi einhver .
Mér þykja líflaus heimili og heimili full af dýrum hlutum sem eru bara keyptir af því að þeir eru svo dýrir og fínir aldrei skemmtileg .
" Elín er ekki í vafa um uppáhaldsstað sinn á heimilinu .
" Eftir að hafa talað um það í þau sjö ár sem ég bjó í miðbænum að mig vantaði borðstofu verð ég að nefna hana sem mitt uppáhald .
Það er fátt skemmtilegra en að elda og bera fram góðan mat handa góðum vinum .
" 