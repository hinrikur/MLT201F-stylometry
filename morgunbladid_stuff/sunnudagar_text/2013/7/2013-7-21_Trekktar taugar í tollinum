Samkvæmt lögum geta Íslendingar sem ferðast til útlanda komið með varning til baka fyrir samtals 88.000 kr. án þess að greiða af þeim skatta og gjöld .
Ef ferðalangur kemur til landsins með nýjar vörur fyrir meira en sem nemur þessari heimild ber honum að gefa sig fram í rauða hliðinu í tollinum og gera skil á öllum gjöldum á því sem er umfram heimildina .
Ekki er erfitt að eyða meira en 88.000 kr. í skemmtilegri ferð til útlanda , sérstaklega ef leiðin liggur um heimsfrægar verslunargötur .
Margir kunna því að vilja freista þess að fara í gegnum græna hliðið og setja upp sinn besta sakleysissvip .
Slíkt getur þó reynst dýrt sprell því ef tollverðirnir góma viðkomandi og innflutningurinn er yfir mörkum þá er varningurinn haldlagður og sendur til frekari meðferðar hjá Tollstjóra þar sem sekt er ákvörðuð með útreiknuðum aðflutningsgjöldum að viðbættu 15% álagi .
Eftir sektargreiðslu er farþega heimilað að tollafgreiða varninginn sem löglega innflutta vöru að því gefnu að varan sé til einkanota .
Rétt er að fara sérstaklega varlega ef ferðalangurinn hefur fengið " tax free " -endurgreiðslu á flugvellinum úti á leiðinni heim því tollayfirvöld í ýmsum löndum eiga í samstarfi sín á milli og kunna að láta kollega sína á Íslandi vita ef von er á ferðalangi með sérlega dýr innkaup í farteskinu .
Jóhannes Gunnarsson , formaður Neytendasamtakanna , segir það hafa verið skref í rétta átt þegar innflutningsheimildin var hækkuð í vor og sú regla numin úr gildi að engin stök vara megi kosta meira en sem nemur hálfri heimildinni .
Samtökin birtu fyrr í sumar grein á heimasíðu sinni um nýju reglurnar og hlekk í reiknivél sem nota má til að finna út hvaða gjöld má gera ráð fyrir að greiða af innflutta varninginum .
Jóhannes myndi gjarnan vilja sjá innflutningsheimildina hækkaða enn frekar enda gott fyrir neytendur að geta notið góðs af hagstæðu verði erlendis .
" Neytendasamtökin myndu frekar tala fyrir hærri upphæð en lægri , en á meðan þetta eru lögin þá margborgar sig að fylgja reglunum og standa skil á öllum gjöldum frekar en hætta á að fá háar sektir .
" Munar um frímarkið Að fara í rauða hliðið getur líka verið ódýra en fólk heldur , því " frímarkið " gengur upp í verð þeirrar vöru sem greiða þarf gjöld af .
Þá getur ferðamaðurinn valið að greiða frekar gjöld af þeim vörum sem bera lægri gjöldin en láta heimildina dekka vörur sem bera hærri gjöld .
Þannig getur t.d. verið hagkvæmara fyrir þann sem flýgur inn frá Bandaríkjunum með nýja tölvu sem kostar 88.000 og nýja flík sem kostar það sama , að velja að borga frekar gjöldin af tölvunni en flíkinni því gjöldin af flíkinni myndu verða hærri .
Með fríheimildinni er lítil ástæða til að óttast himinháan reikning þó fjárfest hafi verið í eins og einum iPhone eða fartölvu í ferðalaginu .
Sævar Sævarsson lögfræðingur hjá Tollstjóra minnir á að allt sem keypt er í fríhöfninni er talið með upp í 88.000 kr heimildina .
" Þá gilda sérstakar reglur um matvæli en heildarverðmæti matvælanna má ekki fara yfir 25.000 kr og þyngdin ekki yfir 3 kg .
" segir hann .
Sævar bendir líka á að sérreglur gildi um þá sem hafa haft fasta búsetu erlendis í ár eða lengur og eru þeim ekki settar jafnstrangar skorður og almennum ferðamönnum , enda sé um að ræða búslóð manna sem séu að flytjast búferlum til Íslands .
