Sumarið er skemmtilegur tími hjá Lísu Bjarnadóttur dýralækni .
Þá gefst henni gott tækifæri til að sinna hugðarefnum sínum eins og hestamennsku og tennis .
Lísa á og rekur Dýraspítalann með fjórum öðrum dýralæknum .
Hvað eruð þið mörg í heimili ? Við erum í raun sex í heimili .
Fyrir utan mig er það maðurinn minn , Halldór Benediktsson , unglingurinn Aron Breki , bráðum 15 ára , Brimar Breki 9 ára og svo heimilishundarnir Búa , 4 ára Labrador og nýjasti fjölskyldumeðlimurinn Emil , 11 vikna Griffonhvolpur .
Hvað áttu alltaf til í ísskápnum ? Þetta klassíska ; mjólk , ávaxtasafa , grænmeti og ávexti , smjör og ost .
Geymi líka alltaf kaffið í ísskápnum eins og Stína systir mín sagði mér að ég ætti að gera .
Það boðar ekki gott ef ekkert kaffi er til .
Hvað fer fjölskyldan með í mat og hreinlætisvörur á viku ? Úff , hef forðast þessa spurningu lengi því ég hef hreinlega aldrei þorað að taka það saman .
Er sem sagt ekki beint þessi hagsýna húsmóðir .
Hef þó eins og flestir orðið vör við að útgjöldin eru töluvert hærri en áður .
Eyði sjálfsagt allt of miklu í mat , finnst gaman að elda og gera vel í mat og drykk .
Get skoðað matreiðslubækur út í hið óendanlega og er dugleg að prófa nýjar uppskriftir .
Hvar kaupirðu helst inn ? Í hverfisbúðinni minni Nettó eða í Hagkaup sem er líka í nágrenninu .
En mín uppáhaldsbúð er Fjarðarkaup í Hafnarfirði .
Hvað freistar helst í matvörubúðinni ? Fallegt kjöt- og fiskborð .
Hvernig sparar þú í heimilishaldinu ? Tek mig stundum til og elda upp úr frystikistunni .
Safna oft allskonar mat sem keyptur hefur verið á tilboði , sem ég svo hreinlega gleymi .
Spurningin er kannski hversu góð fjárfesting frystikista er ! Hvað vantar helst á heimilið ? Það hefur stundum hvarflað að mér að kaupa safapressu en ég hætti jafnfljótt við .
Segi sjálfri mér að hún endi inni í búri eins og gufusuðupotturinn og súkkulaðigosbrunnurinn sem ég varð að eignast en nota helst aldrei ! Eyðir þú í sparnað ? Já , finnst það nauðsynlegt .
Skothelt sparnaðarráð ? Nýta afganga .
Var alltaf léleg í því en í gegnum árin hefur mér lærst að það borgar sig að geyma matarafganga og taka t.d. með sér í vinnuna .
Þá þarf maður ekki að skjótast í búðina eða sjoppuna orðinn ær af hungri í hádeginu og kaupa alls kyns óþarfa .
Svo er þetta mun hollara en skyndibitinn .
Set þá þó ekki í frystikistuna góðu því þar gleymast þeir mjög líklega .
