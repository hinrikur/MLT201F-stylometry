Þegar allir eru að fá sér spjaldtölvur kemur kannski á óvart að fyrirtæki séu enn að setja á markað nýjar gerðir af fartölvum , nema þegar þær eru eins vel heppnaðar og ný MacBook Air frá Apple .
MacBook Air var af mörgum ekki talin alvöru fartölva á sínum tíma , sumir höfðu orð á því að pláss í henni væri ekki nógu mikið og hún ekki nógu öflug til að hægt væri að nota hana í alvöru vinnu .
Öll sú gagnrýni , sem átti reyndar ekki rétt á sér , hefur hljóðnað eftir því sem vélin hefur orðið öflugri , enda má segja að hægt sé að gera á henni nánast allt það sem menn gera á fartölvum yfirleitt , en tölvuþarfir manna hafa breyst og tölvunotkun eftir því sem líf okkar hefur færst á vefinn .
Fljótt á litið er ný gerð 11 " MacBook Air , 6.1 , nákvæmlega eins og eldri gerðir , en kramið er mikið til nýtt , 1,3 GHz tveggja kjarna Intel Core i5 með allt að 2,6 GHz Turbo Boost , en hægt að fá 1,7 GHz Intel i7 með 3,3 GHz Turbo ef vill .
Innra minni í henni er 4 GB en líka hægt að fá uppfærslu í 8 GB .
Minnið er háhraða LPDDR3 .
Netkortið er líka nýtt , 802.11ac , sem styður líka 802.11a/b/g/n og hraðamunurinn er greinilegur , mun fljótari að tengjast og skilar gögnum líka hraðar .
Nýjar gerðir af MacBook Air 11 " og 13 " voru kynntar hér á landi í vikunni og að vonum mikill áhugi fyrir þeim .
Mér skilst að mest eftirspurn sé eftir 13 " útgáfunni , hugsanlega vegna þess að rafhlöðuending á henni er heldur meiri , enda rafhlaðan stærri .
Samkvæmt upplýsingum frá framleiðanda , sem fjölmargir hafa staðfest , er rafhlöðuendingin á 13 " vélinni tólf tímar ( ! ) , en níu tímar á 11 " , sem er talsverð aukning frá síðustu útgáfu hennar – úr fimm tímum í níu .
Hugsanlega finnst fólki líka 11 " útgáfan of lítil sem kemur mér á óvart .
Lykillinn að góðri fartölvu felst nefnilega í orðhlutanum " far " og þá á ég við að fyrst og fremst skiptir máli hversu meðfærileg vélin er , létt og lipur .
Þegar við bætist hin ótrúlega rafhlöðuending er ekki annað hægt að segja en að 11 " MacBook Air er fullkomin fartölva .
Skjárinn er ekki Retina en góður samt , 11,6 " LED-baklýstur háglansbreiðtjaldsskjár , upplausnin 1.366 x 768 dílar , 135 dílar á tommu ( á 13 " vélinni er ppi 128 ) .
Skjástýringin er Intel HD 5000 .
* Hönnun á MacBook Air er sígild og ekki ástæða til að breyta bara til að breyta .
Á vinstri hliðinni á 6.1-gerðinni eru tveir hljóðnemar , en allt annað er eins , jafnstór ( 30 x 19,2 sm ) og jafnþung og 3.1- , 4.1- og 5.1-gerðirnar ( 40 g þyngri reyndar en 3.1 ) .
Hún er líka jafnnæfurþunn , frá 3 mm í 17 mm þar sem hún er þykkust .
* Í vélinni er 128 GB flash " harður diskur " , PCIe SSD-diskur , og að sögn Apple-bænda er gerðin sem notuð er í nýju Airtölvulínunni hraðvirkari en fyrri SSD-diskar .
Ekki tókst mér að sannreyna það , en það er óneitanlega lykill að vélum sem þessari hvað hún er fljót að hrökkva í gang þegar maður opnar hana og þá skiptir SSD-hraðinn miklu .
Árni Matthíasson 