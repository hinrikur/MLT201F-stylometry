Sigrún Sigríðardóttir eignaðist Skugga , Maine Coon-kött , fyrir tveimur árum .
Tveir Maine Coon-kettir hafa bæst við síðan þá .
" Ég hafði heyrt af sérstaklega stórum og blíðum kisum en það fyrsta sem datt upp úr mér þegar ég sá þá ; " Ha , eru þeir ekki stærri ? " Ég hafði líklega séð ljón eða tígrisdýr fyrir mér , en ég er mjög hrifin af stórum kattardýrum .
Þeir eru samt mjög stórir .
Ég sagði við sonardóttur mína um daginn ; " Sjáðu stóru kisu .
" " Nei , amma , sjáðu litla ljónið , " svaraði hún , " segir Sigrún .
" Ég hef aldrei átt hund en ég myndi halda að þetta væri mitt á milli þess að eiga hund og kött .
Þeir elta mann út um allt og eru ólíkt köttum – hópdýr .
Skuggi er samt ekki dæmigerður Maine Coon-köttur og það eru bara nokkrir sem hann er hrifinn af .
Hann er seintekinn og sérvitur en ég er þannig að mér þykir oft sérstaklega vænt um karaktera sem eru ekki alveg dæmigerðir .
" Skuggi vill helst að Sigrún sitji hjá honum og lesi og hann veit fátt skemmtilegra en að sulla í vatni .
" Hann spjallar mikið og ég á móti og mér líður stundum eins og Sigurjóni Kjartanssyni í Fóstbræðrum þegar hann var að tala við blómin , og hugsa að það sé eins gott að enginn heyri til mín ! " 