Uppeldisfræðingar hafa áhyggjur af því að börnum nú til dags standi til boða of mikil afþreying .
Alltaf er hægt að kveikja á sjónvarpi , finna myndskeið á YouTube eða spila á leikjatölvuna .
Fyrir vikið læra börn ekki að gera sér lítið að góðu : þau kunna ekki að skemmta sjálfum sér eða njóta rólegrar afþreyingar eins og lesturs góðra bóka .
Aurapúkinn hefur áhyggjur af þessari þróun peninganna vegna .
Rólega og innhverfa afþreyingin er nefnilega mun ódýrari en sú orkumikla og úthverfa .
Ef hægt er að kenna barninu á heimilinu að nota hverfisbókasafnið frekar en vera á stöðugu rápi í næstu verslunarmiðstöð eða kvikmyndahúsi má spara stórar fjárhæðir .
Verst er svo þegar börnin vaxa úr grasi og verða það sem á ensku heitir " high maintenance " .
Það er ekki gott veganesti út í lífið að þurfa alltaf að eyða peningum til að skemmta sér .
