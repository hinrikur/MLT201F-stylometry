Úrslit tveggja stórmóta , í Stafangri annarsvegar og á minningarmótinu um Mikhael Tal í Moskvu hinsvegar , benda í þá átt að í heimsmeistaraeinvígi Anands og Magnúsar Carlsen , sem hefst 6. nóvember nk. í heimaborg Anands Chennai á Indlandi , liggi helsta von Anands um titilvörn í þeirri staðreynd að hann teflir á heimavelli .
Að FIDE skuli einhliða og án samráðs við áskorandann hafi ákveðið þennan keppnisstað hefur verið gagnrýnt en Anand hefur sér til málsbóta að hann tefldi heimsmeistaraeinvígi sitt við Venselin Topalov vorið 2010 á heimavelli Búlgarans .
Á mótinu Stafangri sem lauk upp úr miðjum maímánuði varð Magnús í 2.-3. sæti með 5½ vinning , ½ vinningi á eftir sigurvegaranum Sergei Karjakin .
Anand hlaut 5 vinninga og varð í 4.-6. sæti en á minningarmótinu um Tal sem lauk í Moskvu á dögunum fékk Magnús sömu niðurstöðu , varð í 2.-4. sæti með 5½ vinning .
Flestum á óvart sigraði hinn 45 ára gamli Ísraelsmaður Boris Gelfand , en heimsmeistarinn tók mikla dýfu , fékk 3½ vinning úr 9 skákum og varð í 8.-9. sæti af tíu keppendum .
Þau skipti í skáksögunni er heimsmeistari hefur fengið undir 50% vinningshlutfall á skákmóti eru teljandi á fingrum annarrar handar .
Anand lét uppskátt eftir Tal-mótið að hann myndi næstu mánuðina einbeita sér að undirbúningi fyrir einvígið í nóvember .
Hann hefur alltaf komið vel undirbúinn fyrir þau einvígi sem hann hefur háð og ekki vanmeta þann þátt sem snýr að aðstæðum .
Við komu til Indlands í fyrsta skipti steypist yfir margan ferðalanginn mikið " kúltúrsjokk " .
Þeir munu tefla 12 skákir .
Verði jafnt er gripið til skáka með styttri umhugsunartíma .
Á minningarmótinu um Tal töpuðu þeir báðir fyrir Ítalanum Fabiano Caruana og höfðu báðir hvítt ! Innbyrðis viðurreign þeirra fór fram í fimmtu umferð : Magnús Carlsen – Wisvanathan Anand Nimzoindversk vörn 1. d4 Rf6 2. c4 e6 3 .
Rc3 Bb4 4. e3 0-0 5 .
Rge2 Þetta afbrigði sem kennt er við Pólverjann Rubinstein hefur að markmiði að koma í veg fyrir veikleika eftir línunni og minnir fremur á vinsæl afbrigði drottningarbragðs .
5 .
...
d5 6. a3 Be7 7. cxd5 Rxd5 8 .
Bd2 Rd7 9. g3 b6 10 .
Rxd5 exd5 11 .
Bg2 Bb7 12 .
Bb4 ! ? Rf6 Bæði hér og síðar gat svartur tekið á sig " hangandi peðin " með leikvinningi , 12 .
...
c5 13. dxc5 bxc5 14 .
Bc3 .
Þetta var sennilega besti kostur svarts og einkennilegt að Anand skyldi ekki hafa valið hann .
Lakara er hinsvegar 12 .
...
Bxb4 13. axb4 með þrýstingi á drottningarvæng .
13 .
0-0 He8 14 .
Hc1 c6 15 .
Bxe7 Hxe7 16 .
He1 Dd6 17 .
Rf4 Bc8 ? Þessi liðsskipan biskups og hróks tekur alltof langan tíma .
Sennilega hefur Anandn ekki séð fyrir eða vanmetið 19. leik hvíts .
18 .
Da4 Hc7 19. f3 ! Be6 20. e4 dxe4 Anand veit ekki sitt rjúkandi ráð , 20 .
...
c5 með hugmyndinni 21. e5 Dd7 var reynandi en dugar þó skammt , eftir 21. dxc5 Hxc5 22 .
Hcd1 ! o.s.frv. er svartur í miklum vandræðum .
21. fxe4 Dd7 22. d5 ! cxd5 23 .
Dxd7 Hxd7 24 .
Rxe6 fxe6 25 .
Bh3 ! Vinnur .
Svarta staðan hrynur eftir þennan öfluga biskupsleik .
25 .
...
Kh8 26. e5 Rg8 27 .
Bxe6 Hdd8 28 .
Hc7 d4 29 .
Bd7 ! – og Anand lagði niður vopnin .
Framhaldið gæti orðið 29 .
...
Re7 30 .
Hd1 Rg6 31. e6 Re5 32 .
Kg2 og vinnur létt .
Helgi Ólafsson helol@simnet.is 