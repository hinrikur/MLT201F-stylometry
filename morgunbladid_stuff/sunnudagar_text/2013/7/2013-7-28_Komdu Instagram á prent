Frá því stafræna byltingin hóf innreið sína í ljósmyndun hefur vegsemd mynda albúmsins átt nokkra samleið með 33 snúninga hljómplötunum .
Hvort tveggja hefur tapað gildi sínu sem fjöldaframleiddur hlutur til að geyma list , en öðlast vinsældir sem örlítið sérviskulegur safngripur sem ber vitni um ákveðna fortíðarþrá .
Sveinn Birkir Björnsson sveinnbirkir@gmail.com Snjallsíminn hefur gert alla að ljósmyndurum og flestir hafa nú myndavél við höndina öllum stundum .
Með tilkomu samfélagsmiðla á borð við Instagram og Facebook er æ auðveldara að deila myndum með vinum og kunningjum .
Að sama skapi er líka sífellt flóknara að skoða þessar myndir utan þessa ramma .
Það er hins vegar mjög auðvelt að breyta Instagram-myndunum þínum á áþreifanlegri hátt .
Fjöldi fyrirtækja sérhæfir sig nefnilega í því að búa til skemmtilega safngripi og gjafavöru úr Instagram-myndum .
Hér eru nokkur skemmtileg ráð .
1 .
Prentaðu Instagram-myndir á ljósmyndapappír Það er hægur leikur fyrir þig að prenta myndir frá Instagram á ljósmyndappír í heimaprentara .
Til þess þarf einungis að hala þær niður af símanum í tölvuna .
Þá er einnig hægt að láta fagmenn sjá um prentunina hjá hefðbundnum framköllunarstofum á borð við Pixlar eða Hans Petersen .
Það þarf þó væntanlega að skera hana til að passa í ferninginn sem einkennir Instagram-myndir .
www.pixlar.is 2 .
Fáðu Instagram-púða Instaprent er íslenskt fyrirtæki sem sérhæfir sig í að búa til sniðugar vörur úr Instagram-myndum .
Þú getur fengið uppáhaldsmyndirnar þínar prentaðar á púða , eða búið til ísskápssegla og límmiða , sem getur allt verið skemmtileg tækifærisgjöf eða hentað vel til skreytinga .
www.instaprent.is 3 .
Prentaðu á striga Íslenska fyrirtækið Vel merkt prentar einnig Instagram-myndirnar þínar á striga eða frauðplast í stærðunum 25x25 eða 35x35 sem hentar sérlega vel til að hengja upp á veggi .
Það má fá ýmsar aðrar skemmtilegar vörur frá fyrirtækinu , svo sem sérprentað veggfóður .
www.velmerkt.is 4 .
Sendu póstkort Það er hægt að breyta Instagram-myndum í póstkort og senda þær beint á vini og ættingja á vef Postagram ( eða með þar til gerðu snjallsímaforriti ) .
Þú skrifar texta og velur Instagram-mynd , en Postagram prentar út póstkortið og kemur því í póst .
Einfaldara gæti það varla verið þegar þú ert í sumarfríi á ókunnum slóðum .
www.postagramapp.com 5 .
Fáðu örsmáa slæðusýningarvél Með Projecto er hægt að varpa Instagram-myndunum á vegg líkt og með gömlu slides-sýningarvélunum sem nutu vinsælda á 8. áratugnum .
Sjálft Projecto-tækið er á stærð við eldspýtustokk , með lítilli led-peru sem varpar myndunum í allt að metra stærð á vegg í gegnum smáa linsu .
Instagram-myndirnar eru færðar á einn ramma af 35 mm slides-filmu sem er svo klipptur út í hringlaga formi og settur í þar til gert hjól fyrir sýningarvélina .
Hægt er að skipta út hjólum að vild .
Þetta er mjög skemtileg leið til að sýna Instagram-myndir www.getprojecto.com 6 .
Búðu til eigið símahulstur Þú getur fengið sérhannað símahulstur með uppáhalds Instagram-myndunum þínum fyrir iPhone , Samsung og Nexus síma hjá Casetagram .
Það eru margir hönnunarmöguleikar í boði og hægt að velja á milli þess að hafa eina eða fleiri myndir á hulstrinu .
www.casetagram.com 7 .
Flísaleggðu baðið Með hjálp ImageSnap geturðu fengið sérlagaðar flísar með Instagram-myndunum þínum .
Það er hægt að fá flísar í ýmsum stærðum frá 5x5 cm og upp úr .
Flísarnar er hægt að nota eins og venjulegar veggflísar eða í ýmiskonar föndur eða fráleggsplötur .
www.imagesnap.com 8 .
Fáðu stafrænan Instagram-ramma Margir hafa eignast stafræna ljósmyndaramma sem hægt er að nota til að sýna stafrænar myndir , eða myndasýningar .
Instacube er fallega hannaður stafrænn rammi sem er sérstaklega miðaður við Instagram .
Hann er með ferkantaðan snertiskjá , innbyggða wifi-móttöku og sérstaka takka til að skipta á milli myndastrauma .
Kubburinn uppfærir sig sjálfkrafa og sækir myndir beint til Instagram og sýnir þær í bókahillunni þinni .
www.goinstacube.com 9 .
Flettu í ljósmyndabók Það eru nokkur fyrirtæki sem sérhæfa sig í að útbúa ljósmyndabækur fyrir Instagram-myndir .
Keepsy heitir eitt slíkt fyrirtæki sem framleiðir skemmtilegar gjafabækur .
Annað er fyrirtækið Blurb sem framleiðir sérstaklega skemmtilegar Instagram-bækur í stærðinni 18 x 18 cm .
www.blurb.com 10 .
Gerðu fallegt dagatal Það er hægt að gera ýmislegt fallegt úr Instagram-myndum hjá fyrirtækinu Artifact Uprising sem býr til fallegt dagatal á klemmuspjöldum , svo eitthvað sé nefnt .
Það er talsvert framboð af sniðugum vörum þar .
www.artifactuprising.com 11 .
Fáðu handsmíðaða bambusramma Hatchcraft er lítið trésmíðaverkstæði í Bandaríkjunum sem sérsmíðar fallega ramma úr bambus og öðrum við fyrir Instagram-myndirnar þínar .
Sendu þeim slóðina á myndina þína og þeir sjá um að smíða ramma og prenta ramma og senda þér tilbúna vöru til baka .
www.hatchcraft.com 12 .
Hengdu upp plakat Printstagram býr til margs konar vöru úr Instagram-myndum .
Bæði er hægt að fá skemmtilegt dagatal með mynd fyrir hvern einstakan dag , agnarsmáar ljósmyndabækur , bunka af útprentuðum myndum , polaroid-útprentanir og stórar upphengimyndir .
www.printstagram.com Taktu skemmtilegri Instagram-myndir Það er auðvelt að fá leiða á þeim filterum sem í boði eru á Instagram , og myndir verða fljótt hver annarri lík .
Filterarnir eru jafnframt misjafnir , og áberandi lélegir fyrir svarthvítar myndir til dæmis .
Það er þó einfalt að vinna bug á því .
Vendu þig á að nota innbyggðu myndavélina á símanum til að taka myndir , í stað þess að nota innbyggðu Instagram-myndavélina .
Í fyrsta lagi er hámarks upplausn Instagram-mynda 612x612 pixlar , sem er talsvert minna en það sem myndavélin tekur .
Auk þess gerir þetta þér kleift að forvinna myndir í öðrum myndvinnsluforritum , áður en þú flytur myndina í Instagram , svo sem Snapseed , Photoshop , eða Camera + .
Það gefur þér tækifæri til að brjótast út úr fyrirfram skilgreindum filterum Instagram .
