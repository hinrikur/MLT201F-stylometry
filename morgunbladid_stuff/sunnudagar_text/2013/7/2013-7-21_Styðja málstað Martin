Poppstjarnan Björk Guðmundsdóttir tileinkaði uppklappslagið sitt Declare Independence Trayvon Martin á tónleikum í Kanada á þriðjudag .
Hún fetar þar með í fótspor annarra stórstjarna sem hafa sýnt vanþóknun sína á sýknudómi George Zimmerman en hann skaut Martin til bana .
Bruce Springsteen , Beyonce og hennar bóndi Jay Z , hafa einnig sýnt stuðning og Stevie Wonder hefur sagt að hann muni aldrei spila aftur í Flórída fyrr en lögum um sjálfsvörn verði breytt .
Þá hafa fjölmargar stórstjörnur klæðst hettupeysu til stuðnings málstað Martins eins og P. Diddy og Lebron James .
Þetta er ekki í fyrsta sinn sem Björk notar lagið til að lýsa stuðningi sínum við einhvern málstað .
Hún flutti það í Rússlandi og tileinkaði lagið til Pussy Riot og þá hefur hún tileinkað lagið mannréttindabaráttu í Kína þegar hún spilaði þar í landi .
