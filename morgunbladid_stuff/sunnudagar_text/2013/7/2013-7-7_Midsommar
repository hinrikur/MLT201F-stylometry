Líkt og margar aðrar þjóðir á norðurhveli halda Svíar upp á sumarsólstöður .
Hér í landi heitir hátíðin Midsommar og ég held mér sé óhætt að segja að sé að jólunum undanskildum helsti hátíðisdagur Svía .
Mun hátíðlegri en þjóðhátíðardagurinn 6. júní og hjá mörgum hátíðlegri en páskarnir .
Nær allir Svíar eiga sér einhverja midsommar-hefð sem í langflestum tilvikum felur í sér að koma saman með góðum vinum , njóta góðs matar og dansa í kringum hina svokölluðu maístöng ( midsommarstöng ) sem í raun er ekkert annað en stórt frjósemistákn ( enda var Maía gyðja frjósemi í grískri goðafræði ) .
Okkar hefð er sú að fara að Hammarskog , sem er gamall herragarður utan við Uppsali , og í ár var enginn afsláttur veittur á því .
Veðrið var stórkostlegt , 25 stiga hiti og glampandi sól , og sænska sveitin skartaði sínu fegursta .
Kveðja , G. Sverrir Þór 