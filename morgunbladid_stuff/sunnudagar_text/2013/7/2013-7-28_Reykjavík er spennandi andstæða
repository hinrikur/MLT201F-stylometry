Veitingastaðurinn Nora Magasin er í eigu matreiðslumannsins Völundar Snæs Völundarsonar og var opnaður um miðjan júní .
Veitingastaðurinn stendur þar sem Íslenski barinn var áður til húsa , við Austurvöll .
Brynja Skjaldardóttir er rekstrarstjóri staðarins og hin fransk-japanska Sophie Anake galdrar fram gómsæta rétti í eldhúsinu .
Anake er fædd í vínhéraði í Frakklandi í bænum Burgundy og hefur marga fjöruna sopið .
Fyrst um sinn starfaði hún sem arkitekt áður en hún ákvað að gerast matreiðslukona .
Anake hefur þó komið víða við og til að mynda hefur hún starfað sem kokkur í London og New York en einnig rekið vínbari í Japan og í heimabæ sínum , Burgundy í Frakklandi .
Nú síðast var hún á leið til Frakklands frá Tókýó í Japan þegar hún ákvað að staldra við á Íslandi og hefur ekki farið héðan síðan .
" Ævintýraþráin var ekki alveg farin hjá mér svo ég ákvað að skella mér til Íslands .
Mér finnst Reykjavík vera spennandi andstæða við það sem ég hef upplifað og því ákvað ég að vera lengur hér , " segir Anake sem er mjög listræn í sér .
" Matur og matargerð er hin fullkomna list þar sem þú tengist fólki beint með því að elda fyrir það , gefa því orku og sjá fólk njóta afrakstursins .
" Hún segist bera mikla virðingu fyrir hefðbundinni matargerð en uppáhaldsmaturinn hennar veltur mikið á stað og stund , hvernig viðrar og hvernig henni líður .
" Það eru í raun engar reglur í matargerð nema þá að bera virðingu fyrir hráefninu og reyna að fá sem mest út úr því , " segir Sophie .
Nora Magasin leggur mikla áherslu á góðan mat og góða stemningu og er markmiðið að gera heimsóknina að meiri upplifun en hefðbundinni heimsókn á bar eða veitingastað .
Tígrisrækju- og jalapeno-tempura með jalapeno-sósu Ferskur sumarréttur , tilvalinn fyrir partí og gott að bera fram með fersku salati .
Jalapeno-sósa 250 g mayo 100 g rjómi 50 g jalapeno úr dós 25 g jalapeno-djús úr dósinni 2 tsk .
salt 1 tsk .
pipar Aðferð : Allt sett í mixer og mixað vel .
( Sósan verður sterkari eftir einn dag ) .
Marinering fyrir tígrisrækjur Fyrir 6 rækjur 2 msk .
ólívuolía 1 lime Salt og pipar eftir smekk Tempura 300 g hveiti 100 g kartöflumjöl 250 g kolsýrt vatn Blandið saman í skál .
Ekki hafa áhyggjur af kekkjum , þeir eru góðir og hleypa lofti í tempuruna .
Aðferð : Setjið olíu í pott og látið hitna að 160°C .
Takið tígrisrækjurnar og jalapeno og dýfið í hveiti , dýfið síðan í tempura-mixið og setjið síðan í olíuna , þegar rækjurnar og jalapenoið er byrjað að fljóta bíðið þá í 30 sek. og veiðið síðan upp úr með góðu áhaldi .
