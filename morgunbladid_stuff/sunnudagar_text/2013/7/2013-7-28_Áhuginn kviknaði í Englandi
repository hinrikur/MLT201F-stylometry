Gísli Bachmann bauð vinum sínum í mat til sín í Kópavoginn síðastliðinn þriðjudag en þar var hann búinn að undirbúa dýrindis þriggja rétta máltíð .
Hann hefur mjög gaman af því að elda en áhugi Gísla á eldamennsku kviknaði fyrst í Englandi fyrir tveimur árum , þegar hann starfaði þar sem kokkur í eldhúsi .
Áður fyrr réð hann að eigin sögn ekki við flóknari eldamennsku en hakk og spagettí í kvöldmat en í dag er öldin önnur og hefur Gísli smám saman fikrað sig áfram í eldhúsinu .
" Ég hef mjög gaman af því að elda fisk .
Ég reyni að halda mig við strangt mataræði og hef svolítið gaman af því að prófa mig áfram innan þess geira .
Ég nota mjög mikið netið þegar mig langar í eitthvað nýtt og youtube hefur hjálpað mér mikið .
Ég elda alltaf fyrir mig sjálfan þegar ég er einn heima en viðurkenni þó að það getur stundum verið mjög þægilegt þegar aðrir taka það að sér , " segir Gísli en hann starfar sem kokkur í Stúdentakjallaranum ásamt því að vinna sem sölumaður hjá tri.is og yogakennari í World Class .
Að halda matarboð er ekki eitthvað sem Gísli hefur mikla reynslu af en þó er það eitthvað sem hann gæti vel hugsað sér að gera meira af í framtíðinni .
Í þetta skiptið ákvað Gísli að elda marineraðar tígrisrækjur upp úr heimagerðu pestó í forrétt .
Í aðalrétt var hann svo með ofnbakaðan lax og í eftirrétt var hann með köku og ís .
Aðspurður hvort einhver sérstök ástæða lægi að baki vali á matseðli kvöldsins , segir Gísli : " Ég er rosalega mikill aðdáandi pestós og datt því í hug að leyfa rækjunum svolítið að njóta sín með því .
Svo hef ég undanfarið mikið verið að elda ferskan lax og verið að prófa að elda hann upp úr mismunandi kryddum og það hefur heppnast mjög vel .
Kakan er svo gömul uppskrift frá mömmu sem ber heitið hnetubrjótur .
Hún inniheldur m.a. rjómaost , rjóma og hnetusmjör .
Kakan er fryst og reidd fram köld .
Með henni er svo nutella-hrærður vanilluís með bláberjum og jarðarberjum blandað saman við marens , " segir hann .
Ofnbakaður lax í tamari-sósu uppskrift miðast við fjóra 8 síðubitar af ferskum laxi ( 800 g ) 5 msk .
tamari-sósa 2 kúfaðar msk .
hreint þykkt hunang 1 msk .
olífuolía 1 tsk .
balsamik-gljái 2 hvítlauksgeirar 2 msk .
saxað ferskt engifer Aðferð : Laxinn er látinn liggja í marineringu í u.þ.b. 20-90 mínútur .
Hann er síðan settur inn í ofn og látinn liggja á roðinu við 200°C í u.þ.b. 10-15 mínútur .
Meðlæti Tvær sætar kartöflur , skornar niður í strimla .
Aðeins þykkari en franskar .
Áður en þær eru settar inn í ofn er gott að velta þeim upp úr ólífuolíu með salti og pipar blönduðum við cayenne-pipar sem gefur skemmtilegt bragð og örlítinn bruna .
Kartöflurnar eru svo settar inn í ofn við 200-210°C á hliðina og látnar bakast í 15 mínútur á einni hliðinni og svo 10 mínútur á hinni hliðinni eða alls 25 mínútur .
Laukur , paprika og hvítlaukur 2 rauðlaukar 1 heill hvítlaukur , geirarnir hafðir heilir 2 paprikur , rauð og gul 2 msk .
ólífu olía Salt og pipar Aðferð : Laukurinn er skorinn í stóra bita , paprikurnar í strimla og hvítlauksgeirarnir eru hafðir heilir .
Þessu er svo öllu velt upp úr ólífuolíu með smá salti og pipar .
Eldað við 200°C í 40 mínútur .
Hnetubrjótur og ís Hnetubrjótur / botn 100 g gróft hnetusmjör 80 g púðursykur 50 g smjör / smjörvi 125 g hveiti 100 g suðusúkkulaði Aðferð : Hnetusmjörinu , smjörinu og sykrinum er blandað saman og síðan er hveitinu og söxuðu suðusúkkulaðinu bætt við .
2/3 af þessu eru síðan lagt í botninn á bakkanum sem notast er við og slétt vel úr og þjappað .
Þetta er síðan sett inní ofn í 15 mín við 200 ° C. Hnetubrjótu / toppur 240 g rjómaostur 50 g sykur 50 g gróft hnetusmjör ½ tsk vanilludropar 2 egg 1 peli þeyttur rjómi Aðferð : Rjómaostinum , hnetusmjörinu , sykrinum og vanilludropunum er hrært vel saman og eggjunum er síðan bætt út í .
Þegar blandan er orðin góð er þeyttum rjómanum bætt út í og handþeytt saman .
Passa verður að botninn sé orðinn kaldur þegar toppurinn er settur á .
Toppnum er síðan hellt yfir botninn og 1/3 hlutanum af botninum sem ekki var nýttur er stráð yfir .
Þetta er síðan sett í frysti og tekið út u.þ.b. tveimur tímum fyrir notkun .
Ís 2,5 lítrar af vanilluís 200 g nutella Aðferð : Ísinn er settur í hrærivél og hrærður þar til hann fær mjúka og góða áferð .
Nutella er svo hægt og rólega blandað í á meðan vélin hrærir í ísnum .
Þessu er síðan skellt aftur inn í frysti og tekið fram rétt fyrir notkun .
Berjamix 1 box bláber 1 box jarðarber 1 peli rjómi Aðferð : Berin skoluð og hreinsuð og bætt út í eða höfð til hliðar við rjómann .
Marineraðar tígrisrækjur Uppskrift miðast við fjóra 400 g tígrisrækjur , hreinsaðar Pestó 2 búnt fersk basilíka 1 hvítlauksgeiri ¼ bolli rifinn ferskur parmesan-ostur 3 msk .
ólífuolía Maldon-salt ( eftir smekk ) svartur pipar ( eftir smekk ) Aðferð : Látið rækjurnar liggja og marinerast í pestói í minnst 20 mínútur ( heill dagur er betra ) .
Rækjunum síðan skellt á grillið við meðalhita og látið grillast þar til þær eru orðnar appelsínugular á báðum hliðum .
Tilvalið er svo að raða rækjunum á spjót þegar þær eru tilbúnar .
Salat 150 g spínat , rifið niður 150 g klettasalat 1 box konfekt tómatar 2,5 stk. mandarína 1 poki ristaðar furuhnetur ½ lítil krukka fetaostur í kryddolíu 