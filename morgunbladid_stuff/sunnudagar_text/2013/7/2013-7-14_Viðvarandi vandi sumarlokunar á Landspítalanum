Yfir sumartímann verða miklar skipulagsbreytingar á Landspítalanum þegar starfsfólk spítalans heldur í sumarleyfi .
Í ár er færri deildum lokað en í fyrra en þrátt fyrir það þrengir að starfseminni .
Færri laus hjúkrunarrými bitna á starfsemi spítalans en nú bíður 51 einstaklingur á spítalanum eftir inngöngu á hjúkrunarheimili þrátt fyrir að hafa lokið meðferð .
Hápunktur sumarlokunar á Landspítalanum er við það að skella á , eða nú um miðjan júlí og fram í ágúst .
Yfir þennan tíma er dregið verulega úr aðgerðum og annarri valkvæðri starfsemi og áherslan fyrst og fremst lögð á bráðaþjónustuna .
Nokkrum deildum verður lokað , aðrar sameinast öðrum og sjúklingar þurfa gjarnan að bíða frekar eftir þjónustu heldur en á veturna .
Starfsfólk leggur sig fram um að láta hlutina ganga en spítalinn stendur þó frammi fyrir ákveðnum vanda sem hefur verið viðvarandi undanfarið .
Í þessum vanda felst að á spítalanum er fjöldi sjúklinga sem fær ekki inni á hjúkrunarheimilum eftir að meðferð hefur verið lokið á spítalanum .
" Á spítalanum eru mjög margir sjúklingar með færni- og heilsumat .
Þessir sjúklingar hafa lokið meðferð á spítalanum en eru að bíða eftir því að fá búsetu á hjúkrunarheimili .
Við sáum fram á að þeim myndi ekki fækka hjá okkur í sumar svo að við gripum til þeirra aðgerða að hafa minni lokanir nú en í fyrra , " segir Sigríður Gunnarsdóttir , framkvæmdastjóri hjúkrunar á Landspítalanum .
" Það er óhætt að segja að þetta sé heilmikill vandi .
" Slæm nýting á fjármunum Nú eru yfir 50 slíkir sjúklingar á spítalanum og getur Sigríður staðfest að þeir séu fleiri en í fyrra .
Að sögn Sigríðar eru þetta aldraðir einstaklingar sem bíða eftir því að komast inn á hjúkrunarheimili .
Ákveðin stífla myndast í kerfinu því erfitt er að taka við nýjum sjúklingum í endurhæfingu þegar þeir sem hafa lokið meðferð komast ekki að á hjúkrunarheimilum og þurfa því að bíða á endurhæfingardeildinni .
" Þegar þessi umræða fer af stað taka margir því gjarnan illa og taka því eins og við séum að segja að aldraðir séu fyrir okkur .
Það er alls ekki málið .
Spítalinn er hreinlega ekki besti staðurinn fyrir þá að meðferð lokinni .
Þetta er erilsamt umhverfi og við veitum þeim ekki þá þjónustu sem þeir þurfa á að halda , ekki þann stuðning sem fengist á hjúkrunarheimilum , " segir Sigríður .
" Þetta er ekki mismunun gagnvart öldruðum .
Við erum að reyna að vera í stakk búin til þess að taka á móti okkar sjúklingum , sem eru einmitt að langstærstum hluta aldraðir .
" Ennfremur segir Sigríður að lega á sjúkrahúsi sé margfalt dýrari en hjúkrunarrými og þar að auki sé þetta því ekki skynsamleg nýting á fjármunum .
Aðspurð hvort hún teldi það hagkvæmara úrræði að reisa enn fleiri hjúkrunarheimili en stendur nú þegar til svarar hún því játandi .
" Já , það er mun betri nýting á fjármunum ef þetta yrði gert og það veitir að auki mun betri og viðeigandi þjónustu fyrir aldraða , sem gerir okkur einnig kleift að sinna öllum okkar sjúklingum betur .
" Anna ekki eftirspurn Fækkun hefur orðið á lausum rýmum á hjúkrunarheimilum og er það fyrst og fremst vegna þess að verið er að breyta fjölbýlum í einbýli til að skapa betri aðstöðu fyrir aldraða en einnig er það vegna þess að öldruðum fer fjölgandi .
" Ef við skoðum tölur frá Hagstofu er hægt að sjá að það á eftir að fjölga í þessum hópi á næstu árum .
Það stendur til að reisa fleiri hjúkrunarheimili á næstu árum en þau koma ekki til með að anna eftirspurn ef horft er til spár um fjölgun aldraðra .
" Í ár eru þó fleiri rúm en í fyrra , segir Sigríður Gunnarsdóttir , framkvæmdastjóri hjúkrunarsviðs á Landspítalanum .
" Sumarstarfsemin er með hefðbundnu sniði og við reynum að manna spítalann eins vel og unnt er yfir sumartímann svo að hægt sé að tryggja öryggi sjúklinga , " segir Sigríður .
Sjúklingar séu yfirleitt jákvæðir gagnvart spítalanum þrátt fyrir lokanir .
MIKIL MANNEKLA Ólafur Þór Jóhannesson framkvæmdastjóri ökklabrotnaði fyrir nokkrum vikum .
Slysið átti sér stað á föstudegi en hann fékk ekki aðgerð fyrr en á sunnudegi .
" Auðvitað fann maður fyrir því að það var gríðarlega mikið álag á spítalanum , sérstaklega á skurðstofunni , " segir Ólafur .
Aðspurður hvort hann hafi ekki orðið fyrir töluverðum óþægindum vegna þessa segir hann það lítið þýða og virtist tillitssamur í garð manneklunnar yfir sumartímann .
" Nei , nei , í sjálfu sér ekki .
Maður gat ekkert kvartað .
Ég var alveg sáttur þó ég þurfti að bíða aðeins .
Maður hefur ekki við neinn að sakast .
" Þjóðmál Gunnþórunn Jónsdóttir gunnthorunn@mbl.is " Það stendur til að reisa fleiri hjúkrunarheimili á næstu árum en þau koma ekki til með að anna eftirspurn ef horft er til spár um fjölgun aldraðra " Sigríður Gunnarsdóttir < 