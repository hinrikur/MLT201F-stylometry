Helga Jónsdóttir prófessor í hjúkrunarfræði og forstöðumaður fræðasviðs hjúkrunar langveikra barna hefur tekið við stöðu forseta hjúkrunarfræðideildar HÍ og Magnús Karl Magnússon prófessor í lyfja- og eiturefnafræði við starfi forseta læknadeildar háskólans .
Þetta kemur fram í tilkynningu sem Háskoli Íslands sendi frá sér .
Helga tekur við af Guðrúnu Kristjánsdóttur og Magnús af Guðmundi Þorgeirssyni .
Helga lauk stúdentsprófi frá MA , bakkalárprófi í hjúkrunarfræði frá HÍ árið 1981 , framhaldsnámi frá University of Minnesota 1988 og doktorsprófi í hjúkrunarfræði 1884 .
Hún hefur starfað sem hjúkrunarfræðingur á gjörgæsludeild fyrir hjartasjúklinga á Ríkissjúkrahúsinu í Osló , verið stundakennari við HÍ , forstöðumaður fræðasviðs hjúkrunar langveikra fullorðinna við LHÍ og prófessor í hjúkrunarfræði frá 2003 .
Magnnús lauk kandídatsprófi frá læknadeild HÍ , stundaði nám í almennum lyflækningum og rannsóknarstörf við University of Wisconsin .
Hann nam blóðmeinafræði við National Institute of Health og stundaði vísindavinnu og klínísk störf við sömu stofnun .
Magnús var sérfræðingur í blóðmeinafræði við rannsóknarsvið LSH og hefur m.a. verið í fagráði Vísinda- og tækniráðs á sviði heilbrigðis- og lífvísinda .
Magnús stýrir með Þórarni Guðjónssyni Rannsóknastofu í stofnfrumufræðum við Lífvísindasetur HÍ .
ai@mbl.is 