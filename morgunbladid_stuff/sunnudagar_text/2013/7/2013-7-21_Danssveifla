Áttundu stofutónleikar sumarsins á Gljúfrasteini verða haldnir í dag , sunnudaginn 21. júlí , kl. 16 en á þeim leikur Duo Weinberg , skipað Ögmundi Þór Jóhannessyni gítarleikara og Páli Palomares fiðluleikara .
Páll og Ögmundur munu bjóða upp á létta danssveiflu og þá m.a. rúmenska tónlist .
Ögmundur hefur hlotið viðurkenningar og verðlaun fyrir gítarleik sinn bæði hér á landi og erlendis , m.a. 2. verðlaun í alþjóðlegu Agustin Barrios-gítarkeppninni í Lambesc í Suður-Frakklandi árið 2003 .
Páll á ættir að rekja til Spánar og hefur verið konsertmeistari í flestum ungmennahljómsveitum á Íslandi .
Páll er einn af leiðurum 2. fiðlu í Randers Kammerorkester í Danmörku .
