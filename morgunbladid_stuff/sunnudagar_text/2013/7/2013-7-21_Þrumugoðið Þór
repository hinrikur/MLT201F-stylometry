Sirrý Hallgrímsdóttir , aðstoðarmaður mennta- og menningarmálaráðherra , eignaðist köttinn Þór fyrir átta árum .
" Hann fæddist hjá nágrönnum mínum á hæðinni fyrir neðan og var eini kettlingurinn sem gekk ekki út , " segir Sirrý .
" Hann er fóbískur , ekki gefinn fyrir breytingar og ég má varla svo mikið sem færa til húsgögn því þá skelfist hann .
Það tekur hann langan tíma að venjast húsgagninu á nýja staðnum .
Ný hljóð einsog þegar ég fékk mér nýjan og stærri sturtuhaus ollu því að í nokkrar vikur flúði hann undir rúm í hvert skipti sem var skrúfað frá sturtunni á meðan hann var að venjast því .
Hann er víðáttufælinn og sérlyndur um margt , verður t.d. að fá vatnið og matinn sinn á sama tíma , annars verður hann ómögulegur .
Hann er hræddur við alla ókunnuga .
Mín greining á honum er sú að hann sé með einhverja tegund af einhverfu .
Sjálfsbjargarviðleitni hans er lítil og hann getur ekki svo mikið sem veitt flugu .
Hann var svo reffilegur kettlingur að ég var að velja á milli þess að nefna hann Herkúles eða Þór en sá síðar að ég hefði átt að nefna hann Woody Allen .
" 