Björg Magnúsdóttir rithöfundur hefur í nógu að snúast um þessar mundir eftir að fyrsta bók hennar Ekki þessi týpa kom út á dögunum .
Blekið í hennar penna er enn blautt þar sem hún hefur nú þegar hafið skrif að nýrri bók .
Samhliða því starfar hún hjá RÚV en í sumar ætlar hún að valsa á milli brúðkaupa , enda boðið í fjögur .
Hún segist ekki vera mikil græjutýpa og er heldur nægjusöm , en þó er ýmislegt sem vantar inn á heimilið .
Gunnþórunn Jónsdóttir gunnthorunn@mbl.is Nýja MacBook Air .
Þessu heyi þarf að koma í hús .
Það er bara þannig .
Nauðsynlegt að eiga eina lauflétta og meðfærilega til þess að geta skrifað hvar og hvenær sem er .
Gengur ekki mikið lengur að vera með lenovo-lánstölvu sem ég er búin að líma hvítt epli framan á til þess að halda í leifarnar af kúlheitunum .
Sennheiser Momentum heyrnartól .
Ég er mikill aðdáandi klassískrar tónlistar og væri til í að geta verið með góðan Beethoven eða annað eyrnakonfekt í hágæðum í botni í þessum til dæmis á ferðalögum .
Farartækið hans G.O.B .
Bluth úr Arrested Development .
Alveg síðan ég sá G.O.B .
fyrst á þessu tryllitæki hef ég vitað innra með mér að ég myndi einhvern tímann á lífsleiðinni eignast svona .
Spurning um að fara að kýla á það ? Ég held það sé hreinlega ekki hægt að vera í vondu skapi á ferð í þessari græju ...
Öryggishólf til einkanota .
Ég hef lengi safnað leyndarmálum .
Jafnlengi hefur mig vantað almennilega hirslu fyrir þau .
Reikna með því að öryggishólf inn á heimili mitt gæti leyst málið .
Lykilatriði að það sé raddstýrt og aðeins ein setning með minni rödd geti opnað það .
Heimabíó inn á bað með Netflix , Hulu , Apple TV og ÖLLU .
Fyrir utan rúmið mitt eyði ég langmestum tíma ofan í baðkarinu .
Heimabíó inn á baðherbergi er eitthvað sem ég sé algjörlega fyrir mér að gæti lífgað upp á stemninguna þar .
Skjávarpi .
Nenni ekki þessu flatskjám .
Tímabært að koma upp góðum skjávarpa í loftið í stofunni sem gæti varpað efni úr sjónvarpi og tölvu á vegg eða tjald .
Þetta gæti líka gert góða hluti fyrir veislur í híbýlunum .
Uppþvottavél .
Ókei , ég viðurkenni það , mig langar svakalega í uppþvottavél .
Það eru allir alltaf sjúklega jákvæðir í garð þess að ég eigi ekki svoleiðis .
" Er ekki bara frábært að eyða tímanum í að hugsa á meðan þú vaskar upp ? " Þið sem hafið spurt mig að þessu fáið hér heiðarlegt svar : " Nei .
" Hundavélmenni .
Þetta væri svona praktískt atriði til að búa mig undir framtíðina .
CROSLEY plötuspilari .
Ég er náttúrlega níræð sál sem óskar þess stundum að hafa fæðst miklu fyrr .
Er þess vegna sökker fyrir svona old school græjum eins og plötuspilara sem hefur það fram yfir einhverja antík spilara að virka .
