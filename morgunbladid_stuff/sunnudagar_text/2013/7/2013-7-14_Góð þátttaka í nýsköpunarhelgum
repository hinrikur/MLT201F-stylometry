Atvinnu- og nýsköpunarátaki Klaks Innovits og Landsbankans lauk á dögunum en verkefnið hefur staðið yfir frá haustinu 2011 .
Í tilkynningu sem aðstandendur verkefnisins sendu frá sér segir að átakið hafi gengið vonum framar .
Klak Innovit og Landsbankinn stóðu sameiginlega fyrir ellefu svk .
Atvinnu- og nýsköpunarhelgum ( ANH ) á jafnmörgum stöðum á landinu .
Litu þar dagsins ljós tæplega 200 viðskiptahugmyndir af ýmsum toga og tóku yfir 500 einstaklingar þátt .
Atvinu- og nýsköpunarhelgarnar byggjast á erlendri fyrirmynd sem gengur undir nafninu " Start-up weekend " .
Eru uppákomurnar hugsaðar sem vettvangur fyrir þá sem langar að koma eigin viðskiptahugmynd í framkvæmd eða taka þátt í uppbyggingu hugmynda annarra .
Hugmyndir eru kynntar á föstudagskvöldi og þróaðar áfram yfir helgina með aðstoð bæði almennra þátttakenda sem og leiðbeinenda .
Á hverri Atvinnu- og nýsköpunarhelgi voru veitt verðlaun fyrir bestu viðskiptahugmyndina og hlutu m.a. viðurkenningu veftímarit , hvalaskoðunar-snjallsímaforrit , farþegasvifflugsfyrirtæki og sæng úr íslenskri ull .
Nokkrar þeirra hugmynda sem fram komu á viðburðunum hafa síðar fengið styrki frá Rannís , Landsbankanum eða annars staðar frá .
Í tilkynningunni segir jafnframt að nú þegar ANH-hringnum hefur verið lokað taka við stærri viðburðir í anda " Startup weekend " .
Verður næsta vinnusmiðja haldin í september .
ai@mbl.is 