Höfuðborgarbúar fengu loks að sjá sólina í vikunni og var leikarinn Stefán Karl Stefánsson einn þeirra sem naut þess .
Hann lagði eftirfarandi tillögu fram á Facebook : " Fór niður í miðbæ sem er ekkert sérstakt nema hvað að okkur var boðinn góður dagur oftar en nokkru sinni fyrr , brosað til okkar og heilsað af ókunnugum .
Ég legg til að Reykjavíkurborg setji stórt sólarljós yfir miðbæinn svo að þetta verði svona allt árið .
" Íslenska knattspyrnulandsliðið féll úr leik í 8-liða úrslitum EM á sunnudaginn sl. og í kjölfarið lagði fyrirliði liðsins skóna á hilluna .
Jón Ólafsson tónlistarmaður vottaði fyrirliðanum virðingu sína á Facebook : " Katrín Jónsdóttir hefur lagt skóna á hilluna .
Takk fyrir að vera frábær leiðtogi , fyrirmynd og ekki síst afbragðs leikmaður .
Vonandi rennur sá dagur einhvern tímann upp að íslenskum stúlkum verði alls staðar gert jafn hátt undir höfði og strákum þegar knattspyrnan er annars vegar .
" Kveðjum hefur skiljanlega rignt inn á Facebook-síðu Anítu Hinriksdóttur að undanförnu eða frá því að hún vann gull í 800 m hlaupi á heimsmeistaramóti og Evrópumóti með nokkurra daga millibili .
Hefur þar einn Facebook-vinur hennar á orði að hún sé nýtt óskabarn þjóðarinnar og tekur annar upp á því að vitna í Tinu Turner : " You ' re simply the best , better than all the rest .
" Google Earth-teymið er hér á landi þessa dagana að ljósmynda .
Leikarinn Ævar Þór Benediktsson skrifaði eftirfarandi færslu á netið : " Mætti Google-Earth bílnum .
Brosti mínu blíðasta .
Er ekki frá því að leitin að sjálfinu muni ganga töluvert betur núna .
" 