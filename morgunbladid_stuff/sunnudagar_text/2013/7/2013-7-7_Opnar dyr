Sveinn Andri Brimar Þórðarson , lögreglumaður og laganemi , á hundinn Zorró af gerðinni English Springer Spaniel .
Sveinn eignaðist Zorró þegar hann var átta vikna gamall .
" Þetta er rosalega flottur hundur .
Hann er sjö ára gamall og ógeldur svo það er mikill kraftur í honum .
Hann er samt mjög ljúfur og þó svo að hann gelti stundum á sorphirðumennina er hann mjög ljúfur .
Hann vill t.a.m. alltaf vera í kringum fólk .
Honum leiðist að vera einn úti og hefur aldrei getað dólað sér einn eins og margir hundar , " segir Sveinn og bætir við í gamansömum tón að Zorró haldi örugglega að hann sé manneskja .
Zorró lumar á ýmsum hundabrögðum og lærði snemma að opna dyr .
Að sögn Sveins hefur hann þá kúnst frá móður sinni en Zorró hefur oftar en ekki tekist að lauma sér út með því að opna dyrnar sjálfur .
" Einu sinni var hann í pössun hjá vinkonu móður minnar .
Hún á hund og Zorró tók það að sér að hleypa þeim tveimur út .
Þeir tóku málin bara í eigin hendur og skelltu sér í göngutúr , " segir Sveinn Andri .
