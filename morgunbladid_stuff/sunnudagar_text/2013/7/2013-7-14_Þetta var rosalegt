Í fyrsta sinn á Íslandi gerðist það í vikunni að tveir menn hentu sér fram af fjalli í svifvæng , annar þeirra losaði sig frá , féll í frjálsu falli og sveif til jarðar í fallhlíf .
Gísli Steinar Jóhannesson svifvængjakennari hjá paragliding.is segir þetta hafa verið algjörlega einstakt .
" Þetta hefur aldrei verið gert áður á Íslandi , og það eru kannski innan við hundrað manns í heiminum sem hafa gert þetta , " segir hann .
Fólk á tjaldstæði öskraði Það var hinn bandaríski Eric Jonathan Hill sem valdi að svífa svona til jarðar , en þeir stukku fram af Laugarfelli við Laugarvatn .
" Markmiðið var að komast nógu hátt , en við komust í 150 metra hæð , " segir Gísli , en lágmarkið var 100 metrar .
Gísli segir það hafi verið taugatrekkjandi þegar Hill sleit sig lausan .
" Þetta gerðist allt mjög hægt , ég var ekki viss um að þetta tækist og vissi það í raun ekki fyrr en ég sá fallhlífina opnast , " segir hann og bætir við : " Fólk sem var á tjaldstæðinu vissi ekkert hvað var í gangi og margir öskruðu þegar þeir sáu manninn falla .
" Vissum að þetta væri hægt Gísli segir að ástæðan fyrir þessu hafi verið einföld .
" Við vissum að þetta væri hægt ! Þetta var rosalegt , alveg rosa gaman .
Það er eiginlega ekki hægt að lýsa því .
" Þeir fóru ekki af stað fyrr en eftir góðan undirbúning og voru búnir að æfa þetta vel á jörðu áður en þeir lögðu í fjallið .
Einnig var þetta áskorun fyrir Gísla , því hann þurfti eftir stökkið hjá Hill , einn að stjórna tveggja manna svifvæng sem erfitt er að stýra þegar helmingur þyngdarinnar er farinn .
Hill , sem er mikill ævintýramaður , er í heimsreisu en hann ætlar að ferðast til allra landa heims og stefnir á heimsmet .
Markmiðið er að fara til allra landanna á sem skemmstum tíma .
Skoða má allt um ferðir hans á gowitheric.com .
Myndband af stökkinu má sjá á mbl.is .
