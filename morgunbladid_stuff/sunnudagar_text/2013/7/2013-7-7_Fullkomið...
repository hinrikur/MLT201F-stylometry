" Fullkomið , öruggt og hljómfagurt " var yfirskrift einnar gagnrýninnar sem birtist um söng Hamrahlíðarkórsins undir stjórn Þorgerðar Ingólfsdóttur , í tónleikaferð um Þýskaland fyrir skömmu .
Kórinn var fulltrúi Íslands á alþjóðlegu kórahátíðinni Internationale Chorbiennale í Aachen og var það í fyrsta sinn sem íslenskum kór er boðið til hátíðarinnar .
Kynnti kórinn íslenska tónlist á hátíðinni .
Alls komu þar fram ellefu kórar .
Kórinn hélt einnig tónleika í Stiftskirche í Bonn og söng við messu í hinni frægu gotnesku dómkirkju í Altenberg en þeir voru hljóðritaðir af þýska ríkisútvarpinu .
Umfjöllun um söng Hamrahlíðarkórsins hefur birst víða og er öll á eina lund ; mikið lof fyrir framúrskarandi frammistöðu og einstaka útgeislun söngvaranna .
