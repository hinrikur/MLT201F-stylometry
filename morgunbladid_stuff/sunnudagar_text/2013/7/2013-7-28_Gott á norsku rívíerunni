Við Anna Margrét Ólafsdóttir og dóttir okkar , Jóhanna Guðrún , höfum búið hér í Kristiansand á suðurströnd Noregs í nærri fjögur ár ; sú stutta fæddist tveimur mánuðum eftir að við fluttum frá Íslandi .
Júlí er sá heitasti í 60 ár , sannkölluð Spánarblíða og maður orðinn vel " tanaður " eins og ungdómurinn kallar það .
Tannlæknastarfið er sem betur fer alls staðar eins , Anna kann vel við sig sem grafískur hönnuður í IKEA og Jóhanna dafnar vel .
Þessi 80.000 manna bær skartar fagurri náttúru , stórum ströndum , dýragarði og afar notalegu fólki .
Nándin við Danmörku er mikil og héðan gengur stór bílaferja tvisvar á dag .
Það er gott að vera Íslendingur í Noregi – okkur líður vel á norsku rívíerunni , eins og heimamenn kalla svæðið ! Jóhann Vilhjálmsson , tannlæknir .
