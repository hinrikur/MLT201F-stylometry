Nautahlaupið í Pamplona á Spáni og gríðarleg hátíðarhöld því tengd er hafið en hátíðarhöldin standa yfir í níu daga .
Mikill gleðskapur fylgir hlaupinu ár hvert en mesta spennan er að vita hvort að þátttakendum takist að hlaupa undan nautunum sem rekin eru eftir götunum af æstum mannfjöldanum .
Hlaupið fer þannig fram að nautum er sleppt út á götur borgarinnar Pamplona og elta þau hóp fólks inn á leikvang þar sem oft kemur til blóðugrar viðureignar .
