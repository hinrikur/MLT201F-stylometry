Í mörgum stórborgum er í dag hægt að leigja reiðhjól úr þar til gerðum sjálfsölum .
Þeir sem vilja spara pening í ferðalaginu ættu að skoða þennan samgöngumáta vandlega enda eru reiðhjólin iðulega bæði ódýr og þægilegur kostur .
Þeir sem eru t.d. á leið til Lundúna ættu endilega að pakka reiðhjólahjálminum því þar hefur verið komið upp í miðborginni þéttu neti reiðhjólastöðva sem auðvelt er að nota .
Borgarbúar kalla hjólin " Barclaybikes " því verkefnið er styrkt af samnefndum banka , og auðkennd eftir því .
Að leigja hjól í 24 stundir kostar tvö pund , eða um 375 kr. Þess þarf að gæta þegar hjól er tekið að leggja því aftur í leigustöð innan 30 mínútna því annars bætist við eitt pund aukalega fyrir leiguna .
Til samanburðar kostar ferð með neðanjarðarlest minnst 2,10 pund og með strætó 1,40 pund .
Fræðast má nánar um Barclay-hjólin á slóðinni www.tfl.gov.uk / barclayscyclehire .
