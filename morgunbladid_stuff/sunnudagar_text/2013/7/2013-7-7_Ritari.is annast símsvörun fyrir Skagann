Sjávarútvegsfyrirtækið Skaginn / Þorgeir og Ellert hf. ( Þ & E ) hefur samið við skrifstofulausnafyrirtækið Ritara.is um að sinna skiptiborðaþjónustu fyrir reksturinn .
Felst samstarfið í því að Ritari.is mun svara öllum þeim símtölum sem berast í aðalnúmer Skagans og Þ & E , og koma á sambandi við rétta aðila innan fyrirtækisins .
Í tilkynningu sem fyrirtækin sendu frá sér segir að með auknum umsvifum Skagans / Þ & E erlendis sé mikilvægt að símsvörun sé í góðum höndum og öllum símtölum svarað fljótt og örugglega .
Er samningurinn hugsaður sem liður í að tryggja að sá hluti þjónustunnar sé í góðu lagi .
Ritari.is býður upp á heildarlausnir í skrifstofumálum en fyrirtækið sérhæfir sig í ritaraþjónustu , símsvörun , úthringingum , bókhaldsþjónustu auk stofnunar og reksturs fyrirtækja .
Skaginn / Þ & E er með starfsemi sína á Akranesi og vinnur að hönnun og smíði vinnsluvéla fyrir fiskiðnað sem og kjötvinnslu .
Skaginn var stofnaður af skipasmíðafyrirtækinu Þ & E hf. og IÁ smiðju ehf. fyrir rösklega hálfum öðrum áratug .
ai@mbl.is 