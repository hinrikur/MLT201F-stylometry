Doug Engelbart , hugsjónamaður sem fann um tölvumúsina ásamt öðrum tækniundrum , lét lífið 2. júlí síðastliðinn .
Tölvuminjasafnið í Kaliforníu gaf út tilkynningu þess efnis síðastliðinn miðvikudag , en Engelbart var 88 ára .
Á sjöunda áratug síðustu aldar hannaði Engelbert tæki sem búið var til úr tré en neðan í því voru tvö málmhjól .
Þetta tæki þróaðist síðar út í tölvumúsina , en í dag má finna hana nánast á hverju einasta heimili þar sem tölvur eru notaðar .
Sú hugmynd að vinna í tölvu með tæki sem staðsett var fyrir utan tölvuna var langt á undan sinni samtíð þegar Engelbart byrjaði að hanna tækið .
Tölvumúsin var hins vegar ekki sett á markað fyrr en árið 1984 og stóð þá almenningi til boða með gömlu Macintosh-tölvunni , en sú tölva er talin vera undanfari tækja eins og Iphone og Ipad .
Engelbart fann upp tölvumúsina mjög snemma miðað við þróun tölva á þeim tíma og græddi því fjárhagslega lítið á uppfinningunni .
Einkaleyfið á tölvumúsinni gilti aðeins í 17 ár , en það leiddi til þess að árið 1987 hafði Engelbart misst einkaréttinn á framleiðslu tölvumúsarinnar .
Hann fékk því engin höfundarlaun fyrir hönnun sína , en um milljarður slíkra tækja hefur verið seldur síðan tölvumúsin fór á markað .
Fór aðra leið Doug Engelbart fæddist 30. janúar 1925 í Portland í Oregon .
Faðir hans var útvarpsviðgerðarmaður , en Engelbart fetaði aðra braut og fór í nám í rafeindaverkfræði við háskólann í Oregon .
Engelbart starfaði sem radartæknimaður í heimsstyrjöldinni síðari , en þar las hann ritgerð eftir verkfræðinginn Vannevar Bush sem varð honum mikill innblástur í lífinu .
