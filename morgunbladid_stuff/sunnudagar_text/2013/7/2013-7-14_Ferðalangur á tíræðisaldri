Clara Rankin kallar ekki allt ömmu sína .
Hún er fædd árið 1917 og er því 96 ára en lætur aldurinn ekki stöðva sig .
Hún er hingað komin til að ferðast um Ísland með hópi fólks frá Cleveland , Ohio í Bandaríkjunum , ferð sem Náttúrugripasafnið þar í borg skipulagði .
Með í för er fuglafræðingur og vænta þau þess að sjá mikið af fuglum , en ferðinni er meðal annars heitið til Flateyjar .
Einnig munu þau skoða íslenska myndlist og handverk .
Rankin hefur ferðast víða um heim , frá fimmtán ára aldri og hefur heimsótt fjöldann allan af löndum .
Hún er heilluð af eyjum , og hefur til að mynda farið til Galapagos-eyja .
" Ég gat ekki staðist freistinguna , þegar ég heyrði af þessari ferð , ég elska eyjur , " segir hún .
Hún segir að henni líði mjög vel á Íslandi og fólkið sé vinalegt .
" Ég hlýt að vera með norrænt blóð , " segir hún og hlær .
Þegar hún er spurð hvort hún hyggst ferðast meir á ævinni , svarar hún : " Hver veit ! " 