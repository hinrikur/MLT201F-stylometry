1.147 hafa beðið í þrjá mánuði eða lengur eftir aðgerð á augasteini en aðeins 1.700 aðgerðir eru gerðar ár hvert .
Skömmu fyrir hrun vildi heilbrigðisráðuneytið fjölga aðgerðum í 2.600 á ári til að minnka biðlista .
Nú eru biðlistar orðnir jafnlangir og framkvæmdum aðgerðum hefur fækkað .
Fjórðungur aðgerða fór áður fram á St .
Jósefsspítala í Hafnarfirði en honum var lokað 2010 .
Á tveimur árum hefur biðlisti eftir aðgerð á augasteini þrefaldast .
Í júní 2011 höfðu 379 einstaklingar beðið í þrjá mánuði eða lengur eftir aðgerð en í júní á þessu ári voru 1.147 manns í sömu aðstöðu .
Mun færri aðgerðir eru framkvæmdar nú en áður , en á árinu 2010 voru 2.653 aðgerðir gerðar á augasteini ( aðgerð á einu auga telst ein aðgerð ) en á síðasta ári voru þær nærri þúsund færri , eða 1.703 framkvæmdar aðgerðir .
Meðan St .
Jósefsspítali í Hafnarfirði starfaði annaði sá spítali fjórðungi allra aðgerða á augasteini .
Þar voru gerðar tæplega 700 slíkar aðgerðir á árinu 2010 en í lok þess árs var honum lokað .
Hægt að gera fleiri aðgerðir Eins og sjá má á tölum Landlæknisembættisins um biðlista og fjölda framkvæmdra aðgerða sem gefnar voru út á dögunum voru gerðar aðgerðir á augasteini á fimm stöðum á árinu 2010 : Landspítala , Sjúkrahúsinu á Akureyri , St .
Jósefsspítala og hjá einkareknu stofnununum Sjónlagi og LaserSjón .
Alls voru gerðar 2.653 skurðaðgerðir á augasteini á þessum fimm stöðum , þar af var rúmur fjórðungur , eða 673 aðgerðir , gerður á St .
Jósefsspítala í Hafnarfirði .
Tölur Landlæknis sýna að á þeim fjórum stöðum sem aðgerðirnar eru gerðar nú , eftir að St .
Jósefsspítala var lokað , eru færri aðgerðir gerðar ár hvert .
Afköst heilbrigðiskerfisins hafa ekki endilega minnkað , heldur eru veittar færri heimildir til að gera aðgerðir .
Með nýjum rammasamningi við sérfræðilækna sem tók gildi fyrir tæpu ári , hinn 1. ágúst 2012 , bættust við þau nýmæli að Sjúkratryggingar Íslands þurfa að staðfesta að skilyrði séu fyrir aðgerð áður en hún er framkvæmd .
Til stóð að eyða biðlistum árið 2008 Fram til ársins 2008 voru aðgerðir á augasteini einungis gerðar á stofnunum á vegum hins opinbera .
Í maí það ár samdi heilbrigðisráðuneytið við tvö einkafyrirtæki , Sjónlag hf. og LaserSjón hf. um að þau gerðu 1.600 aðgerðir árlega .
Með því átti að auka afköst þannig að hægt væri að anna alls 2.600 aðgerðum ár hvert í stað 1.800 sem þá voru gerðar .
Fréttir voru sagðar í fjölmiðlum af samningnum og gerði þáverandi heilbrigðisráðherra nokkuð úr því að með þessum samningi yrði hreinlega hægt að eyða biðlistum eftir þessum tilteknu aðgerðum .
Staðan þá , á vormánuðum 2008 , var þó í raun nákvæmlega sú sama og staðan nú .
Í febrúar 2008 biðu 1.290 manns eftir aðgerð , þar af höfðu 992 beðið í þrjá mánuði eða lengur .
Svipaðar tölur sjást nú í tölum frá Landlækni .
Samkvæmt fréttatilkynningu frá heilbrigðisráðuneytinu í maí 2008 var ætlunin með samningnum að tryggja styttri bið eftir aðgerð og greiðari aðgang að þjónustunni .
Þá sagði í tilkynningunni : " Á undanförnum misserum hefur Landspítalinn ekki annað eftirspurninni og bið eftir augasteinsaðgerðum óviðunandi .
Með samningunum við Sjónlag og LaserSjón er ætlunin að fjölga aðgerðunum hér á landi úr 1.800 í 2.600 á ári eða um rúm 44% .
Á næsta ári ætti biðlisti eftir augasteinsaðgerðum þar með að geta heyrt sögunni til .
" Biðin tekur allt að eitt og hálft ár Biðtími eftir aðgerð á augasteini getur verið frá nokkrum vikum upp í eitt og hálft ár , eftir því hversu aðkallandi aðgerðin er talin .
Áform um að stytta biðlista virðast hafa borið árangur um tíma .
Um mitt ár 2010 , tveimur árum eftir þennan samning ráðuneytisins , höfðu aðeins 379 einstaklingar beðið í þrjá mánuði eða lengur .
Afköstin á árinu 2010 voru þau sem stefnt hafði verið að með samningnum en þá voru gerðar 2653 aðgerðir .
Miðað við tölur síðasta árs yfir fjölda á biðlista eftir aðgerð á augasteini og tölur yfir fjölda framkvæmdra aðgerða má sjá að afköst hafa aftur minnkað niður í nær nákvæmlega sama fjölda og fyrir hrun .
Og biðlistinn er líka jafnlangur og hann var 2008 .
BIÐLISTATÖLFRÆÐIN Biðlistar eftir tilteknum aðgerðum eru teknir saman reglulega og birtir á vef Landlæknisembættisins .
Fjölmiðlar birta listana jafnharðan og þá er fréttin gjarnan sú að ákveðinn listi hafi lengst eða styst .
Listar segja þó ekki alla söguna og gefa ekki endilega mynd af afköstum heilbrigðiskerfisins .
Þess vegna skiptir máli að skoða lengd biðlista í samhengi við fjölda framkvæmdra aðgerða .
Ennfremur þarf að taka tillit til þess hversu aðkallandi aðgerðirnar eru .
Innan hvers biðlista geta verið ólíkir hópar og ekki er víst að allir einstaklingar sem eru settir á biðlista séu endilega í brýnni þörf eftir aðgerð , þótt langir biðlistar séu vitanlega aldrei æskilegir .
Þjóðmál Eyrún Magnúsdóttir eyrun@mbl.is Skömmu fyrir hrun var ætlunin að eyða biðlistum eftir aðgerðum á augasteini og auka afköst .
Fimm árum síðar eru biðlistar jafnlangir .
Afköst jukust en hafa aftur minnkað .
