Einhvers konar vírusóþverri virðist hafa gengið um Fésbókina að undanförnu sem margir hafa brennt sig á .
Stuðmaðurinn og miðborgarstjórinn Jakob Frímann Magnússon taldi ærna ástæðu til að vara vini sína við og skrifaði eftirfarandi tilkynningu : " Varist vírus með þeldökkri ástarlífsmynd og opnið ekki – ekki einu sinni " comment " til viðvörunar .
" Þegar þetta er ritað höfðu 13 deilt færslunni .
Sirkuslistahátíðin Volcano hófst á fimmtudaginn sl. í Vatnsmýrinni .
Sjónvarpskonan Margrét Erla Maack er á meðal þeirra sem koma þar fram , en hún fer fyrir sýningunni Skinnsemi .
Margrét hefur hugsanlega bjargað blygðunarkennd fjögurra barna þar ef marka má skrif hennar á Facebbook : .
" Í kvöld kl. 23 þurfti ég að vísa fjórum börnum út úr sirkustjaldi því foreldrarnir höfðu keypt miða á dónasirkus .
Börnin voru á aldrinum 4-10 ára .
Úbbsassí .
" Meistaraflokkur karla hjá KR sló norðurírska félagið Glentoran úr Evrópukeppni á miðvikudagskvöld .
Í kjölfarið skrifaði Guðmundur Reynir Gunnarsson , leikmaður liðsins , á Facebook : " 3-0 í Europa ! Er ekki hægt að fá lið með hærri standard ? " Slíkt væri svo sem ekki í frásögur færandi nema vegna þess að í næstu umferð keppninnar mætir liðið einmitt Standard Liege frá Belgíu .
Einar Bárðarson , sem gjarnan hefur verið nefndur umboðsmaður Íslands , skrifaði þessa skemmtilegu færslu : " Hér eru fjórar sjö ára á hljómsveita æfingu í bílskúrnum hjá mér .
Syngja hér hástöfum með Miley Cyrus – stefnir í Nylon II ef ég fer ekki stöðva þetta .
" Nú er bara að bíða og sjá .
Er ekki alveg kominn tími á nýtt íslenskt stúlknaband ? 