Franskur andi mun svífa yfir vötnum á stofutónleikum í Gljúfrasteini á sunnudag .
Þá er 14. júlí , þjóðhátíðardagur Frakka , og munu Hlín Pétursdóttir söngkona og Gerrit Schuil píanóleikari meðal annars leika lög eftir Henri Duparc og Gabriel Fauré af því tilefni , auk laga við ljóð Halldórs Laxness .
Tónleikarnir hefjast klukkan 16 .
Gerrit Schuil hefur komið fram á tónleikum víða um Evrópu , í Bandaríkjunum og Asíu .
Hann hefur verið búsettur í Reykjavík frá 1992 og haldið hér fjölda tónleika .
Hlín Pétursdóttir Behrens stundaði framhaldsnám við óperudeild tónlistarháskólans í Hamborg og hefur á ferli sínum sungið víða í tónleikahúsum .
