" Þetta kom svolítið á óvart þannig að það er bara ennþá verið að ræða þetta allt saman en jú , maður er kominn með hring , " segir fyrirsætan , leik- og söngkonan Halla Vilhjálmsdóttir sem trúlofaðist á dögunum unnusta sínum , Harry Koppel .
" Næst á dagskrá er að finna dagsetningu en það veltur svolítið á því hvar við veljum að gifta okkur , " bætir Halla við .
" Harry er frá Kólumbíu en alinn upp að miklu leyti í Bretlandi og við búum í London þannig að það þarf að huga að ýmsu .
" Til að bæta enn frekar við fjölþjóðleika trúlofunarinnar bar Harry bónorðið upp í Tyrklandi .
" Það var í Istanbúl við ána Bosphorus , sem sagt á milli Evrópu og Asíu , sem sagt mjög rómantískt allt saman , " segir Halla .
Trúlofunin hefur án efa verið mikið gleðiefni fyrir foreldra og tengdaforeldra Höllu en í viðtali sem birtist við hana í Sunnudagsblaði Morgunblaðsins í upphafi árs nefndi Halla að þau næðu öll sérlega vel saman .
