Linda Blöndal , útvarpsmaður hjá RÚV , hefur mikinn áhuga á göngum og stundar reglulega göngur víðs vegar um landið .
Hún hefur að eigin sögn ávallt verið mikill göngugarpur en er þó tiltölulega nýbyrjuð að stunda skipulagðar gönguleiðir .
" Ég uppgötvaði skipulagðar göngur fyrir hálfu ári .
Ég tók þá ákvörðun að fara í heilsuátak og byrjaði á því að fara í leikfimi .
Fljótlega eftir það byrjaði ég að ganga og hef haldið mig við það .
Kærasta mínum finnst einnig mjög gaman að ganga svo þetta small allt ágætlega saman , " segir Linda , en hún setti sér það langtímamarkmið að ganga eins margar gönguleiðir og mögulegt er .
Í því skyni ákvað hún að kaupa sér bækur með nákvæmum gönguleiðum og fara eftir þeim .
Linda segist hafa stuðst við þrjár af bókum Reynis Ingibjartssonar , sem hver og ein geymir 25 gönguleiðir á höfuðborgarsvæðinu , Reykjanesi og á Hvalfjarðarsvæðinu , í sínu heilsuátaki .
Hún segir göngur geta hentað öllum og ekki þurfi að fara erfiðar leiðir til að njóta þeirra .
" Ég er ekkert endilega að fara um stóra staði eins og Fimmvörðuháls .
Ég óttast þá svolítið þar sem ég er ennþá byrjandi .
Ég keypti mér þessar bækur sem leiðarvísi að ýmsum gönguleiðum bæði hér á höfuðborgarsvæðinu og út á landi sem ég hef notast við og er nú bara á fullu að merkja við þær gönguleiðir sem ég fer .
Lokamarkmiðið er svo að klára allar bækurnar , " segir hún .
Gaman að ganga um söguslóðir Aðspurð segist Linda vel geta hugsað sér að fara í gönguferðir út fyrir landsteinana .
Hún segir þó að ekkert liggi á en slík ferð verði líklegast farin innan fimm ára .
" Ég bý svo vel að eiga samstarfskonu sem hefur verið á Ítalíu með gönguhópa en það er eitthvað sem ég gæti vel séð fyrir mér .
Ég er mikið fyrir það að liggja á ströndum en ég er að reyna að koma mér út úr því .
Gönguleiðir eru nefnilega svo oft einnig söguslóðir og þá getur maður sameinað t.d. það að sjá fallega náttúru á Ítalíu og flottar sögulegar rústir .
Það er einmitt það sem mér finnst mér finnst svo gaman við göngur .
Að sjá eitthvað sögulegt .
Ekki endilega í jarðfræðilegum skilningi heldur eitthvað sem maðurinn hefur skilið eftir sig , " segir Linda .
