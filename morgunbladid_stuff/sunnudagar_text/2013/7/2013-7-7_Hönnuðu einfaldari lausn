Eldey hugbúnaður ehf. hefur hannað pantana- og skráningarkerfi fyrir spjaldtölvur sem í framtíðinni mun leysa af hólmi eldri gerðir hefðbundinna handtölva .
Spjaldtölvur seljast í meira mæli en fartölvur og bræðrunum sem standa að Eldey þótti augljóst að miða sína hugbúnaðarframleiðslu við spjaldtölvur .
Páll Fannar Einarsson pfe@mbl.is Það var í raun og veru algjört slys hvernig þetta gerðist hjá okkur .
Einn af okkar eldri kúnnum spurði hvort við gætum hannað sölukerfi fyrir spjaldtölvur .
Við tókum því vel og út frá okkar vinnu bjuggum við til Eldey mobile , " segir Jón Helgason , framkvæmdastjóri Eldeyjar hugbúnaðaðar ehf. en fyrirtækið er fjölskyldufyrirtæki rekið af þremur bræðurm og föður þeirra , stofnað árið 2011 .
Davíð og Karl Helgasynir eru í forritun , þróun og tæknilegri hlið fyrirtækisins , Jón Helgason er framkvæmdastjóri og sinnir markaðsmálum og faðir þeirra Helgi Guðmundsson sér um fjármálin .
" Við erum búnir að vera í þessum bransa í mörg ár .
Pabbi er búinn að vera í þessu í tugi ára og við bræðurnir fylgdum honum svo út í þetta .
Þú getur rétt ímyndað þér hvernig jólaboðin eru hjá okkur , " segir Jón kíminn .
" Við höfum aldrei stimplað okkur út .
Við erum alltaf í vinnunni og það þýðir ekkert að stinga af .
Það er mikill neisti í okkur og það er mjög gaman fyrir okkur að geta unnið við það sem við höfum brennandi áhuga á , " segir Jón .
Fyrirtækið hefur undanfarin tvö ár unnið að gerð hugbúnaðar sem keyrir á flestum gerðum spjaldtölva og snjallsíma .
Um er að ræða pantana- og skráningarkerfi fyrir spjaldtölvur sem í framtíðinni mun leysa af hólmi eldri gerðir hefðbundinna handtölva sem nýttar eru til pantana og skráninga í dag .
Tengja saman gömul kerfi og ný Nýja lausnin byggist á því að tengja viðeigandi kerfi fyrirtækja og einstaklinga við spjaldtölvur og snjallsíma í gegnum svokallað gagnaský .
Spjaldtölvurnar og snjallsímarnir hafa svo samskipti við gagnaskýið , sækja þær breytingar sem verða í kerfum fyrirtækja og senda til baka í rauntíma í gegnum sama gagnaský og þær pantanir sem gerðar eru í snjalltækinu hverju sinni .
" Fyrirtæki og einstaklingar geta sent alls kyns gögn í gagnaskýið og skipulagt þau eins og þau vilja .
Við höfum bæði verið að tengja þetta við eldgömul upplýsingakerfi fyrirtækja sem byggjast á úreltri tækni ásamt því að tengja þetta við fyrirtæki sem byggjast á nýjustu tækni .
Þetta er búið að umbylta starfseminni hjá mörgum fyrirtækjum og auðveldar t.d. sölumönnum að fylgjast með öllu því sem skiptir þá máli í þeirra starfi .
Við erum búnir að setja þetta upp bæði hjá mjög stórum fyrirtækjum og litlum fyrirtækjum .
Við erum alls fimm í fyrirtækinu og ég myndi segja að við séum búnir að skapa okkur ágætis orðspor , " segir Jón .
Aðgengi helsti kosturinn Í dag er lausnin ( hugbúnaðurinn frá Eldey ) nær eingöngu bundin við pantanakerfi fyrirtækja en tækifæri eru til hönnunar á sérlausnum og samkeyrslu í rauntíma úr öðrum kerfum .
Í boði verður að samstarfsaðilar Eldey hugbúnaðar geti búið til sínar eigin lausnir inn í kerfið og þjónustað sína viðskiptavini í gegnum Eldey þróunargátt .
Nú þegar eru nokkur fyrirtæki að nota Eldey mobile í beta prófunum og hefur lausnin vakið mikla ánægju meðal notenda .
Að sögn Jóns er aðgengileiki helsti kostur kerfisins þ.e. að geta verið með aðgengi að öllum nauðsynlegum rauntímaupplýsingum , hvar sem er og hvenær sem er .
Lögð er áhersla á að kerfið sé létt í keyrslu og að gagnasamskipti á milli skýs og snjalltækis sé í algjöru lágmarki og einungis nýjar upplýsingar / breytingar keyrðar inn hverju sinni .
Eldey mobile getur svo unnið algjörlega án nettengingar en engin tenging við gagnaskýið er ekki vandamál .
Pantanir vistast nefnilega í snjalltækið og keyrast í gegnum gagnaskýið um leið og nettenging kemst á .
Fyrirtæki hætt að r eka tölvukerfi Jón segir fyrirtæki í auknum mæli notast við spjaldtölvur og því hafi þeim þótt liggja beinast við að þróa sölukerfi fyrir slík tæki fremur en borðtölvur eða fartölvur .
" Áður fyrr voru fyrirtækin ekkert að spá í spjaldtölvur og menn litu á þetta sem eitthvert tæki fyrir heimilin .
Fyrir tveimur og hálfu ári byrjuðu fyrirtæki svo að spá í spjaldtölvur .
Þá vorum við beðnir um að skoða þetta .
Það sem er að gerast núna er að spjaldtölvur seljast í meira mæli en fartölvur .
Menn voru farnir að átta sig á því að það er mjög dýrt að reka tölvukerfi .
Fyrirtækin eru smám saman að hætta að reka tölvukerfi .
Framtíðin er klárlega í spjaldtölvum þar sem fólk er farið að vera með þjónustu sína á netinu , " segir Jón .
