Í Listasafni Sigurjóns mun Hulda Jónsdóttir munda fiðlubogann og spila einleik næstkomandi þriðjudagskvöld , 30. júlí .
Þar frumflytur hún " Vögguvísu fyrir fiðlu " , verk eftir Viktor Orra Árnason .
Einnig leikur hún " Ciaccona " úr Partítu í d-moll eftir Johann Sebastian Bach , " Tempo di Ciaccona " úr sónötu fyrir einleiksfiðlu eftir Béla Bartók , tvær af 24 " Kaprísum " Niccolò Paganini og " Sónötu fyrir einleiksfiðlu " óp. 27 nr. 4 – sem kennd er við Fritz Kreisler – eftir Eugène Ysaye .
Fiðlan næstum hundrað ára Hulda stundaði nám við Tónlistarskólann í Reykjavík , Listaháskóla Íslands þar sem hún lauk diplómaprófi og við Juilliard-tónlistarskólann í New York .
Hulda hefur komið fram sem einleikari með Sinfóníuhljómsveit Íslands en einnig hefur hún leikið beggja vegna Atlantshafsins og í Kína .
Hún leikur á fiðlu sem smíðuð var árið 1920 af Vincenzo Sannino , sem hún er með að láni frá Rachel Elizabeth Barton foundation í Chicago , en sú stofnun veitti henni afreksstyrk árið 2008 .
Í vor hlaut hún svo styrk ársins úr Minningarsjóði Jean Pierre Jacquillat .
Byrjaði fjögurra ára Hulda , sem er 21 árs , byrjaði að læra á fiðlu við fjögurra ára aldur .
" Mér finnst þetta bara svo skemmtilegt .
Það hefur alltaf verið planið að leggja fiðluleik fyrir mig , " segir hún .
Hún hefur þegar klárað BA-próf frá Juilliard og fer í meistaranám þar í haust .
Hulda kynntist Viktori Orra í Listaháskólanum þar sem hann lagði stund á tónsmíðar , en hann er meðlimur í hljómsveitinni Hjaltalín og spilar einnig á fiðlu .
Hún bað hann að semja fyrir sig einleiksverk og útkoman var " Vögguvísa fyrir fiðlu " .
