" Lenni er alltaf hress , svolítill prakkari og á það til að hverfa stundum allt upp í viku .
Einu sinni hvarf hann í fjóra mánuði , " segir Hrefna Rósa Sætran , kokkur og sjónvarpsstjarna um köttinn sinn sem stundum bregður fyrir í þáttum hennar á RÚV .
Hrefna fékk Lenna frá Kattholti og segir hann vera mikinn stuðbolta .
" Ég þarf reglulega að fara með hann upp á dýraspítala til að láta hann fá einhver sýklalyf við einhverjum bólgum eftir slagsmál .
" Hrefna segir að Lenni sé kóngurinn í hverfinu og reki aðra ketti í burtu og slæst við hvern sem er .
Þrátt fyrir allt er hann léttur , ljúfur og kátur .
" Það er eitthvert villieðli í honum , " segir hún og hlær .
" Eftir að við fluttum í miðbæinn var hann alltaf að fara heim aftur á gamla staðinn .
Frænka mín leigði gamla húsið og hún tók við honum .
" Hrefna og Björn eiga tvö börn .
Þau Bertram Skugga og Hrafnhildi Skugga .
Hrefna viðurkennir að Lenni sýni þeim ekki mikinn áhuga .
" Þau eru svo lítil að ég held að honum finnist þau bara vera með læti .
Við eigum tvo ketti , hinn er læða og hún sýnir krökkunum miklu meiri athygli .
" 