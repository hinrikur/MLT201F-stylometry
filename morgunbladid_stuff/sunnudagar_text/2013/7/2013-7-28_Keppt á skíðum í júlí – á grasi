Þó það sé enginn snjór þá þýðir það ekki að það sé ekki hægt að keppa á skíðum .
Heimsmeistaramótið á grasskíðum fór fram í Kaprun í Austurríki um síðustu helgi þar sem allir bestu grasskíðamenn heimsins öttu kappi .
Grasskíði sem íþrótt rekur uppruna sinn til Frakklands árið 1966 , en þá voru skíðamenn þjálfaðir á grasskíðum fyrir vetrartímabilið sem er bæði langt og strangt .
Skíðin minna einna helst á beltin sem eru undir skriðdrekum og hægt er að ná töluverðum hraða , allt eftir færni skíðamannsins og brattanum í brekkunni .
Íþróttin er töluvert langt í frá að vera vinsæl en skemmtileg er hún .
Vinsældir hennar hafa verið að aukast jafnt og þétt undanfarin ár og börn jafnt sem fullorðnir keppa í íþróttinni .
Þjóðverjinn Jonas Klemenz hrósaði sigri í brekkunni í Kaprun , sem er einn fyrsti staðurinn í Austuríki til að bjóða upp á sumarskíðabrekku .
Svig á milli trjáa og renna sér í alpagrasi .
Grasskíði er mikið fjölskyldusport sem skíðafjölskyldur hafa tekið fagnandi .
Skíðin eru 80-85 sentimetrar að lengd og geta iðkendur notað venjulega skíðaskó .
Reyndar þarf að bæta við olnbogahlífum og hnjáhlífum en annars er útbúnaðurinn sá sami .
