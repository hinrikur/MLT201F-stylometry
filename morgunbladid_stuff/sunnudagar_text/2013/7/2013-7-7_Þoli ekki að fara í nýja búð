Íris Dögg Pétursdóttir er 33 ára stoltur Breiðhyltingur sem hefur alltaf nóg að gera .
" Ef ég er ekki að ritstýra skemmtilegasta blaði landsins , Séð og heyrt , þá er ég að gera eitthvað fáránlega hressandi með strákunum mínum .
" Íris útskrifaðist af myndlistarbraut FB og lauk námi í upplýsinga- og fjölmiðlafræði sem og í ljósmyndum í Iðnskólanum í Reykjavík .
Íris er fáránlega góð í karókí , að eigin sögn .
Hvað eruð þið mörg í heimili ? Við Eyþór Atli , kærastinn , eigum tvo frábæra grallaraspóa , Nökkva Dag og Bjarka Leó .
Hvað áttu alltaf til í ísskápnum ? Kók .
Get ekki verið án þess .
Strákarnir fá samt ekki gos , bara mamman .
Hvað fer fjölskyldan með í mat og hreinlætisvörur á viku ? Ætli það sé ekki um það bil 25.000 krónur .
Hvar kaupirðu helst inn ? Ég fer aðallega í Bónus í Hólunum í Breiðholti .
Kann vel við verslunina og er orðin svo vön henni .
Vil geta gengið að vörunum vísum en ég þoli ekki að fara í nýja búð og finna ekki það sem ég þarf að kaupa .
Ég er nefnilega alltaf að drífa mig .
Hvað freistar helst í matvörubúðinni ? Ég er svakalegur nammigrís og ís er líka uppáhalds .
Finnst líka rosa gaman þegar einhver er með svona " smakkbar " í versluninni .
Kaupi oft af þeim .
Hvernig sparar þú í heimilishaldinu ? Fer í matarboð .
Hvað vantar helst á heimilið ? Mig vantar helst einhvern sjálfboðaliða til að koma og brjóta saman þvottinn og ganga frá honum .
Svo væri rosalega gott ef einhver gæti sagt mér hvað verður af öllum sokkunum á heimilinu .
Eyðir þú í sparnað ? Nei , ég er meira í því að eyða bara .
Skothelt sparnaðarráð ? Ef ég kynni að spara gæti ég svarað þessari spurningu .
