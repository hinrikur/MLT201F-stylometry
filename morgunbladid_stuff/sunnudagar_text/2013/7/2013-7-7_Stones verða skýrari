" Ég lét laga sjónina og skellti mér í leysiaðgerð þó svo að skekkjan hafi ekki verið mikil , eða mínus einn og hálfur , " segir Fannar Sveinsson úr Hraðfréttum , eins og nýr maður .
Fannar heldur upp á að sjá betur með því að skella sér til London að sjá rokkhundana í Rolling Stones ásamt fimm félögum sínum .
Rolling Stones spila í Hyde Park en það eru nánast nákvæmlega 44 ár síðan bandið spilaði í fyrsta sinn þar á bæ .
Mick Jagger , Keith Richards , Charlie Watts og Ronnie Wood snúa því aftur á fornar slóðir – eins og svo oft áður .
Íslandsvinirnir í The Vaccines eru meðal annars eitt upphitunarbandið fyrir Rollingana .
Líkur eru á því að tónleikarnir gætu orðið meðal þeirra stærstu í Bretlandi þetta sumarið og því ekki verra að vera með góða sjón – eins og Fannar .
