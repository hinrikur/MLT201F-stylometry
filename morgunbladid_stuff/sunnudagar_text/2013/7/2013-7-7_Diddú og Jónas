Söngkonan Diddú , Sigrún Hjálmtýsdóttir , og Jónas Ingimundarson píanóleikari koma fram á tónleikum í stofunni á Gljúfrasteini á safnadaginn , sunnudaginn 7. júlí , og hefjast þeir klukkan 16 .
Hyggjast þessir dáðu listamenn flytja saman lög sem samin hafa verið við ljóð Halldórs Laxness .
Hægt er að panta miða á tónleikana í safninu .
Fyrr um daginn býður Gljúfrasteinn gesti velkomna í safnið í hljóðleiðsögn og ratleik fyrir alla fjölskylduna .
Frítt verður inn í safnið frá kl. 9 til 15 .
Þá er hægt að ganga um nágrennið , í fótspor Halldórs , en hægt er að fá gönguleiðakort á Gljúfrasteini .
