Hönnunarmars hófst á fimmtudaginn með fjölda viðburða þar sem hægt er að skoða nýja hluti og skemmta sér , læra og leika .
Fjölmargir nýir gripir líta dagsins ljós í tilefni þessarar miklu hönnunarhátíðar þar sem skapandi greinar fá að blómstra og mannlífið með .
Nóg er um að vera alla helgina en hér er litið á brot af því besta en dagskrána í heild er hægt að skoða á honnunarmars.is .
Inga Rún Sigurðardóttir ingarun@mbl.is Lifandi borgarrými Vefsíðan www.xland.is verður opnuð í tengslum við Hönnunarmars en þetta er ný heimasíða þar sem verk landslagsarkitekta á höfuðborgarsvæðinu eru staðsett á gagnvirku korti .
Sé smellt á verk opnast gátt margvíslegra upplýsinga um það með ljósmyndum , teikningum grafískum skissum og texta .
" Á www.xland.is kemst þú í návígi við hönnuðina og hugsunina sem liggur að baki þínu nánasta umhverfi , " segir í tilkynningu .
Í tengslum við opnun heimasíðunnar verður haldin gagnvirk sýning í Listasafni Reykjavíkur , Hafnarhúsinu þar sem gestum gefst tækifæri til að vafra um vel hönnuð og lifandi borgarrými .
Upplifunarhönnun og gervilimir Sýningin Samsuða er á vegum félags vöru- og iðnhönnuða .
Félagið státar af rúmlega hundrað félagsmönnum sem vinna á ólíkum sviðum .
Á samsýningu þeirra í ár frumsýna átján hönnuðir ólík verk , frá húsgögnum til upplifunarhönnunar og kertum til gervilima .
Þessi sýning hefur jafnan verið mjög áhugaverð enda sérlega fjölbreytileg .
Í ár er sýningin haldin í Hörpu sem verður án efa glæsilegur bakgrunnur fyrir munina .
Fjögur fögur frímerki Pósturinn gefur út ný frímerki í tilefni þessarar miklu hönnunarhátíðar .
Ennfremur setja Pósturinn og Félag íslenskra teiknara upp sýningu á íslenskum hönnunarfrímerkjum í Listasafni Reykjavíkur , Hafnarhúsi .
Á sýningunni eru frímerki úr seríunni Íslensk samtímahönnun IV – Grafísk hönnun ásamt öðrum frímerkjum unnum af grafískum hönnuðum FÍT .
Hönnuðir nýju frímerkjanna eru Siggi Odds , Ragnar Freyr , Rán Flygenring og Siggi Eggertsson .
Íslensk húsgögn og hönnun Sýningin Íslensk húsgögn og hönnun er hluti af Hönnunarmars en þar koma íslenskir framleiðendur á framfæri nýrri íslenskri framleiðslu " þar sem ígrunduð hönnun og frábært handbragð haldast í hendur " , eins og segir í tilkynningu .
Samstarf íslenskra framleiðenda og hönnuða stendur á gömlum merg og er enn að geta af sér ný og betri húsgögn og innréttingar .
Áhugi á húsgagnahönnun hefur farið vaxandi meðal almennings síðustu ár og þarna gefst gott tækifæri til að líta sér nær .
Þátttakendur í sýningunni í Hörpu eru Á. Guðmundsson , Axis , G.Á .
Húsgögn , Sólóhúsgögn , Sýrusson , R.B .
Rúm og Zenus .
Milt skuggaspil Ljósið Tindur verður til sýnis í verslunarglugga Spaksmannsspjara í Bankastræti en það er hönnun Dóru Hansen .
Lýsingin frá lampanum gefur frá sér milt skuggaspil en lampinn er lokaður að neðan með ljósu plexígleri .
Lampinn er smíðaður úr rekaviði og íslensku lerki og er framleiddur á Íslandi af Lighthouse og kemur í þremur stærðum .
Samtímagullsmíði og söguleg arfleifð Þjóðminjasafnið tekur þátt í Hönnunarmars með sýningunni Silfur ...
13 á torgi safnsins .
Á sýningunni leitast fjórir starfandi gull- og silfursmiðir við að gefa innsýn í fjölbreytileika starfsins nú á tímum en í verkum sínum tefla gullsmiðirnir fjórir saman hugmyndum um samtímagullsmíði og sögulega arfleifð .
Gullsmiðirnir eru Erling Jóhannesson , Helga Ósk Einarsdóttir , Orri Finnbogason og Þorbergur Halldórsson .
Áhugavert er að sjá verk samtíma gull- og silfursmiða í samhengi við silfurgripi fortíðar sem sýndir eru á sýningunni Silfri Íslands sem er hátíðarsýning Þjóðminjasafnsins í tilefni 150 ára afmælis safnsins .
Til viðbótar er sýningin Silfursmiður í hjáverkum á annarri hæð safnsins en þar er hægt að sjá dæmigert aldamótaverkstæði silfursmiðs .
