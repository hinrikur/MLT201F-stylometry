1 Laugardagur um páska er góður dagur fyrir sýningarölt , enda er fjöldi áhugaverðra sýninga í söfnum og galleríum .
Til að mynda Flæði á Kjarvalsstöðum , sýningar á eldri verkum í Listasafni Íslands og verk Sigurðar Árna Sigurðssonar í Hverfisgalleríi .
2 Þeir sem flykkjast til Akureyrar á skíði um páskana ættu að nota tækifærið og skella sér á Kaktusinn eftir Juli Zeh hjá Leikfélagi Akureyrar á laugardagskvöldið , sýningu sem hefur fengið verðskuldað lof .
3 Hin sívinsæla söngkona Helena Eyjólfsdóttir mun stíga á svið með þeim Stebba og Eyfa , Stefáni Hilmarssyni og Eyjólfi Kristjánssyni , á Hótel KEA á laugardagskvöld .
Þá kemur fram með þeim hinn góðkunni píanóleikari og söngvari Jón Ólafsson .
Stebbi og Eyfi flytja sín þekktustu lög og spjalla við gesti .
4 Ný íslensk gamanmynd eftir Ágúst Guðmundsson er frumsýnd um páskana og óhætt að mæla með því að fólk flykkist í bíó að sjá Ladda leika draug í Ófeigur gengur aftur .
Gísli Örn Garðarsson og Ilmur Kristjánsdóttir fara með önnur aðalhlutverk í þessari samtímasögu úr Reykjavík .
5 Þeir sem eiga leið um Hveragerði um páskana ættu að líta inn í Kjöt & Kúnst .
Þar er opið alla páskana og á veggjum má líta verk eftir Víði Myrmann , listmálara sem býr og starfar í Hveragerði og var í læri hjá hinum þekkta norska listamanni Odd Nerdrum .
