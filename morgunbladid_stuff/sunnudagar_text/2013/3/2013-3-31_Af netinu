Hugleikur Dagsson listamaður segist vera búinn að ná sér í appið sem allir eru að tala um .
" Þá er maður kominn inn á þetta blessaða snapchat .
Eins og vanalega var hugleikur frátekið þannig að ég heiti flugveikur .
btw ég skil ekkert í þessu .
" Henry Birgir Gunnarsson blaðamaður var ósáttur þegar gamlar fréttir um Heklugos fóru að streyma um veggi Fésbókarinnar .
" Laddar landsins hafa sameinast allir sem einn um enn eitt eldgosagrínið .
Það bara verður aldrei þreytt að sjá menn pósta gömlum eldgosafréttum til að koma öðrum úr jafnvægi .
" Grétar Rafn Steinsson , landsliðsmaður í fótbolta .
" Tek hattinn ofan fyrir körlum og konum sem spila á Íslandi .
Með tilkomu knattspyrnuhalla hafa æfingaleikir aukist og spila lið núna svipað ef ekki fleiri leiki en lið erlendis á ári .
Ofan á bætist svo pressuhlaup , lyftingaprógrömm og annað sem tengist undirbúningstímabilinu svo er það full vinna eða nám .
" Þráinn Árni Baldvinsson , gítarleikari Skálmaldar , rifjaði upp góða ferð á Akranes .
" Árið 1992 mætti ég á Skagann til að sjá Black Sabbath með Ronnie James Dio í farabroddi .
Ég gleymi þeim tónleikum aldrei en ég var ( og er enn ) mikill Dio-aðdáandi og stóð fremst , beint fyrir framan goðið og öskraði stanslaust DIO , DIO , DIO ...
við talsverða kátínu bandsins .
Strax eftir tónleikana , þegar gestir voru að tínast út , stekkur Dio til mín og þakkar mér fyrir stuðninginn , spjallar smástund og gefur mér svitabandið sitt .
...
ég er ekki enn búinn að átta mig á þessu .
Eðalmenni hann Ronnie og mikil fyrirmynd .
" 