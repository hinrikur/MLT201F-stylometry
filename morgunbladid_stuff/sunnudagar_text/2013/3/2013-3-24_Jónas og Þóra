Um árabil hélt Jónas Ingimundarson píanóleikari utan um vinsæla ljóðatónleika í Gerðubergi .
Í tilefni af 30 ára afmæli menningarmiðstöðvarinnar mætir hann aftur til leiks ásamt Þóru Einarsdóttur sópransöngkonu og er gestum boðið til tónleika með þeim á laugardag klukkan 14 – aðgangur er ókeypis .
Á tónleikunum verða flutt verk eftir Mozart , Þorkel Sigurbjörnsson , Debussy , Massenet , Faure , Hahn og Schubert .
Tónleikagestir fá í hendur vandaða efnisskrá með textum og ljóðaþýðingum Reynis Axelssonar eins og hefð var fyrir á Ljóðatónleikum Gerðubergs .
Á þeim 50 ljóðatónleikum sem haldnir voru í Gerðubergi á árunum 1988-2005 komu fram 55 listamenn .
