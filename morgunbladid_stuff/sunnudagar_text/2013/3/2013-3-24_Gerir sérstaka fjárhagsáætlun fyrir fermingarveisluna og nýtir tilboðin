Eitt af því sem flestir foreldrar standa frammi fyrir á ævinni er ferming afkvæmanna .
Kostnaður við fermingar og tilheyrandi veisluhöld vaxa mörgum foreldrum í augum enda eru væntingar miklar og samanburður við félagana óhjákvæmilegur .
Lára Ómarsdóttir , fréttakona , heldur nú fermingarveislu í fjórða sinn en Hekla Sól Hauksdóttir verður tekin í fullorðinna manna tölu á fimmtudaginn .
Fjölskylda Láru er fjölmenn og fjöldi gesta er um 130 manns en þrátt fyrir það er kostnaðurinn við veisluhöldin og ferminguna innan við120.000 krónur .
, , Aðalatriðið þegar halda á ódýra fermingarveislu er að skipuleggja hana vel .
Það þýðir að gera fjárhagsáætlun fyrir hana sérstaklega , setja sér markmið um kostnað og ákveða svo snemma hvað á að hafa og skoða vel tilboð og fleira áður en keypt er inn .
Þá er mikilvægt að hafa fermingarbarnið með í ráðum , láta það vita hve mikið við höfum milli handanna til að gera þennan viðburð yndislegan og fá það með í ákvarðanir um hverju skuli halda og hverju sleppa .
Þannig eru minni líkur á að það geri óraunhæfar kröfur um ferminguna .
Aðalatriðið ætti að vera fermingin sjálf og samvera og samfögnuður með vinum og ættingjum .
" Baka allt sjálf nema fermingartertuna , , Við verðum með kaffi og kökur og heita brauðrétti .
Við bökum allt sjálf nema fermingartertuna , hana kaupum við .
Stundum hefur fjölskyldan hjálpast að varðandi undirbúninginn eins og í síðustu fermingu hjá okkur en nú sjáum við um þetta allt ein .
130 gestum er boðið til veislunnar í safnaðarheimili kirkjunnar sem athöfnin fer fram í en fermingin fer fram á skírdag .
Skreytingar eru látlausar , teljós , servéttur og borðar eru keyptir í næstu verslun og stórt kerti er sett á kökuborðið .
Kertið er ekki sérmerkt heldur kaupa þau fallegt kerti í búð .
Fermingarbarnið sjálft fær ný föt og skó og nýja klippingu Hún fer ekki í hárgreiðslu heldur ætlar fjölskylduvinur að greiða henni og farða .
Fermingarbarnið fer ekki í sérstaka myndatöku heldur tekur einn ættinginn myndir .
Lára segist hafa lagt sérstaklega til hliðar vegna fermingarinnar tvenn síðustu mánaðamót en auk þess leggur fjölskyldan fyrir mánaðarlega og hafi sá sjóður verið nýttur að einhverju marki vegna fermingarinnar .
Fermingargjöfin frá foreldrum er oft ákveðinn hausverkur .
Í tilfelli Láru er málið einfalt .
Þau hjónin eiga 5 börn og reglan er skýr .
, , Gjöfin má ekki kosta meira en ákveðna upphæð sem miðast við þá gjöf sem elsta dóttirin fékk á sínum tíma .
Verðmæti gjafanna sem hin börnin fá mega kosta sömu upphæð uppreiknaða miðað við neysluvísitölu .
Þannig fá öll börnin okkar jafnmikið í gjöf .
" 