Valgerður Halldórsdóttir , félagsráðgjafi og kennari við Háskóla Íslands , ákvað að leigja út húsið sitt í Hafnarfirði og setja stefnuna á ferðalög .
Því leigir hún hjá vinkonu sinni þessa mánuðina í Reykjavík og líkar vel .
" Eiginlega finnst mér ég vera komin á seinni unglingsárin nema maður hefur meira á milli handanna og er öruggari með sig , " segir Valgerður .
Hvað áttu alltaf til í ísskápnum ? " Egg , ávexti og grænmeti .
" Hvað fer fjölskyldan með í mat og hreinlætisvörur á viku ? " Ég eyði mjög litlu í hreinlætisvörur , hef t.d. ekki notað sjampó í mörg ár nema þá þegar ég fer í ræktina , þá skelli ég smá sturtusápu í hárið .
Eyðsla mín er mjög mismunandi en ætli ég fari ekki með um þessar mundir um það bil 12 þúsund krónur á viku en þegar ég hef haldið heimili hefur það verið töluvert meira .
" Hvar er helst keypt inn ? " Þeir sem eru með opnar búðir seint á kvöldin græða á fólki eins og mér .
Er mjög léleg í verðsamanburði .
" Hvað freistar helst í matvörubúðinni ? " Góðar steikur þegar von er á fólkinu mínu í mat .
" Hvernig sparar þú í heimilishaldinu ? " Fyrir utan að fara í mat til vina og vandamanna þá tók ég þá stefnu að sleppa vísakortinu , nú þarf ég að hugsa áður en ég set í körfuna .
Áður fyrr átti ég fyrir öllu .
" Hvað vantar helst á heimilið ? " Góðan frystiskáp .
" Eyðir þú í sparnað ? " Nei , en það er á stefnuskránni , nú nota ég peningana í ferðalög .
" Skothelt sparnaðarráð : " Svipur og tónn vinkvenna minna , Örnu og Hrannar , þegar þær spyrja mig Ertu viss um að þú þurfir á þessu að halda ? Þá get ég ekki sagt annað en " Nei , nei , – ég er bara að skoða .
" " 