Greint er frá því á breska vefmiðlinum rossshirejounal.co.uk að heimildarmynd um flugslys sem varð við Svartahnúk árið 1941 sé í bígerð .
Sex breskir hermenn létu þar lífið þegar sprengju- og skotfærafarmur hervélar þeirra sprakk í loft upp við áreksturinn og braust út mikið bál .
Karl Smári Hreinsson er sagður skrifa handrit kvikmyndarinnar en hann hefur rannsakað þennan atburð og skrifað um hann greinar .
Sagt er að Íslendingar viti lítið um þennan atburð en það voru hins vegar bændur í Kolgrafafirði og Eyrarsveit sem urðu vitni að slysinu og klifu fjallið til að ná í líkin .
Hermennirnir voru í eftirlitsflugi milli Íslands og Grænlands en vélin var af tegundinni Wellington og var tveggja hreyfla .
Vélin fórst í afar vondu veðri .
