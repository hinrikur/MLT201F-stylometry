Samvinna Íslendinga og Færeyinga á sviði atvinnuþróunar og nýsköpunar verður aukin skv. viljayfirlýsingu sem fulltrúar ríkisstjórnar Íslands og landstjórnar Færeyja undirrituðu í vikunni .
Færeyingar voru fyrsta þjóðin sem bauðst til að lána Íslandi fjármuni eftir hrunið í október 2008 .
Í þakkarskyni ákvað ríkisstjórn Íslands í desember sl. að standa fyrir ráðstefnu í Þórshöfn í Færeyjum um möguleika landanna á samstarfi í atvinnumálum .
Stefnt er að ráðstefnuhaldi um sameiginleg mál landanna tveggja í framtíðinni ; það er sitt í hvoru landinu á minnst tveggja ára fresti , segir í frétt frá fjármálaráðuneytinu .
Orkumál eru nefnd í viljayfirlýsingu þjóðanna , svo sem viðskipti með rafmagn um sæstreng .
Einnig er vilji til að varðveita sameiginlega menningararfleifð Íslendinga og Færeyinga .
Fáar þjóðir vildu lána Á ráðstefnunni í Færeyjum lögðu ráðherrarnir Katrín Júlíusdóttir og Steingrímur J. Sigfússon áherslu á þann vinarhug sem Færeyingar sýndu Íslendingum haustið 2008 .
Miklar fjárskuldbindingar hefðu fallið á íslenska ríkið við fall bankakerfisins og fáar þjóðir hefðu þá viljað lána Íslendingum fjármuni nema með ströngum skilyrðum .
Lán Færeyinga hefði hins vegar verið skilyrðislaust , sannarlega ekki verið hátt í stóra samehenginu en eigi að síður falið í sér jákvæð skilaboð .
sbs@mbl.is 