Það eru svo margir sem teygja til að forðast harðsperrur .
Það er ekki rétt aðferð .
Það er ekki til nein vísindaleg sönnun um að teygjur minnki strengina eftir erfiða æfingu .
Það er bara formið sem gerir það .
Þröskuldurinn hækkar , " segir Elsa Sæný Valgeirsdóttir , sjúkraþjálfari í Sporthúsinu .
Elsa sló í gegn um síðustu helgi þegar hún vann báða bikartitlana í blaki .
Bæði hjá konum og körlum en hún þjálfar karlalið HK. Leikhlé sem hún tók og stappaði stálinu í sína menn í erfiðum leik fór eins og eldur í sinu um netheima .
Elsa er gríðarlega fróð um vöðva og liðleika þeirra .
Vill að fólk eyði smátíma til að hita sig upp og ná sér niður eftir æfingu .
" Hver liður hefur ákveðinn hreyfanleika og það verður að passa að sækja ekki þann hreyfanleika annað .
Stirðir vilja oft gera það .
Meðal annars með því að teygja framan á lærinu , þá sækja menn liðleikann í bakið til dæmis .
" Röng líkamsstaða þegar setið er lengi Fjölmargir stunda bumbubolta eða reyna að hreyfa sig í hádeginu .
Sitja þá kyrrir í fjóra tíma og rjúka svo af stað til að taka á því og svitna .
Elsa segir að það sé gott að gera aktívar teygjur til að hita sig upp .
" Þetta er samt umdeilt því þetta er svo rosalega stórt og vítt svæði sem við erum að tala um .
En kyrrsetan á milli .
Hún er ekki holl .
Það og líkamsstaðan þín í kyrrstöðunni .
Það er svolítið verið að einblína núna á fólk sem situr kyrrt í átta klukkutíma eða fleiri .
Fyrir æfingu ertu að undirbúa liðleikan og hreyfinguna sem framundan er .
Eftir æfingu til að ná vöðvunum niður .
Alltof margir hætta bara strax .
Það þarf að ganga sig niður og teygja .
Fólk á það til að falla í ranga líkamsstöðu þegar það situr lengi , líkaminn kemur sér í þá stöðu sem er léttast fyrir hann að vera í .
Það er oft mjög óholl staða .
En það er gaman að pæla í hvort meiðsli séu algengari hjá þeim sem æfa mikið en hjá hópnum sem stundar bumbuboltann .
Hvorir verða fyrir meiri meiðslum og alvarlegri .
" Liðleikinn er mikilvægur Hollráð Elsu Eitt af áhugasviðum Elsu er forvarnir gegn íþróttameiðslum .
Að sinna íþróttamanni áður en meiðsli eiga sér stað í staðinn fyrir að sinna honum á sjúkrabekknum .
Hún segir að það þurfi að gefa sér tíma til að hita upp og kæla sig niður .
" Það þarf að eyða að minnsta kosti tíu mínútum í upphitun , helst þarf að hita létt upp , hreyfa liðina , fá púlsinn upp , teygja á og gera æfingar áður en hreyfing er stunduð .
Upphitunin á að endurspegla hreyfingarnar sem þú notar í íþróttinni sem þú ert að fara að stunda .
og helst tíu mínútum í að hætta , er æskilegt .
Það þarf að ganga sig niður , róa sig niður .
Ekki hætta bara allt í einu .
Með einum fingrasmelli , labba niður í sturtuklefann og halda áfram að svitna .
Það þarf líka að teygja á hverjum vöðva fjórum sinnum í 30 sekúndur til að fá einhver áhrif .
En hver vill eyða 20 mínútum í það að teygja , ég veit að það hljómar ekki vel fyrir fólk í tímaþröng en munurinn er mikill þegar fólk gerir þetta .
Liðleikinn / hreyfanleikinn er alltaf mikilvægur og að það sé jafnvægi á milli hreyfanleikans og stöðugleikans .
" Háskólinn í Sao Paulo Teygjur draga úr styrk Vísindamenn við háskólann í Sao Paulo í Brasilíu birtu ekki alls fyrir löngu grein þess efnis að styrkur og kraftur í fótapressu minnkaði í kjölfar teygjuæfinga í kyrrstöðu og sprengiteygjuæfinga þar sem teygt er á með hraðri hreyfingu og afturkipp .
Fram að þessu hafa fjölmargir vanið sig á að teygja vel áður en æfingin byrjar .
Enda hefur það alltaf verið talið hollt og gott að teygja vel bæði fyrir og eftir .
Tilgangurinn er þá að draga úr líkunum á meiðslum við sjálfar æfingarnar .
Einnig voru prófaðar teygjuæfingar sem byggjast á átaki á vöðva sem fylgt er eftir með teygju .
Teygjuæfingarnar reyndust draga úr vöðvastyrk og þoli og geta því hugsanlega aukið áhættuna gagnvart meiðslum þvert á það sem áður hefur verið talið .
Það er því líklega einstaklingsbundið hvort farið er í teygjur eða ekki fyrir æfingar .
