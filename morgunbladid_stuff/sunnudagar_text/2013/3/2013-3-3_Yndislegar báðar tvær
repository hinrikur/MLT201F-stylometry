" Þær heita Ísey og Skriða .
Ísey er níu ára og er eldri .
Ég skírði hana sjálf .
Fannst passa vel við hana og nafnið finnst mér fallegt .
Skriða er nýorðin fjögurra ára og fæddist undir Vatnajökli .
Okkur fannst það passa henni vel og við héldum nafninu frá ræktandanum hennar , " segir Sigrún Lilja Guðjónsdóttir athafnarkona en hún á tvo Siberian Husky hunda sem alls staðar vekja athygli – eins og eigandinn .
Hún segir að hundarnir séu yndislegir í alla staði .
" Það er aðeins meira en að segja það að eiga tvo Husky .
En þeir eru svo yndislegir og þægilegir inni á heimilinu .
Það kemur flestum á óvart að það fer ekkert fyrir þeim .
" Husky-hundurinn er mjög nálægt úlfinum í tegund og það eru ekki margir þekktir sjúkdómar í tegundinni .
Hins vegar er strokueðli í þeim og því þarf að passa vel upp á dyr og annað sem hundarnir gætu hlaupið út um .
" Við erum heppin að vera með afgirtan garð og þar hafa þær gott pláss .
Í gamla daga voru þessir hundar notaðir til að hlýja börnunum og það er því í eðli þeirra að vera barngóðir .
" Sigrún segir að þau Reynir , maðurinn hennar , sjái um að hundarnir fái mikla hreyfingu .
Bæði nota þau tvo jafnfljóta og einnig hjól .
" Husky eru vinnuhundar og finnst fátt betra en að púla .
Þeirra eðli er að draga .
Algjörlega yndisleg dýr .
" 