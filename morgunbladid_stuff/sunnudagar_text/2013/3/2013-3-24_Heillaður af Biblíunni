B oðskapur Lúsífers er spennusaga eftir Norðmanninn Tom Egeland .
Hún er fjórða bók hans sem kemur út á íslensku .
Í Boðskap Lúsífers er fornleifafræðingurinn Björn Beltö aðalpersónan og hefur leit að sögunni á bak við ævafornt handrit .
Egeland hefur skrifað allmargar bækur um Björn Beltö og þær njóta vinsælda víða um heim .
" Allar bækur mínar um fornleifafræðinginn Björn tengjast efni úr Biblíunni , " segir Egeland .
" Í þessum bókum er ég að kynna hugmyndir Biblíunnar og túlka þær á nýjan hátt .
Boðskapur Lúsífers fjallar um Satan .
Í Gamla-testamentinu er Satan engill , hægri hönd Guðs , en í Opinberunarbókinni er hann orðinn að skrímsli .
Hluti af Boðskap Lúsífers fjallar um umbreytingu Satans frá því að vera engill yfir í það að verða djöfull sem að lokum fékk horn og hala " .
Spennusögur þínar um Borg fjalla í og með um efni Biblíunnar .
Hvaðan sprettur þessi áhugi á Biblíunni ? " Ég er guðleysingi sem er heillaður af Biblíunni því þar eru sagðar mikilfenglegar sögur .
Ég hef haft áhuga á Biblíusögum síðan ég var tíu ára .
Ég var mjög trúaður en þegar kom að fermingarundirbúningnum glataði ég trúnni .
Að hluta til var það vegna þess að presturinn sagði mér hvernig hlutirnir væru .
Það var enginn efi í hans huga .
Hann hafði fundið sannleikann .
Innra með mér gerði ég uppreisn gegn því .
Bækurnar um Björn Beltö eru glæpasögur þar sem grunnurinn er gagnrýn afstaða til sagna Biblíunnar og Biblíutúlkana .
Ég er ekki að ráðast á trúna en ég er að vara við bókstafstrú því hún getur verið mjög hættuleg .
Egeland hefur verið kallaður hinn norski Dan Brown .
" Við enda hringsins kom út árið 2001 tveimur árum áður en Da Vinci lykillinn , þannig að ég var ekki að stæla Dan Brown .
Velgengni Da Vinci lykilsins varð svo til þess að mikil eftirspurn varð eftir bókum sem tengjast gömlum tímum og Biblíunni .
Þannig opnaðist stór markaður fyrir bækur mínar sem koma nú út í 23 löndum .
Það hefði ekki gerst án Dans Brown .
Ég er honum þakklátur en ég er ekki sérlegur aðdáandi bóka hans .
Hann er vissulega fundvís á góðan söguþráð en stíllinn er stirður og klaufalegur .
" Velgengni bóka Egelands hefur orðið til þess að hann getur nú lifað afar góðu lífi á ritstörfunum en áður starfaði hann sem fjölmiðlamaður .
Framboð á norrænum glæpasagnahöfundum er mikið .
Hverju þakkar hann velgengni sína .
" Maður þarf að vera heppinn og hafa einhverja sérstöðu sem glæpasagnahöfundur , " segir hann .
" Á síðasta ári komu út rúmlega 50 glæpasögur eftir norska höfunda þannig að lesendur hafa úr nægu að velja .
Norskur glæpasagnahöfundur sem ætlar að ná árangri getur ekki leyft sér að skrifa eins og allir hinir .
Þegar ég hóf feril minn ákvað ég að skrifa ekki löggusögu því það er einmitt það sem svo margir norskir höfundar eru að gera .
Löggan í sögum þeirra er með drykkjuvandamál , þunglynd og býr við vandræði í einkalífi .
Ég kaus að skrifa um fornleifafræðing sem er ekki dæmigerð hetja eða spæjari .
Þetta gekk upp því mér gengur afskaplega vel .
Meðan lesendur hafa áhuga mun ég halda áfram að skrifa glæpasögur í þessum dúr .
" Hversu vel vegnar þér fjárhagslega ? " Ekki eins vel og Jo Nesbø en samt þannig að ég lét það eftir mér að kaupa Ferrari .
" Læturðu þig dreyma um að Hollywood sækist eftir að kaupa kvikmyndaréttinn að bókum þínum eins og gerðist hjá Nesbø ? " Nesbø sagði eitt sinn í gríni að hann myndi selja kvikmyndaréttinn að bókum sínum ef Martin Scorsese hringdi .
Svo einn daginn hringdi Scorsese .
Ég sel Hollywood kvikmyndaréttinn að mínum bókum ef Steven Spielberg hringir .
" Bækur Kolbrún Bergþórsdóttir kolbrun@mbl.is Bók vikunnar Sumar án karlmanna eftir Siri Hustvedt er besta bókin á markaðnum nú um stundir .
Skemmtileg , snjöll og vitsmunaleg skáldsaga .
Orðanna hljóðan Sígildur grallari Öll ættum að við leggja okkur fram við að varðveita barnið í okkur því fátt er ömurlegra en að verða úrill og nöldrandi manneskja .
Afar fá börn eru þannig en ansi margir fullorðnir .
Gott ráð til að glata ekki algjörlega barninu í sér er að lesa einstaka sinnum barnabækurnar sem heilluðu mann í æsku .
Um daginn var ég minnt á bækur sem ég lá yfir þegar ég var barn .
Þetta gerðist þegar ég sá í sjónvarpi þáttinn Just William sem er breskur gamanþáttur byggður á sögunum um Grím grallara eftir Richmal Crompton .
Ég vissi ekkert um höfundinn fyrr en nýlega , en Crompton var kona sem giftist aldrei og var barnlaus , en skildi óþekka drengi býsna vel .
Grímur var ansi uppátækjasamur drengur með kaldhæðinn húmor og hafði ákveðna óbeit á borgaralegu og ófrumlegu lífi fullorðna fólksins .
Hann var stöðugt að fá hugmyndir og var óhræddur við að hrinda þeim í framkvæmd .
Hann lagði það á sig að stela rjómabúðingi úr búrinu til að gleðja nágrannastúlkuna .
Hann tók klukkuna heima hjá sér í sundur til að kanna innvolsið og tilkynnti foreldrum sínum að það væri nánast kraftaverk að klukkan hefði virkað allan þennan tíma því hún hefði frá upphafi verið vitlaust samansett .
Grímur var aldrei kyrr og komst yfir að gera margt , foreldrum sínum til mikillar mæðu .
Ég var prúð og stillt stúlka sem var flestum stundum inni að lesa bækur og fékk aldrei jafn frumlegar hugmyndir um verklegar framkvæmdir og Grímur grallari .
En ég dýrkaði hann og safnaði bókunum um hann sem urðu ansi margar .
Ég á enn bækurnar um Grím grallara uppi í hillu og las í þeim eftir að hafa séð sjónvarpsþáttinn .
Þær eru enn jafn bráðskemmtilegar og heillandi .
Ég gæti aldrei látið þessar bækur frá mér .
Fyrir einhverjum árum heyrði ég Einar Kárason bera lof á bækurnar um Grím grallara .
Var það mjög við hæfi því enginn íslenskur rithöfundur er líklegri til að vera aðdáandi Gríms grallara en einmitt hann .
Mig langaði til að faðma Einar þegar ég heyrði hann hrósa bókunum en hann kunni sumt í þeim utan að .
Einar hafði orð á því að þessar bækur ætti að endurútgefa .
Ég gæti ekki verið meira sammála honum .
En bækurnar eru á sínum stað í bókahillunni og eru ekki líklegar til að rykfalla .
Þetta eru bækur sem gleðja og gera mann yngri .
Í uppáhaldi Birna Þórðardóttir Erfitt er að gera upp á milli barna sinna – í þessu tilviki bóka og höfunda .
Til einnar bókar leita ég oftar en annarra þegar kollurinn fer á skjön – Handa og orða Sigfúsar Daðasonar .
Sjálfgerðir fjötrar / eru traustastir fjötra – sagði Sigfús .
Átta ára týndist ég einn dag , las Dittu mannsbarn – undarlegt að láta karlinn Martin Andersen Nexö segja sér hvað það er að vera stúlka – jafn undarlegt og Svanurinn hans Guðbergs – að karlmaður skrifi slíka bók ! S ký í buxum Majakovskís opnaði nýja sýn ámóta og Unglingurinn í skóginum hans Halldórs Laxness – en Gerpla – hvílíkt háð um stríð og kallagrobb ! Sögur Svövu Jakobsdóttur – bara taka heilann úr konunni – flott .
Börn Arbats eftir R ybakov sagði mér enn og aftur hve valdið er hættulegt , hið sama með Forseta lýðveldisins eftir Asturias .
Ég dett í höfunda : eftir Homo Faber Max Frisch komu aðrar bækur hans , sama gilti með Bulgakov eftir Meistarann og Margaritu , To ni Morrison eftir Beloved .
Að ógleymdum dásemdarhöfundum : Pe dro Almodovar , André Breton , Anaïs Nin ...
Bækur Auðar Jónsdóttur skrifaðar með ótrúlegri yfirvegun og hlýju og Kristínar Eiríksdóttur sem er svo gammelklog – að það hálfa er nóg .
Og Gyrðir allur .
Enginn þarf að örvænta – nóg að lesa ! Frjáls undan draslinu Flestir kannast við það að safna hlutum sem engin þörf er á .
Í nýrri bók , Burt með draslið , er er okkur kennt að einfalda lífið og setja allt á sinn stað .
Henda – Gefa – Geyma eru lausnarorð draslbanans – eða svo segir höfundurinn Rita Emmet okkur .
Hún vitnar í Antoine de-Saint-Exupéry , höfund Litla prinsins , sem sagði : " Sá sem vill eiga ánægjulega ferð má ekki hafa of mikinn farangur .
" Kaflar bókarinnar bera skemmtileg heiti eins og : " Hvernig gat ég safnað að mér öllu þessi dóti ? " – " Varúð ! Draslið laumast inn á ný .
" – " Innilokað drasl – það sem ekki sést er ekki til " og " Gleðin yfir að vera frjáls undan draslinu .
" Vegleg saga Alþýðusambands Íslands Sumarliði R. Ísleifsson sagnfræðingur er höfundur Sögu Alþýðusambands Íslands sem kemur út í tveimur veglegum bindum .
Fyrra bindið ber undirtitilinn Í samtök og nær yfir tímabilið 1916-60 og hið síðara kallast Til velferðar og nær frá 1960-2010 .
Bækurnar eru samtals nær 800 síður í stóru broti og þar er að finna mörg hundruð myndir sem tengjast íslenskri verkalýðsbaráttu og alþýðusamtökum .
Sterkar og litríkar kvenpersónur Skáldsaga Auðar Jónsdóttur , Ósjálfrátt , var ein vinsælasta jólabók síðasta árs og er nú komin út í kilju .
Þetta er bók sem margir hefðu viljað sjá fá tilnefningu til Íslensku bókmenntaverðlaunanna .
Það varð ekki en bókin hlaut hins vegar Fjöruverðlaunin – bókmenntaverðlaun kvenna .
Þetta er bráðskemmtileg þroskasaga ungrar konu , með einkar eftirminnilegum og litríkum kvenpersónum .
Listin að bæta minnið Joshua Foer , höfundur bókarinnar Tiplað með Einstein , er minnismeistari Bandaríkjanna .
Í bókinni Tiplað með Einstein segir hann frá þessari vegferð sinni og veitir leiðsögn um listina að bæta minnið .
Þetta er fyrsta bók höfundar og fjöldi tímarita og vefsíðna tilnefndi hana sem eina af bestu bókum ársins 2011 .
Bók sem Bill Gates mælir með .
Nýjar bækur Bækur úr ýmsum áttum Því ber að fagna þegar vandaðar fræðibækur koma á markað .
Saga Alþýðusambandsins Íslands er þannig bók .
Ein af bókum síðasta árs , Ósjálfrátt eftir Auði Jónsdóttur , er komin í kilju .
Handbækur af ýmsu tagi geta svo auðveldað fólki lífið .
Hrifning í dönsku pressunni Valeyrarvalsinn eftir Guðmund Andra Thorsson og Konan við 1000° C eftir Hallgrím Helgason , eru tilnefndar til Bókmenntaverðlauna Norðurlandaráðs og báðar fá afar lofsamlega dóma í dönsku pressunni þessa dagana .
Danskir kvikmyndaframleiðendur hafa lýst yfir áhuga á að kvikmynda Valeyrarvalsinn .
Konan við 1000° C fékk fimm stjörnu dóm í Alt for damerne á dögunum .
Gagnrýnandi Politiken gaf bókinni fjögur hjörtu og sagði bókina hárbeitta .
Weekendavisen hefur ennfremur birt afar lofsamlegan dóm Klaus Rothstein um bók Hallgrím .
Þar segir meðal annars : " Texti Hallgríms er , sem ávallt , öflugur og krefjandi , fullur af krafti og stemningu .
" Birte Weiss skrifar af mikilli hrifningu um Valeyrarvals Guðmundar Andra í Weekendavisen : Leggið nafnið á minnið : Guðmundur Andri Thorsson .
Enn er hann óþekktur í Danmörku en eftir tilnefningu til Bókmenntaverðlauna Norðurlandaráðs er veröldin að opnast honum .
Að endingu segir gagnrýnandinn : " Valeyrarvalsinn getur orðið höfundi aðgangsmiðinn til stærri markaða heimsins .
Hann verðskuldar það svo sannarlega .
" Brúður á bók Brúðugerðarsnillingurinn Bernd Ogrodnik frumsýndi leikgerð sína af þjóðsögunni um Gilitrutt í Brúðuheimum í Borgarnesi haustið 2010 .
Sýningin naut mikilla vinsælda og hlaut Grímuverðlaunin sem besta barnasýningin ársins .
Í næsta mánuði frumsýnir Bernd Gilitrutt á Leikhúslofti Þjóðleikhússins og um leið kemur sagan út á glæsilegri bók með myndum úr sýningunni .
Bókin , sem ber titilinn Gilitrutt og hrafninn , er samvinnuverkefni Bernds og Kristínar Maríu Ingimarsdóttur og er unnin á sama hátt og bók þeirra Pétur og úlfurinn sem kom út 2008 .
Teknar eru myndir af leikbrúðum og leikmynd og eftir þeim vinnur Kristín María glæsilegar bókarmyndir .
Leikmynd Bernds er afskaplega litrík og unnin að stórum hluta úr þæfðri ull .
Ullaráferðin skilar sér vel í bókinni , svo og listilega útskornar brúðurnar sem er engu líkara en skipti um svip eftir því hvernig þeim er snúið .
Gilitrutt hefur lengi verið ein vinsælasta sagan úr þjóðsagnasafni Jóns Árnasonar .
Hér er henni tvinnað saman við alþekkt sagnaminni um hrafninn sem launar mönnum vel þá greiða sem þeir gera honum .
Bókin kemur samtímis út á íslensku og ensku en enska útgáfan ber titilinn The Troll and the Raven .
Í draumi sérhvers manns er fall hans falið .
Steinn Steinarr Málsháttur vikunnar Blindur er bóklaus maður .
