Verkefninu Arctic Services var nýlega hleypt af stokkunum á Akureyri .
Að baki því standa standa um 35 fyrirtæki og stofnanir sem öll eiga sammerkt að eiga erindi við verkkaupa og þá sem að framkvæmdum standa á norðurslóðum .
Felst styrkur verkefnisins í samstöðu og fjölbreytileika þátttakenda sem endurspeglar Eyjafjarðarsvæðið og Ísland , segir í frétt frá aðstandendum þessa verkefnis .
Kveikjan að stofnun Arctic Services eru aukin umsvif í námu- og olíuvinnslu á Grænlandi , auk opnunar nýrra siglingaleiða um pólinn .
Verkefninu er ætlað að gæta hagsmuna íslenskra fyrirtækja í markaðssetningu .
Sömuleiðis að veita fjölbreytta þjónustu sem nýst gæti þeim sem hasla sér völl á Grænlandi .
Að baki þessu verkefni standa meðal annars verkfræðistofurnar Mannvit og Efla , Eimskip , Slippurinn , Norlandair , Arionbanki , Íslandsbanki og fjöldi annarra fyrirtækja .
Átakinu er stýrt af Atvinnuþróunarfélagi Eyjafjarðar og það var Steingrímur J. Sigfússon atvinnuvegaráðherra sem ýtti málinu úr vör .
Byggist á sögulegum tengslum Olíuboranir og -vinnsla úti fyrir austurströnd Grænlands liggja vel við Norðurlandi hvað varðar siglingaleið , þjónustuframboð , innviði og mannafla , segir í fréttatilkynningu .
Þá byggist verkefnið á langtíma sögulegum tengslum og viðskiptum en lengi hafa verið gagnvegir milli Grænlands og Akureyrar , meðal annars í gegnum flugið auk þess sem sjúkrahúsið á Akureyri hefur lengi sinnt sjúklingum frá Grænlandi .
sbs@mbl.is 