Námsframboð háskóla landsins er , eins og nöfn námskeiðanna bera með sér , ákaflega fjölbreytt og spannar allt frá hrossarækt og búfræði yfir í hefðbundnari greinar háskólanáms á öllum fræðasviðum .
Alls eru það um 500 námsleiðir sem bjóðast í háskólunum öllum , en heimasíður þeirra eru tæmandi og svo er rakið að fá persónulega ráðgjöf á laugardaginn , " segir Jón Örn Guðbjartsson , sviðstjóri markaðs- og samskiptasviðs Háskóla Íslands .
Á þremur stöðum Háskólar landsins kynna námsframboð sitt fyrir næsta skólaár á háskóladeginum sem er í dag , 9. mars .
Kynningin fer fram á þremur stöðum , í Háskólabíói , Háskóla Íslands og Háskólanum í Reykjavík .
Skólarnir sem standa að deginum eru Háskólinn á Akureyri , Háskólinn á Bifröst , Hólaskóli - Háskólinn á Hólum og Landbúnaðarháskóli Íslands , sem verða í Háskólabíói , Háskólinn í Reykjavík , sem verður með sína kynningu í HR í Öskjuhlíð , og Háskóli Íslands sem verður í aðalbyggingu HÍ , á Háskólatorgi og Öskju , húsi náttúruvísinda í Vatnsmýrinni .
Jón Örn segir mikils fjölda gesta vænst á námskynningu háskólanna .
" Nemendur háskólanna allra , kennarar og námsráðgjafar miðla af reynslu sinni og svara þeim spurningum sem brenna á gestunum .
Einnig verður kynnt margs konar þjónusta við nemendur , " segir Jón Örn sem undirstrikar að þegar ungt fólk velur sér háskólanám sé það að taka einhverja stærstu ákvörðun ævi sinnar – það er um starfsvettvang og framtíðina almennt .
Gullegg í HR Auk námskynningar verður boðið upp á fjölmargt til skemmtunar fyrir fjölskyldufólk á háskóladeginum .
Þá verður fjölmargt í boði í Há- skólanum í Reykjavík – en dagskráin þar endar með afhendingu Gulleggsins sem eru verðlaun í frumkvöðlakeppni íslenskra háskólanemenda og nýútskrifaðra .
