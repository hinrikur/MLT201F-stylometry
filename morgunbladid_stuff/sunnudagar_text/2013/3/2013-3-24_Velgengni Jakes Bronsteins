Jake Bronstein er fyrrverandi ritstjóri karlatímaritsins FHM , en hefur í dag snúið sér að gerð slitsterks karlmannafatnaðar sem framleiddur er í Bandaríkjunum fyrir tilstilli Kickstarter .
Bronstein hóf framleiðsluna á nærbuxum úr gæðabómull undir merkinu Flint and Tinder , sem hann lofaði að væru slitsterkari , þægilegri og endingarbetri en aðrar nærbuxur .
Og þar að auki framleiddar í Bandaríkjunum .
Hann óskaði eftir fjármögnun upp á 30.000 dollara en fékk tæplega tíu sinnum þá upphæð og fyrirfram pantanir fyrir 23.000 nærbuxur .
Nú óskar Bronstein eftir fjármögnun fyrir hettupeysu sem hann lofar að endist í tíu ár .
Ef hettupeysan skemmist á þeim tíma geturðu sent hana til baka og hún verður löguð þér að kostnaðarlausu .
Enn er um mánuður eftir af fjármögnunarlotunni á Kickstarter , en þegar þetta er skrifað hefur verið heitið rúmlega 600.000 dollurum , sem er talsvert yfir 50.000 dollara markinu sem óskað var eftir 