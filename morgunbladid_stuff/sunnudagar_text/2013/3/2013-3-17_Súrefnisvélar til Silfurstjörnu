" Með þessum nýja búnaði spörum við okkur flutningskostnað og framleiðum , " segir Benedikt Kristjánsson , framkvæmdastjóri Silfurstjörnunnar í Öxarfirði .
Fyrirtækið varð fyrst íslenskra fiskeldisstöðva til að kaupa Gazcon-búnað frá fyrirtækinu Gaia ehf. sem er sérhæft í sölu og uppsetningu á búnaði til framleiðslu á súrefni fyrir matvælaiðnað .
Silfurstjarnan framleiðir um 1.100 tonn af fiski á ári , bæði lax og bleikju .
Yfir 90% framleiðslunnar fer á Bandaríkjamarkað .
Í framleiðsu Silfurstjörnunnar er súrefni blandað í vatnið sem dælt er í fiskeldiskerin .
Tl þess gerður búnaður hefur fram að þessu verið tengdur við forðatank með fljótandi súrefni .
" Súrefnið hefur þurft að flytja til okkar alla leið frá Reykjavík og því hefur fylgt mikill kostnaður , " segir Benedikt en nýi búnaðurinn hefur verið í notkun í fáeinar vikur hjá Silfurstjörnunni .
Reynslan er góð , segir Benedikt í fréttatilkynningu .
Kristján Pétur Hilmarsson , sölustjóri Gaia ehf. , segir kerfið í Silfurstjörnunni geta framleitt rösklega 140 rúmmetra af 95% hreinu súrefni á klukkustund .
Við kerfið er stjórnbúnaður .
Nýverið hefur Gaia ehf. sett upp ósonkerfi í fiskþurrkunarfyrirtækjum hér á landi þar sem árangur hefur náðst í baráttunni við lykt bæði innan- og utandyra .
Þá bendir Kristján einnig á að sami búnaður og settur var upp í Silfurstjörnunni geti í grunninn framleitt köfnunarefni og verið þannig valkostur fyrir fjölda matvælafyrirtækja .
sbs@mbl.is 