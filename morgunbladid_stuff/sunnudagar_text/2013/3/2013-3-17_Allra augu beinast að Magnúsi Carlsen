Magnús Carlsen er sigurstranglegasti keppandinn í áskorendamótinu sem hófst á föstudaginn í London .
Átta stórmeistarar tefla tvöfalda umferð og sigurvegarinn öðlast rétt til að skora á heimsmeistarann Anand .
Magnús er nálega 100 elo-stigum hærri en Anand , og fara þarf aftur til ársins 1971 til að finna jafn mikinn stigamun á heimsmeistara og áskoranda sem þá var Bobby Fischer .
Aðstaða Magnúsar nú er ekki ósvipuð þeirri sem Fischer var í á karabísku eyjunni Curacao árið 1962 þegar átta skákmenn tefldu fjórfalda umferð og megnið af andstæðingum hans voru " Rússar " .
Eftirmálar þess móts kristölluðust í frægu viðtali Fischers við Sports Illustrated : " Rússarnir svindla í skák " .
Áskorendakeppninni var þá breytt og tekið upp einvígisfyrirkomulag .
Þó " dreifðir " séu í dag eru aðrir keppendur en Magnús frá gömlu Sovétlýðveldum : Armeninn Aronjan , Rússarnir Kramnik , Svidler og Gritsjúk , Hvítrússinn Gelfand sem teflir í dag fyrir Ísrael , Úkraínumaðurinn Ivantsjúk og Aserinn Radjabov .
David Bronstein vann réttinn til að skora á Botvinnik heimsmeistara eftir fyrsta áskorendamótið í Búdapest árið 1950 .
Aðrir sigurvegarar þessara móta fram til ársins ´ 62 voru Smyslov , Tal og Petrosjan .
Magnús Carlsen er fyrsti Norðurlandabúinn sem á raunhæfa möguleika á heimsmeistaratitlinum .
Bent Larsen hefði sennilega mótmælt þessari fullyrðingu .
Af 100 síðustu kappskákum sem Magnús hefur teflt hefur hann tapað einni .
Hann virðist ekki reiða sig mikið á tölvuundirbúning og kemur andstæðingum yfirleitt hressilega á óvart í byrjun tafls .
Aðalstyrkur hans liggur í frábærri endataflstækni og miklum sigurvilja .
Frægð hans í Noregi og víðar jókst gífurlega þegar Magnús kom Íslands árið 2004 , gæddi sér á hnetum og drakk appelsínusafa á Reykjavíkurmótinu og síðan á " Reykjavik rapid " í Sjálfstæðishúsinu við Austurvöll .
Myndefni frá viðureignum hans við Kasparov og Karpov er iðulega notað í umfjöllun um afrek hans í þáttagerð t.a.m. " 60 Minutes " .
Hæfileikar hans voru þá á allra vitorði en á Aeroflot-mótinu nokkrum vikum fyrr lagði hann einn fremsta stórmeistara Rússa í aðeins 19 leikjum .
Leikandi léttur stíll hans í þessari minnti á eitt frægasta undrabarn skáksögunnar , Paul Morphy : Magnús Carlsen – Sergei Dolmatov Hollensk vörn 1 .
Rf3 f5 2. d3 ! Skynsamlega leikið gegn Dolmatov sem þekkti allar hefðbundnar leiðir út og inn .
2 .
...
d6 3. e4 e5 4 .
Rc3 Rc6 5. exf5 Bf5 6. d4 Rxd4 Opnar taflið fullmikið en Dolmatov gast ekki að 6 .
...
e4 7 .
Rg5 o.s , frv. 7 .
Rxd4 exd4 8 .
Dxd4 Rf6 9 .
Bc4 c6 10 .
Bg5 b5 11 .
Bb3 Be7 12 .
O-O-O Dd7 13 .
Hhe1 Þetta er allt saman afar einfalt – alveg eins og hjá Morphy ! 13 .
...
Kd8 Löng hrókun , 13 .
....
O-O-O blasti við en eftir 14. g4 ! Bxg4 15 .
Hxe7 Dxe7 16 .
Dxg4 + ! er hvíta staðan gjörunnin .
- Sjá stöðumynd - 14 .
Hxe7 ! Dxe7 Eða 14 .
...
Kxe7 15 .
He1 + ásamt 16 .
Bxf6 o.s.frv. 15 .
Df4 ! Bd7 16 .
Re4 ! d5 Dolmatov gat líka reynt 16 .
...
Hf8 17 .
Rxd6 h6 en hvítur vinnur með 18 .
Db4 ! a5 19 .
Dc5 Ha6 20 .
Rb7 + Ke8 21 .
Dxe7 ! Kxe7 22 .
He1 + .
17 .
Rxf6 h6 18 .
Bh4 g5 19 .
Dd4 ! - og Dolmatov gafst upp .
Hann gat reynt 19 .
...
Hf8 en taldi stöðu sína vonlausa eftir 20 .
Rxd5 cxd5 21 .
Dxd5 ( eða 21 .
Bxd5 ) Hc8 22 .
Bg3 o.s.frv. Helgi Ólafsson helol@simnet.is 