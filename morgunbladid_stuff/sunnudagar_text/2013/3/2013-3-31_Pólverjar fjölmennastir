Innflytjendur á Íslandi voru um sl. áramót alls 25.926 eða 8,1% mannfjöldans .
Það er , skv. nýjum tölum Hagstofunnar , lítils háttar fjölgun frá því í fyrra þegar þeir voru 8,0% landsmanna .
Annarri kynslóð innflytjenda fjölgaði nokkuð á milli ára , var 2.876 í fyrra en 3.204 nú .
Samanlagt var fyrsta og önnur kynslóð innflytjenda 9,1% af þjóðinni allri .
Það er fjölgun frá því í fyrra þegar hlutfallið var 8,9% .
Pólland , Litháen og Filippseyjar Innflytjandi er , skv. viðmiðum Hagstofunnar , einstaklingur fæddur erlendis og á einnig útlenda foreldra .
Önnur kynslóð innflytjenda er einstaklingar sem fæddir eru á Íslandi og eiga foreldra sem báðir eru innflytjendur .
Fólk er svo sagt hafa erlendan bakgrunn ef annað foreldrið er upprunnin annars staðar en hér á landi .
Eins og síðustu ár eru Pólverjar fjölmennasti hópur innflytjenda , segir Hagstofan .
Um áramótin síðustu voru hér á landi um 9.400 manns frá Póllandi sem er 36,1% allra innflytjenda .
Annar fjölmennasti hópur innflytjenda er frá Litháen , 5,4% , en 5,3% frá Filippseyjum .
Fæstir á Norðurlandi vestra Um 19.500 manns af fyrstu og annarri kynslóðar innflytjendur búa á höfuðborgarsvæðinu , það er um 2/3 hluti þessa þjóðfélaghóps .
Hlutfall innflytjenda af mannfjölda var hæst á Vestfjörðum eða 12,7% .
Suðurnes eru svo næst í röðinni , þar eru 12,3% mannfjöldans innflytjendur eða börn þeirra .
Lægst er hlutfall innflytjenda á Norðurlandi vestra , eða aðeins um 4,3% .
sbs@mbl.is 