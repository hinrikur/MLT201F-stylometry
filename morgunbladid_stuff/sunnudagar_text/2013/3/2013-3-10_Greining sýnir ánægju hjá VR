Um 90% starfsmanna VR eru ánægð í starfi og nánast allir segjast vita hvaða væntingar séu til þeirra gerðar .
Þetta kemur fram í greiningu Capacent Gallup sem á dögunum kannaði starfsanda á skrifstofu stéttarfélagsins .
Þessar niðurstöður segja með öðrum orðum , að því er fram kemur í frétt frá VR , að starfsfólk félagsins sé ánægðara en gerist á öðrum þeim vinnustöðum þar sem ráðgjafafyrirtækið hefur kannað stöðu mála .
Nánast allir starfsmenn VR segjast hafa þau tæki og gögn tiltæk sem þeim séu nauðsynleg í starfi og um 90% segjast fá tækifæri til að gera það sem þeim láti best .
Sömuleiðis svarar fólk nánast einum rómi að einhver starfsfélaga beri umhyggju fyrir sér og að gott jafnvægi ríki milli vinnu og einkalífs .
Capacent flokkar niðurstöður spurninga í þrjá flokka .
Niðurstöður eru á þremur bilum , aðgerða- , starfshæfu og styrkleikabili .
Þegar skrifstofa VR var skoðuð í heild , segir yfirstjórn félagsins , kom í ljós að engin spurning féll í aðgerðabil , 33% þeirra höfnuðu í starfshæfa bilinu en 67% sýna styrk .
sbs@mbl.is 