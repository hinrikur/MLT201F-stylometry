Fyrstu skrefin hafa verið tekin í samstarfi Þróunarsamvinnustofnunar Íslands og Evrópusambandsins um jarðhitaleit í Afríku .
ESB hefur ákveðið að fjármagna jarðhitaleit á landamærum Búrúndí , Rúanda og Austur-Kongó og hefur óskað eftir því að ÞSSÍ leiði verkefnið í samstarfi við orkustofnun ríkjanna þriggja og skrifstofu sambandsins í Rúanda .
Tæknileg ráðgjöf í þessu verkefni verður í höndum ÍSOR , íslenskra orkurannsókna .
Verkefnið er komið á það stig að ESB og samstarfsaðilar hafa auglýst eftir verktökum til að lýsa yfir áhuga á að taka að sér verkið .
Í framhaldinu verður svo farið í viðræður og samningamál .
Í sameiginlegri tilkynningu frá ESB og EGL – orkustofnun ríkjanna þriggja – segir að fátækt einkenni Afríkuríkin Búrúndí , Rúanda og Austur-Kongó og að margvísleg átök hafi aukið örbirgðina á svæðinu allt frá árinu 1990 .
Afleiðingar átakanna hafi leitt til aukinna samfélagslegra vandamála .
Hagkerfi þjóðanna verði sífellt veikari og dregið hafi úr fjárfestingu og þróun .
Njóta góðs af ávinningi Fram kemur að vegna pólitískra og fjárhagslega takmarkana á svæðinu hafi fáir aðgang að rafmagni og árleg raforkunotkun í ríkjunum þremur sé afar lítil .
Öll ríkin þrjú hafi hins vegar sett þróun orkugeirans í forgang , þar með talið leit að jarðhita .
" Fulltrúar ríkjanna hafa lagt áherslu á að vinna náið saman með grönnum sínum , nýta sameiginlegar auðlindir með þeim hætti að allir njóti góðs af þeim efnahagslega ávinningi sem samtengdur svæðisbundinn raforkumarkaður hefur í för með sér , " segir í tilkynningunni .
sbs@mbl.is 