Vinsælasti vafri heims er Google Chrome .
talið er að 30-40% heimsbyggðarinnar noti hann til að skoða netið .
Samkvæmt tölum Modernus fyrir 2012 er hann vinsælasti vafrinn hér á landi með rúmlega 30% af netnotkun .
Hægt er að fá fjölda sniðugra viðbóta við vafrann .
Sveinn Birkir Björnsson sveinnbirkir@gmail.com Vinsældir Chrome byggja ekki síst á því hve auðvelt það er að breyta honum og aðlaga að eigin þörfum , bæði með ýmiss konar viðbótum , eða öðrum ráðum sem gera vefrápið auðveldara .
Í ljósi vinsælda Google Chrome er því ekki úr vegi að líta á nokkrar sniðugar viðbætur og ráð sem hjálpa okkur að skoða netið .
Margar þeirra viðbóta sem hér verða nefndar er einnig hægt að fá fyrir aðra vafra , ekki síst Firefox , sé áhugi fyrir því .
Stofnaðu aðgang Google Chrome býður upp á að stofna notandareikning ( gegnum Gmail tölvupóstfang ) .
Sá möguleiki gerir þér kleift að vera sjálfkrafa skráð ( ur ) inn á allar þjónustuveitur Google , svo sem tölvupóst , Youtube og dagatal .
Innskráningin veitir einnig möguleika á að samhæfa vafrann á mörgum vélum svo allar breytingar sem þú gerir á vafranum elta þig , til dæmis frá vinnuvélinni og heim .
Þá veitir innskráningin möguleika á að sjá hvaða síður eru opnar annars staðar , og fá síðurnar sem þú skoðar beint í símann , svo eitthvað sé nefnt .
Hugaðu að útlitinu Það er hægt að fá mörg þemu fyrir Google Chrome .
Þau breyta útliti vafrans , bæði lit og bakgrunni .
Hægt er að fá þemu sem byggja á litum , merkjum og myndum frá vinsælum íþróttaliðum , fatamerkjum , bílategundum og öðru sem fólk getur hugsað sér að merkja sig með .
Þá má einnig fá einfaldari þemu sem breyta einungis litasamsetningu .
Höfundur kýs sjálfur að nota svart viðmót á eigin vafra .
Þemun má finna í vefverslun Chrome .
Aldrei gleyma lykilorði Google Chrome býður þér að muna bæði notendanafn og lykilorð á síðum þar sem þú þarft að skrá þig inn á .
Og ef þú samhæfir vafrann á ólíkum vélum í gegnum notandareikning , þá eru þær upplýsingar alltaf fyrir hendi .
Að öðrum kosti er hægt að nota LastPass viðbótina , sem er raunar fáanleg í nær öll tæki , vafra og síma , ef því er að skipta .
Með því að nota LastPass þarftu aldrei að muna nema eitt lykilorð .
LastPass sér um að geyma notendanöfn og lykilorð fyrir þig , og ef þú vilt fyllir það þessa reiti út sjálfkrafa þegar þess er krafist .
Þú getur einnig látið LastPass útbúa tilviljunarkennd lykilorð fyrir þig sem ómögulegt er að giska á .
Það er þó ekki mælt með því að láta LastPass fylla sjálfkrafa inn lykilorð á síðum sem innihalda viðkvæmar upplýsingar eins og netbanka eða tölvupóst , þó það sé kjörið að láta viðbótina halda utan um þau .
Taktu skjáskot Skjáskot geta verið bæði skemmtileg og gagnleg .
Oft rekst maður á eitthvað sem maður vill gjarnan geyma og geta vísað til síðar , eða kannski bara senda á Flick My Life .
Og það er ótrúlega þægilegt að taka skjáskot af verkefni sem verið er að vinna með öðrum , og skrifa inn á það hugleiðingar .
Awesome Screenshot er viðbót sem býður upp á að taka myndir af þeirri síðu sem þú ert með opna í vafranum .
Hægt er að velja að taka mynd af því sem er á skjánum , allri síðunni , eða bara afmörkuðum hluta .
Hægt er að skrifa og teikna á myndina og einfalt að vista hana og deila með öðrum .
Notaðu teiknibólur Það er hægt að nota teiknibólur ( pin tab ) til að festa ákveðnar síður í flipa í vafranum með því að hægri smella á titil flipans í vafranum .
Þegar vafrinn er opnaður , opnast þessir flipar sjálfkrafa , og auðvelt er að ganga að þeim að vísum stað .
Þetta er mjög þægilegt fyrir vefsíður sem eru oft heimsóttar , svo sem tölvupóst og fréttasíður .
Sparaðu minnið Ef þú ert eins og ég , þá ertu iðulega með fjöldann allan af opnum flipum í vafranum þínum .
Þér finnst gott að hafa margar síður opnar í einu og þarft oft að skipta á milli .
Vandamálið við þetta er að þeir flipar sem ekki eru í notkun binda mikið af vinnsluminni , sem gerir aðra vinnslu vélarinnar hægari .
Stærsta umkvörtunarefni þeirra sem nota Chrome er jú einmitt að hann er frekur til minnisins .
Við þessu er ráð .
Tvær ágætar viðbætur við Chrome heita OneTab og The Great Suspender .
Með OneTab er með hnappi hægt að breyta öllum opnum flipum í eina síðu með lista af hlekkjum á þær síður sem voru opnar .
Þegar þú smellir á hlekk opnast síðan svo aftur og hverfur af listanum .
Þetta sparar umtalsvert minni og er mjög þægileg leið til að halda utan um opnar síður .
The Great Suspender virkar aftur á móti þannig að þegar smellt er á hnapp á opnum flipa , hættir Chrome að eyða minni í að viðhalda því sem á síðunni er og tæmir flipann .
Til þess að fá efnið aftur þarftu að endurhlaða efni síðunnar .
Þetta sparar einnig talsvert pláss og hjálpar til við að halda utan um opna flipa sem þú vilt hugsanlega skoða síðar .
Hula Hula er þægleg viðbót sem opnar fyrir landluktar sjónvarpsveitur á netinu .
Með því að nota Hula getur þú til dæmis horft á efni af BBC og ITV , sem lokað er fyrir utan Bretlandseyja , eða netútsendingar frá FOX og CBS .
Þá opnar Hula einnig fyrir Pandora , Netflix og Hulu , svo eitthvað sé nefnt .
Notaðu sérhæfða opnunarsíðu Hægt er að útbúa sérhæfðar opnunarsíður í Chrome , sem birtist í hvert skipti sem nýr flipi er opnaður .
Þar er hægt að velja að hafa þær síður sem þú notar oftast og stytta sér leið að þeim með hlekk og mynd af síðunni .
Þá er hægt að bæta bókamerkjastikunni í opnunarsíðuna , og velja ýmis smáforrit , svo sem leiki eða flýtileiðir á vinsælar síður til að hafa innan handar þegar nýr flipi opnast .
Geymdu lesturinn þar til síðar Ef þú notar Instapaper eða Pocket í snjallsíma til þess að vista og lesa seinna langar og áhugaverðar greinar sem þú finnur á netinu , er hægt að fá viðbót fyrir bæði þessi smáforrit , svo hægt er að smella á einn hnapp í vafranum til að vista greinina sjálfkrafa .
Hvernig á að virkja viðbætur í vafra ? Viðbætur ( extensions ) má finna í vefverslun Chrome ( Chrome Web Store ) .
Það er jafnan auðvelt að finna hlekk sem vísar þangað þegar þú opnar nýjan flipa í Chrome , en ef ekki , þá má einfaldlega spyrja Google hvar hana er að finna .
Í vefverslun Chrome má finna mikinn fjölda af viðbótum og þemum ( themes ) sem breyta útliti og litum vafrans .
Þegar þú hefur fundið viðbót sem þú vilt prófa geturðu virkjað hana með einum smelli á uppsetningarhnappinn ( Install ) .
Hægt er að stjórna og fjarlægja viðbætur undir tóla valmyndinni ( tools ) í stjórnborðinu .
