Úkraínumaðurinn Pavel Eljanov , Filippseyingurinn Wesley So og Bassem Amin frá Egyptalandi eru sigurvegarar 29 .
Reykjavíkurskákmótsins sem lauk í Hörpu á miðvikudaginn .
Þeir hlutu 8 vinninga af 10 mögulegum en með 7 ½ vinning komu kempur á borð við Giri , Cheparinov , Yi Wei , Liren Ding , Sokolov , Jones , Dziuba og Morowitzch .
Samkvæmt nýrri úthlutunarreglu , kenndri við Tékkann Vlastimil Hort , hlaut Eljanov hæstu verðlaunin en frammistaða hans reiknast upp á 2799 elo-stig .
Hann vann bæði Cheparinov og Kínverjann Liren Ding .
Af frammistöðu okkar bestu manna í móti ber hæst að Hannes Hlífar Stefánsson náði sér vel á strik .
Hann tapaði að vísu fremur klaufalega fyrir Ivan Sokolov í lokaumferðinni en tefldi margar góðar skákir og hlaut 6 ½ vinning .
Guðmundur Kjartansson , Þröstur Þórhallsson og Hjörvar Steinn Grétarsson áttu góða spretti ; þegar stutt var eftir þurfti Hjörvar að vinna Guramashvili frá Georgíu sem hann átti að hafa í fullu tré við .
Undir var lokaáfangi að stórmeistaratitli en byrjunartaktík Hjörvars í þessari mikilvægu skák var ekki góð og hann tapaði .
Margir ungir skákmenn og konur stóðu sig vel .
Má þar nefna landsliðskonurnar Hallgerði Helgu Þorsteinsdóttur og Tinnu Kristínu Finnbogadóttur , Akureyringana Jón Kristin Þorgeirsson og Símon Þórhallsson , Eyjamanninn Nökkva Sverrisson , Daða Ómarsson , Dag Ragnarsson , Jón Trausta Harðarson , Nansý Davíðsdóttur og ýmsa aðra .
Stóri innlendi sigurvegarinn var mótið sjálft , sem fram fór við frábærar aðstæður í Hörpunni .
Tæknibúnaður er mikill og flókinn en sú deild var vel mönnuð .
Gagnrýna mætti þó aðstæður áhorfenda en sýningarborðum þarf að fjölga .
Þá liggur fyrir að hið mikla styrkleikabil milli keppenda gerir mótið ekki sérlega " áfangavænt " .
Yfirumsjón var í höndum Gunnars Björnssonar , forseta SÍ , en stefnan er að fjölga enn meira erlendum keppendum á næsta móti , sem jafnframt er 50 ára afmælismót .
Siurvegarinn Wesley So er besti skákmaður Filippseyinga í dag og augljóslega afar hæfileikaríkur skákmaður , aðeins tvítugur að aldri en árangur hans var uppá 2753 elo-stig .
Hann fór létt með að vinna Pólverjann Dziuba í 9. umferð : Wesley So _ Marcin Dziuba Caro Kann 1. e4 c6 2. d4 d5 3. e5 Bf5 4 .
Rf3 e6 5 .
Be2 Re7 Einn af fjölmörgum leikjum sem til greina koma en 5 .
...
c5 er algengast , t.d. 6 .
Be3 cxd4 7 .
Rxd4 Re7 .
6 .
O-O c5 7. c4 Rbc6 8 .
Ra3 dxc4 9 .
Rxc4 Rd5 10 .
Bg5 Dd7 11 .
Hc1 h6 12 .
Be3 ! Góður staður fyrir biskupinn .
Hann hyggst svara 12 .
...
Rxe3 með 13 .
Rxe3 cxd4 14 .
Rxf5 exf5 15 .
Bb5 o.s.frv. 12 .
...
b5 13 .
Ra3 a6 14. dxc5 Be4 15 .
Rc2 Rxe3 16 .
Rxe3 Be7 17. a4 Db7 18 .
Rd2 Hd8 19. axb5 axb5 20 .
Rxe4 ! Hárrétt ákvörðun .
Hvítur fær nægar bætur fyrir drottninguna : hrók , léttan og frípeð .
20 .
...
Hxd1 21 .
Hfxd1 Rxe5 22. c6 ! Dc7 Ekki 22 .
...
Rxc6 vegna 23 .
Bf3 ! og vinnur riddarann .
23 .
Bxb5 O-O 24 .
Rc4 Bd8 ? Meira hald var í 24 .
...
f5 .
25 .
Rc5 Rxc4 26 .
Hxc4 De5 27 .
Hc2 Bc7 28. g3 Hb8 29 .
Ba4 Ha8 30. b4 Df5 31 .
Hdc1 h5 32 .
Bb5 Bb6 33 .
Bf1 h4 34 .
Rd7 Bd4 35. c7 Hc8 36 .
Hd2 hxg3 37. hxg3 Dg5 ? Hér mátti enn verjast með 37 .
...
Ba7 .
38 .
Hxd4 ! Dxc1 39 .
Rf6 + ! Glæsilegur lokahnykkur .
39 .
...
Kf8 Eða 39 .
...
gxf6 40 .
Hd8 + Kg8 41 .
Hxc8 ásamt 42. b5 sem vinnur létt .
40 .
Hd8 + Ke7 41 .
Rg8 mát ! Helgi Ólafsson helol@simnet.is 