Tónlistarveitan Rdio.com er nú fáanleg á Íslandi .
Rdio hefur notið töluverðra vinsælda í Bandaríkjunum og hefur undanfarið verið að sækja í sig veðrið í Evrópu .
Tónlistarsafn Rdio telur rúmlega 18 milljón lög , samanborið við Spotify sem býður upp á rúmlega 20 milljón lög , en sú þjónusta er ekki í boði hér á landi .
Ekki fékkst nákvæm tala um fjölda laga í boði á Tónlist.is , en sú veita er eftir sem áður með mest úrval íslenskrar tónlistar .
Áskrift að Rdio.com kostar 860 krónur á mánuði yfir netið en 1.720 krónur ef bætt er við áskrift úr snjallsíma líka .
Áskrift hjá Tónlist.is kostar 1.699 krónur á mánuði , snjallsímaáskrift innifalin .
