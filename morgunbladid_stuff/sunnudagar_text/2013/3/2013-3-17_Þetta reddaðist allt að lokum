Mættir : Börkur Gunnarsson leikstjóri , Linda Blöndal útvarpskona , Jón Páll Eyjólfsson , Maríanna Clara Lúthersdóttir og Guðrún Bjarnadóttir mættu á réttum tíma en Björn Thors mætti seint .
Björn Thors kom inn næstum klukkutíma of seint og afsakar sig .
" Ég hélt þetta væri hálfátta , ekki hálfsjö .
Ég er alveg í karakter að vera allt of seinn , vantar bara að ég sé blindfullur líka og fari að staupa mig á klósettinu , " segir hann og hlær .
Börkur : " Eins gott að ég er með súpu í matinn sem verður bara betri við að malla á hellunni , annars hefðirðu eyðilagt matinn fyrir okkur .
" Björn : " Já , þú að elda ? Ég hafði nú ekkert voða mikla trú á því , hélt þú værir " outsourcing " og myndir bara panta pítsu fyrir okkur .
" Börkur : " Nei , nei .
Mexíkósk kjúklingasúpa , í tilefni þess að einhvern tímann á árinu verður þjóðhátíðardagur í Mexíkó .
" Björn : " Já , við verðum að taka næstu mynd upp þar .
Og þá vil ég fá alvöruhjólhýsi fyrir mig með aðstoðarmönnum og whiskey on the rocks í pásum .
" Linda : " Ég skil nú ekki af hverju þú kallar þetta mexíkóska súpu þegar hún er með öllu þessu karríi ? Karrí er ekkert sérstaklega mexíkóskt krydd ! " Börkur : " Uppskriftin heitir bara þetta , ég veit ekkert meira um þetta .
Ég fann þetta á netinu .
En það er fullt af chili í henni , þeir eru alltaf í chilíinu þarna í Mexíkó .
Það er ferskt chili í henni , það er chili-tómatpúrra í henni og meira að segja chili-rjómaostur .
" Maríanna : " Skemmtilega metafýsískt hjá þér Börkur að láta Björn Thors fá stólinn undir plakatinu af sjálfum sér .
" Börkur : " Já , og ég er með nafn hans skrifað hérna á blaðið fyrir framan mig , þannig að hann er eiginlega hér með okkur í þrennum skilningi .
" Jón Páll : " Bjössi ...
Bjössi .
" Björn : " Og ég var einmitt að hugsa um sjálfan mig .
" Jón Páll : " Ég er svo mikið með þér í þessu Bjössi að ég er ekki lengur ég sjálfur .
Ég held ég sé þú , Bjössi .
" Bjössi hlær .
Jón Páll : " Nei , ég er kominn í ruglið .
Góð súpa .
" Linda : " Já , þetta er ætt hjá honum .
" Jón Páll : " Já , svo sé ég alltaf að Ingvar E. Sigurðsson er skrifaður miklu hærra á plakatinu en mitt nafn .
" Börkur : " Já , guð minn góður , ég segi alltaf frægustu nöfnin fyrst í viðtölum , fyrst segi ég Björn Thors , svo vind ég mér strax í aukaleikarana Eddu Björgvinsdóttur og Ingvar E. Sigurðsson og ef þeir vilja enn heyra leikaranöfn eftir það fer ég kannski aftur í aðalleikarana og minnist á ykkur Maríönnu Clöru og Guðrúnu .
" Maríanna : " Jæja , þú minnist þó á mig af og til .
" Jón Páll : " Já , maður skilur hvaða sess maður hefur í huga þér .
" Maríanna : " Hann mundi samt eftir þér þegar hann setti ljósmynd úr myndinni í auglýsinguna þar sem við erum allsnakin í hörku kynlífi .
" Jón Páll : " Já , hvernig er það , þarf ekki leyfi frá leikara áður en manni er slengt svona í tímarit allsnöktum í brútal ástarsenu ? " Börkur : " Nei , sem betur fer lastu ekki smáa letrið .
" Maríanna : " Úff , maðurinn minn er ekki enn búinn að þora að kíkja á hana .
" Jón Páll : " Ekki konan mín heldur .
Mamma ætlaði á hana með börnin mín , ég sagði henni að nei , nei , það væri ekki góð hugmynd .
" Maríanna : " Óli ætlar reyndar með mér núna um helgina , hann er orðinn nógu stór til að sjá hana .
" Jón Páll : " En þessi ljósmynd fer út um allt .
" Maríanna : " Ég var reyndar heppin þar , það þekkir mig enginn á ljósmyndinni nema einhver þekki brjóstin mín of vel , en þú ert mjög vel þekkjanlegur á myndinni , " segir Maríanna og hlær .
Jón Páll : " Hafið þið annars séð nýju mynd Bigelow , Zero Dark Thirty ? " Maríanna : " Nei .
" Jón Páll : " Hún er merkilega góð .
Þessi kona er svo karllægur leikstjóri að það er rosalegt .
" Börkur : " Já , hún gerði Strange Days , ég ætlaði ekki að trúa því að það hefði verið kona sem leikstýrði henni þegar ég heyrði það .
" Björn : " Hún leikstýrði Ingvari E. Sigurðssyni í K-19 og var víst svakalega grimm .
Það var mikil starfsmannavelta meðan á tökunum stóð því hún rak svo marga .
Henni var fært kalt kaffi og hún var búin að reka manninn á staðnum .
" Maríanna : " Já , það er örugglega ekkert auðvelt fyrir konu að skapa sér pláss í svona karllægum heimi sem kvikmyndaleikstjórnin í Hollywood er .
" Björn : " Já , Þórhildur Þorleifsdóttir hefur stundum talað um þetta , að það þurfi klókindi til að skapa sér pláss sem leikstjóri þegar maður er kvenmaður .
Hvernig það líka breytist með aldrinum , hvernig aflinu sé misjafnlega beitt eftir því á hvaða aldri maður er .
" Börkur : " Og líka væntanlega með reynslunni .
Það er allt öðruvísi að gera bíómynd þegar þú ert þegar búinn að gera eina en þegar þú ert að gera þína fyrstu bíómynd .
Maður er miklu grimmari þegar maður er ekki með neitt að baki en getur verið ljúflingur þegar það vita allir hvað þú getur gert .
Þegar ég gerði mína fyrstu bíómynd var ég í ofanálag útlendingur og þá er maður sérdeilis grimmur , því það treystir manni enginn .
" Björn : " Þú ert ágætur .
" Jón Páll : " Ég er ekki viss , " segir hann og glottir .
" Um leið og ég kom inn núna áðan byrjaði ég með svaka kaldhæðnislega brandara og fór að fara yfir strikið , það bara byrjaði um leið og ég sá Börk .
Hann dregur þetta fram í mér .
" Maríanna : " Já , hann dregur það versta fram í fólki , er það ekki Linda ? " Linda : " Algjörlega .
" Börkur : " Hey , sýnið miskunn ! " " Þetta reddast " - hamborgari 1 stk. hamborgarabrauð 1 stk. hamborgari Aðferð : Hamborgarinn er steiktur á pönnu í nokkrar mínútur og síðan skellt í brauðið og borðað án sósu .
Gott að skola honum niður með mjólk eða undanrennu .
Á hátíðisdögum er ostsneið skellt ofan á borgarann .
Mexíkósk kjúklingasúpa ( uppskrift fyrir 5-6 manns ) 4 kjúklingabringur , smátt skornar 1 græn paprika , smátt skorin 1 gul paprika , smátt skorin 2 gulrætur , smátt skornar ½ blaðlaukur , smátt skorinn 2 hvítlauksgeirar 1 laukur , smátt skorinn ½ rautt chili 2 msk olía 2 dós saxaðir tómatar 2 teningar af kjúklingakrafti 2-3 msk karrí smá kjúklingakrydd 3 l vatn 1 peli rjómi 1 dós tómatpúrra 200 g philadelphia-rjómaostur með sweet chili salt og nýmalaður pipar Borið fram með sýrðum rjóma , rifnum osti og nachos-flögum .
" Þetta reddast " -chili-spagettí Innihald : Spagettí Ferskt chili Aðferð : Spagettí soðið í átta mínútur .
Ferskt chili steikt á pönnu .
Þessu er síðan skellt saman og borðað með bestu lyst .
