" Franskur bolabítur er orðinn hálfgerður tískuhundur í stærri borgum eins og París , New York , Barcelona og fleiri stórborgum því þeir eru svo þægilegir borgarhundar .
Það þarf ekkert að hreyfa þessa tegund mjög mikið .
En þær eru glaðari ef maður hreyfir þá og við förum í göngutúr á hverjum degi , " segir Brynhildur Guðmundsdóttir listakona sem á hundana Grímu og Veru .
" Ég fékk þær báðar sem hvolpa .
Þetta eru mjög skemmtileg dýr .
Mjög svo , alltaf í stuði og alltaf tilbúnar að leika .
Ofsalega kröftugir og fjörugir hundar .
" Brynhildur fékk Grímu fyrir þremur og hálfu ári og Veru skömmu síðar .
Hún segir að þær séu frábærar í einu og öllu .
" Umhirðan er lítil .
Þær fara lítið úr hárum og það þarf lítið að gera .
Mig langaði ekkert í hund sem færi mikið úr hárum , þyrfti að baða og fara í endalausar snyrtingar .
Ég vildi ekkert hárgreiðsluhund , " segir hún og hlær .
Brynhildur segir að þær Gríma og Vera , séu skemmtileg búbót á heimilið og krakkarnir í hverfinu njóti góðs af því að hafa hund í hverfinu .
" Margir krakkar í hverfinu fá að labba með þá .
Það slær í gegn en fyrst og fremst eru þær mjög skemmtilegir heimilishundar sem gleðja .
" 