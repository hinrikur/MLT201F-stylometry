Prentsmiðjan Litróf hefur fengið vottun Umhverfisstofnunar , Svaninn , til staðfestingar á góðum árangri í umhverfismálum .
Svandís Svavarsdóttir umhverfisráðherra afhenti starfsfólki Litrófs Svansmerkið á dögunum .
" Þetta er ánægjulegt , " segir Konráð Jónsson , framkvæmdastjóri Litrófs , í fréttatilkynningu .
" Þetta er lokahnykkurinn á löngu ferli til að tryggja að umhverfismálin séu í forgangi allt frá upphafi til loka framleiðsluferlisins hjá okkur .
Svo var sérstaklega gaman að fá Svaninn frá Svandísi .
" Kröfur Svansins fyrir prentsmiðjur eru strangar , sérstaklega hvað varðar efnanotkun , sem er þýðingarmesti umhverfisþátturinn í rekstri prentsmiðja .
Þannig verður eins og tök eru á að nota umhverfismerktan eða endurunninn pappír , halda úrgangi í lágmarki og meðhöndla hann rétt , knýja vélar með endurnýjanlegri orku , nota umhverfismerktar vörur og svo framvegis .
70 flokkar Svanurinn er opinbert umhverfismerki Norðurlandanna sem byggist á óháðri vottun og skilyrðum sem taka tillit til alls lífsferils vöru og þjónustu .
Tilgangur Svansins er að ýta undir sjálfbæra þróun en votta má um 70 mismunandi vöru- og þjónustuflokka .
sbs@mbl.is 