Mötuneyti Landsbankans við Hafnarstræti í Reykjavík hefur fengið vottun þess efnis að það standist kröfur Svansins , norræna umhverfismerkisins .
Þetta er fyrsta mötuneyti landsins sem þennan stimpil fær , það er í krafti áherslna bankans á umhverfismál og samfélagslega ábyrgð .
Mörg skref hafa verið tekin í því sambandi – og í mötuneytinu er t.d. fylgst vel með orkunotkun og boðið upp á lífrænt ræktuð matvæli .
Þá er einnota borðbúnaður og ílát ekki notuð lengur og sorp er flokkað .
Svandís Svavarsdóttir umhverfisráðherra afhenti bankastjóra Landsbankans , Steinþóri Pálssyni , Svansvottunina á dögunum – þá 24. á Íslandi .
Kröfur Svansins fyrir veitingarekstur eru fjölþættar .
Innkaup skulu vera skv. ákveðnum reglum og keyptar vörur umhverfisvænar ef þær á annað borð bjóðast .
Strangar reglur Um notkun hreinsiefna gilda strangar reglur , úrgangur er flokkaður og ákveðið hlutfall matvæla skal lífrænt ræktað og keypt í nágrenninu .
sbs@mbl.is 