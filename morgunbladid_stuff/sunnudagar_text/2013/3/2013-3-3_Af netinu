Það voru margir góðir sprettir í kommentakerfum þessa vikuna eins og alltaf .
Fyrirsögnin " Hommar sýna hús " á Vísi hlaut misjafnar viðtökur en þar var fjallað um þá Elton John og David Furnish .
Rúmlega 2.500 merktu við að þeim líkaði greinin en tónlistarmaðurinn Friðrik Ómar benti á þessar miklu vinsældir í færslu á fésbókinni : " Það er víst það sem dálkahöfundar sækjast eftir , umfram allt , sama hversu ósmekklegar fyrirsagnirnar þurfa að vera .
Svo þú , ágæti höfundur þessarar greinar og / eða fyrirsagnar , innilega til hamingju : ) " Vísir hélt áfram fyrirsagnasmíð en Þorfinnur Ómarsson lét gamminn geisa eftir frétt um Jennifer Lawrence þar sem hún sást njóta lífsins eftir erfiða daga undanfarið : " Hvaða bull " frétt " er þetta ...
? ! Líklega hafa flestir óskarsverðlaunahafar í sögunni verið reykingafólk .
Hverjum er ekki sama hvort þessi kona reykir eða ekki ? Er Vísir orðinn að púrítana-löggu ? " sagði Þorfinnur og uppskar 39 " læk " .
Benti svo í stuttri færslu á að svona hefði ekki verið skrifað um 22 ára karlmann sem hefði fengið sér rauðvín .
Hann fékk 22 " læk " fyrir þá setningu .
Þorfinnur var í miklu stuði og samkvæmt sinni eigin rannsókn kom ýmislegt í ljós .
" Ég fullyrði að 80-90% þeirra sem voru á þessum Óskarsverðlaunum hafi reykt uppvafðar .
" Þorfinnur fékk 28 " læk " á þessa línu .
Hildur Helga Sigurðardóttir , sem lengi sérhæfði sig í fréttum um kóngafólk á Bretlandi og íslenskaði nöfn af einstakri kúnst , hafði hins vegar aðeins eitt að segja um að Vísir hefði gert frétt um að Jennifer Lawrence væri að reykja .
" OMG , " sagði hún en fékk engin " læk " .
