Styrkir fyrir samanlagt 10 millj. kr. voru í vikunni veittir 25 einstaklingum , hópum og samtökum styrki úr lista- og menningarsjóði Kópavogsbæjar .
Styrkþegarnir , sem eru úr Kópavogi , nota styrkina til margvíslegra verkefna sem ætlað er að auðga menningarlífið í bænum .
Ármann Kr. Ólafsson bæjarstjóri og Karen E. Halldórsdóttir , formaður lista- og menningarráðs , afhentu styrkina .
Tónlist og Töfrahurð Hæsti styrkurinn nemur 1,5 milljónum króna og rennur hann til Björns Thoroddsen tónlistarmanns sem haldið hefur árlega Jazz- og blúshátíð í Salnum í Kópavogi .
Einnig styrkir bærinn með veglegum hætti Tónlistarhátíð unga fólksins , sem haldin hefur verið í Kópavogi undanfarin sumur , og Töfrahurðina , sem er vinsæl tónlistarfræðsla .
Hernámsár og Mozart Af öðrum verkefnum má nefna danssmiðju fyrir börn og unglinga , hádegistónleika í Salnum , skrásetningu örnefna og kennimerkja í Kópavogi , ritun sögu hernámsáranna í bænum , uppsetningu leiksýningar um fjölskyldu í Kópavogi , gerð kvikmyndar og tónleikana Mozart við kertaljós í Kópavogskirkju .
sbs@mbl.is 