Þau okkar sem vinna lungann úr deginum við skrifborð og eyða löngum stundum fyrir framan tölvuna þekkja vel hve auðvelt getur verið að tapa einbeitingunni og glata þræðinum í því sem maður hefur fyrir stafni .
Að sama skapi er auðvelt að gleyma sér við skemmtilegt verkefni og vanrækja að standa upp , blikka augunum , drekka vatn eða jafnvel fara á klósettið .
En það er ýmislegt sem hægt er að gera til að temja sér betri vinnubrögð .
Hér eru nokkrar leiðir til að láta símann og tölvuna hjálpa sér .
Sveinn Birkir Björnsson sveinnbirkir@gmail.com Þau okkar sem vinna lungann úr deginum við skrifborð og eyða löngum stundum fyrir framan tölvuna þekkja vel hve auðvelt getur verið að tapa einbeitingunni og glata þræðinum í því sem maður hefur fyrir stafni .
Að sama skapi er auðvelt að gleyma sér við skemmtilegt verkefni og vanrækja að standa upp , blikka augunum , drekka vatn eða jafnvel fara á klósettið .
En það er ýmislegt sem hægt er að gera til að temja sér betri vinnubrögð .
Hér eru nokkrar leiðir til að láta símann og tölvuna hjálpa sér .
Sveinn Birkir Björnsson sveinnbirkir@gmail.com Farðu á kaffihús Rannsóknir hafa sýnt fram á að bakgrunnshljóð á kaffihúsi hafa góð áhrif á afköst .
Það getur einnig verið mjög gott að breyta um umhverfi og vinna við aðrar aðstæður en á skrifstofunni .
En stundum er ekki hægt að fara út af skrifstofunni , þótt mikið liggi við .
Þá er hægt að endurskapa þau hvetjandi áhrif sem skvaldur á kaffihúsi hefur með því að heimsækja vefinn Coffivity þar sem hægt er að fá bakgrunnshljóð frá kaffihúsi beint í eyrun .
Þá er vonda kaffið á skrifstofunni eina vandamálið sem þú stendur frammi fyrir .
www.coffitivity.com Aldrei gleyma Það getur verið erfitt að halda utan um vinnuskjöl , hugmyndir , minnislista og annað sem fylgir því að vinna .
Evernote er þjónusta sem hefur verið í boði um skeið og hefur notið mikilla vinsælda .
Evernote getur vistað nálega allt , skjöl , skjáskot , myndir , minnispunkta , hljóðupptökur eða annað sem þér dettur í hug að geyma til seinni tíma , og býður upp á ótrúlega flokkunarmöguleika , sem tryggja að ef rétt er farið með þarftu aldrei að týna eða gleyma aftur mikilvægum minnispunktum , tilvitnun , eða grein eins og þessa sem gott getur verið að grípa til seinna .
Evernote geymir allt í skýinu og er fáanlegt fyrir alla snjallsíma og tölvur .
Það er fátt jafn gagnlegt á vinnustaðnum .
www.evernote.com Notaðu skýið Allir hafa lent í því að vista skjal á tölvu og hafa það svo ekki með þegar á reynir .
Vistun í skýinu er óðum að ryðja sér rúm í vinnuumhverfi samtímans , og ef þú nýtir þér ekki ótvíræða kosti þess nú þegar , þá er mál til komið að byrja .
Vinsælasta lausnin er Dropbox , sem er ótrúlega þægilegt til að geyma gögn sem þarf að vera hægt að nálgast án mikils fyrirvara .
En það er ýmislegt fleira í boði .
Google Drive er svipuð þjónusta sem fylgir þeim sem nota Gmail hvert sem þeir fara .
Þá er Skydrive frá Microsoft vinsælt hjá þeim sem nota Microsoft-lausnir í sínum störfum .
Box.com er önnur meðfærileg þjónusta sem býður upp á mikið pláss .
Það sem gildir er að finna þá þjónustu sem hentar best þeim tólum sem þú notar fyrir , og temja sér að vista öll skjöl í skýinu .
Þar með þarftu heldur aldrei að hafa áhyggjur af mikilvægum gögnum þótt tölvan hrynji .
www.dropbox.comwww.drive.google.comwww.skydrive.comwww.box.com Notaðu verkefnastjórnunartæki Ef þú vinnur við verkefnadrifin störf , sérstaklega í samstarfi við aðra , þá er mikið framboð af stórum og smáum verkefnastjórnunarkerfum í boði sem hjálpa þér að brjóta verkefni niður í smærri einingar , deila verkefnum á samstarfsfélaga og halda utan um samskipti og skjöl .
Tölvupóstur er trúlega eitt gagnslausasta verkfæri sem til er til að halda utan um verkefni , og í mörgum tilfellum óheppilegur samskiptamáti fyrir verkefni líka .
Það verkefnastjórnunarkerfi sem nýtur hvað mestra vinsælda í dag er Basecamp , en það hefur þann ókost að það er nokkuð kostnaðarsamt þegar verkefnum og notendum fer að fjölga .
Önnur kerfi sem eru þess virði að skoða eru Action Method , Asana og Team Box .
Allar þessar lausnir er hægt að fá fyrir bæði vafra og sem símaforrit og hægt að samræma aðgerðir þvert á mörg tæki .
Hér eins og oft áður gildir að finna það sem manni sjálfum líkar best við og halda sig við það .
basecamp.com actionmethod.com asana.com , teambox.com Skiptu tímanum í tómata Pomodoro-tæknin ( pomodoro þýðir tómatur á ítölsku ) er líklega algengasta tímastjórnunarkerfið sem notað er í dag .
Grunnhugmynd kerfisins byggist á að iðkandi skiptir tímanum í einingar ( tómata ) sem eru 25 mínútur hver .
Í hverjum tómat einbeitir iðkandi sér að einu verkefni í 25 mínútur , og lætur ekkert trufla sig frá því .
Að því loknu tekur iðkandi fimm mínútna pásu , og svo annan tómat , og þannig koll af kolli .
Kostirnir við Pomodoro-kerfið eru margir , en þó ekki síst sá að 25 mínútur eru hæfilega stutt tímaeining til að maður getur hugsað sér að láta annað bíða á meðan , en þó nægilega löng til að maður kemur helling í verk á þeim tíma .
Með því að iðka Pomodoro-tæknina er hægt að stórbæta einbeitingu og margfalda afköst .
Það er hægt að fá fjölda símaforrita sem taka tímann og minna þig á pásur , og vafraviðbætur sem loka fyrir óæskilegar síður ( tímaþjófa ) í 25 mínútur til að styðja einbeitinguna .
Þá virkar þessi tækni stórkostlega á börn .
Yngri börn vinna oft betur með styttri tíma , t.d. 15 mínútur ( kirsuberjatómata ? ) , en það er ótrúlegt hve hægt er að taka mikið til í barnaherbergi á svo stuttum tíma , ef einbeitingin er fyrir hendi .
www.pomodorotechnique.com Lærðu að slaka á Það er fátt sem er jafn gott fyrir starfsandann og afkastagetuna og að slaka vel á þegar mikið leitar á hugann .
Á calm.com er hægt að nálgast friðsæla skjámynd með náttúruhljóðum ( öldugjálfur , rennandi vatn ) og hægt að velja sér 2 , 10 eða 30 mínútna slökun með leiðsögn .
Þú einfaldlega velur þér hve langan tíma þú vilt taka þér í slökun , setur á þig heyrnartól og ljúf rödd leiðir þig í gegnum slökunaraðferðir sem hjálpa þér að hreinsa hugann .
Einnig fáanlegt sem símaforrit fyrir iPhone , www.calm.com 