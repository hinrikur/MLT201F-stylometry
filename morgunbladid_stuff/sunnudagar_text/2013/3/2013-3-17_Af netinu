Magnús Halldórsson fréttamaður sagðist á Facebook ekki hættur á Stöð 2 , heldur ætlaði að vinna til 1. júní .
" 1. júní er það hálfmaraþon við Mývatn klukkan 13:00 og síðan Völsungur – Þróttur á Húsavíkurvelli klukkan 16:00 .
Ég verð að ná tímamarkmiðinu upp á 1:50 til þess að geta náð leiknum .
Nánast ómannleg pressa .
" Andri Snær Magnason rithöfundur segir að Lagarfljót hafi ekki verið eyðilagt óvart , " heldur vísvitandi af spilltum stjórnmálamönnum sem virtu ekki leikreglur samfélagsins , virtu ekki faglega ferla og þoldu ekki upplýsta umræðu " .
Andri Snær óttast að það sama kunni að gerast í lífríki Mývatns og spyr : " Hvernig haga menn sér nærri slíkri perlu – er von á næstu dánartilkynningu eftir 10 ár : Mývatn er dautt ? " Höskuldur Þórhallsson alþingismaður nefnir að um daginn hafi hann sagt við sin sinn að ár og dagar væru síðan hann fékk flensu .
" Eins og við manninn mælt var ég kominn með pest daginn eftir .
Jafnaði mig á u.þ.b. viku .
Eftir stutta ferð til útlanda hefur mér nú slegið niður og er kominn með lungnabólgu .
Þurfti að kalla inn varamann sem mun án efa standa sig vel .
Og svo hrundi tölvan líka .
Set hana einnig á sýklalyf .
" Vilhelm Anton Jónsson , Villi naglbítur , hugsar heim til Akureyrar þegar hann skrifaði á Facebook : Er Kristjáns bakarí ekki á facebook ? það þarf MJÚKAR kringlur til Rvk .
Sveinn Andri Sveinsson hæstaréttarlögmaður veltir vöngum : Hinn argentíski Lionel Messi gerði út um vonir Ítala að vinna meistaradeildina og argentískur páfi heldur messu á Péturstorgi í Róm .
Tilviljun ? Já .
