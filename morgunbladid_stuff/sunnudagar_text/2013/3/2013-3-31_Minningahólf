Gunnhildur Þórðardóttir myndlistarkona opnar á laugardag klukkan 14 sýningu í Flóru á Akureyri sem hún kallar " Minningar í kössum " .
Á sýningunni eru ný verk ; textaverk , innsetning og skúlptúrar , sem eiga það sameiginlegt að fjalla um minningar .
Gunnhildur segir minningar gjarnan geymdar í eins konar hólfum í heilanum , hólfum sem við opnum eða lokum .
" Minningar sem slíkar eru ekki endilega áreiðanlegar heimildir en þær hafa eitthvað með fortíðina að gera og mynda heild í huga manns .
Á sýningunni verður hægt að létta af hjarta sínu eða að taka þátt í listaverkinu með því að skrifa niður nafnlausar minningar og setja í kassa .
" Í tilefni alþjóðlegs dags ljóðsins 21. mars gaf Gunnhildur út ljóðabókina " Blóðsteina / Bloodstones " og verður hún fáanleg í Flóru .
