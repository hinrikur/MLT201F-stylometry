Í 27 ár hefur Forbes tímaritið birt lista yfir auðugustu menn jarðarinnar , en á listann rata þeir sem eiga eignir metnar á milljarð dala eða meira .
Af þeim 1.426 einstaklingum sem ná á lista Forbes þetta árið eru 95 þar vegna árangurs í tækni- og tölvugeiranum ( technology ) , eins og sjá má ef listinn er skoðaður eftir atvinnugreinum .
Af þeim sem komast á tæknilistann eru 53 með ríkisfang í Bandaríkjunum .
Alls ná 18 manns á listann vegna auðæfa sem eru til komin vegna hagnaðar fjarskiptafyrirtækja ( telecom ) , þeirra á meðal er mexikóinn Carlos Slim Helu , eigandi fjölmiðlaveldisins Telecom , sem vermir efsta sæti heildarlista Forbes .
Það þarf ekki að koma mikið á óvart að Bill nokkur Gates , sem trónir á toppi tæknilistans , skipar annað sæti heildarlistans næst á eftir Helu , en hann var reyndar lengi í efsta sæti listans .
Samanlögð auðæfi allra á listanum eru 5,4 billjónir dala , eða rúmlega rúmlega 673 billjarðar íslenskra króna .
