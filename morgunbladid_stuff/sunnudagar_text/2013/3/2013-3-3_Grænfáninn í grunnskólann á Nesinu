Fagnað var á fimmtudaginn þegar Grunnskóli Seltjarnarness hlaut Grænfánann öðru sinni .
Var fáninn afhentur formlega og dreginn að húni að viðstöddum stoltum nemendum og kennurum .
Við skólann er starfrækt sérstök umhverfisnefnd en innan hennar eru fulltrúar allra bekkja skólans sem og kennarar .
Síðustu tvö ár hefur umhverfisnefndin unnið ötullega að innleiðingu Grænfána númer tvö .
Það voru fulltrúar Landverndar sem afhentu Seltirningunum fánann , en samtökin starfa að ýmiss konar verkefnum og þar er Grænfáninn meðtalinn .
Grænfánaverkefnið var stofnað árið 1994 af samtökum í Evrópu sem nefnast Foundation for Environmental Education .
Landvernd tók af skarið árið 2001 og keyrði verkefnið af stað hér á landi , og í dag , tólf árum síðar , eru rúmlega 200 skólar – á öllum stigum menntakerfisins – þátttakendur .
Ellefu milljónir Í heiminum öllum er Grænfánaverkefnið starfrækt í 50 löndum , í öllum byggilegum heimsálfum , og eru 41 þúsund skólar aðilar að því .
Nemendur þessara skóla eru um 11 milljónir .
