Síðustu tvo mánuði hafa sérfræðingar unnið að hreinsun og viðhaldi á hinu mikla Klais-orgeli Hallgrímskirkju .
Í tilefni verklokanna kemur sænski dómorganistinn Mattias Wager hingað til lands og leikur á orgelið á tvennum hátíðartónleikum , á sunnudag klukkan 17 og á mánudagskvöld klukkan 20 .
Wager er einn kunnasti organisti Norðurlanda og sá erlendi orgelleikari sem oftast hefur haldið orgeltónleika í Hallgrímskirkju .
Á tónleikunum á sunnudag verður fjölbreytileg efnisskrá , þar sem litadýrð orgelsins fær að njóta sín .
Meðal annars hljóma hin stóra Prelúdían og fúga í Es-dúr eftir J.S .
Bach , Fantasía í f- moll eftir Mozart , sem þykir mikið virtúósastykki , og Scherzo eftir Duruflé .
Auk þess leikur Wager af fingrum fram tilbrigði við íslenskan sálm og stef sem hann fær á staðnum , en hann þykir í röð fremstu spunameistara orgelsins í dag .
Umfangsmikil hreinsun og nýtt stýrikerfi Á mánudagskvöld kl. 20 flytur Wager stórbrotið orgelverk eftir Marcel Dupré er nefnist Le chemin de la croix , " Píslarganga Krists " .
Það er 14 hugleiðingar um staðina , sem Kristur stansaði á , á krossgöngu sinni upp að Golgata .
Verkið byggist á samnefndu ljóði eftir franska skáldið Paul Claudel .
Wager mun flytja þetta sama verk í Storkyrkan í Stokkhólmi á föstudaginn langa .
Að sögn Harðar Áskelssonar kantors hefur orgelið verið tekið í gegn og þrifið .
" Þetta var umfangsmikil hreinsun .
Einnig var skipt um stafrænt stýrikerfi sem verður bylting fyrir okkur sem leikum á hljóðfærið , nú getum við haft fleiri orgelverk skráð inn og geymd , hvor organisti getur haft sitt eigið svæðið í orgelinu .
Við getum nú líka látið orgelið taka upp og leika sjálft .
Hljómbreytingar eru þær að " aðalverkið " , borð tvö af fjórum , hefur verið endurstillt því miðjan þótti of veik , vera í hljómskugga .
Eins og ég heyri það núna virðist það hafa tekist fullkomlega og svo verða tónleikar Mattiasar eins og úttekt fyrir okkur á hljóðfærinu .
" 