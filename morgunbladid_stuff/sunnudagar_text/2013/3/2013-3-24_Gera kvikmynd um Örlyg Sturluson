Við erum búnir að vera í ár að þessu , erum að klára að klippa og stefnt er á frumsýningu á afmælisdaginn hans , 21. maí , " segir Garðar Örn Arnarsson kvikmyndagerðarmaður en hann og Erlingur Jack Guðmundsson hafa verið að vinna að kvikmynd til að heiðra minningu Örlygs Sturlusonar sem lést aðeins 18 ára gamall .
Örlygur var eitt mesta efni sem fram hefur komið í íslenskum körfubolta og dauði hans var mikill harmur fyrir íþróttasamfélagið og Reykjanesið en hann lék með Njarðvík .
" Við förum yfir þennan stutta feril hans en hann náði samt að afreka ansi margt .
Við erum búnir að taka viðtöl við fjölmarga og safna myndefni sem fáir hafa séð .
Við fórum til North Carolina í Bandaríkjunum þar sem Örlygur stundaði nám og spilaði körfubolta með Charlotte Christian Knights undir stjórn fyrrverandi NBA-leikmannsins Bobby Jones sem varð meistari með Philadelpia 76 ' ers árið 1983 .
Þar kom í ljós að hann á tvö met enn þann dag í dag í skólanum .
Yfir stolna bolta og stoðsendingar á einu tímabili .
Bobby Jones hafði miklar mætur á Örlygi og sagði að hann væri einn besti leikmaður sem hann hefði þjálfað .
" Garðar hefur stimplað sig inn sem kvikmyndagerðarmaður íþróttanna en hann gerði einnig heimildarmynd um knattspyrnumanninn Guðmund Steinarsson .
" Þarna liggur áhuginn .
Ég horfi mikið á 30 for 30 á ESPN og áhrifin eru frá þeim þáttum .
Myndin verður í þeim stíl .
" Myndina fjármögnuðu þeir með hjálp einkaaðila og með styrk frá Menningarráði Suðurnesja .
" Það er flott að geta haldið heiðri hans á lofti því hann var einstakur drengur .
" 