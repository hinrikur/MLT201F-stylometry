Útvarpsleikhúsið á Rás 1 frumflytur á sunnudag klukkan 13 nýtt leikrit eftir Jón Atla Jónasson , Viskí tangó .
Í samantekt fjallar leikritið um mann og konu sem sitja í borg sem hefur lagst í eyði og hlusta eftir kallmerkjum í stuttbylgjustöð .
Þau bíða nóttina af sér og deila minningum frá landi og borg sem er ekki lengur til , á milli þess sem þau hlusta eftir útsendingum frá talstöðinni .
Leikendur eru Erling Jóhannesson og Arndís Hrönn Egilsdóttir .
Hljóðvinnslu annaðist Einar Sigurðsson og leikstjóri er Jón Páll Eyjólfsson .
Þetta er fyrsta leikritið sem Jón Páll stýrir í útvarpi .
