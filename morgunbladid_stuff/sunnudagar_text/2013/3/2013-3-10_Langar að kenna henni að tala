" Fuglinn heitir Birgitta Haukdal .
Úlfur Bjarni sonur minn er mikill Eurovision-aðdáandi og við fengum hana rétt fyrir keppnina í ár .
Við áttum Heru Björk á undan en hún flaug á vit ævintýranna , " segir Sunna Valgerðardóttir fréttakona sem á glæsilegan páfagauk .
Sunna er mikill aðdáandi páfagauka og hefur haft fugl í sínu lífi frá því hún var aðeins fimm ára gömul .
Það þarf ekki að koma á óvart að Úlfur hélt með Birgittu í Eurovision .
" Þegar það gekk ekki upp var minn maður frekar fúll .
Eins og þegar það gekk ekki upp hjá Heru á stóra sviðinu á sínum tíma .
" Sunna segir að hún ætti kannski bara að breyta nafninu aftur í Heru í tilefni af velgengni hennar á alþjóðlegum vettvangi .
" Okkar Hera flaug bara til Síle til að aðstoða nöfnu sína .
Hún er farin blessunin , " segir Sunna .
Hún segir að Birgitta sé frábær fugl og hvers manns hugljúfi .
" Hún er alveg sú besta , voðalega gæf og skemmtileg .
Fer með manni í sturtu og les með okkur á kvöldin .
Páfagaukar geta alveg verið pirrandi en þeir þagna þegar það er sett teppi yfir búrið .
Aðalmarkmiðið er að kenna henni að tala .
Það hefur aldrei gengið hjá mínum fuglum en við ætlum að reyna með Birgittu .
" 