Þessa dagana er í Stykkishólmi dagskrá sem nefnist " Júlíana – hátíð sögu og bóka " .
Viðfangsefnið er að kynna konur til leiks sem persónur í sögum og bókmenntum .
Margir áhugaverðir dagskrárliðir eru á laugardag .
Kl. 13 fjallar Vilborg Davíðsdóttir um bækur sínar í Gömlu kirkjunni .
Kl. 14.30 fjallar Helga Kress á sama stað um ævi og verk Júlíönu Jónsdóttur í Akureyjum ( 1838-1917 ) , fyrstu íslensku skáldkonunnar sem gefur út ljóðabók og fær leikrit eftir sig sett á svið .
Um kvöldið , kl. 21.30 , fjallar Guðrún Ásmundsdóttir leikkona um ævi og störf Ólafíu Jóhannsdóttur .
Hún starfaði meðal annars með námi sem heimiliskennari á kaupmannsheimili í Flatey á Breiðafirði .
