Á aðalfundi Meistarafélagsins í hárgreiðslu , sem haldinn var fyrir skemmstu , var ákveðið að breyta nafni þess í Meistarafélag hársnyrta .
Með þessu er ætlunin að gera félagið aðgengilegra öllum meisturum í faginu og þess vænst að félagsmönnum fjölgi , segir í frétt frá félaginu .
Fram kemur þar að unnið sé að ýmsum hagsmunamálum á vettvangi félagsins .
Breytingar á iðnaðarlögunum séu í farvatninu og hafi meistarafélagið staðið vörð um hagsmuni fagsins í því ferli .
Þá hafi verið tekið á svartri og ólöglegri atvinnustarfsemi hárskera í heimahúsum eða annars staðar .
Það sé raunar eilífðarverkefni og atbeina almennings sé þörf við að uppræta vandamálið .
sbs@mbl.is 