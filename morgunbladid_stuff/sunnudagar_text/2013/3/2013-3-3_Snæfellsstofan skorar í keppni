Snæfellsstofa , gestastofa Vatnajökulsþjóðgarðs á Skriðuklaustri í Fljótsdal , hefur verið tilnefnd sem eitt af fimm verkefnum til hinna eftirsóttu arkitektaverðlauna Architizer A + Awards í flokki listaskála .
Arkís er þarna í flokki með fjórum öðrum arkitektastofum sem margar hverjar eru mjög þekktar á sínu sviði .
Gestastofan á Skriðuklaustri var byggð samkvæmt vistvænum viðmiðum og hefur byggingin hlotið mikla alþjóðlega athygli .
Að sögn Birgis Teitssonar , arkitekts hússins , hafa fagrit víðs vegar úr heiminum fengið verkið til birtingar .
Er þar bæði um að ræða bækur og vefmiðla .
Byggingarefni af Héraði Gestastofan á Skriðuklaustri , sem var tekin í notkun í júní 2010 , er um 700 fermetrar og í arkitektúr var reynt að höfða til sérstöðu svæðisins .
Er húsið hið fyrsta sem byggt er hér á landi skv. alþjóðlega viðurkenndum umhverfisstaðli um vistvænar byggingar .
Var eftir föngum reynt að nýta byggingarefni úr Héraði , svo sem skógarvið .
Í gestastofunni er aðstaða fyrir ferðamenn og sýningar , þar er brugðið ljósi á náttúrufar á austursvæði Vatnajökulsþjóðgarðs .
sbs@mbl.is 