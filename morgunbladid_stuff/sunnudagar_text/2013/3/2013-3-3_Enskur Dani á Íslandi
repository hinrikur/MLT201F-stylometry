Ragnar félagi minn til margra ára spurði hvort ég vildi ekki koma og vera með og hann hefur verið mér hjálplegur í mörg ár .
Nú er komið að mér að gera eitthvað fyrir hann .
Þess vegna er ég hér .
Ég sleppti meira að segja ferð til Miami fyrir þetta , " segir Paul Cunningham kokkur sem tekur þátt í Food and Fun .
Eldar á Grillinu í góðum félagsskap og í stórkostlegu útsýni .
" Siggi Hall hefur alltaf verið aðeins of seinn að bóka mig á hátíðina .
Ég hef alltaf verið á leiðinni en núna bókaði ég mig fyrir ári .
" Paul er risanafn í kokkaheiminum , veitingastaðurinn hans í Kaupmannahöfn fékk fljótt Michelin-stjörnu og stjörnurnar löðuðust að staðnum .
" Ég eldaði fyrir Paris Hilton , Metallica , REM , Helen Christiansen og fleiri .
En mér fannst eins og ríka og fræga fólkið væri að borða þarna af því það gat það – ekki vegna þess að það vildi það .
Þannig að einn daginn hætti ég bara .
Gekk út .
Lífið er ekki bara Michelin-stjörnur og fræga fólkið .
Þegar öllu er á botninn hvolft snýst þetta um að koma heim til fjölskyldunnar .
Ég hef ekki áhuga á verðlaunum .
Ég vil vera góður maður og góður fjölskyldumaður .
En ég skil unga kokka sem tala stórt og vilja stjörnur í sitt líf , bæði lifandi og Michelin .
Ég vil styðja næstu kynslóð kokka .
Maður verður að gera það .
" Eins og gefur að skilja hefur mestur tími Pauls verið inni í eldhúsinu en hann hefur ekki náð að skoða landið jafnvel og hann vildi .
" Við höfum aðeins skroppið út .
Ég fór og fékk mér þessa frægu íslensku pylsu .
Það var allt í lagi .
Ekkert meir .
Pylsan er góð en það vantaði eitthvað .
Kannski betra sinnep , " segir hann og hlær .
Paul yfirgaf England 1994 og settist að í Danmörku þar sem hann rekur í dag fallegt sveitahótel og veitingastað á vesturströndinni .
" Í sumar verðum við með 12 svefnherbergi og 12 borð eftir stækkun .
Hugmyndin er að fólk komi , gisti og borði og njóti náttúrunnar allt á sama stað .
Ég fer snemma á sunnudag því ég vil ekki missa af afmælisveislu sonar míns en ég vil koma aftur alveg klárlega .
Ég segi því bara : Til hamingju með daginn , Christian .
" Grillaður skötuselur Hráefni heill skötuselur 1 hvítlaukur Aðferð Hvítlauknum skipt í geira sem eru afhýddir og settir í pott með mjólk .
Suðan látin koma upp og hvítlaukurinn látinn malla í nokkra stund í mjólkinni .
Þá er hvítlaukurinn þurrkaður yfir nótt í ofni við 120 gráða hita .
Við þessa meðhöndlun verður hvítlaukurinn svartur og nánast að púðri .
Fiskinn á að þekja með hvítlauknum þannig að hann verður alveg svartur .
Fiskinum pakkað inn í álpappír og grillaður á opnu grilli .
Paul mælir sjálfur með því að viðarkol séu notuð .
Hunangsbörkur 1 söltuð sítróna hunang edik Aðferð " Það tekur mjög langan tíma að gera saltaða sítrónu .
Endinn er skorinn af sítrónunni .
Maður sker í sítrónuna þannig þa það verða til fjórir hlutar en hún hangir samt saman .
Hafið engar áhyggjur þó að þið farið alla leið í gegn , hún nýtist alveg en lítur ekki jafn vel út .
Kreistið safann úr í skál .
Stráið salti yfir .
Setjið í vel lokaða krukku , hellið safanum yfir og lokið þétt .
Látið standa í einn til sex mánuði í ísskáp og snúið af og til .
Þegar hún er tilbúin tekur maður sítrónuna úr og vinnur bara með börkinn .
Ekkert meira .
Börkurinn er eldaður með hunangi og ediki og borið fram með fiskinum .
Bragðast ótrúlega , " segir Paul Cunningham .
