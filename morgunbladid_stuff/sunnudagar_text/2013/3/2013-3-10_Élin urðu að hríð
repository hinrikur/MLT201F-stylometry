Það voru él þegar við vöknuðum að morgni á skíðasvæðinu í Mammoth í Kaliforníu .
Élin urðu að hríð þegar ofar dró í fjallið og skyggnið minna , einkum við tindinn .
Við vorum búin að ákveða að fara upp á tindinn klukkan tíu en það var ekki búið að opna topplyfturnar þegar við mættum í skálann .
Meðan við góndum upp í hríðina og reyndum að meta hvort það væri að rofa til eins og spáð hafði verið kváðu við miklir hvellir .
Starfsmaðurinn við upplýsingaskiltið sagði okkur að verið væri að sprengja snjóhengjur í fjallsbrúninni sem hlaðist höfðu upp um nóttina .
Maðurinn sagði okkur að Mammoth væri sá skíðastaður í Bandaríkjunum sem nyti flestra sólarstunda en snjóaði jafnframt mest .
Það var sannarlega nóg af snjó á svæðinu og sérlega gaman , en erfitt , að renna sér í nýföllnu 20 til 30 sentimetra lagi ofan á því gríðarmagni sem fyrir var .
Sigurgeir Orri Sigurgeirsson 