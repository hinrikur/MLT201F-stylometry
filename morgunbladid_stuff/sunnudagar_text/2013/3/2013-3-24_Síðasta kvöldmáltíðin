Það kom margt á óvart , " segir Friðrik V. Karlsson sem undirbýr síðustu kvöldmáltíðina .
" Þegar ég eldaði miðaldamat hélt ég að maturinn yrði grár og ég stóð í þeirri meiningu að Biblíumatur yrði enn grárri ! Það var algjör misskilningur .
Hráefnin eru meira og minna þau sömu , meira að segja pylsur ! Þær voru oft úr geitum .
" Á skírdag verða framreiddir sælkeraréttir úr hráefnum þess tíma í safnaðarheimili Neskirkju og verður veislan í anda tilefnisins .
Hjónin Friðrik og Arnrún Magnúsdóttir standa fyrir viðburðinum ásamt Sigurði Árna Þórðarsyni presti í Neskirkju og konu hans Elínu Sigríði Jónsdóttur .
" Þetta er fyrir alla þá sem hafa áhuga á upplifunaratburði í kirkjulegu samhengi og með einum besta kokki á Íslandi , " segir Sigurður .
Áhugasamir geta nálgast miða á Miði.is .
Borð í húsum kristinna manna Sigurður segir altarið miðpunktinn í öllum kirkjum , sem þýði að borð sé í öllum húsum kristinna manna .
" Þar minnumst við þess að Jesú brýtur brauðið til að undirstrika við vini sína sem voru viðstaddir að hann sé brauð lífsins , " segir Sigurður .
Og kvöldmáltíðin verður í anda þessarar borðhefðar .
" Gestir endurupplifa að einhverju leyti það sem gerðist í máltíð Jesú og fá um leið margrétta máltíð .
Hráefnin eru í anda Biblíunnar , svo sem bitrar jurtir , ósýrt brauð og vín , og allt hefur þetta táknrænu hlutverki að gegna .
" Andblær dagsins verður notaður til að huga að eðli manna og lífsins og skírskota til lífsreynslu hvers og eins , að sögn Sigurðar .
" Ég geri ráð fyrir að Júdas Ískariot verði í salnum , en ég ætla ekki að segja þér meira um það .
Það verður mikið lagt upp úr matseldinni , að tengja saman skynjun og skírdag , himin og jörð , mannlíf og eilífð .
" Mikið um mat í Biblíunni Kvöldverðurinn hefst kl. 17.45 og síðan er messa frá 20-21 eins og hefð er fyrir á skírdag í Neskirkju .
" Það er gengið til altaris í þeirri messu og í lokin eru ljósin slökkt í kirkjunni og allt sem er á altarinu borið út , kertaljós , bikar , Biblía og dúkur .
Það verður borið inn aftur með viðhöfn á páskadag .
En við leggjum fimm rósir á altarið sem verða þar til páskadags , " segir Sigurður .
Hann bendir á að nánast í hverjum einasta kafla Biblíunnar beri mat á góma , en þar sé hinsvegar enga uppskrift að finna .
Þó megi segja að hráefnið í réttunum sé heilsufæði nútímans .
" Hann veit helling um mat , en ég veit ekkert um trú , " segir Friðrik brosandi , kominn fram úr eldhúsinu á veitingastaðnum Friðriki V. á Laugavegi , þar sem samtalið fer fram .
Sætvín , döðlur og fíkjur " Þemað er að nota engin hráefni sem ekki voru notuð á þeim tíma , en við matreiðum þau eins og okkur hentar , " segir Friðrik .
" Fyrir utan að við eldbökum brauðið og steikjum það á hellu .
Menn voru ekki með ofna á þessum tíma .
" Víngerðin hefur breyst mikið , en borin verða fram sætvín eins og tíðkaðist á dögum Krists .
" Þau voru líka krydduð og með hunangi .
Það var aðalsætuefnið .
Eins var hunangið afgerandi í kökunum og sætir ávextir , döðlur og fíkjur .
Svo var fullt af ávöxtum sem þar til nýlega voru framandi fyrir okkur , eins og granatepli og ástaraldin .
" Friðrik segir það upplifun að takast á við síðustu kvöldmáltíðina .
" Það er stór áfangi í mínum leiðangri .
Einu sinni hélt ég hrossaveislu í Skagafirði , sem ég hafði talið ómögulegt , og nú á ég bara eftir hvalaveislu á Húsavík .
" – Það gæti orðið þín síðasta kvöldmáltíð .
" Gæti verið , " svarar hann og hlær .
Innblástur frá Da Vinci Þegar talað er um síðustu kvöldmáltíðina er ekki annað hægt en að minnast á málverkið eftir Leonardo da Vinci .
" Við veltum því fyrir okkur þegar við skipulögðum veisluna , " segir Friðrik .
" Að öllum líkindum sitjum við bara öðrum megin við borðið og við erum að athuga hversu nærri við komumst með borðbúnaðinn , til dæmis leirskálar , könnur og bast .
" – En mætir fólk í lökum ? " Við höfum ekki gert kröfu um það , en við myndum ekki reka neinn út .
" " Eina vandamálið er að það er svo mikið um teygjulök , " skýtur Arnrún inn í og blandar sér í samræðurnar .
" Svo kemur fótaþvotturinn síðar ! Ef þetta verður endurtekið að ári megum við ekki spila út öllum trompunum strax .
" Og fótaþvottur er raunar meðal þess sem er á dagskrá hjá unglingum úr safnaðarstarfi kirkjunnar sem verða með vöku alla nóttina í safnaðarheimilinu .
Ofnbakað lambakjöt í leirpotti Fyrir 4 800 g beinlaust lambalæri eða lambabógsteik 6-8 stk. lárviðarlauf 2-3 stk. rósmarínkvistar 4-5 stk. timjankvistar 20 stk. perlulaukar 10 stk. vorlaukar 3-4 stk. hvítlauksrif ½ dl ólífuolía Sjávarsalt Nýmalaður pipar Aðferð Nuddið vöðvann með ólífuolíunni og kryddið með salt og pipar , setjið laukinn í botninn á jarðleirspotti .
Ég nota íslenskan en þeir eru til margskonar .
Einnig er hægt að nota ofnpotta eins og margir eiga úr stáli .
Setjið lambið ofan á laukinn og kryddjurtirnar þar ofan á .
Setjið inn í kaldan ofn þannig að leirpotturinn hitni með ofninum upp í 150° .
Látið malla þar í 1½-2 klst. Takið út úr ofninum leyfið að standa 30 mín .
áður en kjötið er sneitt og borið fram með lauknum og jurtunum .
Gott er að hafa ósýrt brauð með .
