" Þetta eru yndislegir fjölskylduhundar , ljúfir , barnelskir og góðir .
Þeir vita fátt skemmtilegra en að kúra uppi í sófa , " segir Guðrún Birna Jörgensen , verkefnastjóri hjá Íslandsstofu , um Cavalier King Charles Spaniel-rakkana sína , Klaka og Kalda , sem eru fjögurra og fimm ára .
" Þeir eru skemmtilegir og uppátækjasamir og halda manni við efnið í uppeldinu , " bætir hún við hlæjandi .
" Klaki og Kaldi eru samt mjög hlýðnir enda erum við fjölskyldan samtaka í uppeldinu .
Misvísandi skilaboð eru ákaflega slæm fyrir hunda .
" Um eitt þúsund Cavalier King Charles Spaniel-hundar eru á Íslandi um þessar mundir sem gerir hana , að því er Guðrún Birna kemst næst , að algengustu hundategund landsins .
" Klaki og Kaldi eru miklir sýningarhundar og það er virkilega skemmtilegt að taka þátt í hundasýningum HRFÍ og ekki skemmir að þeim hefur gengið mjög vel á sýningum .
Að eiga hund er krefjandi en mjög ánægjuleg skuldbinding .
" Enda þótt Klaki og Kaldi hafi yndi af því að spretta úr spori , helst án taums , sætta þeir sig við þá hreyfingu sem þeim er boðin .
