Magni Ásgeirsson mætti í söngstund Norðlingaskóla á fimmtudag og tók þar lagið með krökkunum sem sungu með .
Þráinn árni Baldvinsson , tónlistarkennari skólans og gítarleikari Skálmaldar , fékk Magna til að breyta aðeins til og er ekki annað hægt að segja en að börnin hafi tekið Magna opnum örmum .
Tók hann meðal annars lagið um Emil , Stubbana og Lífið er yndislegt við góðar undirtektir .
Fékk Magni börnin til að standa upp og hreyfa sig , hoppa og kannski það sem skiptir helst máli í söngstund , syngja mikið .
Börnin í Norðlingaskóla syngja mikið og eru óhrædd við að taka undir .
Þeim þótti greinilega ekki verra að fá Magna til að leiða sönginn að þessu sinni .
