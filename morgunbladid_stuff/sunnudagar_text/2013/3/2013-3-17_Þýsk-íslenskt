Tónleikagestir á 15:15 -tónleikum í Norræna húsinu klukkan 15.15 á sunnudag munu heyra þýsk-íslenska tónlist .
Caput-hópurinn kemur fram ásamt Andreu Gylfadóttur söngkonu og klarinettdúóinu Zelinsky / Smeyers .
Efnisskrá tónleikanna er byggð á efnisskrá tónleika sem Caput-hópurinn hélt ásamt Beate Zelinsky og David Smeyers klarinettdúóinu fyrir þýska útvarpið ARD í Köln árið 2009 með þýsk-íslenskri tónlist .
Andrea mun á tónleikunum " frumsyngja " verkið " Ísland " eftir Atla Heimi Sveinsson , við ljóð Noru Gomringer , og klarinettdúóið mun meðal annars flytja " Orgoras speaks " eftir Atla Ingólfsson , auk annarra verka sem eru á efnisskránni .
