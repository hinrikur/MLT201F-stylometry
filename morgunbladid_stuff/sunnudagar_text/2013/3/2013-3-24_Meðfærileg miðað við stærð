" Ég segi oft : Þetta er löngu hætt að vera áhugamál , þetta er lífstíll , " segir Guðný Vala Tryggvadóttir en hún á Sankti Bernharðs-hunda sem alls staðar vekja athygli .
Guðný hefur haft St .
Bernarðs-hunda á heimilinu síðan 1997 .
Margir muna eftir kvikmyndinni um Beethoven sem sló í gegn árið 1992 þar sem þessi tegund var í aðalhlutverki .
" Að mörgu leyti eru hundarnir eins og í Beethoven en að sjálfsögðu ekki að öllu leyti þar sem myndin var að ýkja tegundina mikið en um leið var kannski skemmtilegra að horfa á það , " segir Guðný og hlær .
" Tegundin er stór , loðin og mjög falleg , einkar góð og meðfærileg miðað við stærð .
Ég hef alltaf haft áhuga á Sankti Bernharðs-hundunum og hef oft sagt að þessi áhugi sé meðfæddur .
Þeir eru mér mjög kærir og fer allur minn tími í að sinna þeim .
Best við Sankti Bernharðshundinn er að þeir hafa hjarta úr gulli , eru trúir og tryggir sinni fjölskyldu og einkar góðir við börn .
Úti í náttúrunni er yndislegt að vera með þeim , sérstaklega þegar það er snjór og kalt enda elska þeir þannig veður .
" 