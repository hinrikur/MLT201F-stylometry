Félagsbústaðir hf. í Reykjavík fengu á dögunum forvarnaverðlaun VÍS 2013 .
Þau voru afhent á forvarnaráðstefnu félagsins sem bar yfirskriftina Slysalaus framtíð – okkar ábyrgð .
Þá fengu Sómi og Olíudreifing viðurkenningu frá VÍS fyrir góðan árangur í forvörnum og öryggismálum .
Í frétt frá VÍS segir að á síðustu árum hafi nánast tekist að fyrirbyggja bruna hjá Félagsbústöðum með fræðslu og bættri umgengi í sameign og kjöllurum .
Jafnframt hefur verið gefið út fræðsluefni um rakaskemmdir , lagnir og vatnstjón .
Önnur fyrirtæki sem viðurkenningu fengu voru Olíudreifing og Sómi .
Hjá síðarnefnda fyrirtækinu er farið reglulega yfir öryggistæki , starfsmenn eru þjálfaðir í meðhöndlun þeirra auk þess sem fyrirtækið er vaktað .
Þá er þess er gætt að hvergi safnist upp rusl vegna brunahættu .
sbs@mbl.is 