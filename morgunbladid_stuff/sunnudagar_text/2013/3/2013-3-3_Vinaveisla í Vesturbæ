Mér finnst mjög gaman að prófa eitthvað nýtt og er ekki hrædd við að ráðast í frumraunir í matarboði .
Aðalréttinn fann ég í bókinni Góður matur - gott líf en ég breytti uppskriftinni örlítið , " segir Hrefna Sigurjónsdóttir , framkvæmdastjóri Heimilis og skóla .
Hún bauð góðum vinum heim í indverskan aðalrétt , með hörpuskel í forrétt og ís í eftirrétt .
" Ég er með dellu þessa dagana fyrir einhverju sem ég get sett í ofninn og haft þar endalaust og látið malla .
" Gestasamkoman samanstóð af þremur meðlimum Mótettukórsins ; það er að segja Kristín , Sverrir og Hrefna tilheyra kórnum .
Þá var unnusti Kristínar , Einar Baldvin , arkitekt og starfsmaður Farmers Market , með í för .
Einnig sátu til borðs Ríkharður Sigurjónsson nemi og bróðir húsfreyju , húsbóndinn Þorgeir Ragnarsson , deilarstjóri á Borgarskjalasafni og að sjálfsögðu heimilisfólkið minnsta , Áslaug Lilja , 6 ára , og Sigurjón Kári , tveggja ára .
" Við hjónin erum mjög hrifin af indverskum mat og ég vissi fyrirfram að gestir væru sammála mér .
Mér finnst bragðsterkur matur líka eiga afar vel við í febrúar , þegar það er dimmt og frekar hryssingslegt .
Indverskur matur er þá hressandi – með honum koma litir og krydd sem vantar í tilveruna .
" Hrefna er mjög hrifin af matreiðslubókum og notar internetið líka talsvert í leit að nýjum uppskriftum .
Þar sem nóg er að gera hjá öllum velur hún oft að hafa mat sem hún getur undirbúið fyrirfram og er ekki mikið mál að útbúa .
" Þótt uppskriftin virki kannski flókin þá er hún það í raun ekki því það er einmitt hægt að gera hana daginn áður og hita upp og það er alls ekki verra .
Þá er rétturinn búinn að jafna sig og verður bragðmeiri .
Ísinn er svo að sjálfsögðu verk sem tilheyrir að gera nokkru áður .
En annars má segja að ég sé nokkuð oft með fjölskyldu og vini í mat , þannig séð , þótt ég væri alveg til í að gera það oftar .
En þetta er þá matur sem er ekkert sérstaklega borinn fram í umgjörð veislu og með litlu tilstandi .
" Hrefna nefnir að lokum að blómkálsrétturinn sé með því betra sem hún hafi bragðað .
" Þetta er sérstaklega gott meðlæti og grænmetisætur geta haft hann sem aðalrétt , með grjónum og brauði .
Hann var ekki síður vinsæll en lambið .
" Hörpuskel með vanillumyntusósu Fyrir 8 8-12 risahörpuskeljar ( 1-2 á mann ) hvítlauksolía truffluolía salt og pipar Penslið hörpuskelina með hvítlauksolíu og steikið hvora hlið á snarpheitri pönnu í 1-2 mínútur .
Kryddið með salti og pipar .
Látið truffluolíu drjúpa á hverja skel .
Vanillumyntusósa : 1 dós hrein jógúrt ½ vanillustöng 6 myntulauf , fínskorin 1 msk .
hlynsíróp salt og pipar Skerið vanillustöngina að endilöngu og skafið burt fræin og hrærið saman við jógúrtina .
Bætið í niðurskornum myntulaufum , sírópi , salti og pipar .
Best er að láta sósuna bíða í sólarhring í ísskáp áður en hún er borin fram .
Blómkáls-masala 8 msk .
olía 1 tsk .
sinnepsfræ ( eða grófkorna sinnep ef ekki finnast fræ ) 4 msk .
ferskt engifer , fínsaxað 6 hvítlauksrif , fínsöxuð 1 tsk .
kumminfræ 1 tsk .
túrmerik 1-2 laukar , fínsneiddir 800 g blómkál , hlutað niður í litla bita 500 g tómatar , saxaðir 2 grænir chilialdin , fræhreinsuð og smátt skorin salt handfylli af fersku kóríanderlaufi Hitið olíu á pönnu og ristið sinnepsfræin þar til þau skoppa á pönnunni ( eða hitið grófa sinnepið ) .
Bætið engiferi , hvítlauk , kumminfræjum , túrmeriki og lauk út í .
Steikið í 8-10 mínútur .
Bætið blómkálinu út í og veltið því vel upp úr kryddinu .
Bætið að lokum tómötum og chilialdini út í og látið krauma við vægan hita í 8 mínútur .
Saltið .
Berið fram heitt og stráið handfylli af fersku kóríander yfir réttinn .
Lambaskankar 8 lambaskankar 6 msk .
matarolía 4 grænir kardimommubelgir , kramdir 4 kanilstangir 6 laukar , saxaðir 2 msk .
fínrifin engiferrót 4 hvítlauksrif , kramin 1 tsk .
cayennepipar 4 tsk .
fennel ( möluð fennelfræ ) 1 tsk .
kóríanderfræ , möluð 2 tsk .
engifer , malað 8 msk .
hrein jógúrt 10 tómatar , maukaðir 2 tsk .
salt 1 lítri lambakjötssoð 4 msk .
smjör 1 tsk .
garam masala 1 lítil , fersk rauðrófa , fínmaukuð í matvinnsluvél fersk kóríanderlauf Sjóðið skankana við meðalhita í 20 mínútur í stórum potti .
Hellið vatninu af skönkunum .
Fituhreinsið kjötið .
Hitið olíu í pottinum og veltið kardimommubelgjunum og kanilstöngunum í olíunni í smástund .
Setjið laukinn út í og steikið þar til hann verður gullinn .
Bætið rifinni engiferrót og krömdum hvítlauk saman við og látið krauma í 1-2 mínútur .
Bætið afganginum af kryddinu út í ásamt jógúrtinni .
Blandið vel saman og látið að lokum maukaða tómata , salt , kjötsoð og lambaskankana í pottinn og eldið í 2 tíma við vægan hita .
Hrærið öðru hverju .
Ef kjötið losnar ekki auðveldlega frá beini eftir tvo tíma er best að bæta við 30 mínútum .
Hitið 4 msk .
af smjöri í potti , bætið garam masala kryddi og maukuðu rauðrófunni út í og látið malla í 2 mínútur .
Blandið rauðrófusmjörinu saman við skankana og kjötsósuna .
Klippið ferskan kóríander yfir og berið annaðhvort strax fram eða hitið upp rétt áður en rétturinn er borinn fram .
Pippís 4 eggjarauður 1 egg 100 g sykur 5 dl rjómi 150 g Pipp súkkulaði Þeytið rjóma og geymið í kæli .
Þeytið egg , eggjarauður og sykur saman þannig að úr verði létt kvoða .
Blandið við þeytta rjómann með sleif .
Saxið súkkulaðið í litla bita og blandið út í .
Setjið í form og hafið í frysti yfir nótt .
Gott er að nota silíkonform , þá er auðvelt að ná ísnum úr forminu .
Skreytið t.d. með súkkulaði og jarðarberjum .
