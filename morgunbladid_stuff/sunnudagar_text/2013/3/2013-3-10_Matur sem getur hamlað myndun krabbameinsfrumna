Niðurstöður fjölda rannsókna hafa sýnt að hægt er að draga úr líkum á krabbameini með því að neyta reglulega réttrar fæðu og að sama skapi auka líkurnar á krabbameini með röngu fæðuvali .
Forvörnin byggist á því að auka neyslu á fæðu sem gerir gagn ; eflir og ver , en sú fæða þarf alls ekki að vera einhver sérfæða .
Borghildur Sverrisdóttir borghildur@mataskur.is Það kemur mörgum á óvart hvað margar fæðutegundir geta haft þessi jákvæðu áhrif á líkama okkar .
Talað er um krabbameinshamlandi og bólgueyðandi fæðu , en bólgumyndun gegnir stóru hlutverki í þróun krabbameins .
Því er gott að gera sér grein fyrir hvaða fæðutegundir innihalda sameindir með bólgueyðandi virkni , hvernig við matreiðum fæðuna og notum réttu kryddin til að virkni hennar nýtist sem forvörn .
Hér eru nokkur dæmi um sameindir eða efni sem við getum neytt , sem hafa krabbameinshamlandi og bólgueyðandi áhrif á vöxt krabbameinsfrumna .
Krydd og kryddjurtir Það er ekki að ástæðulausu að krydd og kryddjurtir eru fyrst nefnd þegar fjallað er um krabbameinshamlandi áhrif fæðu .
Helst er að nefna engifer og túrmerik sem hvort tveggja á uppruna sinn í Suðaustur-Asíu , aðallega Indlandi og Kína .
Engifer og túrmerik innihalda mikið magn af sameindum með sterka bólgueyðandi virkni og eru algeng í umræðunni um krabbameinshamlandi matvæli .
Rannsóknir hafa einnig sýnt að chilipipar , negull , fennel , mynta , timjan og basilíka hafa eiginleika sem koma í veg fyrir bólgur og geta átt þátt í að koma í veg fyrir að krabbamein þróist .
Vefsíðan www.matturmatarins.is , sem fjallar um krabbameinshamlandi fæðutegundir og birtir fjölda af uppskrifum , segir frá því að þrátt fyrir að magn krabbameinsvaldandi efna í andrúmslofti Indlands sé í mörgum tilfellum mun meira en á Vesturlöndum , er tíðni lungnakrabbameins á Indlandi 8 sinnum lægri en á Vesturlöndum , tíðni ristilkrabbameins er 9 sinnum lægri og tíðni brjóstakrabbameins er 5 sinnum lægri .
Hörfræ Flest vitum við að omega 3 fitusýrur eru okkur lífsnauðsynlegar , en þær eru einnig sérstaklega mikilvægar sem forvörn gegn krabbameini .
Hörfræ innihalda mjög mikið af omega 3 , en tvær matskeiðar af hörfræjum fullnægja meira en 100% af dagsþörf okkar fyrir omega 3 .
Til að upptaka fitusýranna sé sem mest , er best að mylja hörfræin í mortéli eða í blandara með örlitlu vatni .
Tómatar Miðjarðarhafsbúar eru þekktir fyrir neyslu á tómötum , en rannsóknir hafa sýnt að blöðruhálskrabbamein er ekki eins útbreitt í þeim löndum þar sem neysla tómata er mikil .
Efnið í tómötum sem talið er að tengist þessari vörn gegn krabbameini heitir lýkópen og er litarefnið sem gefur tómötum rauðan lit .
Til að lýkópenið hafi neikvæð áhrif á vöxt forstigskrabbameinsfrumna í blöðruhálskirtli þarf magnið að vera tiltölulega mikið en eldaðir tómatar innihalda meira lykopen en óeldaðir .
Því er best er að borða þá eldaða , til dæmis með því að búa til pastasósu eða tómatsúpu .
Með því að elda tómata í ólífuolíu gerir maður lýkópenið auðveldara upptöku fyrir frumur líkamans .
Þá inniheldur tómatpurré líka mikið magn af lýkópeni .
Rauðvín Það gleður líklega marga að rauðvín getur haft krabbameinshamlandi áhrif , en rauðvín inniheldur sameind sem nefnist reservatrol sem finnst eingöngu í rauðvíni og virðist vera góð forvörn gegn krabbameini .
Hér er þó að sjálfsögðu átt við hóflega drykkju , en óhófleg neysla hefur skaðleg áhrif og eykur líkur á krabbameini .
Að lokum skal taka fram að hvorki krydd , kryddjurtir , önnur matvæli eða drykkir geta læknað krabbamein .
Heimildir : Bragð í baráttunni , R. Béliveau & D. Gingras .
Ísl. þýð. úr ensku : Þórunn Hjartardóttir , 2009 www.biobu.is www.heilsa.is www.wikipedia.org www.matturmatarins.com Krydd sem forvörn Kryddið túrmerik skal alltaf binda í olíu svo virkni þess sé bólgueyðandi og þar með krabbameinshamlandi fyrir líkamann .
Þegar túrmerik er notað í súpu er best að láta lauk krauma í smá olíu og bæta svo túrmerikinu út í .
En þeir sem þekkja til indverskrar matargerðar vita að margir indverskir réttir byrja einmitt á þessari aðferð og það sýnir að virkni fæðunnar skiptir ekki síður miklu máli í þessum samfélögum en bragðið .
Að auki er mjög mikilvægt að muna að nota alltaf svartan pipar með túrmeriki , en við það margfaldast upptaka túrmeriksins .
Engifer er , líkt og túrmerik , talið hafa bólgueyðandi áhrif og því krabbameinshamlandi .
Bólgueyðandi áhrif engifers virðast gegna veigamiklu hlutverki við að fyrirbyggja ákveðnar tegundir krabbameins , sérstaklega ristilkrabbameins , og hafa rannsóknir sýnt að hægt var að hindra þróun ristilkrabbameins sem komið var af stað í tilraunadýrum með krabbameinsvaldandi efnum , með því að gefa þeim engifer og túrmerik .
Engifer og túrmerik eru því fjölhæf forvarnarefni sem geta haft áhrif á vöxt krabbameinsfrumna , til dæmis með því að draga úr bólgum .
Dagleg notkun engifers er að sama skapi talin vera sérstaklega áhrifarík á bólgur sjúklinga með liðagigt .
Forvarnir sem breyta samfélagi Mars og október eru mánuðir krabbameinsforvarna .
Mottumars og Bleika slaufan vekja okkur , á ólíkan hátt , til vitundar um einfaldar leiðir til að lifa lengur og betur og jafnvel bjarga eigin lífi .
Heilbrigt líf Við þurfum mismunandi nálganir til árangurs , en markmiðið er alltaf það sama .
Að auka lífsgæði okkar og reyna að koma í veg fyrir óþarfa veikindi og erfiða lífsbaráttu .
Þó enginn vilji greinast með lífshættulegan sjúkdóm , er ekkert að óttast ef greining á sér stað nógu snemma .
Þessar herferðir eru okkur ekki aðeins lífsnauðsynlegar og setja okkur í fremstu röð hvað varðar forvarnir , heldur skapa þær einstaka stemningu í samfélaginu , þar sem húmor og gleði ná völdum .
Krabbameinsfélagið á því sannarlega hrós skilið fyrir skemmtilegar nálganir sem ná til fjöldans og gefa samfélagi okkar skemmtilegan blæ , hvort sem það er með bleikupplýstum húsum eða misflottum mottum .
Með Mottumars nær Krabbameinsfélagið að gera forvarnir svolítið " töff " .
Motta er málið í mars og skapar bæði mikilvæga umræðu og samstöðu .
Þessar velheppnuðu herferðir vekja mig til umhugsunar um hvort ekki sé hægt að vinna að forvörnum gegn offitu með sambærilegum hætti .
Forvarnir gegn offitu og lífsstíltengdum sjúkdómum þurfa að snúast meira um að skapa jákvæða orku út í samfélagið með samstilltu átaki , í stað þess að velta sér upp úr neikvæðum hliðum vandans .
Við þurfum að vinna meira í gleðinni og frelsinu sem fylgir því að bera ábyrgð á eigin heilsu og vera heilbrigð heldur en að velta okkur endalaust upp úr því hvað við erum feit .
Ef við tölum meira um það jákvæða , smitar það út frá sér og við hugsum frekar um heilbrigði en sjúkdóma .
Offita og lífsstílstengdir sjúkdómar er eitt stærsta heilbrigðisvandamál þjóðarinnar og þolir litla bið .
Átaksverkefnin " Lífshlaupið " og " Ísland á iði " eru hvetjandi og við sjáum ýmsa jákvæða forvarnavinnu og hugarfarsbreytingu í samfélaginu , en hún er hægfara .
Þurfum við ekki bara að standa fyrir árlegri söfnun til forvarna gegn offitu og hreyfingarleysi ? Hvernig væri að nýta sambærilega gleði og húmor frá Mottumars og Bleiku slaufunni , til að skapa umræðu og samstöðu um heilbrigði í víðasta skilningi , þar sem virkni til eigin ábyrgðar og hugarfarsbreytinga er markmiðið ? Við höfum allavega ærna ástæðu til .
Borghildur er BA í sálfræði og menntuð sem einkaþjálfari .
Grænt te er mjög mikilvægt fyrir alla sem vilja huga að krabbameinsforvörnum .
Grænt te inniheldur einna hæst hlutfall af krabbameinshamlandi sameindum , af öllum fæðutegundum sem til eru .
Allt kálmeti , s.s. spergilkál , blómkál , hvítkál og grænkál , hefur krabbameinshamlandi sameindir sem finnast ekki annars staðar .
Regluleg neysla þessara káltegunda dregur verulega úr þróun margra tegunda krabbameins .
Margar rannsóknir hafa sýnt fram á að kakómassi býr yfir miklu magni af fjölkarbólsýrum sem innihalda heilsubætandi eiginleika , þar af krabbameinshamlandi eiginleika líkan þeim sem er í berjum , græni tei og lauk .
Svokallað 70% súkkulaði er gert úr 70% kakómassa .
