Framundan eru gleðilegir fermingardagar en þá má skipuleggja þannig að dagurinn verði sem best heppnaður án þess að setja þurfi daginn á raðgreiðslur .
Þar gildir ; margt smátt gerir eitt stórt .
Í stórum fjölskyldum sérstaklega getur munað miklu ef fjölskyldumeðlimir leggjast á eitt og safna heimabakstri saman á veisluborðið .
Eitt sem benda má önnum köfnum foreldrum , ömmum og öfum á er að heilmikið af veisluveitingum má frysta og vinna sér þannig í haginn .
Á það síður en svo bara við um kökur .
Brauðrétti sem hita á seinna má setja með öllu tilheyrandi ; majónesi , smurosti og osti , inn í frysti .
Þá má líka setja í ofninn frosna en hita bara við vægan hita .
Hagsýnar húsmæður og -feður sem hafa fermingarveisluna fyrripart dags hafa mörg hver útbúið súpuveislu með kransaköku í eftirrétt .
Góð fiskisúpa er til dæmis kjörin og skynsamleg leið til að halda góða veislu .
Og heimabakað brauð með , að sjálfsögðu búið til með góðum fyrirvara og fryst .
