Við komum tvisvar til þrisvar í viku og höfum gert undanfarin ár .
Þetta þróast í það að vera meiri og meiri keppni , " segir Kristján M. Hjaltested sem spilar skvass í hádeginu í Veggsporti .
Fjölmargir spila skvass hér á landi og alltaf bætist í fjöldann enda íþróttin gríðarlega hröð og skemmtileg .
Flestir spila í Veggsporti en vellir hér á landi eru alls 10 talsins þar af fjórir í Veggsporti .
Sporthúsið er með einn völl og einn er á Akureyri .
" Við erum fimm eða sex manna magasín og róterum leikjum okkar á milli .
Það eru margir misgóðir og sumir komnir lengra en aðrir og við fáum stundum að fara í salinn til alvöru leikmanna .
Maður vill spila við þá sem betri eru til að læra og verða betri .
" Keppnisskapið aldrei langt undan Kristján var í hand- og fótbolta í gamla daga og segir að sportið sé frábært til að taka við af því .
Hraðinn sé mikill , spilarar séu alltaf mjög nálægt og stuðið mikið inni á vellinum .
" Ég þekki alveg keppnisíþróttir og það er alltaf gaman að skora stig og nudda andstæðingnum upp úr því þó það sé allt gert í gamni .
" Þeir félagar hafa verið í hádeginu í skvassi í nokkur ár og eru ekkert á leiðinni að hætta .
" Við komum úr ólíkum áttum en hittumst þarna í hádeginu til að reyna að halda kílóunum frá okkur .
Kostirnir eru margir við sportið .
Maður fer alltaf brosandi þaðan út og hlakkar til að mæta á ný .
" Fáar reglur og lítill útbúnaður Skvass er spaðaíþrótt sem líkist badmintoni og tennis .
Andstætt við þessar íþróttir eru andstæðingarnir ekki hvor sínum megin við net heldur hreyfa leikmennirnir sig hvor í kringum annan .
Stig er hægt að fá í hverri uppgjöf og skiptir ekki máli hvor aðilinn gefur upp .
Boltinn má einungis skoppa einu sinni í gólfið .
Spilað er upp í 11 stig í hverri lotu og er spilað best af 5 lotum .
Allir boltar í leik eiga að lenda í framveggnum .
Boltinn má lenda í bakveggnum og hliðarveggnum áður en hann lendir í framveggnum , nema í uppgjöf .
Ef staðan er 10-10 þá er spilað þar til annar leikmaður nær 2 stigum meira en hinn og vinnur því leikinn .
Útbúnaður er bara spaði og bolti og góða skapið .
Tíu skvassvellir eru á landinu .
Fjórir í Veggsporti , einn í Sporthúsinu , tveir í fyrirtækinu Marel , einn í Samskipum , einn í MH og einn í Vaxtaræktinni á Akureyri .
Ódýrt að byrja í skvassi Það þarf ekki mikið til að prófa skvass .
Byrjunarkostnaðurinn er lítill enda þarf bara spaða , bolta og góða skó sem flestir eiga .
Hægt er að leigja spaða til að byrja með til að athuga hvort skvass sé fyrir þig og kostar það 450 krónur í Veggsporti .
Góður skvassspaði kostar í kringum 20 þúsund krónur en hægt er að fá fína byrjendaspaða niður í sex þúsund krónur .
Best er þó að fá leiðbeiningar frá fagfólki í greininni þegar velja á spaða .
Það margborgar sig því skvassspaði og skvassspaði er ekki það sama .
Þá kosta boltar lítið og duga fyrir byrjendur í mörg ár .
