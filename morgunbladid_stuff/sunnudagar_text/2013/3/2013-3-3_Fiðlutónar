Fjórðu einleikstónleikarnir þar sem Hlíf Sigurjónsdóttir fiðluleikari minnist fiðlu- og tónmenningar í Suður-Þingeyjarsýslu í hálfa aðra öld , verða haldnir í Reykjahlíðarkirkju í Mývatnssveit á sunnudag og hefjast klukkan 15.30 .
Á efnisskrá Hlífar eru Partíta II í d-moll eftir J.S .
Bach , " The Sorceress - Sigurjónsdóttir " eftir Merrill Clark og Kaprísa nr. 24 eftir Niccolò Paganini .
Í efnisskrá tónleikanna er saga fiðluleiks í sýslunni rakin til " ...
Jóns Jónssonar sem kenndur var við Voga Í Mývatnssveit .
Hann mun hafa komið með fyrsta " fíólínið " í sýsluna , er hann kom frá smíðanámi í Kaupmannahöfn árið 1851 .
" Jón kvaðst hafa numið hjá gömlum manni í Danmörku , sem kenndi honum á hverjum sunnudegi .
