Það kennir margra grasa á vefnum www.vertuaverdi.is sem ASÍ heldur úti en þar eru neytendur hvattir til að koma með ábendingar um verðbreytingar í verslunum með því að senda inn skilaboð eða myndir á vefinn .
Fjöldi fólks hefur brugðist við og margar ábendingar eru komnar inn .
Þannig bendir einn neytandinn á að heimilisbrauð í Bónus hafi hækkað um nærri 10% milli mánaða og að Nóatún sé búið að hækka jarðarberja-LGG um 15% síðan í fyrra .
Þá hafi Krónan hækkað ávextina í ávaxtamarkaðnum um tíu krónur , úr 39 krónum stykkið í 49 krónur , en ef keyptir eru 10 ávextir saman fást þeir á 390 krónur eða 39 krónur stykkið .
Þá segir á vefnum að hjónabandssæla frá Myllunni , keypt í Hagkaupum , hafi hækkað úr 799 krónum fyrir þremur vikum í 879 krónur á föstudag .
Kaupandinn var lítt hrifinn af þessari hækkun .
Sömuleiðis er hægt að láta vita af því sem vel er gert og vekja athygli á verðlækkunum .
