Helgi Þórsson myndlistarmaður opnar sýningu á nýjum verkum í sýningarrýminu Kunstschlager á Rauðarárstíg 1 á laugardag klukkan 20 .
Sýninguna kallar hann " Die Katzen Musikale " .
Helgi hefur verið mikilvirkur við sýningahald á undanförnum árum , heima og erlendis .
Á þessari sýningu vinnur hann með ljós og liti á nýjan hátt og lofar að sýningarrýmið muni gjörbreytast í meðförum hans .
Helgi fæddist árið 1975 og nam myndlist í Hollandi .
" Ég er glysgjarn og hrifinn af miklu og nokkuð yfirþyrmandi skrauti , " sagði hann við blaðamann þegar sýning á nýjum verkum hans var opnuð í Arion banka á dögunum .
