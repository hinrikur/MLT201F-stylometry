Enn sem komið er eru engir stóratburðir í gangi eða sjáanlegir , " segir Magnús Tumi Guðmundsson um þróunina við Heklu , en lýst var yfir óvissuástandi á þriðjudag vegna jarðhræringa .
" Það er ágætt að skoða aðeins þessa sögu og atburðarás , " bætir hann við .
" Í kjölfar eldgossins í Eyjafjallajökli er meiri áhersla lögð á eftirlit með eldgosaösku í flugheiminum og unnið að því hvernig má bæta spár og annað sem að því lýtur .
Veðurstofa Íslands hefur tekið heilmikinn þátt í því , meðal annars með því að búa til litakóðakerfi fyrir íslenskar eldstöðvar .
Það kerfi hefur reynst vel í Alaska .
" Ekki alltaf forboði eldgoss Í kerfinu er kort af landinu og liturinn á eldstöðinni segir til um ástand hennar .
Lægst er grænt og þá er ekkert að gerast , síðan tekur við gult með viðbúnaðarstigi – þá er eitthvað óvenjulegt í gangi , þar á eftir kemur appelsínugult sem er hættustig og loks rautt með neyðarstigi , en þá er gos að hefjast eða hafið .
Og það var í raun vegna nákvæmara eftirlits að Veðurstofan ákvað að nota gula kóðann og fara yfir á viðbúnaðarstig , að sögn Magnúsar Tuma .
" Það var út af hrinu af smáskjálftum við Heklu , ekki þó mörgum , " segir hann .
" Guli kóðinn er ekkert óalgengur ef það kemur skjálftahrina undir rótum eldfjalls eða aukið gasútstreymi , en það er ekki nærri því alltaf forboði eldgoss .
Það þýðir einungis að eitthvað er öðruvísi en venjulega .
" Um leið vita ýmsar stofnanir af viðbúnaðarstiginu og fylgjast með því , en það varð til þess að Almannavarnir lýstu í framhaldinu yfir óvissustigi .
" Allt var það af sama meiði , " segir hann .
" Út af lítilli og ómerkilegri skjálftahrinu .
En það var heldur meiri virkni en vanalega í Heklu , enda er virknin þar mjög lítil , en þetta eru alls ekki merki þess að það fari að gjósa á næstu dögum .
Enginn getur sagt til um hvort þetta er byrjunin á eldgosi , það vitum við ekkert um , þannig að við getum sagt að þetta séu afleiðingar af nákvæmara vinnulagi en tíðkast hefur hingað til .
Og ekkert nema gott um það að segja .
" Myndu ekki kemba hærurnar Það má búast við að tilvikum fjölgi þar sem lýst er yfir viðbúnaðarstigi .
" Þetta var sett á í Öskju þegar ísinn bráðnaði ofan af vatninu í fyrravetur .
Það var vegna þess að það var óvanalegur atburður .
Það leiddi svo ekki til neins .
Líklega hefur jarðhitinn verið heldur meiri en vant er , en ekki var hægt að staðfesta neina slíka atburðarás með mælingum .
Eftir stendur að ísinn bráðnaði af Öskjuvatni í marsmánuði í fyrra .
" Viðbúnaðarstiginu á Heklu verður ekki aflétt fyrr en að minnsta kosti vika er liðin með engum skjálftum .
" Það er ekki sett á og tekið af morguninn eftir , " segir Magnús Tumi .
" Menn eru því beðnir að halda sig frá fjallinu , að fara ekki upp á það , og það er mjög skynsamlegt , því ef fólk er uppi á Heklu þegar gos brýst út er langlíklegast að þeir hinir sömu muni ekki kemba hærurnar .
Það er bara svoleiðis .
" Hekla gaus síðast í febrúar árið 2000 og þetta er orðið lengsta goshlé frá 1970 .
En þrettán ár geta þó ekki talist óvenjulega langur tími .
Mælingar sýna hins vegar að landris í fjallinu er komið í sömu stöðu og fyrir síðasta gos .
" Það er liðinn nokkur tími síðan það gerðist , þannig að flest bendir í sjálfu sér til að fjallið sé tilbúið til að gjósa , " segir hann .
" En það þarf ekki að þýða að það gjósi á næstunni .
Margt er á huldu um það af hverju sú atburðarás fer af stað sem leiðir af sér eldgos .
Hingað til hafa ekki verið neinir skjálftar eða slíkt sem tengist fyrirboðum fyrr en einum og hálfum tíma áður en gos hefst .
Þessi stutti tími veldur því að menn eru á tánum gagnvart ferðamönnum á Heklu .
" Gleði breyttist í skelfingu Ekki eru mörg dæmi um slys af völdum Heklugoss .
Steinþór Sigurðsson jarðfræðingur lést er hann var að kvikmynda hraunstrauminn úr Heklu og það hrundi á hann úr straumnum .
Og eftirminnileg er frásögn bresks jarðfræðinema sem forðaði sér á hlaupum frá Heklugosinu árið 1980 , en gleðin yfir því að verða vitni að gosinu breyttist fljótt í skelfingu er fór að rigna yfir hann logandi hrauni .
En á síðustu árum og áratugum er fólk orðið mun duglegra að ganga á fjöll en áður og þar er Hekla engin undantekning .
" Verkefni yfirvalda er að reyna að vara fólk við og það er ekkert auðvelt , því fyrirvarinn er stuttur , " segir Magnús Tumi .
" Ég veit ekki hvort komið er kerfi sem gerir kleift að hringja í alla farsíma sem eru einhvers staðar í grennd við fjallið .
Ef það er órói sem bendir til goss fljótlega , þá er betra að taka til fótanna .
Þá ættu að minnsta kosti þeir sem eru léttari á sér að komast í skjól .
Hættan er líka meiri á Heklu vegna þess að gosin þar hafa alltaf byrjað með sprengigosi .
" Þau eru töluvert öflug , segir hann .
" Síðasta gos var einna veikast , en þá var gosmökkurinn 13 til 15 km og til samanburðar var gosmökkurinn 10 km á Eyjafjallajökli .
En gos í Heklu standa skemur af þessum mikla krafti , kannski í klukkutíma .
Það er því ekkert grín þegar þau hefjast , en það gildir náttúrlega bara um þá sem eru á fjallinu .
Ef þú stendur í skikkanlegri fjarlægð ertu ekki í neinni lífshættu .
" En hvað er skikkanleg fjarlægð ? " Það er langbest að horfa á Heklugos í sjónvarpinu , " segir Magnús Tumi og hlær .
" Svo eru vefmyndavélar á netinu .
En ef menn vilja líta það berum augum , þá þurfa þeir að athuga lokanir Almannavarna .
Það gefst ágætt útsýni af Kambabrúninni , en ef það er bjart sést Hekla alls staðar að á Suðurlandi .
" Þjóðmál Pétur Blöndal pebl@mbl.is " Ég var ekki lítið hræddur þegar ég hljóp í ofboði yfir hraunið .
" Ian Hutchinson jarðfræðistúdent sem sá upphaf Heklugoss 1980 .
