Samhliða tónsmíðum og sellóleik hefur Hafliði Hallgrímsson sinnt myndlist um langt árabil .
Sýning á verkum Hafliða frá síðustu árum , máluðum á tré og prentuðum , verður opnuð í Studio Stafni í Ingólfsstæti klukkan 14 á laugardag .
Sýninguna kallar Hafliði " Litróf og hljómhvörf " .
Verk Hafliða opinberast víða þessa dagana því á fimmtudagskvöldið var frumflutti Sinfóníuhljómsveit Íslands nýtt tónverk hans , " Draumasinfóníu " .
Hafliði hélt fyrstu einkasýninguna í Hótel Varðborg á Akureyri árið 1967 .
Á áttunda áratugnum sýndi hann tvisvar í Húsinu í Reykjavík en svo liðu allmörg ár þar til hann sýndi aftur , 1992 .
Síðan hefur hann sett upp nokkrar einkasýningar og tekið þátt í samsýningum hér heima og á Englandi .
