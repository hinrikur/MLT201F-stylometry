Þórhildur Þórhallsdóttir matreiðslumeistari ræður ríkjum í eldhúsinu í Hafnarstræti 107 b á Akureyri .
Húsið er í Skátagilinu , steinsnar frá Ráðhústorgi , var lengi vel eins og í felum skáhallt aftan við stórhýsi sýslumannsembættisins en stökk inn í nútímann í fyrravor .
Hafði þá verið í tekið í gegn , málað í gulum lit og Kaffi Ilmur varð að veruleika .
" Við lögðum upp með að halda okkur í hollari kantinum , en hér eru samt engar öfgar .
Við bjóðum alltaf einn heitan rétt í hádeginu , súpu og einn eða tvo kalda rétti og hér er líka salatbar .
Við gerum allt frá grunni og ég legg áherslu á að fólk geti fengið eitthvað úr öllum fæðuflokkunum þegar það kemur hingað að borða , " segir Þórhildur við Sunnudagsblað Morgunblaðsins .
Hér á síðunni gefur hún uppskrift að tveimur réttum sem voru á seðli veitingastaðarins á föstudegi fyrir skömmu .
Húsið er á tveimur hæðum ; matsölustaðurinn uppi og kaffihús á neðri hæðinni .
" Þar erum bæði með hollustukökur og óhollustukökur ! En allt heimabakað .
" Vert er að geta þess að sömu eigendur eru að staðnum og Amts-Kaffi Ilmi á Amtsbókasafninu og matseðillinn eins og í Ingimarshúsi .
Elsta steinsteypta húsið Þórhildur lærði á Bautanum og Smiðjunni á sínum tíma .
Starfaði þar í nokkur ár en hefur komið víða annars staðar við ; var meðal annars níu vetur með eldhúsið í Hlíðarfjalli , nokkur sumur við Hofsá í Vopnafirði og vann á ráðstefnuhóteli í Noregi um tíma svo dæmi séu nefnd .
Ingibjörg Baldursdóttir , framkvæmdastjóri Kaffi Ilms , þekkir vel til Ingimarshúss , því það hefur alla tíð verið í eigu fjölskyldu hennar og Ingibjörg á það nú ásamt tveimur systkinum sínum .
" Þetta er merkilegt hús og það elsta sem enn stendur á Akureyri og allt er steinsteypt .
Amma og afi byggðu það á grunni gripahúss á árunum milli 1910 og 1920 , sem verkstæði og heimili , " segir hún .
Deiliskipulagi svæðisins hefur verið breytt endrum og sinnum í áranna rás , segir Ingibjörg , og ýmist hafi verið gert ráð fyrir húsinu á þeim pappírum eða ekki .
Húsið er skráð árið 1906 í fasteignamati , sem gripahús , en brunabótamat fyrir íbúðarhúsnæði er til frá 1917 .
" Afi , Ingimar Jónsson , var bæði söðlasmiður og bólstrari og var með verkstæðið sitt hérna .
" Konráð Jóhannsson gullsmiður , faðir Jóhanns og afi Kristjáns Jóhannssonar söngvara og þeirra systkina , var einnig með vinnustofu í húsinu .
" Hingað hefur komið fólk með hringana sína sem það keypti hér af Konna Gull um miðja síðustu öld , " segir Ingibjörg .
Húsinu var ekki haldið við og systkinin ákváðu að við svo búið mætti ekki standa .
" Við ákváðum að láta húsið ekki drabbast frekar niður ; það er okkur kært og við flest alin upp hér að einhverju leyti .
" Þau gerðu það því upp sem atvinnuhúsnæði með veitingarekstur í huga .
Húsið var að mörgu leyti vel farið þrátt fyrir allt og það efni nýtt úr því sem hægt var , svo sem panell og þá er málning liðinna kynslóða sums staðar enn á veggjum .
Til gamans má einnig nefna að gólfdúlkar , sem voru á efri hæðinni , þekja nú borð staðarins og afgreiðsluskenkinn .
Kúrbítsbaka og kjúklingasalat Basilpestó-kaffi Ilms 2 bollar basil ½ bolli parmesanostur ½ bolli extra virgin olífuolía 1/3 bolli furuhnetur ( má líka breyta til og nota valhnetur ) 3 hvítlauksrif Salt og pipar Kúrbítsbaka Botn 1 dl haframjöl 2 dl gróft spelt 2 msk .
olía 1 dl súrmjólk , ab-mjólk eða sojamjólk 2 msk .
kalt vatn Hnoðað saman , sett í form og þrýst vel út í kantana , bakað við 170 gráður í 5 mín .
Eggjablanda 5 egg 200 ml jurtarjómi 1 msk .
herbamare-krydd 1 tsk .
lyftiduft ( þarf ekki ) Kúrbíturinn skorinn til helminga og í þunnar sneiðar .
Settur í formið , 1 tómatur sneiddur og raðað ofan á kúrbítinn .
Eggjablöndunni hellt yfir , basilpestó sett yfir og bakað í u.þ.b. 25 mín á 160 gráðum .
Gott að borða þessa böku bæði heita og kalda ásamt fersku og góðu salati með pestói .
Auðvelt og fljótlegt salat Gott með kúrbítsbökunni .
Spínat eða annað kál , tómatar í sneiðum , blaðlaukur , grasker skorið í litla teninga kryddað með maldon-salti , bakað í ofni í 10 mínútur , kælt og sett út í salatið .
Kjúklingasalat Einfalt og gott að eiga í ísskápnum og grípa í þegar mikið er að gera .
Kjúklingalundir eða bringur lagðar í kryddlög í 2 til 3 tíma steiktar á pönnu eða ofni , og kældar .
Kryddlögur , t.d olía , salt , pipar , paprika og rósmarín .
Á meðan má blanda saman gráðaosti , mexíkönskum osti , pecan-hnetum , sneiddum gulrótum , blaðlauk og lambhagasalati , magnið fer eftir stærð fjölskyldu og smekk hvers og eins .
Kjúklingurinn settur saman við og borðað af bestu lyst með rósmarínolíu eða sinnepsdressingu Sinnepsdressing 1 dós sýrður rjómi 3 msk .
sætt sinnep 3 msk .
grísk jógurt 1 msk .
agave-síróp Blomster-hunang eftir smekk .
Salt og pipar .
