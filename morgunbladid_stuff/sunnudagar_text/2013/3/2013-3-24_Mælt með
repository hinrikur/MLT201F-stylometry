1 Blúsáhugamenn eiga von á góðu næstu daga , því Blúshátíð verður haldin í vikunni í tíunda sinn .
Laugardagur er blúsdagur og klukkan 14 verður hátíðin sett í Hörpu .
Þar verður tilkynnt hver er blúsmaður ársins og lifandi blús verður fluttur á svæðinu .
2 Útskriftarnemendur á leikarabraut LHÍ sýna Draum á Jónsmessunótt , hið kunna leikverk Shakespeares , á laugardags- og sunnudagskvöld klukkan 20 .
Sýnt er í Smiðjunni við Sölvhólsgötu .
3 Músíktilraunum , hinni árlegu grasrótarkeppni hljómsveita , lýkur með lokatónleikum í Silfurbergi í Hörpu klukkan 17 á laugardag .
Þar takast á þær ellefu sveitir sem komust áfram í forkeppninni .
Mega gestir eiga von á að heyra allrahanda tónlist og margt gott , enda hafa margar sigursveitanna náð langt í kjölfarið .
4 Á sunnudag klukkan 14 verður Halldór Björn Runólfsson safnstjóri Listasafns Íslands með leiðsögn á ensku um sýningarnar í safninu .
Í " Gamlar gersemar " getur að líta verk eftir löngu látna innlenda og erlenda listamenn .
Á hinni sýningunni eru verk " erlendra áhrifavalda " .
5 Litli leikklúbburinn á Ísafirði frumsýnir í Edinborgarhúsinu á laugardagskvöld klukkan 21 söngsýninguna " Gúttó – Hlegið hátt og dansað dátt í 40 ár " .
Saga Gúttó á Ísafirði er rifjuð upp í tali og tónum .
