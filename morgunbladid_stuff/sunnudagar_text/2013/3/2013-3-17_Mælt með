1 Hið árlega Hugvísindaþing Háskóla Íslands hófst á föstudag og verður seinni hluti þess á laugardag , milli kl. 10 og 16.30 , í Aðalbyggingu Háskóla Íslands .
Boðið er upp á forvitnilega fyrirlestra og málstofur þar sem það helsta í fræðunum er kynnt .
2 Píanóleikarinn Peter Máté lýkur tónleikaröðinni Klassík í Bergi , menningarhúsinu á Dalvík , með einleikstónleikum á laugardag klukkan 16 .
Leikur hann meðal annars verk eftir höfuðsnillingana Beethoven , Chopin og Bach .
3 Forvitnileg erindi verða flutt á málþinginu " Hér er gert við prímusa " í Reykjavíkurakademíunni á laugardag kl. 11-15 , í sal akademíunnar í JL-húsinu .
Hversdagsiðjan er til umræðu og meðal fyrirlesara eru Tinna Grétarsdóttir , Gauti Sigþórsson og Steinunn Kristjánsdóttir sem skoðar brot " af útsýni hversdagsins " .
4 Málþing um höfundarréttarmál myndlistarmanna , takmörkun og möguleika , verður haldið í Listasafni Íslands á laugardag kl. 11 til 13 .
Frummælendur eru Harpa Fönn Sigurjónsdóttir , Margrét Elísabet Ólafsdóttir og Halldór B. Runólfsson .
Dagný Heiðdal stýrir umræðum .
5 Áhugamenn um kvikmyndagerð og sögu ættu að flykkjast í Kvikmyndasafn Íslands á laugardag kl. 16 , þegar sýnd verður syrpa kvikmynda úr þjóðlífinu frá árunum 1939-1968 .
Myndirnar eru eftir frumherja á borð við Óskar Gíslason , Vigfús Sigurgeirsson og Loft Guðmundsson .
