Hjónin Snæbjörn Stefánsson og Róshildur Jónsdóttir reka saman hönnunarfyrirtækið Hugdettu .
Vinnustofan þeirra heitir Grettisborg og þar hafa þau aðsetur ásamt Aðalsteini , bróður Stefáns .
Grettisborg er líka heitið á íbúðahóteli sem hjónin reka sem er við hliðina á vinnustofunni .
Ennfremur búa þau í næsta húsi svo það er óhætt að segja að líf þeirra fari fram að stórum hluta við Grettisgötuna .
Vinnustofan hefur verið til frá útskrift Snæbjörns og Rósu úr vöruhönnunarnámi frá LHÍ árið 2006 en í fyrstu sameinuðust fleiri úr árganginum með þeim um reksturinn .
Snæbjörn segir að þau hjónin séu ólík og það sé gott að vinna saman upp á að fá viðbrögð við verkum sínum á vinnslustigi .
En hvaðan sprettur sköpunarþörfin og hvernig leitar hann að nýjum verkefnum ? " Þetta sprettur upp úr forvitni og því að hugsa um hvernig hlutir virka , reyna að betrumbæta þá , að gera hluti með sínu fingrafari .
Fólk vill upplifa eitthvað nýtt , " segir hann og bætir við að nýir stólar hafi jafn mikinn rétt á sér og ný lög .
Nýjasta verkefni hans er hilla úr íslenskum efniviði .
" Ég er að endurgera þessar gömlu stásshillur .
Fólk hafði hillu fyrir þá hluti sem því fannst virkilega verðmætir , " segir hann en efniviðurinn er íslenskt lerki og steyptir álhlutir .
" Þetta eru tvö ólík íslensk efni en það er vatnið sem drífur bæði áfram .
" 