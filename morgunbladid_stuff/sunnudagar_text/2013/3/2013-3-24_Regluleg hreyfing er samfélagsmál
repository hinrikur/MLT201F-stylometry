Allir vita af margstaðfestum áhrifum reglulegrar hreyfingar á líkama okkar .
Flestir vita líka af jákvæðum áhrifum reglulegrar hreyfingar á andlega heilsu , s.s. á þunglyndi og depurð .
En regluleg hreyfing er einnig talin hafa sterk jákvæð áhrif á hugræna getu og á hagkerfið .
Regluleg hreyfing og áhrif hennar á samfélagið Þegar talað er um reglulega hreyfingu er átt við miðlungserfiða hreyfingu sem krefst 3-6x meiri orkunotkunar en hvíld .
Hjartsláttur og öndun heldur hraðari en venjulega en þó er hægt er að halda uppi samræðum .
Dæmi um miðlungserfiða hreyf ingu eru röskleg ganga , garðvinna , heimilisþrif , að hjóla , synda eða skokka rólega .
Margt getur haft jákvæð áhrif á lífsgæði okkar , en rannsóknir benda til að regluleg hreyfing geti leikið aðalhlutverki í að auka lífsgæðin í víðasta skilningi þess orðs , það er líkamleg , andleg , vitsmunaleg og hagfræðileg áhrif .
Almennt er talað um þau jákvæðu áhrif sem regluleg hreyfing getur haft á okkur líkamlega eins og betri efnaskipti , minni vöðvarýrnun , sterkara hjarta , betri blóðþrýstingur , betri kransæðar , meira þol , lægra kólesteról , meiri beinþéttni og svona mætti lengi telja .
Þrátt fyrir þessa almennu vitneskju er kyrrseta stórt og raunverulegt vandamál í íslensku samfélagi , en ýmsar vísbendingar eru um að kyrrseta hafi aukist í daglegu lífi Íslendinga t.d. ef litið er til aukinnar offitu og fjölgunar lífsstílssjúkdóma .
Samkvæmt vef Landlæknisembættisins benda kannanir til að meirihluti fullorðinna hreyfi sig ekki í samræmi við ráðleggingar um hreyfingu eða 30 mín .
á dag .
Ástandið er enn verra í Bandaríkjunum þar sem talið er að 74% fullorðinna hreyfi sig minna en 30 mín .
á dag og ástand yngri kynslóða þar í landi er lítið betra .
Áætlað er að í fyrsta sinn í sögunni , munu yngri kynslóðir Bandaríkjamanna lifa óheilbrigðara lífi en foreldrar þeirra , ef ekki verður gripið til aðgerða .
Til að hægt sé að snúa þessari þróun við þarf hver einstaklingur að líta í eigin barm og sjá að hann getur ekki aðeins aukið lífsgæði sín með reglulegri hreyfingu heldur einnig haft jákvæð áhrif á samfélag sitt .
Stundum hlustar enginn fyrr en byrjað er að tala um peninga Rannsóknir hafa einnig sýnt jákvæð tengsl milli hreyfingar og annars vegar hagkerfa heimsins og hins vegar hugrænnar getu .
Hvað varðar tengsl milli hreyfingar fólks og hagkerfa hefur Alþjóðaheilbrigðismálastofnunin ( WHO ) tekið saman kostnað vegna kyrrsetu fólks í fjölmörgum löndum , s.s. beinan kostnað á meðferðum vegna lífsstílstengdra sjúkdóma og óbeinan kostnað vegna veikindafjarvista .
Samkvæmt vef landlæknisembættisins telur stofnunin að kostnaðurinn samsvari minnst 5.000 krónum á hvern íbúa á ári eða minnst 9,4 milljörðum króna fyrir íslenskt samfélag .
Lengi býr að fyrstu gerð Hvað varðar tengsl milli hreyfingar og hugrænnar getu kemur fram í rannsókn sem getið er um í grein tímaritsins The Nature frá 2008 að jákvæð tengsl eru á milli líkamlegrar hreyfingar og ýmiskonar hugrænnar getu skólabarna ( 4 til 18 ára ) .
Þar kemur einnig fram að því fyrr sem hreyfing verður regluleg í lífi einstaklings því meiri áhrif getur hún haft á að viðhalda og bæta hugræna virkni og andlega heilsu í gegnum allt lífsskeiðið .
Þannig getur regluleg hreyfing frá unga aldri haft veruleg jákvæð áhrif á þróun og þroska heilastarfseminnar .
Niðurstaðan er þessi .
Mikilvægi reglulegrar hreyfingar verður seint ofmetið .
Hún getur haft jákvæð áhrif á líkamleg , andleg og hugræn lífsgæði og þannig aukið gæði samfélagsins og haft jákvæð áhrif á buddu samfélagsins .
Heimildir : www.landlaeknir.is | www.nature.com Heilbrigt líf BORGHILDUR SVERRISDÓTTIR Hreyfing er mesta kauphækkunin Allir vilja vera heilbrigðir en fara þó ekki einu farsælustu leiðina að því .
Getum við átt kröfu til launa ef við höfum ekki unnið ? Það eru líklega margar ástæður fyrir því að rúmlega helmingur landsmanna hreyfir sig ekki nóg , en veitum ekki afsökunum athygli .
Leiðum frekar hugann að því af hverju fólk hreyfir sig , reglulega og jafnvel mikið .
Í gegnum starf mitt sem einkaþjálfari hef ég orðið vitni að mörgu merkilegu sem fólk upplifir með því að byrja að hreyfa sig .
Það er þessi aukna margumtalaða orka sem langflestir tala um .
Það er ánægðara með sjálft sig , morgunhressara , upplifir sig sterkara og léttara í lund , einbeittara , framtakssamara og glaðara .
Það fær allt þetta fyrir góða venju , að hreyfa sig reglulega .
Eins og fram kemur í greininni hér að ofan getur regluleg hreyfing ekki aðeins gert okkur líkamlega sterkari heldur einnig vitsmunalega .
Þetta vita margir vinnuveitendur og hvetja og styrkja starfsfólk sitt til hreyfingar .
Þeir vita að þeir fá það margfalt til baka í atorkusamara og skarpara fólki .
Getur það ekki líka verið að þau fyrirtæki sem þekkt eru fyrir að hvetja starfsfólk til hreyfingar og veita svigrúm til þess , eru oftar en ekki ofarlega í árlegri könnun VR á Fyrirtæki ársins ? Það kæmi mér ekki á óvart .
Bæði fyrirtæki og einstaklingar hafa sínar samfélagsskyldur og ein af þeim er að gefa líkamlegri hreyfingu gaum sem hluta af sterkara samfélagi , hvetja til hennar og stunda hana .
Kannski er þetta líka spurning um viðhorf okkar til lífsgæða .
Í hverju felast lífsgæði og hvernig forgangsröðum við þeim ? Felast þau í kauphækkun fyrir vel unnin verk eða auknu heilbrigði með reglulegri hreyfingu ? Mörg okkar myndu kannski velja kauphækkunina en við gætum varla notið hennar án heilsunnar .
Með aukinni vellíðan tökum við frekar þátt í því sem lífið hefur upp á að bjóða .
Sópum síður undir mottu því sem þarf að takast á við .
Lífsgæðin aukast , lífsárum fjölgar og lífsgleðin eykst ! Að hreyfa sig reglulega er líklega stærsta kauphækkun sem við sjálf getum gefið okkur .
Hún er algjörlega undir okkur sjálfum komin og enginn getur framkvæmt hana fyrir okkur .
Lítil hreyfing getur gert gæfumuninn Algengar skýringar fyrir lítilli hreyfingu hjá fullorðnum eru tímaskortur og þreyta .
Mikilvægt er því að gera sér grein fyrir að hreyfingin þurfi ekki að vera tímafrek eða erfið til að hafa jákvæð áhrif á heilsuna almennt .
Hér skiptir allt máli , eins og að nota stiga í stað lyftu , nota göngu og hjólreiðar sem ferðamáta , stunda garðvinnu eða þrífa heimilið .
Alltaf eitthvað á hverjum degi .
Félagslegt og manngert umhverfi hefur áhrif Rannsóknir hafa leitt í ljós að þegar nánasta umhverfi hvetur til hreyfingar finnur fólk síður fyrir hindrunum og er því líklegra til að stunda reglulega hreyfingu .
Foreldrar og vinir geta haft mikil áhrif t.d. með því að sýna stuðning og vera fyrirmynd .
Mikilvægt er að eiga greiðan aðgang að margs konar náttúrulegum svæðum til útivistar utan byggðar en einnig að hreyfing sé raunhæfur og auðveldur kostur í byggð .
Staðsetning og gæði grænna svæða , leikvalla og annarra íþróttamannvirkja hefur áhrif á nýtingu þeirra .
Þá þurfa leiðirnar á milli áfangastaða að vera vel tengdar með stíganeti , sem er opið allan ársins hring , til að fólk velji göngu og hjólreiðar sem ferðamáta .
* Kyrrseta hefur ekki aðeins neikvæð áhrif á líkamlega og andlega líðan okkar , heldur samfélagið í heild .
* Sýnt hefur verið fram á að regluleg hreyfing hefur einnig jákvæð áhrif á hugræna getu fullorðinna en samkvæmt vef Landæknisembættisins benda rannsóknir til jákvæðra tengsla milli reglulegrar hreyfingar og minnkandi líka á Alzheimersjúkdómnum .
* Alþjóðaheilbrigðismálastofnunin leggur áherslu á að aukin hreyfing sé ekki aðeins samstarfsverkefni þeirra sem sinna heilbrigðis- , mennta- og íþróttamálum heldur einnig t.d. þeirra sem starfa að skipulags- og samgöngumálum sem og félags- og umhverfismálum 