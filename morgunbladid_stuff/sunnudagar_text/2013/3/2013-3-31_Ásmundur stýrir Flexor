Ásmundur Arnarsson sjúkraþjálfari er tekinn við starfi rekstrarstjóra Flexor .
Hann var áður með fyrirtækið Heilsuland , sem sérhæfði sig í göngugreiningu og innleggjagerð .
Heilsuland hefur nú sameinast Flexor , sem er í Orkuhúsinu við Suðurlandsbraut í Reykjavík , en þessi fyrirtæki hafa starfað á sama sviði .
Ásmundur hefur langa reynslu af meðhöndlun stoðkerfisvandamála og víðtæka þekkingu á þeim lausnum sem bjóðast .
Ásmundur hefur að auki þekkingu á meðhöndlun íþróttameiðsla og -álags .
Fullkominn búnaður Flexor hefur yfir að ráða göngugreiningarbúnaði , sem tengist tölvukerfi sem sýnir upplýsingar um göngulag og stöðu fóta .
Þar má skoða álagsdreifingu , lengd , stöðu mjaðmagrindar og jafnvægi og fleira .
Að greiningu lokinni fær viðskiptavinur útprentun með myndum og upplýsingum , sem gagnast við val á innleggjum , skóm og fleiru slíku – sem býðst í verslun Flexor .
sbs@mbl.is 