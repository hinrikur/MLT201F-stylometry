Aðdáendur Marimekko gleðjast eflaust yfir nýjustu tíðindunum en hátískufatnaður finnska hönnunarrisans er aftur fáanlegur á Íslandi .
Það er finnska hönnunarbúðin Suomi Design á Laugavegi sem hefur tekið bæði fatnað og fylgihluti , töskur og hálsmen upp á sína arma .
Satu Rämo , annar eigandi Suomi PRKL ! Design , segir að ákveðið hafi verið að taka upp úr fyrstu kössunum í tilefni af Hönnunarmars .
Auk Satu á Maarit Kaippainen verslunina .
Marimekko-fatalínan hefur ekki fengist á Íslandi um nokkurt skeið en nýja vor- og sumarlína þeirra er sérstaklega litaglöð og falleg og sniðin kvenleg .
Auk þess verða klassísku Mari-randabolirnir til sölu , fyrir konur og karla .
Marimekko var stofnað af Armi Ratia árið 1962 og varð strax að menningarlegu fyrirbæri sem flestir þekkja .
Þess má geta að töluvert verður um að finnsk hönnun skjóti upp kollinum á Hönnunarmars .
