Þrír stjórnendur í atvinnulífinu fengu í vikunni stjórnunarverðlaun Stjórnvísi 2013 .
Þetta eru Egill Jónsson , framleiðslustjóri Össurar , Ásbjörn Gíslason , forstjóri Samskipa , og Guðbjörg Edda Eggertsdóttir , forstjóri Actavis á Íslandi .
Forseti Íslands , Ólafur Ragnar Grímsson , afhenti verðlaunin , eins og hann hefur gert frá því verðlaun þessi voru fyrst afhent fyrir fjórum árum .
Innan vébanda Stjórnvísi eru rúmlega tvö þúsund félagsmenn auk þess sem þrjú hundruð fyrirtæki eiga aðild .
Innan félagsins starfa um nítján faghópar .
Verðlaunin nú voru fyrir nokkra þætti .
Ásbjörn Gíslason fékk verðlaun fyrir þjónustu og markaðsstjórnun , Egill fyrir framleiðslu- og straumlínustjórnun og Guðbjörg Edda fyrir stefnumótun .
Markmið verðlaunanna er að vekja athygli á faglegu og framúrskarandi stjórnunarstarfi .
Stjórnun Auður Þórhallsdóttir og Bára Mjöll Ágústsdóttir frá mannauðdeild Samskipa , sem tóku við verðlaunum fyrir hönd Ásbjörns Gíslasonar , Eyjólfur Þ. Haraldsson læknir , staðgengill eiginkonu sinnar Guðbjargar Eddu Eggertsdóttur , Egill Jónsson , framleiðslustjóri Össurar , og Ólafur Ragnar Grímsson , forseti Íslands .
sbs@mbl.is 