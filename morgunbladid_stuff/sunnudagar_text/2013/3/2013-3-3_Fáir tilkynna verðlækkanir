ASÍ setti á dögunum af stað vefsíðu fyrir neytendur , www.vertuaverdi.is , þar sem þeir eru hvattir til að setja inn upplýsingar um hækkun og lækkun á verði .
Hugmyndin er að neytendur aðstoði hver annan í að vera á verði gagnvart því þegar verð breytist hjá verslunum , og benda hver öðrum á verðhækkanir og lækkanir .
Þegar farið var inn á vefinn á hádegi á föstudag mátti sjá að neytendur höfðu tekið vel við sér og sett inn 63 ábendingar um verðhækkanir hjá hinum ýmsu verslunum og þjónustuaðilum .
Minna fer hins vegar fyrir því að fólk deili með öðrum fregnum að lækkuðu verði , en í þeim flokki voru aðeins þrjár ábendingar .
