Sólveig Sigurðardóttir vakti mikla athygli í sjónvarpsviðtali á dögunum en hún hefur losað sig við 35 kíló á tæpu ári .
Hollustumatur er ekki ódýr á Íslandi og forvitnilegt að vita hvernig neytandi Sólveig er og hvernig hún kaupir inn til heimilisins .
Sólveig er húsmóðir og öryrki og býr í Reykjavík .
Á heimilinu eru tveir fullorðnir , tvö börn , sísvangur labradorhundur og snobbaður eðalköttur .
Hvað áttu alltaf til í ísskápnum ? Hér er alltaf nóg til af grænmeti , skyri og ávöxtum .
Hvað fer fjölskyldan með í mat og hreinlætisvörur á viku ? Úff , yfirlið og svimi ! Þetta eru svona 22-27 þúsund á viku .
Þá tel ég bara stórmarkaði .
Það er lítið um ferðir á veitingastaði .
Hvar er helst verslað inn ? Við verslum aðallega í Bónus , Krónunni og Þinni verslun .
Hvað freistar helst í matvörubúðinni ? Lax ! Ég er fíkill í góðan lax .
Og allur rekkinn hjá Sollu er freistandi .
Hvernig sparar þú í heimilishaldinu ? Ég reyni að leita eftir góðu verði .
Kaupi fisk í blokk og fæ þá fisk á góðu verði .
Kaupi lambaskrokk að hausti .
Svo er málið að vera alltaf viss um að maturinn sé notaður og ekkert fari í ruslið .
Hvað vantar helst á heimilið ? Gróðurhús og betri frystikistu .
Eyðir þú í sparnað ? Ekki lengur .
Má þakka fyrir að maður eigi fyrir nauðsynjum út mánuðinn .
Skothelt sparnaðarráð : Ganga í búðina ! Minni innkaup og hreyfing í leiðinni .
Fékk svo fína trillu í London og nota hana til að fara í verslanir sem eru í göngufæri .
