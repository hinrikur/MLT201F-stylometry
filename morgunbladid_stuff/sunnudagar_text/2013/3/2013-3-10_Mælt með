1 Bíó Paradís við Hverfisgötu og klúbburinn Svartir sunnudagar standa fyrir Hitchcock -hátíð um helgina .
Á laugardagskvöld er kvikmyndin Vertigo sýnd og Psycho á sunnudagskvöldið .
Sýningarnar hefjast klukkan 20 .
2 Á sunnudag klukkan 14 verður Rakel Pétursdóttir safnafræðingur með leiðsögn um athyglisverðar sýningar sem nú standa yfir í Listasafni Íslands .
Fjallar hún um verk danskra listamanna á 19. öld og erlenda áhrifavalda á íslenska myndlist .
3 Lúðrasveit verkalýðsins heldur upp á það með tónleikum í Ráðhúsi Reykjavíkur á sunnudag klukkan 14 , að sextíu ár eru frá stofnun sveitarinnar .
Efnisskráin er helguð dansi og aðgangur ókeypis .
Óhætt er að mæla með tónleikunum fyrir alla áhugamenn um dansmenntir og vel æfðan hornablástur .
4 Nemendur í níunda og tíunda bekk Ölduselsskóla sýna þessa dagana í skólanum nýtt , fyndið og líflegt leikverk , " Einu sinni var sem er " .
Leikstjóri og höfundur er Baldvin Albertsson og semur Halli Reynis stóran hluta tónlistarinnar .
Sýnt er laugardag og sunnudag kl. 14 og 17 .
5 Aukasýningar á leikritinu Hjartaspöðum verða í Gaflaraleikhúsinu í Hafnarfirði á sunnudag klukkan 18 og 20 .
Taka margir því eflaust fagnandi , því sýningin , sem er leikin með heilgrímum og án orða , hefur fengið afar góðar viðtökur .
