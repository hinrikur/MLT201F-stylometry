Jú , ég get í það minnsta sagt að þegar ég er ekki ólétt er ég mjög dugleg að bjóða fólki heim í mat .
Jafnvel tvisvar í viku .
Kærastinn minn segir stundum ; " Þetta er ekki veitingastaður , þetta er heima hjá okkur ! " segir Hrefna Rósa Sætran og hlær .
Skiljanlegt er að sambýlismaður hennar , Björn Árnason ljósmyndari , þurfi að minna Hrefnu Rósu á það enda á hún og rekur tvo veitingastaði , Grillmarkaðinn og Fiskmarkaðinn .
Hrefna er komin 38 vikur á leið en fyrir eiga þau Björn hann Bertram Skugga , fimmtán mánaða .
" Ég ákvað að bjóða upp á kjúkling og setja hann í svolítið sparilegan búning .
Það er alltaf auðvelt að fá kjúkling og svo finnst mér lykilatriði að hafa ferskt salat með honum sem og steikta sveppi .
Það er svo mikið af skemmtilegum spírum í búðum í dag að ég ákvað að gera einfalt en ótrúlega gott spírusalat sem ég hef mjög reglulega með mat en truffluolíuna nota ég spari .
" Eftirrétturinn er ekki síður fallegur en girnilegur en hann skreytti Hrefna Rósa með trufflu-karamellum auk þess sem hún hellti rjóma og karamellu yfir kökuna .
" Eftirrétturinn er mjög í anda þeirra sem maður sér til dæmis í bandarískum matreiðsluþáttum í sjónvarpi .
Hann er meiriháttar góður eftir kjúklinginn .
" Að lokum segir Hrefna Rósa kunna því best að undirbúa matarboð það vel að hún þurfi ekki að taka á móti gestum með allt í steik og blautt hárið .
" Hafa allt inni í ísskáp tilbúið sem má geymast þar .
" Steiktir sveppir með wasabi- og rauðlaukssalsa Steiktir sveppir 1 box kastaníusveppir 2 stk. portobellosveppir 4 rif hvítlaukur 4 msk .
ólífuolia 1 tsk .
sítrónusafi 1 msk .
sojasósa salt og pipar Skerið sveppina niður í grófa bita .
Hitið ofninn í 180 gráður og bakið sveppina í 10 mínútur .
Skerið hvítlaukinn í þunnar sneiðar .
Hitið olíuna á pönnu , setjið hvítlaukinn á pönnuna og steikið þar til hann er orðinn fallega brúnn .
Steikið sveppina í olíunni og bætið sítrónusafanum og sojasósunni út á .
Kryddið með salti og pipar .
Setjið á disk og ausið salsa yfir .
Salsa 1 stk. rauðlaukur 1 tsk .
wasabi mauk 2 stk. vorlaukur 2 rif hvítlaukur 3 msk .
ólífuolía Skerið rauðlaukinn og vorlaukinn fínt .
Setjið í skál ásamt wasabi-maukinu , fínt söxuðum hvítlauknum og ólífuolíunni .
Kjúklingalæri með plómum 4 stk. kjúklingalæri 4 msk .
sojasósa 4 stk. stjörnuanís 1 stk. kanilstöng 2 stk. rauður chili-pipar , gróft saxaður 8 stk. plómur 4 msk .
síróp 200 ml kjúklingasoð Setjið kjúklingalærin , sojasósuna , stjörnuanisinn , kanilstöngina og chili-pipar í poka og marínerið í 2 klst. Skerið plómurnar í tvennt og takið steinana úr þeim .
Setjið maríneraðan kjúklinginn í pott ásamt plómunum , sírópinu og soðinu .
Fáið suðuna rólega upp og leyfið að malla í 25 mínútur með loki á .
Slökkvið undir og leyfið kjúklingnum að hvíla í soðinu í 15 mínútur áður en þið berið hann fram .
Berið fram með plómunum og soðinu .
Gott er að hafa hrísgrjón með .
Karamelluostakaka 250 g hafrakex , eða annað kex að eigin vali 120 g smjör 500 g rjómaostur 50 g púðursykur 3 stk. egg 180 ml rjómi smá hveiti Brjótið kexið niður í fína mylsnu .
Bræðið smjör í potti .
Blandið kexmylsnunni saman við smjörið og pressið mylsnunni fallega ofan í smurt eldfast mót .
Setjið rjómaostinn og sykurinn í hrærivél og hrærið vel saman .
Bætið eggjunum út í , einu í einu , og hrærið vel á milli .
Hellið svo rjómanum út í og setjið smá hveiti til að þykkja .
Hellið rjómaostsblöndunni yfir botninn .
Bakið í 160 gráðu heitum ofni í 30 mínútur .
Opnið ofninn og leyfið kökunni að standa í 1 klst í volgum ofninum .
Þess má geta að Hrefna bjó til karamellusósu sem hún hellti yfir kökuna og skreytti með blæjuberjum .
Hún tók " english caramel fudge " og bræddi saman við rjóma og hellti yfir kökuna .
Spínat og spírusalat 1 poki spínatlauf 1 askja spírur 20 ml truffluolía 40 ml ólífuolía 60 g ferskur parmesanostur , rifinn svartur pipar Setjið ískalt vatn í skál með nokkrum klökum .
Látið spínatið ofan í vatnið og leyfið því að vera þar í 5 mínútur .
Þerrið spínatið .
Setjið laufin í skál með spírunum .
Hellið olíunni yfir ásamt rifnum parmesanosti .
Blandið vel saman og kryddið með svörtum pipar .
