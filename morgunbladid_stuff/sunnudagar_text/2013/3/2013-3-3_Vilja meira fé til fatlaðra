Ríkið tekur um 160 milljónir kr. af sveitarfélögum á Suðurnesjum og ver fjármununum til annarra byggða .
Þarna er í pottinum skattfé sem renna hefur átt úr Jöfnunarsjóði til málefna fatlaðra á Reykjanesi .
Á vetrarfundi Sambands sveitarfélaga á Suðurnesjum , sem haldinn var í Stapa í sl. viku , kom fram , að því er segir í fréttatilkynningu , að þetta sé gert í stað þess að ríkið leggi meira til málefna fatlaðra á Suðurnesjum , þar sem hlutfall öryrkja sé hátt og skatttekjur lágar .
Við yfirfærslu málefna fatlaðra til sveitarfélaga frá ríki fyrir tveimur árum , hækkaði útsvar til sveitarfélaga um 1,2% á móti lækkun tekjuskatts .
Þessi upphæð var eyrnamerkt málefnum fatlaðra .
Hún átti að fara í gegnum Jöfnunarsjóð sveitarfélaga og þaðan til sveitarfélaganna , segir í tilkynningu Suðurnesjamanna .
Þar er einnig vísað til nýlegrar greinargerðar Íslandsbanka um fjárhagsstöðu sveitarfélaga , sem miðar við árið 2011 , en þar kom fram að þegar tölur frá sjóðnum eru almennt skoðaðar eru greiðslur hans á Suðurnesin lægstar næst á eftir höfuðborgarsvæðinu , borið saman við aðra landshluta .
Komi þetta sér illa því félagslegar aðstæður margra Suðurnesjamanna séu slæmar .
sbs@mbl.is 