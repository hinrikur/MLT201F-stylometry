Sjö íslensk tískumerki tóku þátt í Reykjavík Fashion Festival sem fram fór í Hörpu síðastliðinn laugardag .
Þetta er í fjórða sinn sem þessi mikla tískuhátíð fer fram en í þetta skipti var hún með breyttu sniði og sýningarnar fóru allar fram sama dag en var ekki skipt niður á tvö kvöld .
Hátíðin var að þessu sinni hluti af Hönnunarmars og var margt um að vera í húsinu á sama tíma .
Hátíðin er haldin til að vekja athygli á því sem íslenskir hönnuðir eru að gera og koma fjölmargir erlendir gestir til landsins af þessu tilefni og hefur það nú þegar skilað sér í einhverri alþjóðlegri umfjöllun , meðal annars á vefsíðu þýska Vogue .
Fatamerkin sem tóku þátt voru Huginn Muninn , REY , Mundi 66°Norður , JÖR by Guðmundur Jörundsson , Andersen & Lauth , Farmers Market og ELLA og sýndu hönnuðir haust- og vetrartískuna 2013-14 .
Á meðfylgjandi myndum má sjá brot af því besta sem var sýnt á pöllunum um síðustu helgi .
