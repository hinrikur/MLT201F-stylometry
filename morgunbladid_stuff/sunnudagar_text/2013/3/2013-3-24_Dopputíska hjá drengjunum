Meðan kvenmannstískan hefur gengið í gegnum hvert dopputímabilið á fætur öðru hafa karlmenn meira og minna farið varhluta af doppunum .
Einstaka bindi , þverslaufur og kannski sokkar hafa verið skreytt deplum en annars hafa flest mynstur , nema þá kannski köflótt , ekki átt upp á pallborðið .
Brasilíski fatahönnunarrisinn Colcci blæs þessu fallega hringlaga mynstri á borðið og karlmannslína fyrirtækisins er ýmist með doppum eða hringlaga blómum .
Fleiri tískuhönnuðir svo sem Gaultier eru sammála því að það sé kominn tími til að drengirnir skarti doppunum eins og fatalína franska snillingsins fyrir árið í ár ber merki .
julia@mbl.is 