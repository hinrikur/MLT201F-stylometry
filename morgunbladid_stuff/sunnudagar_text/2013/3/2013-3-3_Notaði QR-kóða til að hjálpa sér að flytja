Það er náttúrlega mikið umstang að flytja og mikið af vörum sem maður þarf að koma niður í kassa .
einhvern veginn datt mér þetta í hug .
Að leita leiða til að flytja með nútímaþægindum , " segir Baldur Eiríksson , verkefnisstjóri hjá Reiknistofnun Háskóla Íslands .
Hann fór því á netið , fann smáforrit og kerfi sem heitir Box me up og býður notanda upp á að skrá allt niður sem sett er ofan í hvern kassa og prenta svokallaðan QR-kóða fyrir kassann .
" Svo þegar þú smellir á kóðann þá sérðu hvað er í þessum kassa .
Þetta er ekki flóknara en það , " segir Baldur .
QR-kóði er texti sem snjallsími getur lesið og unnið úr .
Í sjálfu sér getur hver sem er farið og gert QR-kóða með nafninu sínu , flóknara er það ekki .
" Það eru engir galdrar á bak við þetta .
Það sem var vesenið var að prenta kóðana út og líma á kassana .
En þetta er þægilegra en að skrifa eldhús , stofa , svefnherbergi og svo framvegis .
Flesta kassana sem við vorum að flytja með núna notuðum við einnig þegar við fluttum heim frá Danmörku fyrir tíu árum og höfum flutt þrisvar sinnum síðan .
Vinkona mín fékk kassana síðan líka lánaða þegar hún flutti þannig að það stóð margt og mikið á hverjum kassa .
Þetta var því einfalt og gott .
Maður verður að nota tæknina .
Það er komið 2013 .
Það er ýmislegt til , " segir Baldur hress og kátur .
Vilji fólk nýta tæknina við flutningana má kynna sér þennan möguleika á vefslóðinni www.boxmeupapp.com .
