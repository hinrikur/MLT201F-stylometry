Talsverð aukning hefur orðið í bílasölu síðustu misseri en almenningur hélt mjög að sér höndunum á árunum fyrst eftir hrun .
Ekki eru allir svo vel staddir að geta snarað út bílvirði þessa dagana og freistast því freistast til að taka lán hjá fjármögnunarfyrirtækjum .
Margir telja að betra sé að yfirtaka lán frá fyrrum eigenda en það er ekki endilega svo .
Alltaf er útbúið nýtt lán þegar eigendaskipti verða á ökutækjum og annar aðili tekur við láninu .
Sú breyting kostar 15.000 .
Þá er útbúið nýtt lán á nafni nýja eigandans miðað við þau kjör sem í boði eru á þeim tíma .
En hvort er hagstæðara að taka verðtryggt lán eða óverðtryggt ? Hvort á að velja bílalán eða bílasamning ? Sunnudagsblað Morgunblaðsins kannaði málið hjá Ergo fjármögnun .
Bílalán Við skulum skoða dæmi .
Segjum sem svo að einstaklingur ákveði að fá sér nýjan bíl .
Hann velur lítinn , eyðslugrannan bíl sem kostar 1,5 milljón .
Bíllinn er tveggja ára gamall sem þýðir að eigandinn fær lán til 5 ára .
Hann ákveður að taka lán hjá Ergo sem lánar 70% af kaupverðinu eða 1.050.000 til 5 ára .
Fastur kostnaður við lántökuna er svokallað stofngjald sem er 1,75% af upphæðinni eða 19.028 krónur , stimpilgjald er 1,5 % eða 16.310 , þinglýsingarkostnaður er 2000 krónur .
Kaupandinn fær einnig lánað fyrir þessum kostnaði sem samtals er 37.338 krónur .
Upphæð lánsins er því komið í 1.087.338 krónur .
Þá kemur að því að velja á milli lánaforma .
Valið stendur á milli verðtryggðs láns og óverðtryggðs .
Eins og margir Íslendingar er kaupandinn ekki spenntur fyrir verðtryggðu láni en hefur ekki mjög mikla greiðslugetu .
Ef lántakandinn tekur óverðtryggt lán hjá Ergo borgar hann samtals 1.382.413 fyrir upphæðina sem hann fékk að láni .
Meðalgreiðsla er 23.040 krónur á mánuði og lækkar eftir því sem á lánstímann líður .
Vextirnir eru 9.7% .
Vextir af láninu eru því 295.075 krónur á tímabilinu .
Ef valið er verðtryggt lán þá greiðist hærri upphæð þegar upp er staðið .
Vextirnir eru 8.15% , aðeins lægri en af því óverðtryggða .
Hér er miðað við verðbólguspá ársins 2013 hjá Íslandsbanka sem er 4,3% .
Kaupandinn greiðir í þessu tilfelli 1.475.093 krónur fyrir 1.087.338 krónurnar sem hún fékk lánaðar og er meðalafborgun hvers mánaðar 24.585 krónur og eru greiðslurnar svipaðar lánstímann á enda .
Vextir og verðtrygging nema því 387.755 miðað við forsendurnar sem gefnar eru hér að ofan .
Segja má að greiðslur af þessum tveimur lánum séu svipaðar í upphafi , en sá sem velur óverðtryggða lánið greiðir minna þegar upp er staðið .
Verðtryggða lánið er eins og fyrr segir dýrara í heild sinni , en það sem verra er , er að lántakandinn hefur í rauninni ekki hugmynd um hver greiðslubyrðin verður á næsta ári eða fimmta árið sem hann greiðir af bílnum þar sem ómögulegt er að spá fyrir um verðbólguna .
Bílasamningur Annað lánaform er að gera bílasamning við fjármögnunarfyrirtæki .
Þegar valið er að taka bílasamning frekar en bílalán er veðhlutfallið hærra eða 75% .
Fjármögnunarfyrirtækið er eigandi bílsins þar til samningurinn er uppgreiddur en þá er lántaki skráður eigandi .
Ef valin er þessi leið þá sparast 16.310 krónur sem samsvarar þinglýsingarkostnaðinum í dæminu hér að ofan .
Bílasamningurinn tryggir í rauninni betur hag lánveitandans þar sem hann er skráður eigandi þar til lánið er að fullu greitt .
Enginn tekið verðtryggt lán í marga mánuði Sigurbjörn Hjaltason , ráðgjafi hjá Ergo segir að algengara sé að viðskiptavinir velji bílasamninga umfram bílalán .
, , Bílalán eru ekki nema u.þ.b. 15% af okkar lánveitingum og ég held að mér sé óhætt að segja að enginn hafi tekið verðtryggt lán hjá okkur í marga mánuði .
Langalgengasta lánsformið hjá okkur er óverðtryggður bílasamningur með jöfnum greiðslum og þá þarf ekki að greiða stimpilgjöld .
