Matur og heilsurækt hefur alltaf verið mitt helsta áhugamál svo að jú , ég hef mjög gaman af því að halda matarboð .
Auk þess fór ég langleiðina með að klára kokkinn á sínum tíma .
Þessi lína , kolvetnissnautt mataræði , er eithvað sem ég hef vanið mig á síðasta rúma áratuginn , " segir Gunnar Már Sigfússon .
Gunnar Már gaf nýlega út bókina Lág kolvetna lífsstíllinn en í bókinni er að finna matseðil sem sérsniðinn er að þessu mataræði og einfaldar uppskriftir .
Hann bauð nokkrum vinum í mat og gaf þeim að borða mat úr sinni smiðju og fullyrti að hann hefði aðeins verið klukkutíma og korter að elda alla réttina samanlagt .
Þá kostaði hráefnið innan við átta þúsund krónur .
" Aðferðin sem ég lýsi í bókinni er væn og ekki öfgakennd .
Svo skemmir ekki að maður notar smjör og rjóma án samviskubits og hvað þetta er fljótlegt þykir mér mikill kostur því ég er fjögurra barna faðir og hef því nóg að gera .
En ég mæli sérstaklega með sósunni .
Það er mitt mat að þetta sé ein besta sósa sem ég hef gert , og hef ég gert þær þó nokkrar .
" Lax með kremuðu spínati Fyrir fimm 750 g lax 1 ½ poki ferskt spínat 3 hvítlauksrif 2 msk .
sýrður rjómi 2 msk .
rjómi smá tamarisósa pipar- og hvítlauksblanda salt og pipar smjör eða kókosolía til steikingar Skerið laxinn í 5 jafnstórar sneiðar .
Smyrjið þær með tamarisósu , kryddið og bakið í ofni við 180°C í 10 mínútur .
Á meðan skal smjörsteikja spínatið .
Þegar spínatið er orðið minna um sig er hvítlauk , rjóma og rjómaosti blandað saman við og kryddað .
Berið réttinn fram á salatbeði , laxinn yfir og svo spínatið yfir allt .
Nautafilletvafinn aspas Fyrir 5 1 kg nautafillet 1 stór mozzarella-kúla 10 stönglar ferskur grænn aspas salt og pipar Skerið fillet niður í 5 jafnstórar sneiðar .
Berjið þær mjög þunnar með kjöthamri eða notið kökukefli .
Steikið þær í nokkrar sekúndur á annarri hlið .
Snúið steiktu hliðinni niður , kryddið með salti og pipar og setjið aspas og mozzarellaost í sneiðum ofan á hverja sneið og rúllið upp .
Saltið og piprið hverja rúllu og setjið inn í 180° heitan ofn í 5 mínútur .
Brokkólíbökur 500 g ferskt brokkólí , 2 dl rifinn ostur að eigin vali 3 egg 1 dl möndlumjöl smá óreganó salt og pipar Sjóðið brokkólí í 8 mínútur og saxið frekar smátt .
Blandið öllu saman í skál og mótið litlar bollur með höndunum .
Setjið á bökunarplötu inn í 180°C heitan ofn og látið bakast í 15 mínútur eða þar til bökurnar eru orðnar gylltar .
Chimichurrisósa með smjöri ½ búnt steinselja ¼ rauðlaukur , smátt saxaður 4 hvítlauksgeirar ( pressaðir ) 2 cm engiferbútur ( pressaður eða skorinn smátt ) 3 msk .
graslaukur , smátt saxaður 1 rautt chilialdin , smátt saxað 200 g smjör 2 msk .
sojasósa 1 msk .
rauðvínsedik salt og pipar Smjörið brætt og brúnað aðeins með því að láta það sjóða .
Sojasósu og ediki er blandað saman við og síðan kryddjurtunum .
Leyfið sósunni að standa á hellunni í allavega hálftíma við mjög vægan hita áður en hún er borin fram .
Vanilluís 3 eggjarauður 3 dl rjómi 2 dl grísk jógúrt 1 tsk .
vanillubourbon-duft eða vanilludropar 1-3 tsk .
Erythritol sætuefni , fer eftir smekk Stífþeytið rjómann .
Hrærið saman í annarri skál eggjarauðunum , vanilluduftinu og sætuefninu .
Blandið þá grísku jógúrtinni saman við blönduna .
Bætið rjómanum síðast saman við og hrærið saman .
Setjið í skál eða form og inn í frysti í allavega 3 klukkustundir .
Súkkulaðisósa 70 g lífrænt Rapunzel súkkulaði 70% 25 g smjör 1 msk .
kakó 200 ml rjómi Bræðið smjörið , súkkulaðið , kakóið og rjómann á vægum hita .
Hrærið vel saman og berið fram með vanilluísnum .
