Rósaballið svokallaða er ein stærsta góðgerðasamkoma ársins í Mónakó en í tæp sextíu ár hefur ballið verið haldið .
Allur ágóði rennur til Grace Kelly stofnunarinnar sem ákveður í hvaða málefni fjármununum skuli varið .
Venjan er að fyrirfólk Mónakó , listamenn og þeir sem alla jafna eru í kastljósinu í furstadæminu mæti í sínu fínasta pússi og sýni sig og sjái aðra .
Að sjálfsögðu var engin undantekning á því í ár .
Sjálfur Karl Lagerfeld sá um að skipuleggja samkunduna .
Segja má að þrátt fyrir glæsilega innkomu Charlene Mónakóprinsessu hafi hin 26 ára gamla Charlotte Casiraghi stolið senunni .
Charlotte er dóttir Karólínu prinsessu af Hanover og fyrrum Mónakóprinsessu og auðvitað barnabarn goðsagnarinnar Grace Kelly .
Dóttirin klæddist hvítum kjól , stuttum að framan og skósíðum að aftan , eftir veislustjórann Chanel-meistarann Karl Lagerfeld .
Unnusti hennar , frægur franskur uppstandari , Gad Elmaleh , vakti ekki síður athygli fyrir glæsimennsku .
Karólína móðir hennar var einnig í klæðum frá Chanel en Mónakóprinsessa var í kjól frá Ralph Lauren .
julia@mbl.is 