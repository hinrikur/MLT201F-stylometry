Við erum að fara endurvekja tónleikaröðina sem var alltaf í Edrúhöllinni – kaffi kökur og rokk og ról , " segir leikarinn Rúnar Freyr Gíslason en hann ásamt Páli Steinarssyni hefur ákveðið að glæða þessa mögnuðu tónleikaröð lífi að nýju , en það var Arnar Eggert Thoroddsen blaðamaður og poppfræðingur sem var helsti hvatamaðurinnog hóf leikinn fyrir tveimur árum .
" Hann reif þetta þvílíkt upp og hér hefur verið spilað margt af því flottasta sem tónlistin bauð upp á .
John Grant , Ham , Skálmöld og fleiri og fleiri komu frá á Kaffi , kökur , rokk og ról .
Arnar Eggert er fluttur út til Edinborgar og við erum að taka við keflinu , " segir Páll .
Þeir félagar ætla að fækka tónleikunum .
Núna verða þeir síðasta þriðjudag í hverjum mánuði .
Þá verður talið í og rokkað með kökur og kaffi og fólk skemmtir sér edrú .
" Þetta verður veglegra núna .
Stærri viðburður , " segir Rúnar og Páll tekur undir .
" Þetta var kannski of oft .
Við viljum gera þetta sjaldnar og veglegra .
Halda flottum standard á þessu og að það séu alltaf einhverjir athyglisverðir listamenn að koma fram .
" Þriðjudagar hafa verið dagarnir sem tónleikarnir hafa verið haldnir og eins og nafnið gefur til kynna eru kaffi og kökur á boðstólnum .
" Valdimar og Biggi Hilmars byrja þetta hjá okkur þriðjudaginn 26.mars .
Ég er sjálfur nýbúinn að kynnast hans tónlist .
Þetta er maður sem á eftir að ná langt – ég fullyrði það hér með .
Lagið hans War Hero er til dæmis algjör snilld , " segir Rúnar Freyr .
" Hugmyndin er að hafa sterkt þema á kvöldunum .
Valdimar og Biggi Hilmars finnst okkur passa vel saman .
Við reynum að hafa svolítið lík bönd að spila saman .
Við erum aðeins að hrista upp í þessu og reyna að skapa vettvang fyrir þessa tónleikaröð .
Okkar sýn er að þetta fái að lifa sem stórir viðburðir og að fólk geti tekið þennan síðasta þriðjudag í mánuðinum frá og komið og skemmt sér .
Það mega allir koma , þetta er ekkert bara fyrir edrú fólk .
Allir eru velkomnir , " segir Páll .
Ekkert bús og börnin með Edrúhöllin er í Efstaleiti 7 ( SÁÁ húsinu ) og segja hljómlistamenn sem spilað hafa á þessum kvöldum að hljómurinn sé gríðarlega góður og þéttur .
Það verður því enginn svikinn af að taka bíltúr síðasta þriðjudag í hverjum mánuði .
Tónleikarnir hefjast klukkan 20 og lýkur tveimur tímum síðar .
" Ég á einn tíu ára gutta sem ég er að fara koma með á rokktónleika af því að þetta er ekki á einhverjum bar .
Hér eru allir komnir til að hlusta .
Enginn að drekka og ekkert vesen .
Hér eru allir að koma til að njóta þess sem er í gangi .
Þannig á það að vera , " segir Rúnar Freyr .
Aðgangseyrir á tónleikana er 500 krónur .
Fyrir áhugasama má fylgjast með komandi tónleikum í Edrúhöllinni á vef SÁÁ eða á fésbókinni undir heitinu Kaffi kökur og rokk og ról .
