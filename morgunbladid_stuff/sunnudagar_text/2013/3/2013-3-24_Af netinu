Senn kemur sumar Facebook og Twitter iða af sumarspenningi og vorfærslur voru áberandi í vikunni sem leið .
Sölvi Tryggvason fullyrti á fimmtudag að það væri bara korter í sumarið .
" Margra mánaða D-vítamínsvelti er senn á enda .
Heyri ég amen ! " skrifaði hann .
Sævar Pétursson , verkefnastjóri atvinnumála hjá Akureyrarbæ og ekki síst bróðir Lindu Pétursdóttur , hlakkaði þá til helgarinnar .
Eftirvæntingin var þó af óvenjulegra tagi en hann fagnaði því að lið hans , Liverpool , á ekki leik þessa helgi .
" Sýnist stefna í góða helgi .
Það að Liverpool er ekki að keppa eykur líkurnar á því að maður brosi í gegnum alla helgina .
Eigið góðar stundir , " skrifaði hann en skemmst er frá því að segja að liðið hefur ekki átt góða daga að undanförnu .
Elín Hirst var ekki alls kostar ánægð með umfjöllun fölmiðla um fyrirsætuna Robyn Lawley .
Sú staðreynd að fyrirsætan er ekki í hinni dæmigerðu fyrirsætustærð hefur vakið athygli en hún notar stærð 16 .
" Hún er í stærð 16 , það er ekki yfirstærð ef ég má skamma hinn ágæta fréttavef vísi.is .
Ég vildi óska að staðan væri sú að eðlilegur líkami þætti flottastur , en ekki sá sem tískubransinn gerir yfirleitt út á .
Vonandi er þetta að breytast með fyrirsætum eins og Robyn Lawley og fleirum , " skrifar Elín .
Nanna Rögnvaldardóttir matargúrú átti 57 ára afmæli í vikunni og tók á móti afmæliskveðjum í stríðum straumum .
Auk þess að eiga afmæli lét Nanna lesendur sína vita af því að dóttursonur hennar hefði byrjað að æfa frjálsar íþróttir og á aðeins einni viku væri hann orðinn Reykjavíkurmeistari í kúluvarpi ! 