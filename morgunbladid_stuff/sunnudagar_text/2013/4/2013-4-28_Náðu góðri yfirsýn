Stress er ekki hollt en það virðist nærri óhjákvæmilegur fylgifiskur okkar daglega lífs .
Ef þú finnur að þú ert alveg við að stressast upp úr skónum skaltu prófa þessi atriði hér : Teldu upp að tíu áður en þú talar .
Dveldu ekki við stressvaldandi aðstæður heldur dragðu þig til hlés og finndu eigin lausn í rólegheitum .
Fáðu þér göngutúr og andaðu nokkrum sinnum djúpt inn og út þannig að þú tæmir lungun algjörlega .
Skiptu því sem þarf að gera upp í minni einingar og reyndu að ná yfirsýn .
Mundu að þú getur ekki endilega klárað allt í dag og þá verður einfaldlega svo að vera .
Kauptu þér blóm á heimleiðinni , að anda að sér góðri blómalykt virkar vel .
