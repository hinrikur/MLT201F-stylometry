Kæra fjölskylda og vinir .
Við þökkum fyrir góðar stundir á Íslandi um páskana .
Núna er lífið að detta í vanalegar skorður hér hjá okkur .
Maður er farinn að finna fyrir sumrinu hérna í Stavanger , ekki annað hægt en að hlakka til þess með tilheyrandi garðstörfum og góðum stundum með vinum og fjölskyldu .
Við stefnum á að fara í útilegur að íslenskum sið og kynnast Noregi betur .
Aldrei að vita nema við tökum með okkur veiðistangirnar og grillum fisk .
Veiðimanninum í fjölskyldunni finnst tími til kominn að kenna syninum og mömmunni að veiða .
Við óskum ykkur alls hins besta í sumar og vonumst auðvitað til að sem flestir komi hingað til okkar í frí .
Sigríður Arngrímsdóttir , Elvar Ágústsson og Arngrímur Ágúst Elvarsson 