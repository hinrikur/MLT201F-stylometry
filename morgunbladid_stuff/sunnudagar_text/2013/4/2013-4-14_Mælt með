1 Í ár eru tvær aldir frá fæðingu óperujöfranna Wagners og Verdis .
Á laugardag klukkan 13 gengst Richard Wagner félagið á Íslandi fyrir dagskrá í Norræna húsinu um tónskáldin , í umsjón Magnúsar Lyngdal Magnússonar .
2 Líflegt verður á Sögulofti Landnámssetursins í Borgarnesi um helgina .
Sagnamaðurinn og rithöfundurinn Einar Kárason flytur " Skáldið Sturlu " á laugardag kl. 17 og á sunnudag kl. 16 verður " Judy Garland kabarett " með Láru Sveinsdóttur .
3 Nemendur úr Dalskóla , Grandaskóla og Laugalækjarskóla , og nemendur við Myndlistaskólann í Reykjavík , eiga verk á sýningum sem verða opnaðar með tónlistarflutningi klukkan 15 á laugardag í Þjóðmenningarhúsinu og Listasafni Íslands .
Nemendurnir hafa unnið verk út frá listaverkinu Safni eftir Olgu Bergmann .
4 Áhugamenn um metnaðarfulla norræna kvikmyndagerð ættu að skondra í Norræna húsið en þar er norræn kvikmyndahátíð .
Aðgangur er ókeypis og allar myndirnar sýndar með enskum texta .
Um helgina er t.d. sýnd danska myndin Kapringen , Sjóránið , með Pilou Asbæk .
5 Nú um helgina eru síðustu forvöð að upplifa sýningar á Sequences , listahátíðinni sem kennd er við tímann .
Því er um að gera að drífa sig af stað , líta á sýningu Gretars Reynissonar í NÝLÓ og á nokkra staði til .
