Fyrirsætan Ylfa Geirsdóttir hefur komið víða við en hún hefur nú gengið til liðs við Latabæ .
Ylfa hefur starfað sem fyrirsæta frá því á unglingsárunum bæði hér heima og erlendis en á síðasta ári lauk hún námi í vöruhönnun frá Listaháskóla Íslands .
Latibær sækir fram á ýmsum sviðum svo það er ekki úr vegi að vöruhönnuður bætist í starfsmannaliðið .
Mikill uppgangur virðist vera hjá fyrirtækinu en nýverið var sagt frá því að Ástríður Viðarsdóttir , fyrrverandi starfsmaður Kastljóss , hefði bæst í hóp starfsfólks Latabæjar .
Lokaverkefni Ylfu frá Listaháskólanum fjallaði um endurnýtingu og sjálfbærni í hönnun .
Ef til vill er þess að vænta að slíkar áherslur verði allsráðandi í framtíðarhönnun hjá Latabæ .
