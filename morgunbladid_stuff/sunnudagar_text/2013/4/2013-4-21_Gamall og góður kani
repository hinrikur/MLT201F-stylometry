Robert Byrne sem lést þann 12. apríl sl. 84 ára að aldri var íslenskum skákáhugamönnum að góðu kunnur .
Hann kom hingað til lands á Fiske-mótið 1968 og tefldi á fjölmörgum Reykjavíkurskákmótum eftir það .
Á meðan einvígi aldarinnar stóð sumarið 1972 sat hann með ritvél úti í horni í blaðamannaherbergi Laugardalshallar og lét þar stundum til sín taka á sinn hógværa hátt .
" Fischer-sprengjan " í Bandaríkjunum hafði skapað fremstu meisturunum ný tækifæri og Byrne hóf að skrifa um skák fyrir " The New York Times " .
Um líkt leyti sagði hann stöðu sinni lausri sem prófessor í heimspeki við háskólann í Indiana og gerðist atvinnumaður , kominn vel á fimmtugsaldur .
Byrne hafði náð góðum árangri á Aljékín-mótinu í Moskvu í árslok 1971 en sitt frægasta afrek vann hann vorið 1973 er hann hlaut 12 ½ vinninga af 17 mögulegum á millisvæðamótinu í Leningrad og varð í 3. sæti á eftir Karpov og Kortsnoj , tefldi síðan við Spasskí í fyrstu hrinu áskorendakeppninnar en tapaði 1½ : 4½ .
Þeir skákbræður Robert og Donald Byrne gengu í " Erasmus High " í Brooklyn , sama skóla og Bobby Fischer , og tefldu við hann þrjár af hans frægustu skákum .
Rakið er í " My 60 Memorable Games " er Robert Byrne gafst upp eftir 21. leik á bandaríska meistaramótinu 1963-64 , og sumir áhorfendur héldu að Fischer væri með tapað tafl .
Færri vita að Fischer tapaði fyrir Robert Byrne á sama meistaramóti tveim árum síðar og var einungis vinningi yfir í tíu viðureignum .
Skáklíf þessara ára hverfðist að miklu leyti um Fischer og Robert Byrne var heillaður af öllu sem þessi goðsögn tók sér fyrir hendur , tefldi sömu byrjanir og dugði vel í Leningrad ´ 73 .
Þar var aðstoðarmaður hans Bernard Zuckerman , gangandi alfræðibók , kallaður " Zook the book " .
Á millisvæðamótinu í Biel árið 1976 keyrði Byrne enn á sama " repertoire " , varð í 5.-7. sæti og rétt missti af sæti í áskorendakeppninni .
Hinn bandaríski keppandinn á því móti er í dag frægur hagfræðingur , Kenneth Rogoff .
Á Ólympíumótinu í Haifa í Ísrael árið 1976 tefldi Robert Byrne á 1. borði og Bandaríkjamenn unnu gullverðlaun .
Þá voru sovéskir " útlagar " einn af öðrum að tínast til Bandaríkjanna og áttu eftir að gerbreyta landslagi skákarinnar .
Lubomir Kavalek , sem var með Byrne í Haifa birti grein í Huffington Post á dögunum og dró þar fram eftirfarandi viðureign sem Byrne tefldi við við einn af þessum gömlu góðu Könum sem einnig var í þessari sigursveit : Bandaríska meistaramótið 1965 : Robert Byrne – Larry Evans Sikileyjarvörn 1. e4 c5 2 .
Rf3 a6 3 .
Rc3 d6 4. d4 cxd4 5 .
Rxd4 Rf6 6 .
Bg5 e6 7. f4 Db6 8 .
Dd2 Dxb2 9 .
Hb1 Da3 10. e5 dxe5 11. fxe5 Rfd7 12 .
Bc4 Bb4 13 .
Hb3 Da5 14 .
O-O O-O 15 .
Bf6 ! ? Í árdaga " eitraða peðs " afbrigðisins vissu menn ekki að svartur getur varist þessari atlögu með 15 .
...
Rxf6 16. exf6 Hd8 17 .
Hxb4 Dxb4 18 .
Dg5 g6 o.s.frv. 15 .
...
gxf6 ? 16 .
Dh6 Dxe5 17 .
Rf5 ! exf5 18 .
Re4 ! Hver þrumuleikurinn á fætur öðrum .
Riddarinn opnar leið fyrir hrókinn á b3 .
-sjá stöðumynd- 18 .
...
Bd2 19 .
Rxd2 Dd4 + 20 .
Kh1 Re5 21 .
Hg3 Rg4 22. h3 De5 23 .
Hf4 De1 24 .
Rf1 Dxg3 25 .
Hxg4 + Dxg4 26. hxg4Rd7 27 .
Rg3 Kh8 28 .
Bd3 Hg8 29 .
Bxf5 Hg6 30 .
Bxg6 fxg6 31 .
Re4 b5 32. g5 Bb7 33 .
Rxf6 Rf8 34 .
Dh2 Bc8 35 .
De5 Re6 36 .
Rd7 + - og Evans gafst upp .
Helgi Ólafsson helol@simnet.is 