ASÍ gefur neytendum kost á því að senda inn ábendingar um hækkað eða lækkað vöruverð á síðunni Vertu á verði .
Þar má meðal annars finna eftirtaldar ábendingar : Katrín bendir á verðhækkun í Bónus á Ísafirði .
Blaðlaukur hefur hækkað um 150% á 7 vikna tímabili .
Úr 298 kr þann 2. mars í 639 kr. þann 21. apríl .
Daníel bendir á mikla verðhækkun í Bauhaus .
Þar var Bonde-steinn á 59 kr stykkið þann 8. júní 2012 en kostaði 103 kr. þann 13. apríl sem gerir tæplega 75% hækkun .
Kolbrún segir frá talsverðri hækkun í Söstrene Grene , Smáralind , á lakkrís .
Poki af Panda lakkrís kostaði 335 kr þann 5. apríl en viku seinna hafði verðið hækkað í 375 krónur eða um 40 krónur pokinn .
Oddur bendir á að rúnnstykki kosti 50 krónur alla daga í Bernhöftsbakaríi .
Annars staðar er verðið á þeim á bilinu 100-125 krónur .
