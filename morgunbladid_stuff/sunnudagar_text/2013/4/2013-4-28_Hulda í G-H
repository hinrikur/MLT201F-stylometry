Hulda Vilhjálmsdóttir myndlistarkona opnar á laugardag fyrstu sýninguna í nýju sölugalleríi , Gallerí H , eða G-H .
Galleríið er á annarri hæð veitingahússins Santa Karamba að Laugarvegi 55b .
Í galleríinu verða sýnd verk ungra listamanna og ný sýning opnuð mánaðarlega .
Hulda hefur verið ötul við sýningahald á undanförnum árum og vakið athygli fyrir málverk sem lýst hefur verið sem persónulegum , orkuríkum og áhrifamiklum .
Í tilkynningu segir að stefnt sé að því að selja í galleríinu " unga myndlist til innlendra safnara og óbreyttra borgara á viðráðanlegu verði " .
Gallerí H er opið mánudaga til laugardaga frá klukkan 11 - 23 .
