Gestir kammerhópsins Elektra Ensemble á tónleikum á Kjarvalsstöðum á sunnudagskvöldið klukkan 20 , verða Katie Buckley hörpuleikari og Frank Aarnink slagverksleikari sem mynda dúettinn Duo Harpverk .
Saman flytja þau nýlega og áhugaverða tónlist , meðal annars eftir nígeríska tónskáldið Ayo Oluranti , Japanann Toru Takemitsu og Grammy-verðlaunahafann Jennifer Higdon .
Þau flytja jafnframt verk sem samin hafa verið sérstaklega fyrir þessa tónleika af þeim Oliver Kentish , Ásbjörgu Jónsdóttur , Bergrúnu Snæbjörnsdóttur og Gísla Magnússyni .
" Okkur í Elektru finnst mjög skemmtilegt að hafa samband við listamenn sem við lítum upp til , " segir Helga Björg Arnardóttir klarinettuleikari þegar hún er spurð út í samstarf hópanna .
" Þau Frank og Katie eru að vinna að gríðarlega spennandi hlutum .
Við hugsuðum okkur því gott til glóðarinnar þegar við leituðum eftir samstarfi við þau .
" Hún segir efnisskrána mjög fjölbreytilega .
" Eitt tónverkið er sjónlistaverk í leiðinni og annað flutt af myndbandi.Þetta verður upplifun fyrir augu og eyru .
" Elektra Ensamble skipa auk Helgu Bjargar þær Ástríður Alda Sigurðardóttir , Emilía Rós Sigfúsdóttir , Gunnhildur Daðadóttir og Margrét Árnadóttir .
