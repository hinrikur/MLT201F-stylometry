Björk Jakobsdóttir , leikkona og höfundur leikverka , er hætt að nenna að reikna út hvað hún eyðir miklu í mat .
Hún reynir bara að spara eins og hún getur .
Til heimilismanna og gæludýra teljast 4 manneskjur , ein tík , fjórir hestar og sá fimmti er á leiðinni .
Hvað áttu alltaf til í ísskápnum ? Mjólk , ost og skinku .
Hvað fer fjölskyldan með í mat og hreinlætisvörur á viku ? Alltof mikið , er hætt að nenna að reikna það út .
Reyni bara að spara eins og ég get .
Hvar er helst keypt inn ? Bónus , Fjarðarkaup og Krónan .
Myndi versla meira í Krónunni og Fjarðarkaup ef þeir væru ekki með svona rándýran hundamat .
Það er ódýrara að kaupa slátur fyrir hundinn en hundamat í Krónunni og Fjarðarkaup .
Bónus klárlega malar verðlagningu í hundamat , þess vegna fer ég oftast þangað af því að ég nenni ekki að fara í margar verslanir til að kaupa í matinn .
Hvað freistar helst í matvörubúðinni ? Allt gúrmei-dótið sem þeir bjóða upp á í Fjarðarkaup .
Elska heilsu- og lífrænu vörurnar .
Vildi bara óska að verðið væri þannig að almenningur hefði efni á að kaupa það oftar Hvernig sparar þú í heimilishaldinu ? Með því að hafa allt heimilisfólk í stanslausri megrun ! ! Nei djók .
Aldrei fara svangur í búðina , ekki gera magninnkaup af því það skemmist bara .
Kaupa bara það sem maður þarf hverju sinni .
Læra svo að búa til góðar eggjakökur úr afgöngum .
Hvað vantar helst á heimilið ? Heimilisþrif ! ...
en ég bara tími ekki að borga fyrir það og eyði því töluverðum tíma í að röfla og hafa áhyggjur af því að það sé ekki nógu vel þrifið heima hjá mér Eyðir þú í sparnað ? Já , ég eyði í sparnað .
Ég nenni ekki að vinna eins og geðsjúklingur níræð í göngugrind .
Upphæðin sem gæti farið í heimilisþrif fer í sparnað .
Ég vil frekar hafa ryk í gluggakistum en að þurfa að hafa áhyggjur af því hvaða leikrit ég set upp næst 95 ára .
Þó ég sé hress , sexý og svaka ungleg þá veit ég ekki hverjir nenna að koma að horfa á mig leika tíræðisaldri .
Skothelt sparnaðarráð : Skella sér á Blakkát í Gaflaraleikhúsinu .
Ódýr leikhúsmiði með fullt af hlátri og sparar rándýra sálfræði- og áfengismeðferð .
