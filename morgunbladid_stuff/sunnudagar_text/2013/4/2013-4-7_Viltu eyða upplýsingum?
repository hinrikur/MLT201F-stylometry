Á netinu má finna ógrynni af persónulegum upplýsingum .
Til dæmis lélegar myndir , illa ígrunduð tilsvör í kommentakerfum og misheppnaðar bloggfærslur .
Stórblaðið The Guardian birti nýverið nokkur ráð um hvernig hægt er að eyða netdraugum fortíðarinnar .
1 .
Ef þú ert með fésbókaraðgang stilltu hann þá þannig að hann sé ekki opinn almenningi .
2 .
Skoðaðu myndirnar þínar á fésbókinni og afmerktu þig af þeim sem þú vilt ekki að sjáist .
3 .
Ef þú ert með blogg hjá Google sem þú vilt eyða , lokaðu þá Google-prófílnum þínum .
Allar bloggfærslur og athugasemdir frá þér eyðast þá sjálfkrafa .
4 .
Ef þú hefur verið með Tumblr eða Wordpress blogg , eyddu því þá líka .
5 .
Athugaðu hvort þú getur eytt athugasemdum þínum við spjallþræði á netinu .
Ef þú getur ekki eytt þeim sjálf ( ur ) , athugaðu þá hvort stjórnendur síðunnar geti gert það fyrir þig .
6 .
Fjarlægðu allar myndir sem þú hefur sett inn á síður eins og Flickr eða Fésbók .
Leitaðu að myndum á Google og reyndu að eyða þeim út líka .
7 .
Sláðu nafnið þitt inn í leitarvélar og sjáðu hvað þú finnur .
8 .
Allt sem þú hefur skrifað eða sett inn á netið ( fyrir utan Fésbók ) gæti setið fast inni á Internet Archive , en það er síða sem sækir reglulega upplýsingar af netinu og geymir þær .
9 .
Þrátt fyrir að þú hafir eytt öllu sem þú fannst um þig í leitarvélunum þá er hægt að finna upplýsingar með því að slá inn önnur leitarorð en nafnið þitt .
Einnig geta komið upp myndir þar sem þín er getið í myndatexta þrátt fyrir að þú sért ekki merkt ( ur ) á sjálfri myndinni .
10 .
Ef þú vilt vera mjög var / vör um þig skaltu ekki nota leitarvélina Google en hún geymir alla þína leitarsögu .
Það er þó enginn hægðarleikur að eyða öllum upplýsingum um sjálfa ( n ) sig af netinu og litlar líkur á að nokkrum hafi tekist það .
Að minnsta kosti eru engar upplýsingar til um það á netinu .
kbj3@hi.is 