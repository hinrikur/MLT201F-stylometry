Lokaumferðir áskorendamótsins í London buðu skákáhugamönnum um heim allan uppá magnað sjónarspil .
Þá var sú staða komin upp að Armeninn Levon Aronjan hafði misst af lestinni en Vladimir Kramnik , sem hafði gert jafntefli í öllum skákum sínum í fyrri umferðinni , fór mikinn og vann hverja viðureigninni á fætur annarri .
Á föstudaginn langa gerðist það að " jókerinn " Vasilí Ivantsjúk vann Magnús Carlsen með svörtu í 90 leikjum en Aronjan missti af auðfengnu jafntefli gegn Kramnik , sem með sigri komst í efsta sætið .
Norðmaðurinn sýndi magnaðan skapgerðarstyrk í 13. umferð sem tefld var á páskadag er hann vann Radjabov með svörtu í 89 leikjum .
Þar sem Kramnik tókst ekki að fá meira en jafntefli gegn Gelfand voru Kramnik og Magnús jafnir að vinningum en staða Norðmannsins hafði batnað verulega því að " vaknað " hafði merkur bálkur , úrskurðarregla nr. 2 sem þýddi að fleiri sigrar í mótinu giltu ef innbyrðis viðureignum efstu manna lyki með jafntefli .
Sviðið fyrir lokaumferðina : Magnús var með hvítt á Svidler en Kramnik með svart gegn Ivantsjúk , sem hafði tapað fimm skákum mótinu .
Áhorf á þessar skákir á hinum ýmsum vefsvæðum sló öll met .
Magnús missti þráðinn í flókinni miðtaflsstöðu í tímahraki og tapaði .
Hann varð að treysta á hinn óútreiknanlega Ivantsjúk sem brást ekki að þessu sinni og vann Kramnik örugglega .
Lokaniðurstaðan varð þessi : 1 .
– 2 .
Carlsen og Kramnik 8 ½ v .
( af 13 ) 3 .
– 4 .
Aronjan og Svidler 8 v .
5 .
– 6 .
Gelfand og Grischuk 6 ½ v .
7 .
Ivantsjúk 6 v .
8 .
Radjabov 4 v .
Magnús Carlsen sem er aðeins 22 ára hefur unnið réttinn til að skora á heimsmeistarann Anand .
Tal var tæpra 23 ára þegar hann varð áskorandi Botvinniks og Kasparov var nýorðinn 21 árs þegar tefldi um titilinn við Karpov .
Þá fór áskorendakeppnin fram með einvígisfyrirkomulagi sem verður að teljast heppilegra keppnisform ; í London var Magnús Carlsen staddur á málsvæði sjö stórmeistara sem allir fæddust í gömlu Sovétríkjunum .
Einvígið við Anand er á dagskrá í nóvember á þessu ári .
Eins og svo oft áður lá styrkur Magnúsar í góðri endataflstækni og mikilli seiglu .
Byrjanir hans þykja ekki sérlega skarpar en hann tengir þær vel við stöðurnar koma upp í miðtöflunum .
Hans besta skák kom sennilega í 10. umferð : Magnús Carlsen – Boris Gelfand Sikileyjarvörn 1. e4 c5 2 .
Rf3 Rc6 3 .
Bb5 Í tapskákinni við Ivantsjúk valdi Magnús að opna taflið með – d4 .
3 .
...
e6 4 .
O-O Rge7 5 .
He1 a6 6 .
Bf1 d5 7. exd5 Rxd5 8 .
4 Rf6 9 .
Be3 cxd4 10 .
Rxd4 Bd7 11. c4 Rxd4 12 .
Bxd4 Bc6 13 .
Rc3 Be7 14. a3 a5 15 .
Dd3 O-O 16 .
Had1 Dc7 17 .
Be5 Db6 18 .
Dg3 Hfd8 19 .
Hxd8 Dxd8 20 .
Hd1 Db6 ? Sennilega eina ónákvæmni Gelfands .
Hann gat leikið 20 .
...
Df8 sem heldur vel í horfinu .
21 .
Bd4 ! Db3 21 .
..
Da6 er vel svarað með 22. b4 .
22 .
Hd3 Dc2 23. b4 axb4 24. axb4 Rh5 25 .
De5 Bf6 26 .
Dxh5 Bxd4 27 .
Hxd4 Dxc3 - sjá stöðumynd - 28 .
Da5 ! Með hugmyndinni 28 .
...
Hxa5 29 .
Hd8 + og mátar .
28 .
...
Hf8 29 .
Db6 e5 30 .
Hd1 g6 31. b5 Be4 32 .
Df6 h5 33. h4 Bf5 34 .
Hd5 Dc1 35 .
Dxe5 Be6 36 .
Hd4 Ha8 37 .
De2 Kh7 38 .
Hd1 Dc3 39 .
De4 Ha1 40 .
Hxa1 Dxa1 41. c5 Dc3 42 .
Dxb7 De1 Hótar 43 .
...
Bc4 .
En áætlun Magnúsar er einföld og snjöll .
43. b6 Bc4 44 .
Df3 Dxf1 45 .
Kh2 Db1 46. b7 Db5 47. c6 Bd5 48 .
Dg 3 - og svartur gafst upp .
Helgi Ólafsson helol@simnet.is 