Sölutölur síðustu mánaða undirstrika það að borðtölvan fer halloka og ekki bara borðtölvan heldur eiga fartölvur líka á brattann að sækja .
Æ algengara er að fólk sem vill fá sér aukatölvu á heimilið grípi spjaldtölvu og það er spá mín að slík apparöt eigi enn eftir að sækja í sig veðrið .
Mikill áhrifavaldur í þeirri þróun er iPadinn , en fleiri hafa sótt inn á markaðinn , til að mynda Microsoft , Google / Asus , Samsung og Amazon , sem ýmist bjóða tölvur með Windows eða Android .
Fujitsu sendi á dögunum frá sér forvitnilega Android-vél , Stylistic M702 , sem er frekar ætluð fyrirtækjum en almenningi .
Eins og gefur að skilja skiptir miklu að spjaldtölvur séu ekki bara hraðvirkar og liprar heldur verða þær að vera sterkbyggðar , því notandi er sífellt að handfjatla þær , leggja frá sér og lyfta upp , stinga í skjóðu og taka úr .
Því til viðbótar er rétt að hafa áhyggjur af raka og ryki og fyrirtæki hafa svo áhyggjur af öryggismálum ; það gefur augaleið að einfalt er að stela svo léttum og meðfærilegum tækjum og þá eru öll gögn á þeim í uppnámi .
Á Stylistic M702 er fingrafaralesari og dulritunarhugbúnaður til að tryggja gagnaöryggi og eins ýmislegur hugbúnaður til að auðvelda tengingu við viðskiptahugbúnað .
Ekki er þó allt talið því vélin er ryk- og rakavarin og meira en það reyndar , því hún er vatnsheld .
Vatnsvörn vélarinnar er í hæsta IP-flokki , IPX5 , 7 og 8 , en 6 segir að hún standist það að sprautað sé á hana vatni á allar hliðar , 7 að hún þoli að fara á eins metra vatnsdýpi og 8 að hún þoli að vera langtímum í meira en metradjúpu vatni .
Hvað rykið varðar þá er hún með stuðulinn IP5X sem er sá næsthæsti .
Ekki lagði ég í að prófa vélina með því að fara með hana í sund eða ámóta , en það mátti sjá Stylistic-vél á fullu í kafi á UT-sýningunni í Hörpu fyrir stuttu .
Á vélinni er Android 4.0.4 Ice Cream Sandwich og ekki uppfærsla í boði sem stendur í það minnsta .
Örgjörvinn er Nvidia Tegra 3 AP37 , 1,7 GHz fjögurra kjarna ARM Cortex .
Vinnsluminni í vélinni er 2 GB en gagnaminni 32 GB og rauf fyrir MicroSD kort sem getur verið 2 GB SD , 32 GB SDHC eða 64 GB SDXC .
Rafhlaðan er framúrskarandi , eða það fannst mér í það minnsta eftir að hafa prófað vélina .
Ég tímamældi ekki endinguna , en framleiðandi gefur upp að hún endist í fimmtán tíma notkun .
Myndavélin að framan er 1,2 milljón dílar , en 8,1 milljón á bakinu og með sjálfvirkum fókus .
* Skjárinn er 10,1 " TFT-skjár , WUXGA , í hlutföllunum 16:10 og með upplausnina 1920 x 1200 dílar .
Mjög bjartur og skemmtilegur .
Hann er með sérstakri lýsingu til að auðveldara sé að nota hann utan dyra og glerið styrkt .
Grafíkörgjörvinn styður fulla háskerpu að 1080p .
* Með tölvunni fylgir hleðsluvagga og straumbreytir sem tengist þá vöggunni , en annars hleður maður græjuna í gegnum USBtengið með því að tengja hana við tölvu .
Ekki er nema eitt Micro-USB tengi á henni , en það er rauf fyrir SIM-kort og það má vera 4G .
Árni Matthíasson 