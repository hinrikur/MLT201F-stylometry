Belgíski píanóleikarinn Katia Veekmans heldur tónleika í bókasal Þjóðmenningarhússins á sunnudag klukkan 14 .
Veekmans er einn kunnasti píanóleikari sinnar kynslóðar í Belgíu .
Hún kemur reglulega fram sem einleikari víða á meginlandi Evrópu og nokkrir diskar hafa komið út með leik hennar og hlotið góða dóma .
Veekmans er stödd hér á landi við gestakennslu í Listaháskólanum en hún er prófessor við Tónlistarháskólana í Brussel og Maastricht .
Á efnisskrá tónleikanna eru sónötur og rapsódíur eftir tónskáldin Franz Schubert og Franz Liszt .
Aðgangur að tónleikunum er ókeypis fyrir tónlistarnema .
