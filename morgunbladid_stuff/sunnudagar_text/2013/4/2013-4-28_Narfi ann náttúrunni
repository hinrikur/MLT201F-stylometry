Ungur Patreksfirðingur , Narfi Hjartarson , nemandi í 10. bekk í Patrekskóla , var meðal þeirra sem fengu nafnbótina Varðliðar umhverfsins sem veitt var á degi umhverfisins , 24. apríl síðastliðinn .
Umhverfisráðuneytið stóð að þessu og afhenti umhverfisráðherra , Svandís Svavarsdóttir , verðlaun og viðurkenningar .
Narfi hefur verið í fararbroddi í umhverfismálum í heimabyggð sinni .
Hann stofnaði Facebook-síðuna Fegrunarátak Patreksfjarðar og fjallar þar um umhverfismál og ræktun .
" Hann fer víða um sitt nánasta umhverfi vopnaður myndavél og tekur myndir af því sem betur mætti fara og kemur með uppbyggilegar ábendingar um umbætur , " segir í umsögn valnefndar sem taldi frumkvæði Narfa til eftirbreytni .
Nemendur 5. og 6. bekk Kerhólsskóla í Grímsnesi og nemar í 7. bekk Melaskóla í Reykjavík voru einnig útnefndir varðliðar .
Grímsnesingar fyrir söfnun á smáraftækjum og Vesturbæjarbörnin fengu nafnbótina góðu fyrir leikrit um umhverfismál .
Brautryðjendur til fyrirmyndar Íslenskir fjallaleiðsögumenn hlutu verðlaunin Kuðunginn fyrir að vera brautryðjendur í náttúruvænni ferðamennsku og fyrir umhverfisvæn sjónarmið .
Umhverfisvernd er , að sögn dómnefndar , leiðarstef fyrirtækisins og kröfu um sjálfbæra ferðamennsku hefur verið sinnt .
" Brautryðjandastarf þess er öðrum til fyrirmyndar , " segir nefndin .
sbs@mbl.is 