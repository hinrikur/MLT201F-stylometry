" Mér var alveg rosalega kalt stundum og svo leit maður í kringum sig og sá aðra skeggjaða menn vera nánast að frjósa .
Samt elska ég Ísland og ég er alvarlega að spá í að kaupa mér hús þarna , " sagði Kit Harington , leikari úr Game of Thrones , í viðtali við Daily Star í vikunni .
Kit leikur Jon Snow í þáttunum og undi hag sínum vel í Mývatnssveit þar sem þáttaröðin var tekin upp .
Segja kunnugir að Harington renni hýru auga til sælureitsins í Birkilandi sem er frístundabyggð í Mývatnssveit .
Svæðið er í grónu hrauni í landi Voga með birkiskógi allt um kring og fallegt útsýni um þessa mögnuðu sveit .
Hlutverkið hefur vakið verðskuldaða athygli á Harington en hann reynir að halda sér á jörðinni .
" Um daginn var ég að kaupa mér kjúkling í matinn og þá var ég myndaður í bak og fyrir .
Ég skil það ekki alveg ef ég á að vera hreinskilinn , " segir Íslandsvinurinn .
