1 Söngvarinn Þór Breiðfjörð fer yfir feril sinn í tali og tónum í Salnum í Kópavogi laugardaginn 20. apríl kl. 20:30 .
Þór flutti heim sl. vetur til að syngja hlutverk Jean Valjean í söngleiknum Vesalingunum eftir farsælan feril erlendis .
2 Málþing um Eirík Magnússon ( f. 1833 – d. 1913 ) bókavörð í Cambridge haldið í Þjóðarbókhlöðu 20. apríl kl. 14-16 : 30 .
Á sama tíma er opnuð sýning um Eirík sem var mikilvirkur þýðandi og útgefandi ýmissa fornrita .
3 Rakel Pétursdóttir safnafræðingur verður með leiðsögn um sýningarnar Gamlar gersemar og Erlendir áhrifavaldar í Listasafni Íslands 21. apríl kl. 14 .
Hér má sjá verk úr safneign Listasafnsins sem áhugavert er að skoða með hliðsjón af samspili íslenskrar og erlendrar listar en tíundi hluti safneignar er eftir erlenda listamenn .
4 Norræna bíóleikhússýningin The Gerpla Drive verður sýnd í Tjarnarbíói bæði laugardags- og sunnudagskvöld kl. 20 .
Meðal leikara er Þórey Sigþórsdóttir en verkið fjallar um hrun í bæði efnahagslegum og persónulegum skilningi .
Leikstjóri og höfundur er Arn-Henrik Blomqvist .
5 Ari Þór Vilhjálmsson og Svanur Vilbergsson leika á fiðlu og gítar á tónleikum í bókasal Þjóðmenningarhússins 20. apríl kl. 17 .
Á efnisskránni eru verk eftir N. Paganini , A. Piazzolla og A. Ourkouzounov .
