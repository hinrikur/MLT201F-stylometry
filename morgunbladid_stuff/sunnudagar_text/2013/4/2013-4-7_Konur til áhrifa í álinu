Álfyrirtækið Alcoa hlaut á dögunum alþjóðleg jafnréttisverðlaun Catalyst fyrir árið 2013 .
Þetta var tilkynnt á ráðstefnu í New York , þar sem Janne Sigurðsson , forstjóri Fjarðaáls var meðal ræðumanna .
Í frétt frá Alcoa segir að góður árangur í jafnréttismálum sem Fjarðaál á Reyðarfirði , Íslandsdeild Alcoa , hefur náð , eigi þátt í þessu .
Góð gildi og stefnur Catalyst er sjálfseignarstofnun , sem sinnir rannsóknum og greiningum á sviði jafnréttismála með það fyrir augum að efla atvinnutækifæri kvenna .
Fulltrúar Catalyst heimsóttu Fjarðaál sl. haust sérstaklega í þeim tilgangi að skoða stjórnskipulag , með tilliti til kynjahlutfalla og fleiri þátta .
Coca Cola og Unilever , auk Alcoa , fengu jafnréttisverðlaun Catalyst að þessu sinni .
Alcoa hefur um árabil unnið markvisst að því að fjölga konum í starfsliði sínu , en karlar hafa til þessa verið ráðandi í áliðnaði .
Konur fimmtungur starfsmanna Hjá Fjarðaáli er staðan annars sú að konur eru fimmtungur starfsliðsins í heild , í framkvæmdastjórn er hlutur þeirra 27% , konur eru 10% leiðtoga í framleiðslu og 21% vél- og tækjastjóra eru konur .
Sem löggiltir iðnaðarmenn eru konur 6% þess starfsmannahóps .
sbs@mbl.is 