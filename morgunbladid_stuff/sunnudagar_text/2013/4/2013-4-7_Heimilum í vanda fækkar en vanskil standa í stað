Almennt séð má segja að íslenskum heimilum sem eiga í fjárhagsvanda hafi fækkað frá árinu 2011 .
Þetta kemur fram í Lífskjararannsókn Hagstofu Íslands 2012 sem hermt er af í Hagtíðindum sem komu út fyrir helgi .
Vanskil húsnæðislána eða leigu standa þó í stað .
Á meðfylgjandi töflu má sjá að á sama tíma og vanskil húsnæðislána / leigu í aldurshópnum 50 til 59 ára lækkuðu nokkuð milli ára stóðu þau svo að segja í stað hjá aldurshópnum 30 til 39 ára .
Heldur seig meira að segja á ógæfuhliðina frá fyrra ári .
Steinn Kári Steinsson , umsjónarmaður Hagtíðinda , hefur ekki skýringu á þessu en bendir á að fólk á fertugsaldri eigi almennt í mestum erfiðleikum með afborganir af húsnæðislánum eftir hrun .
" Þetta fólk kom á slæmum tíma inn á húsnæðismarkaðinn og virðist vera að súpa seyðið af því .
Þetta á raunar við um flestar breytur sem við skoðuðum , " segir hann .
Eiga auðveldara með að ná endum saman Hafa ber í huga að hlutfall þeirra sem lent hafa í vanskilum með húsnæðislán eða leigu eða önnur lán er af öllum heimilum en ekki bara þeim sem eru með lán eða borga leigu .
Heimilin eiga auðveldara með að ná endum saman og takast á við óvænt útgjöld árið 2012 en árið 2011 .
Á árunum 2010 til 2012 voru um það bil 10% heimila í vanskilum með húsnæðislán eða leigu á síðustu 12 mánuðum en 7% árið 2009 og 5,5% árið 2008 .
Svarendur rúmlega 27% heimila töldu húsnæðiskostnað þunga byrði árið 2012 og er það nokkur lækkun frá fyrra ári þegar hlutfallið var tæp 32% .
Þegar fjárhagsstaða heimilanna er greind eftir heimilisgerð kemur í ljós að einstæðir foreldrar eiga í mestum fjárhagslegum erfiðleikum .
Í þessum hópi voru 21,5% heimila í vanskilum með húsnæðislán eða leigu og 22,3% í vanskilum með önnur lán .
Af heimilum einstæðra foreldra telja tæp 40% húsnæðiskostnað vera þunga fjárhagslega byrði og tæp 23% segja það sama um afborganir annarra lána en húsnæðislána .
Óvænt útgjöld erfið Mikill meirihluti einstæðra foreldra á erfitt með að ná endum saman eða 73,4% og rúm 68% einstæðra foreldra gátu ekki mætt óvæntum útgjöldum að upphæð 157 þúsund krónur .
Barnlaus heimili með fleiri en einn fullorðinn lenda síður en önnur heimili í vanskilum með húsnæðislán og önnur lán .
Slík heimili hafa meira fjárhagslegt svigrúm en önnur heimili en 23,4% þeirra gátu ekki brugðist við óvæntum útgjöldum og rúm 35% áttu erfitt með að ná endum saman .
