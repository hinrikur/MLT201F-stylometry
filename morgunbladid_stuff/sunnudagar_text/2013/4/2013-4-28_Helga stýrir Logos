Helga Melkorka Óttarsdóttir hæstaréttarlögmaður hefur tekið við faglegri framkvæmdastjórn Logos lögmannsþjónustu .
Hún tekur við starfinu af Gunnari Sturlusyni hæstaréttarlögmanni sem gegnt hefur starfinu síðustu ár .
Helga hóf störf hjá lögmannsstofunni árið 2001 og er meðal eigenda hennar .
Áður starfaði hún m.a. hjá Eftirlitsstofnun EFTA í Brussel og hefur hún í störfum sínum lagt megináherslu á samkeppnisrétt , Evrópurétt og félagarétt .
Helga Melkorka er fædd árið 1966 og lauk lagaprófi frá Háskóla Íslands 1991 .
Hún lauk gráðu í Evrópu- og alþjóðalögum , hlaut réttindi til málflutnings fyrir héraðsdómi 1999 og fyrir Hæstarétti 2011 .
Helga er gift Karli Þráinssyni , forstjóra ÍAV , og eiga þau fjögur börn .
Logos hefur alls sextíu lögfræðinga og tuttugu aðra starfsmenn í sínum röðum .
Starfa þeir bæði í Reykjavík og hjá útibúinu í London og sinna fjölþættum verkefnum fyrir umbjóðendur sína , einkum þá í viðskiptalífinu .
sbs@mbl.is 