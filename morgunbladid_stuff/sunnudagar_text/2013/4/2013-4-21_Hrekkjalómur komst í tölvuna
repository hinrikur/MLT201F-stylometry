Einhverjum hefur sjálfsagt þótt nóg um sjálfumgleði sjónvarpskonunnar Sigríðar Elvu Vilhjálmsdóttur þegar hún lagði spurninguna " Hvernig finnst þér ég standa mig í sjónvarpinu ? ( Ísland í dag ) " fyrir Bjarna Benediktsson , formann Sjálfstæðisflokksins , þegar hann sat fyrir svörum á Beinni línu á vef DV í vikunni .
Spurningin var þó ekki öll þar sem hún var séð , ef svo má að orði komast ...
Bjarni var reyndar ekki lengi að svara : " Æ , bara alveg óaðfinnanlega .
Alltaf svo einlæg .
" Sannleikurinn er hins vegar sá að sjónvarpskonan einlæga var alls ekki við tölvuna sína þegar spurningin var lamin á lyklaborðið .
Hún hafði brugðið sér frá skrifborðinu eitt augabragð , Facebook-síðan hennar var opin og Sigríður svo ljónheppin að Logi Bergmann Eiðsson , samstarfsmaður hennar á Stöð 2 , átt leið framhjá borðinu ...
Yfirmaður hrekkjalómsmála í lýðveldinu lætur sér yfirleitt ekki gott tækifæri úr greipum ganga .
Svo skemmtilega vill til að eiginkona hans , Svanhildur Hólm Valsdóttir , starfar sem aðstoðarmaður Bjarna Benediktssonar , þannig að líklega hefur Loga þótt hrekkurinn enn skemmtilegri en ella .
Sjónvarpsmaðurinn síkáti gaf á síðasta ári út Handbók hrekkjalómsins , eins og frægt er .
