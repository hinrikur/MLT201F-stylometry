Ef ég á að vera hreinskilinn þá er það við fataskiptin sem kuldinn bítur á mann .
Í sjónum er ég á fullu og svitna mikið .
Það eru aðeins hendur og fætur sem kólna meira .
Ég sef í tjaldi eða bíl og get aldrei þurrkað blautbúninginn almennilega .
Þannig að það að fara á fætur og fara í frosinn blautbúning er í rauninni eina skiptið sem ég finn fyrir kulda , " segir Ian Battrick sem nýverið gaf út bókina Numb Cold Water Surfing .
Ísland leikur þar stórt hlutverk .
" Ég elska Ísland og fólkið er yndislegt .
Að geta skellt sér í sjóinn hvenær sem er yfir sumartímann er magnað en enn betra er að fara yfir vetrartímann .
Ekki skemmir súkkulaðihjúpaður lakkrísinn , " segir hann og skellir upp úr .
Bókina gerir Ian til að fá fólk til að sleppa fram af sér beislinu .
Skella sér í smá ævintýri hvort sem það er yfir eina helgi , eitt ár eða jafnvel heila eilífð .
" Bókin sýnir sex ára ferðalög þar sem ég er að leita að öldum sem eru ekki troðnar af fólki .
Tim Nunn vinur minn tók allar myndirnar í bókinni sem er 208 síður .
Þarna erum við einir í náttúrunni og segjum sögur af okkur og öldunum .
Við lentum líka í ævintýrum með birni , fjallaljón og háhyrninga .
Eldgos á Íslandi , prófuðum slabbið í Skotlandi og keyrðum marga daga í Noregi .
Þetta er í raun óður til þess sem hefur ekki verið uppgötvað í heimi brimbretta .
" Ian vill helst ekki segja hvar hann var á brimbrettinu sínu hér við land því hann segir að þegar staðir eru nefndir þá fyllist allt af öðrum brimbrettamönnum .
" Það er líka bara virðing fyrir heimamönnum .
Öldurnar hérna við íslensku strandlínuna eru ekki eins stórar og reglulegar og á öðrum stöðum .
En fjölbreytnin hér við land er mikil og það að maður geti enn fundið öldu sem maður hefur ekki prófað og gert það nánast einn hefur mikið aðdráttarafl fyrir mig .
" Ian hefur grandskoðað alla strandlínu Íslands til að leita að öldum og sefur í bílaleigubíl á meðan .
" Það er nú aðallega vegna verðlagsins , " segir hann og hlær .
" Mér finnst bara betra að vakna við hliðina á öldunum með allt sem ég þarf við hliðina á mér .
" Ian hefur verið að þróa sinn eigin blautbúning sem nota má í köldum sjó og kallar hann Lunasurf .
" Ég prófaði nýjustu línuna í janúar á Íslandi .
Hann er 6,4 millimetrar að þykkt og virkaði ótrúlega vel .
Mér var allvega ekki kalt , " segir þessi hressi og káti ofurhugi .
