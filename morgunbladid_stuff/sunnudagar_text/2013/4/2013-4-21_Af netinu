Facebook er þessa dagana í gíslingu pólitískra stöðuuppfærslna en inn á milli leynast þó skemmtilegheit af ýmsu tagi .
Logi Bergmann sló á létta strengi í vikunni og bað Facebook-vini sína að íhuga hver væri munurinn á honum sjálfum og Hilmi Snæ .
Með Loga orðum ; " Hilmir Snær versus ég .
Ræðið : " Vinir hans lögðu honum lið í þessum samanburði og Guðfinnur Sigurvinsson útvarpsmaður var þeirra fyndnastur er hann skrifaði " Hvorugur , þið eruð báðir sooooo last season ! " Nokkru síðar kom eftirfarandi í ljós : Saga Garðarsdóttir kom í þátt Loga , Spurningabombuna , laumaðist í iPadinn hans og skrifaði þennan ódauðlega status .
Það vakti mikla athygli í vikunni þegar upp komst að starfsmaður á krabbameinsdeild Landspítalans hefði starfað þar í tvö ár án þess að hafa tilskilin réttindi sem hjúkrunarfræðingur .
Steinunn Ólína Þorsteinsdóttir leikkona vísaði í fréttina á Facebook og skrifaði þar að hún ætlaði að sækja um " heilaskurðlækningadjobb " .
Facebook-leikurinn Candy Crush er að gera allt vitlaust á samskiptamiðlinum og hið ólíklegasta , önnum kafna fólk , virðist samkvæmt meldingum á Facebook spila leikinn af kappi .
Listamaðurinn Hugleikur Dagsson sendir skilaboð til þeirra sem hanga í leiknum á síðuna sína í vikunni .
" Til allra sem hafa böggað mig fyrir að horfa of mikið á sjónvarp , lesa of mikið af myndasögum og fara of oft í bíó : Skemmtu þér vel í candy crush , " skrifar Hugleikur .
Gaukur Úlfarsson gerði góðlátlegt grín að félögum sínum á RÚV .
" Dálítil mistök hjá RUV að vera með Sigmar Gudmundsson og Jóhönnu Vigdísi að stjórna þessum umræðuþáttum .
Það væri ávísun á mikið betra sjónvarp ef Bubbi , Sigga Beinteins og Einar Bárðar sæu um þetta .
" 