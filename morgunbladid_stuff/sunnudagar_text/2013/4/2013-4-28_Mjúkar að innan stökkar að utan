Vöfflur er klassíkt að baka um helgar og bjóða í gott helgarkaffi .
Það getur verið skemmtilegt að leika sér dálítið með vöffludeigið og gera það óhefðbundið .
Vöfflurnar sem hér er gefin uppskrift að innihalda engin egg og eru meira í líkingu við hollenskar karamelluvöfflur sem kallast á hollensku " stroopwafel " .
Þær eru þunnar með karamellukenndu sýrópi á milli og hafa verið búnar til í Hollandi síðan seint á 18. öld .
Það má rekja til þess að bakarar í hollensku borginni Gouda bökuðu gjarnan kökur úr afgöngum , t.d. brauðmylsnu sem sýrópi var bætt saman við .
Áður fyrr voru fjölmargir slíkir vöfflubakarar í Gouda en árið 1960 voru 17 slíkar verksmiðjur í borginni .
Hefðin er sú að leggja vöffluna yfir bolla með heitum drykk .
Þannig verður vafflan mýkri að innan en stökk að utan og hið mesta góðgæti með góðu kaffi eða te .
Þetta má prófa fyrir þá sem baka vöfflurnar í panínigrilli og forma í hringlaga kökur .
VÖFFLU-SAMLOKUR MEÐ SÚKKULAÐISMJÖRI 1 bolli rjómi 1 ½ tsk vanilluessens 1½ bolli flórsykur 1½ bolli hveiti ¼ tsk kanill 1 msk kartöflumjöl Aðferð Hrærið rjómann og vanilluessens saman í hrærivél þar til að áferð rjómans hans er orðin nokkuð þétt en þó mjúk .
Sigtið saman flórsykurinn , hveitið , kanil og kartöflumjöl saman í skál , blandið saman og bætið síðan varlega saman við rjómann .
Setjið síðan plastfilmu yfir skálina og látið bíða við stofuhita í 30 mínútur .
Fyrir þá sem eiga panínígrill skal hita það við meðalhita og setja góða matskeið af deigi á miðju grillsins .
Lokið og bakið í um eina og hálfa mínútu .
Takið síðan vöffluna úr grillinu og notið um 5 cm breitt kökumót eða glas til að skera út köku úr deiginu .
Ef slíkt grill er ekki til á heimilinu má nota gamla , góða vöfflujárnið og gera þá litlar vöfflur úr deiginu .
Kælið vöfflurnar eða kökurnar og smyrjið síðan með súkkulaðismjöri .
En ýmist má bera fram kökurnar sem samlokur með súkkulaðismjöri á milli eða sem litlar vöfflur og þær má þá nota annað hvort á kaffiborðið eða jafnvel sem ískex með ís og heitri karamellusósu .
Ef þið búið til kökurnar í grillinu er rétt að benda á að hraðar hendur þarf að hafa við að móta kökurnar áður en deigið harðnar og verður illviðráðanlegt .
