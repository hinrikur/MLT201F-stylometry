Rannsóknir á líkamsfitu og áhrifum hennar hafa aukist gríðarlega á síðustu árum .
Vísindamenn eru sammála um að fita er okkur lífsnauðsynleg en offita getur skert lífsgæði .
Þó að offita geti haft slæm áhrif á önnur líffæri og leitt til sjúkdóma , er talið að hreyfingarleysi sé ekki síðri skaðvaldur .
Borghildur Sverrisdóttir borghildur74@gmail.com Áður fyrr var talið að fita væri óvirkur líkamsvessi og að fituuppsöfnun væri aðeins leið náttúrunnar til að geyma orku og nýta þegar í harðbakkann slær .
Á síðustu 25 árum hafa vísindamenn gert sér betur grein fyrir að fita er í raun risastór innkirtill , sem hefur mikil áhrif á allan líkamann .
Fita er þó ekki öll eins .
Fituvefurinn undir húðinni er til dæmis nauðsynlegur .
Hann ver okkur gegn meiðslum , hjálpar til við að berjast gegn sýkingum , græðir sár og framleiðir mikilvægt hormón sem meðal annars hjálpar til við að stjórna efnaskiptum .
Með árunum virðumst við missa þessa fitu sem sést best á því að hendur okkar verða grennri .
Margir fara þá frekar að safna fitu um sig miðja en rannsóknir hafa sýnt að offita um miðjuna er talin vera sú hættulegasta .
Hún leggst meðal annars á mikilvæg líffæri , myndar bólgur og skapar þannig óæskilegt álag .
Að draga úr offitu Læknar og vísindamenn hafa skoðað margar leiðir til að draga úr líkamsfitu og meðal annars velt fyrir sér hvort hægt sé að skera burtu slíka aukafitu .
Eins og oft áður var slíkt fyrst prófað á músum .
Vísindamenn í Albert Einstein College of Medicine at Yeshiva University skáru magafitu af of feitum músum og komust að því að þær lifðu lengur en mýs sem voru áfram of feitar .
Niðurstaðan var hins vegar ekki svo auðveld .
Nir Barzilai , einn af vísindamönnum Einstein College-hópsins , segir að ekki sé hægt að fjarlægja fitu úr innyflum fólks með öruggum hætti , þar sem hún er samtvinnuð æðum og líffærum .
Þá segir hann að fitusog fjarlægi töluvert af " góðu " fitunni undir húðinni sem er okkur nauðsynleg og hafa rannsóknir sýnt að slíkt leiði frekar til verri heilsu en betri .
Sterkasta vopnið til losna við þessa aukafitu sé að auka vöðvamassa líkamans , en aukinn vöðvamassi eykur efnaskipti líkamans .
Rannsóknir síðustu áratuga hafa leitt að ljós að vöðvar eru heldur ekki óvirk líffæri sem fá aðeins skilaboð frá heilanum , heldur eitt öflugasta kerfi líkamans og versti óvinur fitunnar .
Vöðvar vinna best gegn fitu Árið 2003 komust líffræðingarnir Mark Febbraio og Bente Pedersen að því að vöðvar væru í raun innkirtlalíffæri , líkt og fita .
Efling vöðva og uppbygging þeirra leiðir til efnaskipta sem þau kalla " myokines " og hefur jákvæð áhrif á fjölda líffæra .
Þetta styður Nathan LeBrasseur , vísindamaður hjá Mayo Clinic , sem segir að sífellt fleiri rannsóknir bendi til þess að sterkir vöðvar geti leitt til heilbrigðari lifrar , briss og jafnvel heila og þar með breytinga á hugarfari .
Í grein Bill Gifford " Your fat has a brain " er meðal annars sagt frá líffræðilegum breytingum sem fólk hefur upplifað með lífsstílsbreytingum sínum .
Þar er fjallað um hugarfarsbreytingar sem eiga sér stað gagnvart mat nú þegar þau hafa náð tökum á þyngd sinni og að þeim gangi betur að umgangast mat .
Líklegt að leptín hormónið spili hér inn í , en leptín , stundum kallað " sedduhormónið " , gefur frá sér skilaboð þegar við erum södd .
Rannsóknir hafa leitt í ljós að þetta hormón virðist vera ónæmara hjá of feitum sem fá síður eða seinna þessi skilaboð .
Rannsóknir hafa sýnt að hreyfing hjálpi til við að auka aftur næmi leptíns og að einstaklingurinn fái betri skilaboð um hvenær hann ætti að hætta að borða .
Hreyfing er aðalatriði Fitan sem slík er því ekki aðalógn heilsunnar , þó að hún geti sannarlega verið heilsuspillandi , heldur veldur hreyfingarleysið jafnvel enn meiri skaða .
Undir þetta tekur Bente Pedersen sem segir að það sé betra að vera feitur og duglegur að hreyfa sig , heldur en að vera grannur og latur .
Það hættulegasta sem of feitir geta er að hreyfa sig ekki .
http://www.outsideonline.com / fitness / Your-Fat-Has-a-Brainhttp : / / inflammation-metabolism.dk 