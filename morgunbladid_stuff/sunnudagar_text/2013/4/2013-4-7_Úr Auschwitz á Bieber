Um níutíu nemendur og fjórir kennarar úr Verzlunarskóla Íslands brugðu undir sig betri fætinum á dögunum og heimsóttu alræmdustu fangabúðir mannkynssögunnar , Auschwitz í Póllandi , þar sem meira en milljón manna , einkum gyðingar , féll fyrir hendi nasista í seinni heimsstyrjöldinni .
Ferðin var liður í sagnfræðinámskeiði þriðja árs nema , Á slóðum helfararinnar .
Námskeiðið hófst eftir áramótin og því var hópurinn vel undirbúinn þegar haldið var af stað .
Eigi að síður brá nemendunum þegar á hólminn var komið .
" Það var mikil upplifun að koma inn í gasklefana og skoða líkbrennsluofnana , " segir einn nemendanna , Davíð Örn Atlason .
" Það var líka átakanlegt að sjá klórför á veggjum eftir fangana .
Í safninu í Auschwitz I skoðuðum við líka föt og skó fanganna , þar á meðal barnaföt , og 7.600 kíló af hári sem rakað var af þeim .
" Auschwitz II er mun opnara svæði og þar fundu Verzlingar fyrir stingandi kuldanum en hátt í tíu stiga frost var þennan dag .
" Að hugsa sér aðstæðurnar sem fangarnir hafa mátt þola , " segir Davíð og ráðleggur engum að sækja búðirnar heim án undirbúnings .
" Við vissum út í hvað við vorum að fara en samt var þetta sláandi .
Þekking mín á helförinni dýpkaði við að koma þarna .
" Auk þess að koma í Auschwitz skoðaði hópurinn verksmiðju Oskars Schindlers , sem bjargaði fjölda gyðinga úr klóm nasista .
Að áliti Davíðs stóð tvennt upp úr í þeirri heimsókn , annars vegar að sjá skrifstofu Schindlers , óbreytta , og hins vegar að skoða stiga sem gegnir hlutverki í kvikmyndinni Schindler ' s List .
Hópurinn dvaldist í Kraká sem Davíð segir afskaplega fallega borg .
Áin Wis & lstrok ; a hafi sinn sjarma , eins kirkjurnar sem séu á hverju strái .
" Þeir eru greinilega trúaðir , Pólverjar .
" Hópferðinni lauk í Berlín en Davíð og nokkrir félagar hans ákváðu að framlengja sína dvöl um þrjá daga .
Þá notuðu þeir til að skoða borgina , stræti , múrinn og söfn , og sækja íþróttaviðburði .
Fyrst sáu þeir knattspyrnuleik milli Herthu Berlin og Bochum á ólympíuleikvanginum .
Heimamenn fóru með sigur af hólmi , 2:0 .
" Það var frábært að koma á völlinn , stemningin var góð og ekki spillti fyrir að Hólmar Örn Eyjólfsson var í liði Bochum .
Það var gaman að sjá hann spila .
" Daginn eftir skelltu félagarnir sér á handboltaleik og sáu lærisveina Dags Sigurðssonar , Füchse Berlin , tapa fyrir Flensborg , sem Ólafur Gústafsson leikur með .
Raunar er bróðir Davíðs , Arnór Atlason , líka á mála hjá Flensborg en hann er frá keppni vegna meiðsla um þessar mundir .
Rúsínan í pylsuendanum voru svo tónleikar með átrúnaðargoði æsku þessa heims , Justin Bieber , í O2-höllinni .
Davíð mætti vopnaður íslenska fánanum en þurfti að láta hann af hendi við innganginn – fánar voru stranglega bannaðir .
Hann segir Bieber hafa verið í banastuði og tryllt tónleikagesti , þar sem yngismeyjar voru í miklum meirihluta .
" Ópin voru eftir því og náðu hámarki þegar kappinn reif sig úr að ofan í lokalaginu .
" Spurður hvort þeir Verzlingar hafi verið elstu mennirnir á svæðinu skellir Davíð upp úr .
" Nei , ekki alveg .
Þarna var fullt af foreldrum með börnum sínum .
Þarna voru líka íþróttamaður ársins á Íslandi , Aron Pálmarsson , og fyrrnefndur Ólafur Gústafsson og skemmtu sér konunglega .
" 