Sigurður Garðarsson verkfræðingur hefur verið ráðinn yfirmaður rekstrar Sjómannadagsráðs Reykjavíkur og Hafnarfjarðar frá næstu mánaðamótum .
Hann tekur við af Ásgeiri S. Ingvasyni , sem nú lætur af störfum fyrir aldurs sakir eftir langt starf .
Sigurður útskrifaðist sem byggingaverkfræðingur og með MBA-gráðu frá Háskóla Íslands .
Hann hefur reynslu af byggingar- og þróunarverkefnum og hefur sl. sex ár unnið að uppbyggingu Nesvalla í Reykjanesbæ , sem er íbúðakjarni fyrir eldra fólk .
Sigurður er búsettur í Reykjanesbæ og kvæntur Ingveldi Möggu Aðalsteinsdóttur , en saman eiga þau tvö börn .
Sjómannadagsráð er , eins og segir í fréttatilkynningu , leiðandi þjónustu við aldraða og veitir um 1.000 manns í þeim hópi daglega þjónustu .
Rekur meðal annars Hrafnistuheimilin í Reykjavík , Hafnarfirði og Kópavogi auk þess að reka og leigja út þjónustuíbúðir .
sbs@mbl.is 