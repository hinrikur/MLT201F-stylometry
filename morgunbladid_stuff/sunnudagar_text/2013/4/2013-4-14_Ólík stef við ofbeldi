" Þetta var ofboðslega skemmtileg og vel heppnuð samvinna , " segir Tyrfingur Tyrfingsson , eitt ungu leikskáldanna þriggja sem eiga verk í sýningunni Núna ! sem frumsýnd var í Borgarleikhúsinu á föstudagskvöldið .
Verk Tyrfings nefnist Skúrinn á sléttunni en hin verkin eru Skríddu eftir Kristínu Eiríksdóttur og Svona er það þá að vera þögnin í kórnum eftir Sölku Guðmundsdóttur .
" Það mæddi svo sem ekki mikið á okkur höfundunum á lokasprettinum en álagið á leikstjórann , Kristínu Eysteinsdóttur , og leikarana var þeim mun meira .
Þetta small allt saman , " segir Tyrfingur .
Raddirnar í verkunum eru ólíkar en þau eiga það sameiginlegt að vera fersk og djörf og bregða upp áhugaverðri mynd af lífi Íslendinga í dag , að því er fram kemur í kynningu leikhússins .
Tyrfingur tekur undir þetta , verkin séu ólík en samt tengi einhverjir þræðir þau saman .
" Ég átta mig ekki alveg á því hvað það er , kannski er það bara gáfa leikstjórans .
" Hann nefnir líka ofbeldi .
" Verkin eru öll mismunandi stef við ofbeldi .
Samt er engin byssa í sýningunni og enginn sleginn .
Ég er að tala um andlegt ofbeldi .
Fólk notar það sem tæki til að lifa af .
Það er ákveðið meðvitundarleysi í gangi .
" Hann er hæstánægður með framlag leikaranna í sýningunni , þeir hafi verið mjög opnir og reiðubúnir að kafa djúpt .
" Leikararnir lögðu mikið á sig .
" Leikarar eru Unnur Ösp Stefánsdóttir , Lára Jóhanna Jónsdóttir , Valur Freyr Einarsson , Sigurður Þór Óskarsson , Hanna María Karlsdóttir og Þröstur Leó Gunnarsson .
Helga I. Stefánsdóttir hannar leikmynd og búninga , Björn Bergsteinn Guðmundsson leikmynd , Magnús Helgi Kristjánsson annast lýsingu og hljóðmynd semur Frank Þórir Hall .
Tyrfingur er hrifinn af fyrirkomulaginu .
" Maður veit aldrei að hverju maður gengur þegar nýtt verk er sett upp í leikhúsi og smekkur manna misjafn .
Með þessum hætti eru meiri líkur á því að leikhúsgestir finni eitthvað við sitt hæfi .
" orri@mbl.is 