Þórunn Högnadóttir , stílisti og ritstjóri tímaritsins Home Magazine , bauð nokkrum góðum vinkonum heim í ítalska veislu .
Þórunn er mikill fagurkeri sem finnst gaman að vera innan um fallega hönnun en hún er líka sælkeri sem nýverið uppgötvaði hvað pasta getur verið gott .
" Mér fannst pasta alltaf hálf bragðlaust þó að mér finnist ítalskur matur mjög góður .
Síðastliðin ár hef ég hins vegar vanið mig á að smakka sífellt meira pasta á ferðalögum og hef um leið prófað mig áfram með pastauppskriftir .
Ég hef alltaf haft gaman af því að elda en síðastliðin þrjú ár hefur þetta orðið ástríða hjá mér .
Ég get gleymt mér við að skoða uppskriftir á netinu fram á nótt , horfi mikið á Food Network og er líka farin að kaupa fleiri matreiðslubækur en aðrar bækur .
Svo get ég verið marga klukkutíma í eldhúsinu að dúlla mér og hef jafnvel undirbúninginn daginn áður með því að leggja hráefni í marineringu , " segir Þórunn og bætir við að foreldrar sínir hafi bæði eldað og pabbi hennar verið mikill " gúrmekall " svo að áhugann eigi hún ekki langt að sækja .
Þórunn segir að pasta sé nú á matseðlinum á heimilinu einu sinni í viku en auk þess eldar hún líka mikið úr laxi og kjúklingi og eldar mat frá ýmsum heimshornum .
Þórunn bauð heim til sín systur sinni , mágkonu og vinkonum úr þeim hópi sem hún heldur hvað mestu sambandi við og hittast þær reglulega yfir hádegismat eða kaffi .
Forrétturinn var skothelt , ítalskt ljúfmeti en Þórunn hætti við að gera litlar kökur úr geitarosti þar sem mörgum finnst slíkur ostur ekki góður .
Hún bendir á að pastaréttinn hafi hún líka prófað að gera með nautakjöti en einnig megi sleppa kjötinu alveg fyrir þá sem það vilja .
Eftirrétturinn olli Þórunni valkvíða en valið stóð á milli tveggja tertna .
" Ég er algjör kökukerling , " segir Þórunn en Baby Ruth kakan sem hún gefur hér uppskrift að er í miklu uppáhaldi hjá Þórunni .
" Ég hef bakað hana svo oft að það liggur við að ég geti gert það blindandi , " segir Þórunn í léttum dúr .
Kökuna gerir hún tvöfalda til að hún líti enn betur út á diski en Þórunn hefur líka gert hana fjórfalda .
Þá megi segja að kakan hafi verið í bandarískri yfirstærð og auk þess með viðbættu hnetusmjöri .
Baby Ruth bomba Fyrir 6-8 manns 8 eggjahvítur 4 dl sykur / hrásykur 2 dl púðursykur 1 msk lyftiduft 1 tsk salt 5 dl salthnetur , smátt saxaðar 40 stk saltkex , mulið smátt Aðferð Eggjahvítur og sykur er hrært vel saman og því næst bætt saman við salthnetum og saltkexi ásamt lyftidufti og vanilludropum .
Setjið í tvö form og bakið við 180° í 22 mínútur .
Kælið og setjið helming af kreminu á annan botninn , látið seinni botninn yfir og restina af kreminu , salthnetur settar yfir .
Gott er að hafa rjóma með kökunni .
Krem 8 eggjarauður 150 gr flórsykur 100 gr smjör 200 gr suðusúkkulaði Aðferð Eggjarauður og flórsykur hrært vel saman en smjör og súkkulaði brætt saman og síðan bætt úti eggjablöndu og hrært vel saman .
Grillað brauð með hráskinku og mozzarella 2 Chiabatta brauð 2 bréf af góðri hráskinku handfylli af ferskri basiliku , smátt söxuð smátt söxuð steinselja 2 stk ferskur mozzarella ostur 2 hvítlaukar ólífuolía Aðferð Skerið brauðið í sneiðar , berið hvitlauk á sneiðarnir og smá ólífuolíu .
Grillið síðan sneiðarnar í tvær mínútur á hvorri hlið , annað hvort í ofni eða á pönnu .
Rífið niður hráskinkuna og setjið á brauðið ásamt basiliku og mozzarellaostinum .
Setjið brauðið því næst inn í um 180° heitan ofn í nokkrar mínútur rétt til að bræða ostinn .
Stráið steinseljunni loks yfir áður en brauðið er borið fram .
Tagliatelle með sveppum , humar , klettasalati og truffluolíu Fyrir 6-8 manns 2 pokar ferskt tagliatelle 2 pokar klettasalat 50 gr smjör 5 hvítlauksrif 1 flaska truffluolía 2 box shiitake-sveppir 2 box kastaníu-sveppir 2 box portabello-sveppir Salt og pipar 1 kg humar 1 dl hvítvín 1 peli rjómi ( má sleppa ) 1 poki steinselja , smátt söxuð 1 stk góður parmesan ostur Aðferð Setjið smjörið á pönnu og steikið í því smáttskorinn hvítlaukinn og sveppina í 15 mínútur .
Bætið því næst 2 msk af truffluolíu saman við og rjómanum og látið sjóða í nokkrar mínútur .
Humarinn er steiktur á annari pönnu með hvítlauk , smá hvítvíni og salt og pipar .
Á meðan er tagliatelle soðið samkvæmt leiðbeiningum og síðan velt upp úr truffluolíunni .
Pastað er sett á disk og klettasalati , sveppablöndu , humar , ferskum parmesan og steinselju stráð yfir .
Athugið að ef villl má líka mýkja klettasalatið svolítið í sveppablöndunni .
