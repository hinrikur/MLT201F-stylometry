1 Helga Einarsdóttir , safnkennari Þjóðminjasafnsins , verður á sunnudag klukkan 14 með barnaleiðsögn um safnið þar sem kynjaverur verða sérstaklega skoðaðar .
Leiðsögnin tekur um 45 mínútur og er ókeypis .
2 Sýning um kvikmyndastjörnuna Judy Garland verður frumsýnd á Sögulofti Landnámssetursins í Borgarnesi á laugardagskvöld klukkan 20 .
Lára Sveinsdóttir segir dramatíska sögu þessarar horfnu stjörnu og syngur margar af helstu söngperlum hennar .
3 Í sýningarýminu Skotinu í Ljósmyndasafni Reykjavíkur , á sjöttu hæð Grófarhússins , hafa þeir Lárus Sigurðsson og Hallmar Freyr Þorvaldsson sett upp sýninuna Goð .
Hugmyndin var að sjá í hvaða hlutverkum gömlu guðirnir úr goðafræðinni væru í nútímanum .
Í aðalsal safnsins er áhrifarík sýning Guðmundar Ingólfssonar , Kvosin .
4 Í Útvarpsleikhúsinu verður á sunnudag klukkan 13.00 flutt leikritið Ský eftir Árna Ibsen í leikstjórn höfundar .
Í verkinu rifjar gamall maður , sem Rúrik Haraldsson leikur , upp ýmislegt úr sambúðinni við löngu látna konu sína .
Þess á milli sinnir seinni konan daglegum þörfum hans .
5 Í Ráðhúsi Reykjavíkur opnaði fyrir helgi fræðslusýningin " Frá stríðsmenningu til friðarmenningar .
" Hún fjallar um ógnina sem stafar af kjarnorkuvopnum og sett er fram krafa um að þessum vopnum verði útrýmt .
