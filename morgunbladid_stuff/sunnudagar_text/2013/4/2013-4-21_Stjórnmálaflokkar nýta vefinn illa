Einn reyndasti vefstjóri landsins , Sigurjón Ólafsson , hefur á vefsíðu sinni , Funksjon.net , tekið út vefi þeirra stjórnmálaflokka sem bjóða fram til alþingiskosninga í ár , með tilliti til efnis , skipulags , aðgengis og notkun samfélagsmiðla .
Niðurstaða Sigurjóns er að flestir flokkar þurfi að taka til í þessum málum , og vannýti þau tækifæri sem netið býður þeim upp á til að laða til sín kjósendur .
Að mati Sigurjóns er það Björt framtíð sem stendur sig best í vefmálum , halda úti virkum og vel hönnuðum vef sem innihaldi greinargóðar upplýsingar um framboðið og skalast fyrir farsímanotendur .
Sigurjón nefnir þó að það sé óþarfi að skipta vefnum upp í einn aðalvef og tvo undirvefi , líkt og Björt framtíð gerir .
Aðrir sem standa sig vel Að mati Sigurjóns standa Framsóknarflokkur , Vinstri græn og Sjálfstæðisflokkur sig einnig vel .
Framsókn er með vel skipulagðan og virkan vef , en líður fyrir að vefurinn sé ekki hannaður með farsímanotendur í huga , og ekki sé hægt að nálgast upplýsingar um hvernig er hægt að styrkja flokkinn á greinargóðan hátt .
VG er með skalanlegan og efnismikinn vef , en á forsíðu fá fréttir af starfi flokksins of mikið vægi á kostnað upplýsinga um stefnumál , að mati Sigurjóns .
Vefur Sjálfstæðisflokks er að sama skapi efnismikill og vel skipulagður , en Sigurjón nefnir að hann sé stofnanalegur og lítt spennandi , og ekki sé tillit tekið til farsímanotenda .
Þeir sem standa sig illa Verstu einkunnina fá hins vegar Hægri grænir , Lýðræðisvaktin og Samfylkingin .
Vefur Hægri grænna fær þá umsögn að hann sé viðvaningslegur , skipulag ruglingslegt og erfitt sé að átta sig á aðalatriðum .
Lýðræðisvaktin heldur úti " tætingslegum " vef að mati Sigurjóns .
Skipulag efnis er ábótavant , leiðarkerfið ruglingslegt og virkni lítil .
Samfylkingin virðist hins vegar misskilja vefinn að mati Sigurjóns .
Þar á bæ telur Sigurjón að reynt hafi verið að færa kosningabækling í vefútgáfu og megnið af efni vefsins séu tilvísanir í pdf útgáfur af prentefni .
Sigurjón segir vefinn virka eins og ein stór auglýsing , sem bitni mjög á trúverðugleika hans sem upplýsingaveitu .
Ennfremur segir hann það vekja athygli að á forsíðu vefsins séu sjö myndir af formanni flokksins .
Við talningu blaðamanns reyndust þær níu .
Greiningu Sigurjóns má skoða nánar á vef hans , www.funksjon.is 