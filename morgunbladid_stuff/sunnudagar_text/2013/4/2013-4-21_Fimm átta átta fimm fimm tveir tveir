Fyrir ekki svo mörgum árum vörðu leigubílastöðvar miklum fjármunum í að auglýsa símanúmerin sín .
Hrynjandin skipti máli þegar líma átti númerið inn í vitund neytenda til að auka líkur á að hringt yrði í viðkomandi stöð frekar en þá næstu .
Nú er öldin önnur og eigendur snjallsíma með Android kerfi geta hlaðið niður smáforriti sem hefur að geyma hnappa sem hægt er að ýta á til að hringja beint í hvaða leigubílastöð sem er hér á landi .
Engin ástæða virðist því lengur til þess að muna símanúmer stöðvanna , þótt þau séu mörg hver greypt í minni .
Smáforritið er aðgengilegt í vefverslun Google .
