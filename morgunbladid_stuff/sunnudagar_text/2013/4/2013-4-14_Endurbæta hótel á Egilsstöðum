Fimmtán ára afmæli Icelandair hótels Héraðs á Egilsstöðum var fagnað á dögunum sem og því að gerðar hafa verið miklar endurbætur á hótelinu og húsakynnum þar .
Opin rými hótelsins , það er gestamóttaka , veitingastaður og bar- og fundaraðstaða , hafa verið endurnýjuð og setustofu bætt við .
" Hlýleiki og notalegheit eru allsráðandi í hönnuninni sem ber austfirsk einkenni Lagarfljótsormsins , hreindýra og villtra berja .
Á sama tíma verður einnig boðið upp á meira úrval matar beint frá býli , austfirskar kræsingar upp á nýja vísu en í fyrsta sinn á Egilsstöðum verður boðið upp á High Tea sem og gómsæta barbita .
Þá verður nýjung að bjóða upp á Happy Hour , " segir í frétt frá Icelandair hotels .
Þjónusta og veislukostur Á Hótel Héraði geta gestir notið sveitakyrrðar , þó öll þjónusta sé einnig á staðnum og á hótelinu sjálfu .
Andrúmsloftið er viðkunnanlegt og þjónustan fagleg og vinaleg , segir í kynningu .
Eru þar tíundaðir möguleikar til afþreyingar og þess getið að á hótelinu bjóðist góð þjónusta og veislukostur sé á borðum .
sbs@mbl.is 