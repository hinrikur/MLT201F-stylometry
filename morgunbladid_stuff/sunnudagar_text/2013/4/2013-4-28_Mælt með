1 Mugsison ætti að fara létt með að fylla Sundlaugina í Álafosskvosinni af gestum á laugardag kl. 17 , þegar hann heldur útskriftartónleika sína frá LHÍ .
Hann er að útskrifast úr náminu Sköpun , miðlun og frumkvöðlastarf .
2 Óhætt er að hvetja alla , áhugamenn um listir sem aðra , að skoða útskriftarsýningu nemenda Listaháskóla Íslands í Hafnarhúsinu .
Þetta eru einhverjar vinsælustu og áhugaverðustu sýningarnar á hverju ári .
3 Merkum áfanga er fagnað í starfi Listaháskólans kl. 14 á laugardag þegar fyrsta samsýning meistaranema myndlistardeildar skólans verður opnuð í Hnitbjörgum , Listasafni Einars Jónssonar , sem er elsta nútímalistasafn landsins .
Sýnendur eru níu á sýningunni sem nefnist Kveikjuþræðir en meistaranámið hófst í fyrra .
4 Þungarokksveitirnar Sólstafir og Dimma koma fram á tónleikum sem hefjast í Edinborgarhúsinu á Ísafirði klukkan 22 á laugardagskvöldið .
Tónleikarnir eru hluti af tónleikaferðinni " Náttfararnir " og ætti koma sveitanna vestur að kæta alla málmhausa þar um slóðir .
5 Myndlistarmaðurinn og verkfræðingurinn Kristján Eldjárn opnar sýningu á málverkum í Mjólkurbúðinni í Listagilinu á Akureyri á laugardag klukkan 15 .
Á sýningunni eru ný abstraktverk unnin með blandaðri tækni .
