Ferskleiki og heilsa eru fyrstu orðin sem Völundi Snæ Völundarsyni , Völla Snæ , matreiðslumanni og öðrum eiganda Borg Restaurant , koma í hug þegar spurt er um áherslur staðarins þetta vorið .
" Eins og alltaf er lykilatriðið samt að maturinn sé góður .
Það er engin ástæða til að kljúfa mat niður í nifteindir , leyfum honum bara að njóta sín , " segir hann .
Völli segir matseðil hins nýja staðar koma til að taka breytingum eftir árstíðum og framboði á hráefni .
Seðillinn verði ekki meitlaður í stein , hann muni fara eftir stemningu og mörkuðum hverju sinni .
" Við erum mikið fyrir það að gera tilraunir .
" Sjávarréttir eru sérstakt áhugamál hjá Völla og gestir Borg Restaurant munu ekki fara varhluta af því á komandi misserum .
" Annars er markmið okkar einfalt : Við viljum vera samkeppnishæfir í verði og að fólki líði vel þegar það fer út .
Það má auðvitað ekki vera svangt en ekki of hlaðið heldur .
Hér gildir hið gullna meðalhóf .
" Lambaprime og misosósa Lamba prime 800 g lamba primesalt og pipar Lambið er kryddað með salti og pipar og grillað í 7-8 mínútur á hvorri hlið .
Miso-sesamsósa ½ dl rautt miso , ½ dl majones , ½ dl jógúrt , 2 msk .
sesamolía , 1 tsk .
chilliduft , 1 msk .
svört sesamfræ .
Öllu blandað saman .
Sætar kartöflur 2 sætar kartöflur , skrældar og skornar í báta , hvítlauks-chilliolía .
Sætu kartöflurnar eru grillaðar og síðan marineraðar í hvítlauks-chilliolíunni .
Hvítlauks-chilliolía 1 dl olía , 1 rautt chilli , saxað , 2 hvítlauksgeirar , saxaðir .
Öllu blandað saman og olían hituð í smá stund í potti .
Tígrisrækjur og ananas Tígrisrækjur 16 stk. tígrisrækjur , 1 lime , börkurinn , 1 sítróna , börkurinn , 1 appelsína , börkurinn , olía .
Börkurinn af ávöxtunum er rifinn með fínu rifjárni .
Rækjunum er síðan velt upp úr olíu og berkinum og grillaðar í 2-3 mínútur á hvorri hlið .
Ananassósa 1 ananas , ½ dl mirin , ½ dl eplaedik , 1 dl hvítvín , 2 anísstjörnur , 1 rautt chilli , saxað .
Ananasinn er skorinn í bita og allt soðið saman í u.þ.b. 5 mínútur og síðan maukað með töfrasprota .
Ávaxtasalat ¼ ananas , ¼ vatnsmelóna , ¼ mangó , ¼ rautt chilli , saxað , 1 msk .
mirinmynta , söxuð , 1 msk .
olía , salt Ávextirnir eru skornir í bita og öllu blandað saman .
Smakkað til með salti .
Langa með ávöxtum Langa 800 g langa 2 msk .
svört sesamfræ , 2 msk .
olía , ¼ rautt chilli , saxað , 15 g engifer , 1 hvítlauksgeiri , fínt rifinn , 2 msk .
soja , 2 msk .
fljótandi hunang , 1 dl olía .
Öllu blandað saman og fiskinum leyft að marinerast í a.m.k. 2 klst. Langan er grilluð í 3 mínútur á hvorri hlið og krydduð með salti og pipar í lokin .
Ávaxtasalsa 5 stk. döðlur , 5 stk. þurrkaðar apríkósur , 5 stk. þurrkaðar gráfíkjur , ¼ vatnsmelóna , ¼ ananas , ¼ mangó , 1 rautt chilli , saxað , 150 ml sætt hvítvín .
Fersku ávextirnir eru skornir í bita .
Þurrkuðu ávextirnir og döðlurnar eru skorin í bita og soðið upp á þeim og chilliinu í hvítvíninu .
Það er síðan látið kólna og fersku ávöxtunum bætt út í .
Smakkað til með salti .
BBQ-sósa Safi úr einni sítrónu , ½ bolli tómatsósa , ¼ bolli sojasósa , 1 bolli hunang , ½ bolli hvítvínsedik .
Allt sett í pott og soðið niður um helming .
Kartöflur Kartöflur eru soðnar í 20 mínútur með salti .
Þær eru síðan skornar í tvennt , settar á spjót með paprikumarineringu og grillaðar .
Paprikumarinering 2 paprikur , 1 laukur , 3 hvítlauksgeirar , 2 msk .
balsamico , 1 msk .
paprikuduft , 1 tsk .
chilliduft , 3 dl olía , salt .
Allt soðið saman í potti þar til paprikurnar og laukurinn eru mauksoðin .
Síðan er allt maukað saman með töfrasprota .
