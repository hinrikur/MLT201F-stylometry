" Hann er mjög kátur og hress , alls ekki latur og þarf mikla hreyfingu .
Svo er hann mjög barngóður .
Ég á tveggja ára strák og þeir hafa alist upp saman .
Þeir eru bestu félagar , " segir Ástrós Eva Gunnarsdóttir , eigandi Labradorhundsins Hectors sem verður fjögurra ára gamall í september .
" Við höfum aldrei átt hvutta áður og mamma og pabbi ákváðu þetta skyndilega .
Svo duttum við inn á þetta og þetta eru svo falleg dýr en við þekktum konu sem var að rækta súkkulaðibrúna hunda , " segir Ástrós .
Hundurinn fer að sögn Ástrósar lítið úr hárum .
, , Þetta eru aðallega tvö tímabil , fyrir sumarið og fyrir veturinn .
Hann verður örlítið ljósari á sumrin , " segir Ástrós .
Þetta er fyrsti hundurinn í eigu Ástrósar sem er Sandgerðisbúi í snyrtifræðinámi .
Hún var hins vegar í sveit þegar hún var stúlka og þekkir því vel til dýranna .
" Það er fullt af hundum í Sandgerði .
Það er gaman að hitta aðra eigendur á gamla Rockville-staðnum eða í fjörunni á meðan hundarnir eru að leika sér , " segir Ástrós .
