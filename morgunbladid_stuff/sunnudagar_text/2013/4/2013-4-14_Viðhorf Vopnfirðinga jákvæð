Berghildur Fanney Hauksdóttur fékk verðlaun Rannsóknamiðstöðvar ferðamála og Samtaka ferðaþjónustunnar fyrir BA-ritgerð sína sem ber yfirskriftina Gestanauð eða fagnaðarfundir ? Er þar fjallað um viðhorf heimafólks til samfélagslegra áhrifa ferðaþjónustu í Vopnafirði .
Guðrún Þóra Gunnarsdóttir við Háskólann á Hólum var leiðbeinandi Berghildar Fanneyjar við þetta verkefni .
Framúrskarandi verkefni Rannsóknamiðstöð ferðamála með fulltingi og stuðningi Samtaka ferðaþjónustunnar veita á ári hverju ein , 100 þús. kr. verðlaun , fyrir framúrskarandi lokaverkefni um ferðamál sem unnið er af háskólanemum .
Þetta var í áttunda sinn sem verðlaun þessi voru afhent , að þessu sinni á aðalfundi Samtaka ferðaþjónustunnar sem haldinn var sl. fimmtudag .
Alls voru átta verkefni tilnefnd í ár og voru þau öll um mjög ólík efni .
Niðurstöður könnunar og verkefnis Berghildar Fanneyjar gefa til kynna að viðhorf Vopnfirðinga til ferðaþjónustu sé jákvætt – og þeir telji fjölgun ferðamanna gott mál enda sé ferðaþjónusta byggðinni mikilvæg .
Svarendur töldu sögu og menningararfleifð Vopnafjarðar bestan kosta sem aðdráttarafl fyrir ferðamenn .
Afþreying tengd náttúru var í öðru sæti .
Jákvætt afl í þróun " Mikilvægt er að kanna hug heimafólks til uppbyggingar ferðaþjónustu þar sem öll sjálfbær uppbygging greinarinnar byggist á að viðhorf þeirra sé jákvætt og trú á að greinin geti skapað tekjur en jafnframt verið jákvætt afl í þróun mannlífs og samfélags , " segir í frétt frá Samtökum ferðaþjónustunnar þar sem tiltekið er sérstaklega að verkefni Berghildar sé vel unnið .
sbs@mbl.is 