Linda Björk Hilmarsdóttir er framkvæmdastjóri heilsuræktarinnar HRESS .
Hún býr í Hafnarfirði ásamt eiginmanni sínum , tveimur dætrum og kettinum Snuðru sem kölluð er Snati .
Linda þykir einstakur orkubolti og er alltaf á ferðinni .
Hvað áttu alltaf til í ísskápnum ? Undanrennu , egg , smjörva , ost og grænmeti .
Hvað fer fjölskyldan með í mat og hreinlætisvörur á viku ? Við verslum fyrir um 20.000 kr. í mat á viku og um 3.000-5.000 kr. í hreinlætisvörur .
Hvar er helst keypt inn ? Í Fjarðarkaupum .
Hvað freistar helst í matvörubúðinni ? Hrein og tær ósprautuð kjötvara , allskonar hnetur , framandi ávextir og fallegt grænmeti .
Hvernig sparar þú í heimilishaldinu ? Með því að nýta vel afganga og allt það hráefni sem ég kaupi inn .
Ég er orðin mjög hugmyndarík með að gera nýja rétti úr afgöngum , gömlu grænmeti og ávöxtum .
Hvað vantar helst á heimilið ? Dætur mínar segja að það sé oft ekkert gott til en ég mundi segja stærri ísskáp og frysti í eldhúsið .
Eyðir þú í sparnað ? Já , það gerum við .
Maðurinn minn er mjög klár að fara með peninga .
Við berum mikla virðingu fyrir þeim og gætum vel að okkur þegar kemur að eyðslu og sparnaði .
Dætur mínar eiga sem dæmi ágæta sjóði þar sem þær fá oftast peninga í afmælis- og jólagjafir sem flestallir hafa verið lagðir fyrir síðan þær fæddust Skotheld sparnaðarráð Að vera ekki með yfirdrátt Vera með síhringikort svo ekki verði farið yfir á reikningnum Að nýta vel það sem keypt er inn til heimilisins Kaupa á útsölum það sem vantar Fá aldrei stöðumælasektir Vera skipulagður og hafa góða yfirsýn yfir heimilisbókhaldið .
Við erum einnig með sameiginlegt átak fjölskyldan sem kallað er " Sparað til að fara " , þar erum við saman í liði um að slökkva ljós , safna tómum flöskum , seljum hluti sem við erum hætt að nota o.s.frv. Peningarnir sem safnast þannig eru notaðir til að fara í skemmtileg ferðalög saman .
