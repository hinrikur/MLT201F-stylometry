Afrek Magnúsar Carlsens í áskorendamótinu , nýslegið stigamet og aldeilis stórkostleg framganga á skáksviðinu undanfarin misseri kallar á samanburð við annan risa skáksögunnar , Garrí Kasparov , sem í dag , 13. apríl , fagnar 50 ára afmæli sínu .
Kasparov komst hæst í 2.851 elo-stig en met Magnúsar stendur í 2.872 elo .
Lengra nær samanburðurinn ekki í huga margra .
Þegar Kasparov hætti opinberlega að tefla eftir sigur á Linares-mótinu árið 2005 hafði hann verið stigahæsti maður heims í 20 ár , teflt átta heimsmeistaraeinvígi , átti að baki óslitna sigurgöngu á alþjóðlegum mótum og skildi eftir sig frábært verk á sviði skákbókmennta .
Afskipti af framkvæmdahlið skákarinnar eru hins vegar umdeild ; á pólitíska sviðinu rússneska hefur fullvissa hans um eigið ágæti ekki náð yfir til háttvirtra kjósenda og tveir hjónaskilnaðir gætu bent til þess að hann sé ekki mjög auðveldur í sambúð ; fyrsta eiginkonan var " sett út á stétt " í miðju heimsmeistaraeinvígi í London haustið 1993 .
Hvað varðar snilldarverk hans við skákborðið þá blikna bestu skákir Magnúsar Carlsens í samburði við snilldarverk Kasparovs .
Núverandi heimsmeistari , Anand , var Kasparov aldrei mikil hindrun , staðan í viðureignum þeirra er 29:16 .
Norðmaðurinn á þó vinninginn á einu sviði ; líkt og Fischer teflir hann allar skákir í botn og hann er líka heiðarlegri við skákborðið .
Á vettvangi einvígja er hann auðvitað óskrifað blað og hann verður ekki " gerður upp " með sama hætti og hinn fimmtugi Kasparov , sem greinarhöfundur telur þrátt fyrir allt mesta skákmann allra tíma .
Ef bera á fram mögnuðustu skák Kasparovs stendur valið á milli skáka nr. 16 í HM-einvígjum nr. 2 og 3. árin 1985 og ' 86 og skákar sem hann tefldi undir lok aldarinnar .
Kannski kvaddi " klassíska skákin " 20. öldina með þessari viðureign : Wijk aan Zee 1999 : Garrí Kasparov – Veselin Topalov Pirc-vörn 1. e4 d6 2. d4 Rf6 3 .
Rc3 g6 4 .
Be3 Bg7 5 .
Dd2 c6 6. f3 b5 7 .
Rge2 Rbd7 8 .
Bh6 Bxh6 9 .
Dxh6 Bb7 10. a3 e5 11 .
0-0-0 De7 12 .
Kb1 a6 13 .
Rc1 0-0-0 14 .
Rb3 exd4 15 .
Hxd4 c5 16 .
Hd1 Rb6 17. g3 Kb8 18 .
Ra5 Ba8 19 .
Bh3 d5 20 .
Df4 + Ka7 21 .
Hhe1 Ólíkt því sem menn áttu að venjast hafði Kasparov í raun ekki margt fram að færa í byrjun þessarar skákar .
Staðan má heita í jafnvægi .
21... .
d4 22 .
Rd5 Rbxd5 23. exd5 Dd6 24 .
Hxd4 ! Fyrsta sprengjan fellur .
Topalov sá atburðarásina fyrir , gat valið 24... .
Kb6 ! sem heldur öllu í horfinu og sennilega gott betur en vildi láta reyna á réttmæti fórnarinnar .
24....cxd4 25 .
He7 + ! Byggir á hugmyndinni 25... .
Dxe7 26 .
Db6 + Bb7 27 .
Rc6 + Ka8 28 .
Da7 mát .
25... .
Kb6 26 .
Dxd4 Kxa5 27. b4 + Ka4 28 .
Dc3 ! Dxd5 29 .
Ha7 ! Bb7 Þvingað þar sem 29... .
Hd6 er svarað með 30 .
Kb1 sem hótar 31 .
Db3 + og mátar .
30 .
Hxb7 Dc4 31 .
Dxf6 Kxa3 32 .
Dxa6 Kxb4 33. c3 + ! Kxc3 34 .
Da1 + Kd2 35 .
Db2 + Kd1 36 .
Bf1 ! Hd2 37 .
Hd7 ! ! " Hann er skrímsli með þúsund augu og þau sjá öll .
" – Tony Miles .
Kasparov mun að eigin sögn hafa séð þessa stöðu og þennan leik fyrir er hann lék 24 .
Hxd4 .
37... .
Hxd7 38 .
Bxc4 bxc4 39 .
Dxh8 Hd3 40 .
Da8 c3 41 .
Da4 Ke1 42. f4 f5 43 .
Kc1 Hd2 44 .
Da7 – og svartur gafst upp .
Helgi Ólafsson helol@simnet.is 