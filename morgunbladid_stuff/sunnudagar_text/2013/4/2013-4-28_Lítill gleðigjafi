" Það vekur óneitanlega athygli þegar ég fer út að ganga með Perlu þar sem ég er 190 cm og 100 kíló .
Fólki finnst þetta ekki alveg passa og horfir vel og lengi á eftir okkur , " segir Ásgeir Jónsson , handboltamaður á Akureyri , en hann á hundinn Perlu sem er að verða sjö ára gömul og af tegundinni chihuahua .
" Perla er mikill gleðigjafi og geðgóður hundur .
Við fjölskyldan tókum hana að okkur þegar hún var eins og hálfs árs .
Ég hef bara held ég aldrei hitt hund af þessari tegund sem er jafn blíður .
Hún geltir nánast aldrei og er einstaklega hlýðin .
Fer ólarlaus út og hlýðir alltaf kalli sem er ekki sjálfsagt með þessa hunda .
" Ásgeir og unnusta hans Yrja eiga dótturina Viktoríu sem er að verða þriggja ára og segir hann að Perla hafi verið pínu öfundsjúk þegar sú stutta kom heim í fyrsta skiptið .
" Perla og Viktoría eru miklar vinkonur og er Viktoría sennilega eina barnið sem hún sækir í .
Hún varð reyndar vel afbrýðisöm þegar Viktoría kom fyrst heim og það tók hana tíma að jafna sig á því að vera ekki lengur eina prinsessan á heimilinu .
" 