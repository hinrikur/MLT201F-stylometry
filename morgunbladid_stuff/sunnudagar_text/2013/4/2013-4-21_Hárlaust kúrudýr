" Okkur hefur alltaf fundist þetta mjög falleg tegund og höfðum heyrt af því að hann væri með góðan persónuleika áður en við fengum hann , " segir Guðrún Ósk Guðjónsdóttir eigandi Kleópötru Valo sem er köttur af Sphynxkyni .
Sphynx-kettir vekja gjarnan athygli þar sem þeir eru hárlausir með öllu .
Valo fæddist 18. nóvember og er að sögn Guðrúnar skírð í höfuðið á Ville Valo söngvara finnsku rokkhljómsveitarinnar Him .
" Við ákváðum að bæta Kleópötru við því það er kvenlegra og skemmtilegra nafn .
Hún er algjört kúrudýr og mjög mikill leikur í henni .
Hún er svolítill kettlingskjáni og er yndislega fyndinn köttur .
Hún sefur alltaf upp í rúmi alveg við andlitið á mér , " segir Guðrún .
Guðrún segir að baða þurfi Valo reglulega en á móti fer hún ekki úr hárum .
Guðrún og kærasti hennar Hólmkell Leó Aðalsteinsson eiga fyrir annan kött .
" Hún heitir Phoebe í höfuðið á nöfnu sinni í Friends .
Þegar þær Valo voru að kynnast elti Phoebe Valo um alla íbúð .
Það gekk þannig fyrstu dagana og í dag eru þær bestu vinkonur , " segir Guðrún .
