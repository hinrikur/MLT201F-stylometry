Á Á grunnsýningu Þjóðminjasafninu eru einungis 3% þeirra gripa sem eru í eigu safnsins til sýnis .
Hin 97% eru í öryggisgeymslum þar sem gripirnir eru varðveittir við kjöraðstæður .
Starfsemi safnsins fer fram í sjö byggingum auk þeirra 44 bygginga sem Þjóðminjasafnið á og varðveitir um allt land .
Á Vesturvör í Kópavogi eru margir dýrgripir sem eru ómetanlegur menningararfur og í vikunni gafst almenningi tækifæri á því að skoða þá gripi sem þar eru í geymslu .
Að sögn Margrétar Hallgrímsdóttur þjóðminjavarðar eru um 350 þúsund gripir í eigu safnsins .
, , Þarna er unnið að varðveislu , forvörslu og viðgerðum gripanna .
Eins hefur verið unnið markvisst að gagnaskráningu gripanna í gagnagrunninn og á þessu ári er stefnt að því að opna gagnagrunn á vefsvæðinu Sarpur.is .
Alla jafna hafa einungis sérfræðingar aðgang að safninu og er það hluti af öryggisreglum safnsins .
En ekki má gleyma að jafnframt eru þetta minjar í eigu þjóðarinnar undir eftirliti sérfræðinga og mikilvægt að sem flestir fái að fræðast um það sem við eigum í vörslu , " segir Margrét .
Um 2.000 gripir í sýningu Hún segir að um 2.000 gripir séu að jafnaði í grunnsýningu á Þjóðminjasafninu og annað eins á sérsýningum safnsins .
Reglulega eru sérsýningar þar sem ákveðnir þættir safnkostsins fá athygli .
" Það er ekki eina markmiðið að sýna alla hluti .
Grunnmarkmiðið er að varðveita þessar minjar , " segir Margrét .
Að sögn Margrétar koma nemendur og / eða fræðimenn á hverjum degi að skoða muni í geymslunum í Vesturvör .
Þar eru viðkvæmustu og dýrmætustu hlutirnir geymdir .
" Þetta er svolítið falinn hluti af starfseminni en það getur reynst erfitt að fá nægilegt fjármagn til þess að uppfylla geymsluþörf safnsins .
Markmiðið er að safna munum , myndum og frumheimildum til að varpa ljósi á ákveðna þætti sögunnar .
Þjóðminjum sem endurspegla mannlíf í gegnum tíðina .
Við erum eilíft að reyna að fanga mannlífið á bak við sögurnar , " segir Margrét .
Hún telur að skilningur og áhugi á menningarminjum sé að aukast meðal almennings .
" Fólki þykir í auknum mæli vænt um þá hluti sem það á og það er ákveðin vakning í þessa veru .
Mín tilfinning er að áhugi á því sem á sér sögu hafi vaxið eftir hrun .
Margir vilja eiga hluti sem eiga sér sögu .
" segir Margrét .
Listfengi í lífsbaráttu Aðspurð hvort það sé eitthvað sérstakt hún meti mest í safnkostinum segir hún erfitt að taka eitthvað út .
" Ef ég ætti að nefna eitthvað þá finnst mér allt sem sýnir sköpunargleði og listfengi í lífsbaráttunni við kröpp kjör athyglisvert .
Til dæmis búningaskart , útskurður , útskorin ílát , útsaumur kvenna og áhöld sem eru nokkurs konar málverk þess tíma .
Þetta var það form sem fólk notaði til að skapa list í með hógværum hætti , " segir Margrét .
Með aðstoð Lilju Árnadóttur fagstjóra munasafns hjá Þjóðminjasafninu voru nokkrir hlutir dregnir fram úr geymslunum og sögu þeirra lýst fyrir lesendum .
