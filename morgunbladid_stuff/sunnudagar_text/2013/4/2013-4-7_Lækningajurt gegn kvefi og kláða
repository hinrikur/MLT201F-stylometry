Rannsóknir benda til áhrifaríkrar virkni piparmintu til lækninga .
Þykir hún t.d. hafa mjög róandi áhrif á maga og koma í veg fyrir meltingartruflanir og draga úr vindgangi , og þykir piparmintute virka sérstaklega vel við þessum einkennum .
Þá finnst mörgum piparminta draga úr ferðaveiki og ógleði auk þess sem hún er eitt þekktasta meðalið við kvefi þar sem hún dregur úr slímmyndun í nefi , höfuðverk , hita , brjóstsviða og svefnleysi .
Hún hefur einnig sýnt virkni í baráttunni við krabbamein .
Útvortis getur hún gagnast þeim sem þjáðir eru af vöðvabólgu og lið- og stoðkerfisverkjum þar sem hún hefur staðdeyfandi áhrif og getur dregið úr kláða og bólgum eftir skordýrabit .
Piparminta hefur einnig góð áhrif á andlega heilsu en innöndun piparmintuolíu er talin draga úr spennu og kvíða .
Piparminta hefur bakteríudrepandi áhrif og virðist geta haldið veirum á borð við herpes simplex í skefjum .
Piparmintu er hægt að nálgast á margvíslegan máta svo sem í brjóstsykri , hylkjum , seyði , laufblöðum , olíu , sírópi og tinktúrum .
Skaðleg áhrif eru lítil og verður helst vart eftir ofneyslu .
Þó ber að hafa í huga að neysla óblandaðs mentóls er stórhættuleg og getur verið banvæn .
Þá skal forðast að nýta lyfjablöndur sem innihalda piparmintuolíu fyrir börn , en hún getur valdið köfnunartilfinningu og komið þeim í lost vegna lyktarinnar og staðdeyfiáhrifanna .
