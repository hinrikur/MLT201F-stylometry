Alls 349 þúsund manns sóttu leiksýningar íslenskra leikhúsa , atvinnuleikhópa og áhugaleikfélaga á síðasta ári .
Það jafngildir því að hver landsmaður hafi séð eina leiksýningu á leikárinu .
Áhorfendum fækkaði um 68 þúsund frá því á leikárinu á undan , eða um 16% .
Á síðasta leikári voru færðar á fjalirnar 224 uppfærslur á vegum leikhúsa , leikhópa og leikfélaga , sem sýndar voru 2.176 sinnum .
Þetta kemur fram í tölum Hagstofu Íslands .
Á síðasta leikári voru starfrækt fimm atvinnuleikhús með aðstöðu í fjórum leikhúsum .
Á vegum þeirra voru tíu leiksvið sem rúmuðu 3.596 gesti í sæti .
Leikhúsin settu á svið 70 uppfærslur á eigin vegum eða í samstarfi við aðra .
Af tegundum einstakra verka sem voru færð á fjalirnar voru leikrit flest , eða 39 talsins .
Uppfærslur með verkum eftir íslenska höfunda voru 36 , en eftir erlenda 26 .
Uppfærslur sem samanstóðu af verkum eftir innlenda og erlenda höfunda voru átta .
Samanlagður fjöldi sýninga í leikhúsum á síðasta leikári var 1.072 .
