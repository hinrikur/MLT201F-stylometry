Rannsóknir síðustu 25 ár hafa komið fram með mest af því sem vitað er um svefn og áhrif hans á líf okkar .
Svefn virðist því ekki aðeins vera hvíld fyrir líkamann heldur hefur hann bein áhrif á andlega og líkamlega heilsu okkar , ákvarðanatöku , einbeitingu og slysahættu .
Borghildur Sverrisdóttir borghildur74@gmail.com Svefnþörf er mismunandi milli einstaklinga og breytist á lífsleiðinni .
Unglingar þurfa jafn mikinn svefn og lítil börn eða um 10 tíma á sólarhring , en 65 ára og eldri þurfa minnsta svefninn , að meðaltali um 6-7 tíma .
Aðrir fullorðnir þurfa um 7-8 tíma svefn á nóttu , en magnið er þó ekki allt heldur skipta gæðin líka máli , það er hversu mikið af hverju stigi svefns maður fær á hverri nóttu .
Rannsóknir Heilbrigðisstofnunar Bandaríkjanna ( NHI ) hafa leitt í ljós að það að sofa einni klst. of lítið getur leitt til einbeitingarskorts daginn eftir og lengri viðbragðstíma .
Þá er fólk einnig talið taka verri ákvarðanir ef það sefur of lítið og taka meiri áhættur , sem getur leitt til verri frammistöðu í vinnu og skóla og aukið hættu á slysum .
Kanadísk rannsókn sem gerð var við tímabreytingar að hausti , þegar tíminn er settur til baka um eina klukkustund og fólk svaf því einni klukkustund lengur , sýndi fram á fækkun bílslysa þann dag .
Svefnleysi getur leitt til pirrings og aukið líkur á samskiptaörðugleikum , sérstaklega barna og unglinga .
Þá hafa rannsóknir einnig leitt í ljós að langvarandi svefnleysi eykur líkur á þunglyndi .
Ein svefnlaus nótt Ónægur svefn getur einnig haft neikvæð áhrif á líkamlega heilsu .
Þeir sem sofa ekki nóg eða fá ekki nógu góðan svefn , eru í meiri hættu á að fá háan blóðþrýsting og hjartasjúkdóma en þeir sem sofa vel .
Rannsókn Ernu Sifjar Arnardóttur , líffræðings og doktorsnema í svefnrannsóknum við Pennsylvaníuháskóla frá árinu 2011 , sýnir að aðeins ein svefnlaus nótt nægir til þess að breytingar verði á blóði líkamans .
Mælanleg aukning verður á svokölluðum bólgumarkerum , sem finnast í auknum mæli í fólki með hjarta- og æðasjúkdóma .
Svefnleysi getur haft áhrif á þyngd og sykursýki Þá framleiðir líkaminn mikilvæg hormón í svefni sem hjálpa börnum að vaxa og hjálpar öllu fólki að byggja upp vöðvamassa , verjast sýkingum og gera við frumur .
Þessi hormón hafa einnig áhrif á það hvernig líkaminn notar orku .
Í rannsókn Ernu Sifjar kom fram að því minna sem fólk svæfi , því meiri líkur væru á að það væri of þungt , þróaði með sér sykursýki og veldi frekar orkuríkan mat .
Ýmis svefnvandamál eins og t.d. kæfisvefn geta haft slæm áhrif á heilsu og almenna líðan .
Talið er að 4-5% fullorðinna þjáist af kæfisvefn sem lýsir sér sem öndunartruflanir í svefni sem kemur niður á gæðum svefnsins .
Þá geta tanngnístur og fótaóeirð einnig haft slæm áhrif á gæði svefns .
Sofum minna en áður Svo virðist sem nútímamaðurinn hafi gengið á sinn eðlilega svefntíma og rannsóknir sýna að fólk sofi að meðaltali um klukkustund minna en það gerði fyrir hálfri öld .
Að mati Allan Pack prófessors við Pennsylvaníuháskóla sem hefur sérhæft sig í svefnrannsóknum um árabil , getur nútímasamfélag verið erfitt fyrir þá sem vilja sofa 7-8 tíma og eru svokallaðar b-manneskjur , það er vaki frameftir frekar en að vakna snemma .
Þessi einstaklingar fara að seint að sofa en fá ekki að sofa eins lengi og þeir vildu .
http://www.abc.net http://www.hjartalif.is / svefn-er-mannsins-megin www.visindavefur.is http://www.nhlbi.nih.gov Vissir þú að ...
● Lengsta tímabil án svefns sem átti sér stað í " rocking chair " - maraþoni er 18 dagar , 21 tími og 40 mín .
Sá sem á þetta met upplifði ofsjónir , sjón- og taltruflanir , auk minnisleysis og einbeitingarskorts .
● Ef þú ert minna en 5 mín .
að sofna á kvöldin getur það þýtt að þú eigi við svefnskort að stríða .
Gott er að vera um 10-15 mín .
að sofna , sem þýðir að þú sért nógu þreytt ( ur ) til að sofna en ekki svo örmagna að þú sért þreytt ( ur ) yfir daginn .
● Foreldrar missa á milli 400 og 750 klst. af svefni á fyrsta ári ungbarns .
● REM-svefn ( rapid eye-movement ) þar sem talið er að flestir draumar eigi sér stað ( þó ekki allir ) á sér stað í um 2 tíma á hverri nóttu og byrjar oftast um 90 mínútum eftir að maður sofnar .
● Ekki er vitað fyrir víst hvort aðrar dýrategundir dreymir , en sumar hafa sambærilegan svefntakt ( svefn cycles ) og menn .
● Fílar sofa standandi þegar þeir eru ekki í REM-svefni en liggjandi í REM-svefni .
● Talið er að 17 tíma vaka dragi úr getu manns á sambærilegan hátt og áfengi í blóði upp á 0,05% .
● Sumar svefntöflur bæla niður REM-svefn , sem er slæmt þegar til lengri tíma er litið .
● Sérfræðingar segja að það sem helst veldur svefnleysi í nútímasamfélagi er aðgengi að netinu allan sólarhringinn .
