Hans-Ola Ericsson leikur á tónleikum í Langholtskirkju sunnudaginn 21. apríl kl. 20 .
Á efnisskránni verða tvær partitur og þrjár prelúdíur og fúgur eftir J. S. Bach .
Samkvæmt upplýsingum frá skipuleggjendum er Hans-Ola Ericsson eitt stærsta nafn í orgelheiminum í dag .
" Hann var nýlega skipaður prófessor við McGill University í Montreal en fram að því hafði hann frá 1988 byggt upp einstaka orgeldeild við Tólistarskólann í Piteå sem orgelnemendur hvaðanæva sóttu , " segir m.a. í tilkynningu .
Hann hefur haldið tónleika um alla Evrópu , í Japan , Kóreu , Rússlandi og Kanada .
Meðal fjölmargra geisladiska hans má nefna heildarútgáfu á verkum Messiaen sem þýska tímaritið Die Zeit tilnefndi eina af mikilvægustu upptökum aldarinnar .
