Hugmyndin um að hlátur og húmor geti haft lækningamátt má rekja til foralda og hefur síðan fengið stuðning ýmissa vísindalegra rannsókna .
Maður læknar þó ekki allan lasleika með hlátri heldur eru jákvæð áhrif hláturs á líkamann talin vera miklu meiri en flestir gera sér grein fyrir .
Áhrif hláturs á hormóna Rannsóknir sýna fram á að hlátur eykur framleiðslu endorfínhormóns sem meðal annars dregur úr sársauka , eflir ónæmiskerfið og gefur þessa vellíðunartilfinningu eftir góða hreyfingu sem margir þekkja .
Þá dregur endorfínframleiðsla úr streitu , hræðslu og þunglyndi .
Virtur bandarískur læknir , dr. Dale Anderson að nafni , sem hefur undanfarin ár haldið fyrirlestra um jákvæð áhrif hláturs á heilsu okkar , segir að þeir sem vita að endorfínframleiðsla líkamans eykst með hlátri og hvað það þýðir búi yfir mikilvægri vitneskju fyrir heilsu sína .
Hann segir að þeir sem eru almennt jákvæðir í fasi hafi verulega jákvæð áhrif á heilsu sína og vellíðan .
Hann hvetur því fólk til að bíða ekki með brosið eða hláturinn þangað til maður verði glaður , heldur að hlæja til að auka endorfínframleiðsluna og upplifa þannig vellíðan þegar maður vill .
Endorfínframleiðslan eykst hvort sem hláturinn sé kallaður fram eða komi sjálfkrafa .
Dr. Anderson telur það mikinn samfélagslegan ávinninginn að endorfínframleiðslu okkar aukist .
Það bæti almenna heilsu fólks og vellíðan og dragi úr streitu sem er stórt heilsufarslegt vandamál .
Hann leggur áherslu á þrjár einfaldar leiðir til að auka endorfínframleiðslu okkar og þær eru að brosa , hlæja og eiga í góðum tengslum við aðra .
Bros , hlátur og góð tengsl Dr. Anderson segir að bros geti breytt líkamlegri og tilfinningalegri líðan undir eins , bæði hjá manni sjálfum og öðrum .
Einfalt bros getur haft mikil áhrif og með því að brosa til annarra eru góðar líkur á að maður fái bros til baka og endorfínframleiðsla beggja aðila eykst .
Það sama á við um hlátur .
Með því að hlæja er líklegt að aðrir hlæi með okkur .
Hann leggur áherslu á að áhrif endofíns skili sér hvort sem maður hlær að einhverju fyndnu eða gerir sér upp hlátur .
Að horfa á góða grínmynd er vissulega gagnlegt til að auka endorfínframleiðslu líkamans en það er ekki síður áhrifaríkt að gera hláturæfingar .
Ein æfing er að standa fyrir framan spegil og hlæja með maganum í minnst 15 sekúndur í senn , þrisvar sinnum á dag .
Hann segir líklegt að fólk hlæi að manni til að byrja með en með tímanum fari það að hlæja með manni .
Þá er mjög gott að gera þessa æfingu í hópi þar sem hlátur er smitandi .
Þá vekur dr. Anderson athygli á því að ein af grundþörfum mannsins er að upplifa sanna tengingu við umhverfi sitt , hvort sem það er við vini , fjölskyldu , náttúruna eða samfélagið .
Hér er átt við tengingu sem einhverskonar snertingu , andlega eða líkamlega .
Þegar snerting hættir að vera hluti af lífinu , hefur það lamandi áhrif .
Við hættum að þrífast andlega eða tilfinningalega , verðum óöruggari og erum meira að segja líklegri til að að fá sjúkdóma .
Handaband og góðlátlegt bros getur búið til slíka tengingu milli fólks og mikilvægt er að allir upplifa sig skipta máli og tilheyra einhverjum hóp .
Dr. Dale Anderson telur því fátt mikilvægara fyrir hamingju fólks og velferð en bros , hlátur og samskipti við aðra .
http://www.thebusinessowner.com http://medical-dictionary.thefreedictionary.com http://stress.about.comhttp : / / www.webmd.com ÁHRIF HLÁTURS Á LÍKAMANN Skammtímaáhrif Örvar líffæri .
Hlátur eykur súrefnisupptöku , örvar hjartað , lungu og vöðva og eykur endorfínframleiðslu líkamans , sem veitir vellíðunartilfinningu .
Virkjar og léttir á streituviðbrögðum .
Kröftugur hlátur virkjar streituviðbrögð okkar og slakar síðar á þeim .
Dregur úr spennu .
Hlátur getur örvað blóðstreymi og hjálpað til við vöðvaslökun , en hvort tveggja dregur úr líkamlegum áhrifum streitu .
Langtímaáhrif Eflir ónæmiskerfið .
Aukin streita getur leitt til minnkandi svörunar ónæmiskerfisins .
Rannsóknir hafa sýnt að hlátur geti aukið magn frumna sem vinna gegn sýkingum líkamans .
Getur haft áhrif á blóðsykur .
Rannsókn á sykursjúkum sem byggðist á að skoða áhrif hláturs á blóðsykursmagn líkamans .
Hópurinn borðaði sömu máltíðina áður en hann annars vegar fylgdist með leiðinlegum fyrirlestri og hins vegar horfði á gamanmynd .
Blóðsykursmagn hópsins var minna eftir að horft var á gamanmyndina .
Dregur úr sársauka og eykur slökun .
Maður að nafni Norman Cousins sem gekk með sársaukafullan mænusjúkdóm greindi frá því að sér liði betur eftir að hafa horft á grínmyndir og hlegið mikið .
Hann talaði um að 10 mín .
hlátur gæfi honum tveggja tíma sársaukalausan svefn .
Bók hans Anatomy of an illness er talin marka upphaf rannsókna á áhrifum hláturs á líkamann .
Hláturinn lengir lífið Fátt er betra en að hlæja svo mikið að maður gráti .
Maginn herpist saman , tárin falla og maður getur lítið annað gert , þar sem líkaminn er algjörlega á valdi hlátursins .
Maður nær varla andanum á milli kasta og að lokum , þegar súrefnisstreymið verður eðlilegt aftur , líður manni sem endurnærðum og slökunartilfinning hellist yfir .
Heilbrigt líf Hvað er langt síðan þú fékkst svona hláturskast ? Það jafnast ekkert á við að hlæja og auðvitað ætti maður að gera miklu meira af því , meðvitað .
Taka sér ákveðinn tíma á dag og hlæja bara .
Glaðara starfsfólk Ég hef heyrt að þau fyrirtæki sem hvetja fólk til þess að hlæja meðvitað , t.d. með hláturjóga eða öðrum skemmtilegum leiðum , séu með glaðara starfsfólk og skori hærra í könnun starfsfólks um vellíðan í vinnunni .
Hláturinn getur líka tengt mann vel við aðra , jafnvel þó maður þekki einstaklinginn ekki mikið .
Það myndast einhver jákvæð orka með hlátrinum og andrúmsloftið verður létt og óþvingað .
Hlátur er líkamsrækt Hlátur þjálfar magavöðva , axlarvöðva og hjarta .
Niðurstöður einnar rannsóknar sem ég las sýndi að hlátur dregur athyglina frá reiði , gremju , samviskubiti og öðrum neikvæðum tilfinningum með árangursríkari hætti en nokkuð annað .
Það er því alveg ljóst og hlátur er ekkert grín .
Hlátur þarf að vera mikilvægur hluti af lífi okkar og ef hann er það ekki þurfum við að bæta úr því .
Ef við hlæjum meira eru allar líkur á því að fólk í kringum okkur geri það líka , þar sem hlátur er smitandi .
Við vitum öll hvað við slökum vel á , þegar við höfum hlegið svolítið , hvað þá legið í hláturskasti .
Að þakka fyrir sig Að því sögðu finnst mér merkilegt að gamanleikarar virðast ekki vera eins hátt metnir í samfélaginu og dramaleikarar , sem ég ber þó mikla virðingu fyrir og dáist að .
Er það ekki svolítið merkilegt að einir ástsælustu leikarar þjóðarinnar Bessi Bjarnason og Árni Tryggvason fengu hvorugur listamannalaun á sínum tíma þegar langflestir samtímamenn þeirra í leiklist fengu þau .
Bessi fékk aldrei Fálkaorðuna og mörgum finnst ótrúlegt að þjóðargersemin Edda Björgvinsdóttir og Laddi hafa ekki hlotið hana ennþá .
Þó fólk verði ekki endilega merkilegra með verðlaunum eða viðurkenningum , skiptir það máli fyrir okkur sem samfélag að gera hlátrinum hærra undir höfði og gera okkur betur grein fyrir mætti hans og áhrifum á heilsu okkar .
Það gerum við meðal annars með því að þakka gamanleikurum fyrir betra samfélag og bættari heilsu okkar allra .
* Heilbrigð börn hlæja um 400 sinnum á dag en fullorðnir hlæja um 15 sinnum á dag .
* Rannsóknir sýna að viðbrögð okkar við streituvaldandi atburðum , eins og t.d. að missa vinnuna , geta ráðist af því hvort við lítum á það sem ógn eða sem áskorun .
Hlátur getur gefið okkur ákveðið sjónarhorn sem leiðir frekar til þess að við lítum á atburðinn sem áskorun og við verðum frekar jákvæðari gagnvart honum .
