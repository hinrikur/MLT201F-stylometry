Aldrei hafa fleiri konur átt sæti á Alþingi en á því þingi sem nú er senn á enda , en 27 konur og 36 karlar voru kjörin til þingstarfa 2009 .
Með breytingum á kjörtímabilinu hefur hlutfall kvenna á þingi reyndar lækkað og nú sitja 24 konur og 39 karlar á þingi .
Verði niðurstaða kosninganna í samræmi við útkomu könnunarinnar sem Félagsvísindastofnun Háskóla Íslands gerði fyrir Morgunblaðið breytist hlutfall kvenna ekki frá síðustu kosningum .
Alls munu 27 konur og 36 karlar taka sæti á Alþingi að loknum kosningum verði þetta niðurstaðan .
Konur eru þannig 43% þingheims og karlar 57% verði þetta niðurstaðan .
