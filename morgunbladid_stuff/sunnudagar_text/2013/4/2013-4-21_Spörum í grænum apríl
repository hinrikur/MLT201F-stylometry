Nú stendur yfir átakið grænn apríl .
Þá eru neytendur hvattir til að hugsa um umhverfið og ekki skemmir fyrir að spara aurinn í leiðinni .
Hér koma nokkrar tillögur um slíkt .
Notum örtrefjaklúta til þrifa og þá þarf enga sápu – bara vatn .
Prófið og sjáið árangurinn .
Skipuleggið skutlið .
Er ekki tilvalið að skreppa í búðina eða bókasafnið meðan afkvæmið spriklar á fimleikaæfingu ? Sparar bensín að því tilskildu að ekki sé langt á milli staðanna .
Prentið báðum megin á pappírinn að minnsta kosti ef ekki er um endanlega útgáfu að ræða .
Verra kannski með BA ritgerðina .
Bækur fyrir sumarfríið eða flugferðina ? Bókasafnið er rétti staðurinn til að finna lesefni við allra hæfi .
Taktu með þér innkaupapoka í búðina .
Enn betra er að fjárfesta í margnota innkaupapoka , hver man ekki eftir innkaupanetunum hér í den ? 