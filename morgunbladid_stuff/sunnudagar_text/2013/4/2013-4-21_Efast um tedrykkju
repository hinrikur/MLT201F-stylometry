Sagt er að allt sé best í hófi og það sama á við um tedrykkju .
Síðustu árin hefur margt verið skrifað og rannsakað um kosti þess að drekka te og þá einkum grænt te þar sem það er sneisafullt af andoxunarefnum .
Á vefútgáfu breska blaðsins The Telegraph birtist grein í vikunni þar sem fjallað er um hugsanleg tengsl milli beinþynningar og of mikillar tedrykkju .
Er vitnað til þess að fólk sem drekkur mikið te , og þá tugi bolla á dag , sé líklegra til að enda með stökk og brothætt bein .
Dagblaðið vitnar í umfjöllun sem birtist í New England Journal of Medicine .
Hafi einhver áhyggjur af því að á heimilinu sé drukkið of mikið te má geta þess að læknar miða við að drekka alls ekki meira en um fjóra lítra á dag af drykknum .
