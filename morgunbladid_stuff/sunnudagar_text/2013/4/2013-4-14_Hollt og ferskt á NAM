Hráefnið sem við notum á NAM er í sama gæðaflokki og á háklassa veitingastöðum erlendis en við ákváðum að selja þetta á bensínstöð á Íslandi , " segir Emil Helgi Lárusson hlæjandi .
Emil og Einar Örn Einarsson eru eigendur veitingastaðarins NAM á N1 , Bíldshöfða .
Þeir hafa rekið saman veitingastaðina Serrano í mörg ár og lagt sig fram við að bjóða upp á hollan og ferskan mexíkóskan skyndibita .
" Við höfðum lengi gengið með þá hugmynd í kollinum að opna stað með sömu áherslum og Serrano nema bara með asískum mat , " segir Emil .
" Alex , yfirkokkurinn okkar á Serrano , er sérhæfður í asískri og kínverskri matargerð og gerði matseðilinn fyrir okkur .
Þegar staðsetningin hér á N1 bauðst létum við verða af þessu .
" Emil og Einar hafa ekki aðeins rekið Serrano hér á Íslandi heldur einnig í Svíþjóð .
" Við erum með fimm staði þar núna en komum til með að opna þrjá til viðbótar á næstu mánuðum , " segir Emil og bætir við að þeir hafi nýverið fengið stóran fjárfesti í Svíþjóð .
" Það hefur eiginlega allt setið á hakanum á meðan verið var að ganga frá þessu , " játar Emil .
" Við höfum meðal annars dregið lappirnar við uppbyggingu NAM .
" Nú fari hins vegar að rofa til hjá þeim og þá hafi þeir hugsað sér að færa út kvíarnar .
Emil segir þá félaga ekki endilega stefna á fleiri staði á þjónustustöðvum heldur vilji þeir opna sjálfstæðan stað .
" Þessi matur er æðislega góður og hann býður upp á veitingastað með stærri matseðli , " segir Emil en þeir Einar setja stefnuna á tvo nýja NAM-staði á árinu en eru þó ekki sérstaklega bjartsýnir á að það gangi eftir fyrir áramótin .
Tófúbollur frá NAM Tófú-grunnur 100 g sveppir 10 g saxað engifer 3 stk. rauður chili 50 g blaðlaukur 40 ml mild soja 200 g tófú 1 tsk .
sezshuan-pipar 20 ml ólífuolía 10 g salt Aðferð Steikið sveppi , engifer og blaðlauk í olíu .
Bætið við chili , soja og pipar og steikið þar til allur vökvi hefur gufað upp .
Bætið tófú við og blandið saman með töfrasprota eða í matvinnsluvél .
Tófú-bollur 600 g hrísgrjón soðin og kæld tófúgrunnur 2 egg 25 g saxaður vorlaukur pankó-raspur Aðferð Blandið öllu saman .
Best er að setja á sig hanska og nota hendurnar , hnoðið saman í kúlur og veltið þeim uppúr raspinum .
Djúpsteikið við 170°C í ca .
3 mínútur eða þar til bollurnar eru gullinbrúnar .
Meðlæti Gott að bera fram með soja og vorlauk yfir .
Bollurnar eru einnig gott meðlæti með kjöti og salati .
