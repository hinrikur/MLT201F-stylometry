Karlakór Hreppamanna flytur margar þekktustu perlur óperutónlistarinnar á vortónleikum sínum í ár .
Einkum verða lög eftir Giuseppe Verdi í kastljósinu en 200 ár eru nú frá fæðingu hans .
Góðir gestir koma fram með kórnum , einsöngvararnir Elsa Waage og Gissur Páll Gissurarson en þau munu bæði flytja þekktar aríur og dúetta .
Fyrstu tónleikarnir verða í Árbæjarkirkju á sunnudag klukkan 14 og klukkan 17 sama dag verða aðrir tónleikar í Víðistaðakirkju .
Viku síðar , 20. apríl , kemur kórinn fram í Selfosskirkju klukkan 15 og síðan um kvöldið á Flúðum klukkan 20.30 .
Stjórnandi kórsins er Edit Molnár og píanóleikari er Miklós Dalmay .
