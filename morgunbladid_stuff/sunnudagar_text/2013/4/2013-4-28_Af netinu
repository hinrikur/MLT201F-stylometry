Sigurbjörn Hreiðarsson , aðstoðarþjálfari Hauka í fyrstu deild karla í knattspyrnu , er mikill Liverpool-maður .
Hann gladdist ekkert sérstaklega þegar erkióvinir Liverpool-manna í Manchester United fögnuðu sínum 20. meistaratitli .
" Hvað þetta er fljótt að breytast ! Þegar ég var ungur maður á Dalvík að flytja suður stóð 18-6 fyrir Liverpool ! Nú er 18-20 fyrir MU ! Hörmung .
" Snæbjörn Ragnarsson textasmiður Skálmaldar var í pólitískum hugleiðingum í vikunni og orti .
" Kosningar 2013 : Ég treysti ekki þeim sem ég er sammála , og ég er ekki sammála þeim sem ég treysti .
Pólitík er hálfviti .
" Björn Þorláksson , ritstjóri á Akureyri , er duglegur á netinu og yfirleitt má finna stöðuuppfærslu frá honum á nokkurra mínútna fresti .
Hann tjáði netheimum um útlitsbreytingu formanns Samfylkingarinnar .
" Árni Páll er búinn að raka sig ! Það hlýtur að hafa áhrif í kosningabaráttunni – ekki satt ? ! En í hvora áttina ? " Fyrrverandi ritstýra Séð og heyrt , Björk Eiðsdóttir , situr ekki auðum höndum þótt hún sé horfin af ritstjórastóli .
Hún og vinkonur hennar gengu á Hvannadalshnjúk á dögunum og hún virðist aldeilis ekki hætt ef marka má stöðuuppfærslu hennar á síðasta vetrardag .
" Stefni á Akrafjall seinnipartinn í snjókomu og með hjartslátt í hælunum ...
Verður ekki farið að vora þá ? " David James , fyrrverandi landsliðsmarkvörður Englands og nú ÍBV , birti mynd á Twitter af íslenskri sumarkomu sem einkenndist af snjókomu .
Myndin var af fjallasýn og sjó og undir stóð .
" Not such a bad view " eða ekki svo slæmt útsýni .
