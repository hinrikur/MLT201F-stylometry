Íslensku keppendurnir sem tóku þátt í Norðurlandamóti stúlkna sem fram fór í Svíþjóð um síðustu helgi stóðu sig vel .
Nansý Davíðsdóttir varð Norðurlandameistari í aldursflokki C sem var skipaður keppendum 12 ára og yngri og Jóhann Björg Jóhannsdóttir hlaut silfrið í A-flokki , 17 – 20 ára en hún hefði unnið sinn flokk með sigri í lokaumferðinni en varð að láta sér lynda jafntefli í skákinni við Hrund Hauksdóttir .
Jóhanna og Hrund hafa báðar unnið þetta mót og einnig Hallgerður Helga Þorsteinsdóttir .
Nansý hlaut silfurverðlaun á opna Norðurlandamótinu sem fram fór á Bifröst í febrúar sl. og hefur átt sæti í hinni sigursælu sveit Rimaskóla undanfarin misseri .
Engum blöðum er um það að fletta að skákstyrk og almennri þátttöku stúlkna hér á landi hefur stóraukist undanfarin ár .
Aðrir keppendur Íslands voru Sóley Lind Pálsdóttir og Svandís Rós Ríkharðsdóttir en fararstjóri og liðsstjóri hópsins var Davíð Ólafsson sem er landsliðsþjálfari kvenna .
Styrkur Nansýar liggur ekki síst í góðum skilningi á stöðuuppbyggingu og vinnubrögð hennar eru öguð ; hún rasar ekki um ráð fram , hefur gott taktískt auga og grípur tækifærin þegar þau gefast eins og sést í eftirfarandi skák sem tefld var í 4. umferð : NM stúlkna 2013 : Nansý Davíðsdóttir – Regina Forsa ( Noregur ) Sikileyjarvörn 1. e4 c5 2 .
Rf3 e6 3. d4 cxd4 4 .
Rxd4 a6 5 .
Rc3 b5 6. a3 Bb7 7 .
Be2 Be7 8 .
O-O d6 9. f4 Rd7 10 .
Kh1 Rgf6 11 .
Bf3 Dc7 12. f5 e5 13 .
Rb3 O-O 14 .
De1 Hac8 15 .
Dg3 Kh8 16 .
Bg5 Hce8 17 .
Had1 Dc4 Svartur hefur gott tafl eftir t.d. 17 .
..
Rb6 .
18 .
Ra5 ! Dc7 19 .
Rxb7 Dxb7 20 .
Rd5 Rxd5 21 .
Hxd5 Bxg5 22 .
Dxg5 Dc6 23 .
Hd2 g6 Og hér gat svartur haldið vel í horfinu með 23 .
....
Rf6 .
24 .
Hfd1 Rc5 25 .
Df6 + Kg8 26 .
Hxd6 Db7 27 .
Dh4 Hc8 28. fxg6 fxg6 – Sjá stöðumynd – 29. b4 ! Ra4 30 .
Hd7 – hótar drottningunni og 31 .
Dxh7 mát .
Svartur gafst upp .
Hannes efstur á Skákþingi Norðlendinga – Stefán Norðurlandsmeistari Hannes Hlífar Stefánsson brá sér norður í land og tefldi sem " gestur " á Skákþingi Norðlendinga sem fram fór á Akureyri .
Tefldar voru at-skákir og kappskákir en mikill stigamunur var með Hannesi og öðrum keppendum og kom því ekki á óvart að hann vann auðveldan sigur á mótinu í hópi .
Sigurinn var þó ekki auðveldari en svo , að hann tapaði kappskák sinni í lokaumferðinni fyrir Stefáni Bergssyni sem fyrir vikið varð Norðurlandsmeistari og skaut aftur fyrir sig helstu keppinautum sínum meðal Norðlendinga .
Lokastaða efstu manna : 1 .
Hannes Hlífar Stefánsson 6 v .
( af 7 ) 2 .
Þorvarður Ólafsson 5 ½ v .
3 .
– 4 .
Sverrir Örn Björnsson og Stefán Bergsson 5 v .
Keppendur voru 20 .
Friðrik teflir á minningarmóti um Jón Ingimarsson Friðrik Ólafssoni er meðal þátttakenda á minningarmóti um Jón Ingimarsson verkalýðsfrömuð og skákmeistara sem fram fer um helgina í Alþýðuhúsinu við Skipagötu .
Skákfélag Akureyrar og verkalýðsfélagið Eining-Iðja eru mótshaldarar en tefldar verða 10 mínútna skákir .
Jón fæddist 8. febrúar 1913 og var mikilvirkur í félagsmálum skákarinnar nyrðra og einnig innan SÍ þar sem hann var gerður að heiðursfélaga .
Keppendur verða 44 talsins og sonur Jóns , Ingimar , er skráður til leiks .
Friðrik og Ingimar tefldu báðir á Skákþingi Íslands árið 1957 sem fram fór á Akureyri .
Helgi Ólafsson helol@simnet.is 