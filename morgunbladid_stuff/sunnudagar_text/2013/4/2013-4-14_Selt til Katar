Frægt málverk eftir Pablo Picasso , " Barn með dúfu " , hefur verið selt furstafjölskyldunni í Katar , þrátt fyrir andstöðu menningaryfirvalda í Bretlandi sem vildu koma í veg fyrir að verkið yrði selt úr landi .
Þetta verk Picassos er eitt það frægasta eftir listamanninn í Bretlandi og hefur fyrrverandi eigandi , Abenconway-fjölskyldan , iðulega lánað það á sýningar .
Nú hefur verkið hinsvegar verið selt fyrir 50 milljónir punda , um tíu milljarða króna .
Picasso málaði myndina árið 1901 og er hún sögð marka upphaf svokallaðs bláa tímabils í list hans .
Furstafjölskyldan í Katar hefur verið stórtæk á listmarkaði undanfarið og keypt lykilverk eftir Rothko og Cézanne .
