" Hún hefur lent í tveimur alvarlegum óhöppum á lífsleiðinni en kom í bæði skiptin niður á fjórum fótum og er alltaf jafn hamingjusöm og jákvæð , " segir Hrafnhildur Jóhannesdóttir um Uglu , litlu eineygðu chihuahua-tíkina sína .
Fyrir um sjö árum komst Ugla í ruslið og át þar viðbrenndan lauk , en laukur getur verið hættulegur hundum og valdið alvarlegu blóðleysi .
Ugla veiktist og var næstum dáin .
Það vildi henni til happs að Hrafnhildur átti Dobermantík á þessum tíma sem gaf Uglu blóð og bjargaði lífi hennar .
Tveimur árum síðar réðst blendingur , Þýskur fjárhundur og Border Collier , á Uglu .
Þau höfðu þekkst alla ævi og verið góðir vinir .
" En hann hefur líklega veikst skyndilega og var aflífaður í kjölfarið , " segir Hrafnhildur .
Ugla kjálkabrotnaði og annað augað hékk niður á kinn .
" Við pabbi brunuðum með hana á dýraspítalann og ég hélt að það þyrfti bara að svæfa hana , " játar Hrafnhildur .
" En dýralæknirinn saumaði fyrir augað og nú er Ugla eineygð og svolítið skökk í framan en hún er bara yndisleg .
" segir Hrafhildur brosandi .
