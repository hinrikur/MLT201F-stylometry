Stefán Pálsson , sagnfræðingur og þjóðfélagsrýnir , setti fram kenningu á Facebook um að hægt hafi verið að skipta þjóðinni upp í þrjá hópa fyrir tíð Hvalfjarðarganga .
" Ég hef þá kenningu að fram að Hvalfjarðargöngum hafi þjóðin skipst í þrennt : Ferstiklufólk , Þyrilsmenn og Botnskálaliðið .
Nánast engir skiptu við meira en eina af þessum sjoppum – og það þá helst einhverjir skrítlingar .
Kaupið þið hin þessa greiningu mína og hvað réði skiptingunni ? " spyr Stefán sem sjálfur var Botnskálamaður .
Hörður Magnússon íþróttafréttamaður lagði orð í belg um knattspyrnudómgæslu á Twitter en eins og gengur hafa komið upp umdeild atvik að undanförnu .
" Menn hljóta að fara að splæsa í dómgæslu pistla eða hvað ? Annars er lausnin einföld TV ref .
Tekur örfáar sekúndur .
TVREF .
Fréttamaðurinn Sölvi Tryggvason er á ferð um Asíu .
" 7 tíma flug í tveggja hæða þotu með nettengingu í háloftunum , vali um þúsundir bíómynda , þrírèttuðu , meira plássi og alls kyns öðrum fríðindum er ódýrara en hvaða flug sem er í 3 tíma frá Íslandi til Evrópu þar sem maður þarf að borga fyrir heyrnartól og dagblöð í fullkomnum þrengslum .
Alvöru samkeppni er lúxus ! " Þórdís Elva Þorvaldsdóttir , verkefnastjóri hjá Fáðu já , var ánægð með veru mbl.is á morgunverðarfundi kvennaathvarfsins .
" Takk , mbl.is , fyrir að vera eini fjölmiðillinn sem mætti á morgunverðarfund Kvennaathvarfsins með fulltrúum stjórnmálaflokkanna , um kynbundið ofbeldi .
Hér er greinargóð samantekt af fundinum í morgun .
" 