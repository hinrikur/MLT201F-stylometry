Ólöf Snæhólm Baldursdóttir er upplýsinga- og kynningarfulltrúi Slysavarnafélagsins Landsbjargar .
Hún er með fimm manna heimili og á tvo ketti .
Hún var ofvirkur neytandi fyrir hrun en ekki lengur .
Hvað áttu alltaf til í ísskápnum ? Ost , hvítlauk , engifer og Pepsi Max .
Hvað fer fjölskyldan með í mat og hreinlætisvörur á viku ? 30-40 þúsund krónur .
Hvar er helst keypt inn ? Bónus , þar er ódýrast að kaupa inn til heimilisins .
En við förum líka stundum í Fjarðarkaup , þar er hagstætt verð miðað við gæði , úrval og þjónustu .
Hvað freistar helst í matvörubúðinni ? Heilar nautalundir og framandi ostar .
Hvernig sparar þú í heimilishaldinu ? Með því að versla þar sem verðið er hagstæðast .
Var ofvirkur neytandi hér áður fyrr , vissi hvað allt kostaði .
En eftir hrun missti ég verðskynið .
En ég les alltaf yfir strimilinn í búðinni , ótrúlegt hversu oft leynast villur í honum ...
og þá mér í óhag .
Hvað vantar helst á heimilið ? Okkur vanhagar ekki um neitt en langar í eitt og annað , dettur einna helst í hug brauðvél til að hnoða og hefa deig til að baka svo í ofninum .
Svo notalegt fyrir síðbúinn morgunverð um helgar .
Eyðir þú í sparnað ? Nei , er ekki nægilega dugleg við það .
Skothelt sparnaðarráð Að halda heimilisbókhald er langbesta sparnaðarráðið .
Að sjá útgjöldin brotin niður hjálpar manni að draga úr óþarfa neyslu .
