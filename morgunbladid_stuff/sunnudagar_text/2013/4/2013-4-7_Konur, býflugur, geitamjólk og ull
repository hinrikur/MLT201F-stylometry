Nú í líðandi viku var nýlega styrkjum til atvinnuuppbyggingar kvenna í samræmi við tillögur ráðgjafarnefndar .
Guðbjartur Hannesson velferðarráðherra gekk frá málinu , en alls bárust 245 umsóknir um styrki til fjölbreyttra verkefna víða um land .
Styrkir voru veittir til 29 verkefna og hlutu fjögur þeirra hámarksstyrk , þ.e. þrjár milljónir króna .
Styrkjum til atvinnumála kvenna hefur verið úthlutað frá árinu 1991 .
Eru þeir ætlaðir konum sem vinna að viðskiptahugmyndum og verkefnum .
Skilyrði styrkveitinga eru þau að verkefnin séu á vegum kvenna og feli í sér einhverskonar nýnæmi .
Ekki er nauðsynlegt að vera með starfandi fyrirtæki .
Því er heimilt að sækja um styrk vegna verkefna á byrjunarstigi - og þurfa að þeim sökum byr í seglin til þess að geta orðið eitthvað stærra og meira og skapað fólki vinnu og lífsviðurværi .
Meðal þeirra áhugaverðu verkefna sem fengu atfylgi nú voru þróunarstarf við að útbúa lyfjaskammtara og hitt snýr að þróun afurð úr geitamjólk og mysu .
Þá fengu nokkrar konur styrki til að útbúa viðskiptaáætlanir , svo sem um að koma á laggirnar netverslun með afurðir úr býflugnarækt , til þróunar snjallsímaforrits og til að útbúa sængur og dýnur úr íslenskri ull .
sbs@mbl.is 