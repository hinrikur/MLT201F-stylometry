Heilbrigðismál eru hornsteinn velferðarsamfélagsins og hljóta að vera eitt helsta málefni þingkosninga , segir Hulda Gunnlaugsdóttir , forstjóri háskólasjúkrahússins í Akerhus í Noregi og fyrrverandi forstjóri Landspítalans .
Þar tekur hún undir orð Sigurðar Guðmundssonar fyrrverandi landlæknis , sem auglýsti eftir umræðu um enduruppbyggingu heilbrigðiskerfisins á ráðstefnu á miðvikudag og sagði Íslendinga ekki komna fram á bjargbrúnina heldur frekar fram af henni .
Hulda segir heilbrigðismál eitt af aðalmálum kosninganna sem fara fram í september í Noregi .
Umræðan sé mikilvæg , ekki síst þegar fjármunir séu af skornum skammti eins og á Íslandi .
Það þurfi að leggja línur um hvernig standa eigi að þróun allra heilbrigðismála á Íslandi , sem ekki bara tryggir reksturs Landspítalans en líka svo mikilvægt fyrirbyggjandi starf og hvernig fjármunum verði veitt til heilbrigðismála á næstu fjórum , tíu og fimmtán árum .
" Ef stefnumörkun frá stjórnvöldum er ekki skýr , þá rennur þetta litla fjármagn milli fingranna og út í sandinn .
Skýr stefnumörkun er lykilatriði til að geta haldið uppi öllum þáttum heilbrigðisþjónustunnar og byggt hana upp áfram .
" Seigur biti sem þarf að kyngja Hulda er þeirrar skoðunar að þrátt fyrir að fjármunir séu af skornum skammti sé mikilvægt að ráðast í byggingu nýs sjúkrahúss .
" Spítalinn er rekinn á fjórum stöðum að Kleppi meðtöldum .
Menn gleyma alltaf geðheilbrigðismálunum , en þau eru ekkert síður mikilvæg en önnur heilbrigðismál .
Það kostar meiri peninga að reka stofnanir á svona mörgum stöðum .
" Og hún segir að taka verði viðhald með í reikninginn .
Húsnæðið sé gamalt , viðhaldskostnaður aukist á hverju ári og ekki hafi verið til nóg af fjármagni til að standa undir því , hvorki á Hringbraut né í Fossvogi .
Tækjabúnaður hafi líka verið skorinn við nögl og spítalinn verið háður gjafafé .
" Það er ýmislegt af þessum toga sem fólk vill ekki horfast í augu við .
Það hefur orðið gífurleg þróun í upplýsingatækni og endurnýjun á tækjabúnaði þarf að haldast í hendur við hana .
Við þurfum að byggja upp þjónustuna til framtíðar – fyrir börnin og barnabörnin .
Við höfum vandræðast með þennan seiga bita árum saman , eins og börn sem vilja ekki kyngja matnum .
Við höfum verið með seigann bita í munninum í mörg ár .
Það er kominn tími til að kyngja og fara í framkvæmdir .
" Stjórnmálamenn axli ábyrgð Hulda gagnrýnir flatan niðurskurð í heilbrigðiskerfinu og segir að stjórnvöld hefðu tvímælalaust þurft að stíga fram með skýra stefnumörkun .
" Í því felst ábyrgð stjórnvalda og svo eigum við sem erum stjórnendur á stofnunum að framkvæma stefnuna .
En við verðum sem fagfólk að gefa góð ráð og vera með í þróun stefnumörkunarinnar , en stjórnvöld leggja línurnar .
Það er alltof auðvelt fyrir stjórnmálamenn að sitja á fundi og ákveða flatan niðurskurð , án þess að velta afleiðingunum fyrir sér .
Og ef stefnan liggur ekki fyrir , þá er það bara sá sem fer upp á hæsta hólinn sem hlustað er á .
" Hún rifjar upp upplausnarástandið er hún tók við Landspítalanum í október 2008 .
Þessi mál hafi verið efst á baugi í janúar þegar Guðlaugur Þór Þórðarson hafi verið heilbrigðisráðherra .
" Hann hafði staðið fyrir hugmyndavinnu um hvað væri hægt að gera og ég komið með mínar ábendingar og ráð út frá minni þekkingu , ekki bara frá Noregi heldur líka Skandinavíu .
Og hann var tilbúinn að fara í þá vinnu .
En svo var skipt um ráðherra , Ögmundur Jónasson tók við og þetta lá alveg niðri þar til haustið 2009 .
Þá ráðlagði ég Ögmundi að taka umræðuna upp aftur og það er til skýrsla í ráðuneytinu sem var unnin af fólki frá bæði ráðuneytinu og Landspítalanum , með skýrum tillögum um hvað væri hægt að gera .
Þegar við skiluðum skýrslunni var hún kynnt fólki í ráðuneytinu og forstjórum allra sjúkrahúsanna , hvað hefur verið ráðist í af þeim tillögum get ég ekki tjáð mig um .
" Ekki einangruð eyja í kerfinu " Það er erfitt að vita hvar maður er staddur þegar stendur tæpt , " segir Björn Zoëga , forstjóri Landspítalans , um þau ummæli Sigurðar Guðmundssonar , fyrrverandi landlæknis , að Íslendingar séu komnir fram af bjargbrún .
" Við erum ekki farin fram af , en við stöndum tæpt eins og við höfum bent á undanfarið eitt og hálft ár .
Það gildir ekki bara um Landspítalann heldur fleiri stofnanir í heilbrigðiskerfinu .
En við erum endastöðin , þannig að vandamál hjá öðrum , eins og færri rými á hjúkrunarheimilum , endar hjá okkur .
Við getum ekki horft á okkur sem einangraða eyju í kerfinu , heldur verður allt að virka til að hlutirnir séu í lagi hjá okkur .
" Hann bendir þó á að maður sem fari fram af bjargbrún hrapi mjög hratt og fæstir lifi það af .
" Ég fæ ekki betur séð en spítalinn starfi áfram og framleiði meira en áður fyrir mun minna fé .
En ég hef ítrekað sagt að meira er ekki að hafa og ýmis vandamál eru framundan sem taka þarf á .
Huga þarf að því hvernig á að gefa til baka og þá í hvaða röð , hvert og hvernig .
" Hann segir að sé horft á tölfræðina , þá sé vandinn fyrst og fremst sá að of margt fólk sé inniliggjandi á spítalanum .
Ástæðan sé tvíþætt , annars vegar að fækkað hafi verið rúmum og þjónustan færð á ódýrara form á dag- og göngudeildum .
Þá liggi langflestir styttri tíma á spítalanum .
" Hins vegar það að frá árinu 2008 hefur ríkið gert kröfu um að hjúkrunarheimilin bjóði vistmönnum upp á einbýli .
Það hefur fækkað hjúkrunarrýmum um land allt , en mest á höfuðborgarsvæðinu .
Þörfin er mikil og lægst 38 sem bíða með gilt vistunar- og færnisvistunarmat , en það hefur farið upp í 65 og það tekur allt svigrúm úr kerfinu hjá okkur .
Ytri aðstæður hafa svo mikil áhrif á rekstur spítalans .
" En ástandið er ekki í lagi , þó að náðst hafi að halda því í horfinu .
" Við vitum að við björgum okkur með margt , en húsnæðið er ekki í lagi og við eigum erfitt með að endurnýja mannskap því við þurfum að gera það hraðar en áður , " segir Björn .
" Við vitum að við erum ekki að skaða fólk , en ekki hvort við veitum bestu mögulegu meðferð og getum ekki fullyrt það í samanburði við útlönd .
Við verðum að horfa til framtíðar .
Til skemmri tíma er hægt að redda ýmsu , en til lengri tíma þarf meira fjármagn á spítalann og þá um leið forgangsröðun innan hins opinbera til heilbrigðiskerfisins .
" Björn telur mikilvægt að flokkarnir svari því hver er stefna þeirra og forgangsröðun í heilbrigðiskerfinu , enda sé það stór hluti af kostnaði hins opinbera .
" Það snýst ekki bara um Landspítalann , þó að hann nemi þriðjungi af kostnaðinum , heldur hvert við stefnum .
Ríkið getur ekki tekið allt að sér og þjóðin er að eldast .
Mín skoðun er að umræðan mætti vera meiri og betri .
" Þjóðmá l Pétur Blöndal pebl@mbl.is " Ef ekkert er að gert þarf að flytja sjúklinga í auknum mæli til útlanda sem er veruleg skerðing á lífsgæðum Íslendinga .
" Guðlaugur Þór Þórðarson fyrrv .
heilbrigðisráðherra .
