Hjá Matís er gagnabanki um efnainnihald matvæla sem nefnist ÍSGEM .
Til þessa hafa sérfræðingar að mestu nýtt sér hann en notkunin hefur verið lítil meðal almennings .
Nú styttist hins vegar í það að gagna-grunnurinn verði aðgengilegur almenningi í gegnum snjallsímaforrit .
Mikilvægar upplýsingar til almennings Matís á í samstarfi við fyrirtæki sem vinnur að þróun snjallsímaforrits þar sem hægt er að nálgast upplýsingar um efnisinnihald matvæla með einföldum hætti .
" Við spurðum okkur hvernig við gætum komið þessum gagnagrunni og mikilvægu upplýsingum til almennings .
Neytendur vita oft ekki í hvorn fótinn þeir eiga að stíga þegar kemur að sinni heilsu og mataræði .
Fólk er ólíkt til heilsunnar og oft eiga ólíkar áherslur í mataræði við því hvað hentar hverjum , " segir Steinar og bendir á að það geti m.a. gagnast þeim sem eru með mjólkuróþol eða hnetuofnæmi .
Finna má strikamerki á öllum matvælum .
, , Við erum í samstarfi við fyrirtækið GS1 sem vinnur að því að gerlegt verði að kanna innihald matvæla í gegnum strikamerki , alveg eins og hægt er að gera þegar vöruverð er kannað , " segir Steinar .
Að sögn Steinars er Matís auk þess í samstarfi við annað íslenskt fyrirtæki sem heitir Foodoit sem hannar notendaviðmót gagnagrunnsins .
" Við komum þessu mikilvægu upplýsingum um matvæli til almennings með hjálp strikamerkja og QR kóðanna , " segir Steinar .
Tilraun í mötuneytinu Matís mun í samstarfi við Foodoit byrja á tilraun í mötuneytinu þar sem upplýsingar um þau matvæli sem eru á boðstólum í fyrirtækinu eru settar á skjá .
Á honum geta starfsmenn svo séð hvert innihaldið er .
" Það er t.a.m. hversu mikið prótín og kolvetni er í matnum og hvort skammtastærðir eru í samræmi við manneldismarkmið .
Á skjánum verður svo QR kóði sem starfsfólk getur skannað með símum sínum til að sjá nánar hvort innihaldið henti þeim og borið saman við sínar upplýsingar sem geymdar eru í snjallsímaforritinu , " segir Steinar 