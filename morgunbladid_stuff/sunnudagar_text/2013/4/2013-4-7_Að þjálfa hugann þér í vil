Margar rannsóknir hafa sýnt fram á að hugarþjálfun ( visualization ) getur haft jákvæð áhrif á færni okkar .
Hugarþjálfun er mikið notuð af íþróttafólki og geimförum sem hluti af þjálfun , en gæti hugarþjálfun gagnast fólki til að lifa betra lífi og upplifa drauma sína ? Borghildur Sverrisdóttir borghildur74@gmail.com Hugarþjálfun byggist á því að ímyndunaraflið er notað til að sjá fyrir sér ákveðna hegðun eða atburð eiga sér stað með endurteknum hætti .
Að skapa hið eftirsóknarverða í huganum , oft og jafnvel í smáatriðum , getur haft áhrif á vöðvaminni líkamans .
Vöðvaminni er það þegar vöðvarnir læra að þekkja hreyfingu með endurtekningu .
Máltækið æfingin skapar meistarann á þar vel við .
Vöðvaminni sem almennt hefur tengst líkamlegri æfingu , líkt og að læra á píanó , æfa fótbolta eða læra að teikna , er líka talið tengjast hugarþjálfun .
Rannsóknir á áhrifum hugarþjálfunar Ein frægasta rannsókn sem gerð hefur verið á áhrifum hugarþjálfunar var gerð á rússneskum ólympíuförum árið 1980 .
Þátttakendum var skipt upp í fjóra hópa eftir því hvernig þeir höfðu æft fyrir Ólympíuleikana .
Skiptingin var svona : Hópur 1 stundaði enga hugarþjálfun heldur fór öll þjálfun þeirra fram líkamlega .
Hópur 2 stundaði 75% líkamlega þjálfun og 25% hugarþjálfun .
Hópur 3 stundaði 50% líkamlega þjálfun á móti 50% hugarþjálfun .
Hópur 4 stundaði 25% líkamlega þjálfun og 75% hugarþjálfun .
Hugarþjálfunin þeirra byggðist á að sjá fyrir sér hreyfingar sínar , í þeirri íþrótt sem þeir stunduðu , eiga sér stað á sem árangursríkastan hátt.Niðurstöðurnar voru þannig að hópur 4 sýndi mestu framfarirnar fyrir Ólympíuleikana .
Þar á eftir kom hópur 3 , en hópur 1 sem aðeins æfði líkamlega sýndi minnstu framfarirnar .
Önnur rannsókn á áhrifum hugarþjálfunar var gerð á strákum sem æfðu vítaskot í körfubolta .
Hópnum var skipt í þrjá hópa og vítaskot þeirra mæld fyrir og eftir rannsókn .
Hópur 1 fékk enga hugarþjálfun , heldur æfði vítaskot í 20 mín .
í senn í 20 daga .
Hópur 2 æfði ekkert , hvorki hugarþjálfun né vítaskot .
Hópur 3 æfði aðeins hugarþjálfun í 20 mín .
á dag í 20 daga .
Hugarþjálfunin gekk út á að sjá fyrir sér vítaskot sín í djúpslökunarástandi .
Ef þeir hittu ekki , áttu þeir að leiðrétta miðið í huganum og reyna aftur .
Niðurstöðurnar voru þær að hópur 1 sýndi 24% bætingu í vítaskotum , hópur 2 sýndi enga bætingu en hópur 3 sem hafði aðeins æft hugann , bætti vítaskotin sín um 23% .
Aðeins 1% minna en þeir sem æfðu skotin líkamlega .
Hugarþjálfun hefur áhrif á hugarfar Fáir efast um áhrif hugarþjálfunar á líkamlega frammistöðu , en gott jafnvægi á líkamlegum æfingum og hugarþjálfun er talið árangursríkast .
Hugarþjálfun er einnig talin hafa áhrif á hugarfar og daglegar athafnir fólks , en ekki síður á velgengni á sama hátt og hún hefur áhrif á vöðvaminni íþróttamannsins .
Markþjálfar og fyrirlesarar á borð við Rhonda Byrne úr " The Secret " , Tony Robbins og Jack Canfield leggja allir áherslu á mátt hugarþjálfunar og áhrif hennar á daglegt líf fólks .
Það sem fólk hugsar um , hvernig það hugsar um það og hvernig það sér hlutina fyrir sér getur orðið að daglegum athöfnum og lífsstíl , líkt og endurtekin hugsun íþróttamannsins hefur áhrif á vöðvaminni hans .
Hugarþjálfun er ákveðin forritun og því mikilvægt að hún sé á jákvæðum nótum til að hún geti haft jákvæð áhrif .
Hugarþjálfun getur því verið mikilvægur hluti af því að láta drauma rætast og skapa það líf sem maður óskar sér .
Heimild : Wikipedia.orghttp : / / psychcentral.comJack Canfield , The Success Principles , Collins , 2007 Rhonda Byrne , The Secret , Atria Books / Beyond Words , 2006 FORRITUN HUGANS Markaðssetning tekur mið af vöðvaminni Markaðssetning á vöru byggist oft á því að ná til undirmeðvitundar fólks , líkt og hugarþjálfun nær til vöðvaminnis .
Það er ástæða fyrir því að Coca Cola er fyrsti kóladrykkurinn sem flestir hugsa um , ef þeir eru beðnir um að hugsa um einhvern kóladrykk .
Markaðssetningin hefur náð til undirmeðvitundar okkar með stöðugum endurtekningum .
Á sama hátt er talið að við getum " forritað " okkur með hugsun okkar , hvort sem það er okkur í vil eða ekki .
