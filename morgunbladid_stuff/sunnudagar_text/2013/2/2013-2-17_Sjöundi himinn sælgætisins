Íslendingar hafa í gegnum tíðina átt ýmiss konar met í sykuráti , þar á meðal Norðurlandamet .
Þess ber þó að geta að þeir fjölmörgu einstaklingar sem sögðu Sunnudagsblaði Morgunblaðsins hvert væri eftirlætis sælgætið þeirra íslenska eru ekki endilega sælgætisgrísir þótt stöku sinnum sé gott að stinga upp í sig mola og mola .
Júlía Margrét Alexandersdóttir julia@mbl.is Líkt og verðlaunapallarnir sýna er ljóst að Nóa kropp er með vinsælasta íslenska góðgætinu að mati álitsgjafa Sunnudagsblaðs Morgunblaðsins .
Fast á hæla kroppsins koma súkkulaðirúsínurnar sem Góa hefur framleitt í um 40 ár og þriðja sætinu deildu nokkrar gerðir ; fylltar Appolo-lakkrísreimar , Lakkrísdraumur , Hrískúlur og Þristur .
Samsuðan súkkulaði og lakkrís er greinilega vinsæl hérlendis en erlendis er þessi blanda lítt þekkt .
Þess má geta að árið 2007 komst Þristur einmitt í heimsfréttirnar þegar vefsíðan Weeklydig birti sælgætisgagnrýni sem bandaríski rithöfundurinn Steve Almond skrifaði og lofaði þar súkkulaðið í hástert .
Þótt könnunin sé ekki hávísindaleg staðfestu talsmenn tveggja efstu sætanna , hjá Góu og Nóa Síríusi , að kroppið og Kaliforníu rúsínur væru með vinsælustu vörum þeirra svo einhverjar ályktanir má draga af atkvæðatalningu .
Samkvæmt því sem Stofnun Árna Magnússonar í íslenskum fræðum hefur skoðað eru elstu dæmi um merkingu orðsins sælgæti yndi , unaður og munaður .
Sælgæti virðist fyrst koma fyrir í íslensku máli á 16. öld .
Þegar líður á 19. öldina er sælgæti hins vegar notað um eitthvað sem er bragðgott en það getur verið kjötmeti og fiskur , grautur og kaffi svo eitthvað sé nefnt .
Kroppið að nálgast fertugsaldur " Það er í kringum árið 1983 sem framleiðsla hefst á Nóa kroppi .
Ég vann við vöruþróun á þessum tíma og á þessum tíma vorum við að framleiða karamellukúlur og súkkulaðirúsínur og vorum að leita að einhverri skemmtilegri vöru í svipuðum flokki og duttum niður á þessa lausn , " segir Rúnar Ingibjartsson , gæðastjóri hjá Nóa Síríusi , um Nóa kropp .
Nóa kropp fékk flest atkvæði sem besta íslenska sælgætið en mikill meirihluti álitsgjafa Morgunblaðsins sagði súkkulaðikexkúlurnar vera í eftirlæti .
" Á þessum tíma var ekki svo mikið af smærra sælgæti til sölu .
Við vorum jú með brjóstsykur og hjúplakkrís en framboðið var meira í stærri súkkulaðistykkjum .
En þessi atkvæði stemma alveg við okkar sölutölur .
Nóa kroppið varð strax feikilega vinsæl vara sem selst mjög jafnt yfir allt árið .
Þannig að þetta er ekki bara jóla- , páska- eða sumarvara eins og oft er .
Kroppið er líka ein af þeim vörum sem hafa orðið vinsælar í bakstri og eftirréttum .
" Kúlurnar eru nákvæmlega eins í dag og þær voru fyrir um þrjátíu árum , með sama súkkulaði og af sömu stærð – þótt ýmis tilbrigði hafi einnig litið dagsins ljós .
Íslendingar borða um fjóra gáma á ári " Kaliforníu súkkulaðirúsínurnar eiga sér eflaust í það minnsta fjörtíu ára sögu , " segir Helgi Vilhjálmsson , jafnan nefndur Helgi í Góu .
Miðað við atkvæði álitsgjafa Sunnudagsblaðs Morgunblaðsins eru súkkulaðihúðaðar rúsínur , svokallaðar Kaliforníu rúsínur , annað vinsælasta íslenska sælgætið .
" Súkkulaðirúsínur eiga sér langa sögu en ég man fyrst eftir þessari vöru frá Viking .
Þær voru seldar í glærum poka með gulum miða .
" Helgi man sælgætissögu Íslendinga vel en eftirlætis sælgætið hans fyrr og síðar er ekki lengur framleitt en það hét Ábætir .
Helgi staðfestir að vinsældir rúsínanna séu það miklar að álitsgjöf Morgunblaðsins séu líklega á pari við sölutölur .
" Ég fór sjálfur til Kaliforníu til að finna þessar rúsínur sem ég hjúpa svo súkkulaði hér heima .
Ég ákvað að fara út einn daginn eftir að þessar " beru " rúsínur eins og ég kalla þær beint af skepnunni , hækkuðu gífurlega í verði hjá heildsalanum .
Þá skruppum við vinur minn út og ákváðum að gera þetta sjálfir .
Ég flyt inn um fjóra gáma af þessum rúsínum á ári .
Annars stendur Hraunið mitt rúsínunum ekki langt að baki og nýtur stöðugra vinsælda .
" 