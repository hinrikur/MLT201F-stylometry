Brot er heiti sýningar sem Sirra Sigrún Sigurðardóttir opnar í Sverrissal Hafnarborgar í dag , laugardag , klukkan 15 .
Hún hefur á undanförnum árum verið í framvarðarsveit ungra listarmanna hér á landi og leggur um þessar mundir stund á framhaldsnám við School of Visual Arts í New York .
Í desemder síðastliðnum var hún ein 24 alþjóðlegra listamanna sem ritstjórn tímaritsins Modern Painters hvatti lesendur til að gefa gætur .
Sirra segir sýninguna í fjórum hlutum sem tengjast og eru unnir með Sverrissal í huga .
" Eitt verkið er ljósmyndapar , líkar myndir en önnur er tekin af morgunbláma himinsins og hin er blái skjárinn á tölvunni minni .
" Hún bætir við að viss undirtónn sýningarinnar sé að skoða heiminn .
" Gegnum tíðina hafa menn öðlast þekkingu við að horfa upp í himininn og kanna þrívíðan efnisheiminn , en í dag horfum við mikið í skjáinn .
" Annað verk sýningarinnar er par stöpla ; annars vegar dæmigerður stöpull úr geymslum Hafnarborgar en hinn er eftirgerð Sirru og það er eins og sá gefi eftir .
Þriðja verkið er skífa þar sem unnið er með liti og hreyfingu ; ljós umhverfisins birtist sem litir fyrir tilstilli einfaldra límbanda .
Loks gengur gegnum salinn veggteikning sem er eins og rúðustrikað blað .
Sirra Sigrún segir það vera eins konar vísun í abstrakt myndlist , sem hún hafi alltaf heillast af .
" Þá er viss tenging í sýningunni við eðlisfræði og stærðfræði .
Jöfnurnar sem segja mest um eðli heimsins eru oft þær einföldustu og fallegustu , " segir hún .
List og vísindi þurfi ekki alltaf að vera andstæður .
" Bara það að raða hlutum inn í rými er jafnvægisleikur .
Ég þekki stærðfræðinga sem segjast leita fegurðar og tala eins og listamenn .
Ég sé snertifleti þarna á milli .
" 