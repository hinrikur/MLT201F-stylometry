Skoska útgáfa dagblaðsins The Sun birtir viðtal við meðlimi íslensku hljómsveitarinnar Of Monsters and Men í vikunni .
Yfirskrift greinarinnar er " Söngkona Of Monsters and Men getur ekki farið til Íslands " .
Tónleikaferðalag sveitarinnar , sem hófst í byrjun ársins og er afar viðamikið , er ekki aðeins sagt vera tilkomið vegna vinsælda Of Monsters and Men erlendis heldur er ástæðan einnig sögð vera sú að tónlistarmenn geti ekki haft atvinnu af því að starfa á Íslandi .
Hljómsveitin hóf tónleikaferð sína í Ástralíu og mun ljúka henni vestanhafs .
Þá taka tónlistarhátíðir víða um heim við .
Blaðamaður The Sun hefur eftir Nönnu að það sé afar dýrt að fljúga til og frá Íslandi og auk þess sé tónlistarfólki þar sjaldan borgað heldur oftar en ekki gengið að því vísu að það gefi vinnu sína .
