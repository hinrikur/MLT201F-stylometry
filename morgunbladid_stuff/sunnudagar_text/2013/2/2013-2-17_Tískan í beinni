Edduverðlaunin fara fram á laugardag þar sem allra augu verða á kjólum , skarti , greiðslum og jakkafötum þeirra sem mæta .
Stöð 2 verður með beina útsendingu frá hátíðinni en Stöðvar 2 fólk ætlar að bjóða gestum heima í stofu upp á rauðan dregil , svipað og þekkist á Óskarsverðlaununum .
Nú fá því áhorfendur tískuna hvort sem það verður flottur kjóll eða hreint og klárt tískuslys beint í æð .
Stjörnur skjásins klæða sig allajafna í sitt fínasta púss , setja á sig sína fínustu eyrnalokka og láta færustu hárgreiðslumeistara fitla við hárið á sér fyrir Edduna þannig að von er á hátíð fyrir augu og eyru enda verður Logi Bergmann kynnir .
