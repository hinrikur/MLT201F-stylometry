Ég stunda tilraunastarfsemi í eldhúsinu en er svo stórtæk að ég vil helst elda fyrir marga og þá veislumat , " segir Guðlaug Ágústa Halldórsdóttir , eða Gulla , sem bauð góðri blöndu af vinum og vinnufélögum heim til sín á Flókagötu um síðustu helgi .
Á boðstólum voru fiskréttir af ýmsu tagi og gómsætur berjamarens í eftirrétt .
" Þetta voru vinir og svo nokkrir sem hjálpuðu mér að koma veitingastaðnum nýja , Fish , af stað .
" Gulla er sjóuð í veitingarekstri og er í tíunda sinn í slíkri frumkvöðlastarfsemi .
Í endaðan janúar var Fish opnað á Skólavörðustíg en fyrir rak Gulla stað og rekur enn undir sama heiti í Ingólfsstræti .
" Ég hef sjálf alltaf borðað mikinn fisk og lítið kjöt og meira að segja í veislum þar sem hefð er fyrir að kjötmeti sé frekar notað er ég oftar með fisk á boðstólum .
Ég er lítið fyrir að fara eftir uppskriftum en býð líka upp á hefðbundnari rétti svo sem gufusoðinn fisk og hollt meðlæti , " segir Gulla en þá hefð hefur hún tekið heiman frá og útfært á Fish , sem er heldur nýstárlegt í veitingaheiminum .
Gulla hvetur fólk til að útbúa tartar og cevhiche og eiga í ísskápnum og nota ofan á brauð og með grænmeti .
Slíkt geymist ísskápnum í 2-3 daga .
" Bestu uppskriftirnar koma þegar maður á ekki eitthvað til í réttina og neyðist til að finna upp á einhverju .
Ég þarf alltaf að vera að prófa eitthvað nýtt – líka heima .
Og bestu uppskriftirnar koma þegar maður á ekki eitthvað til og maður þarf að finna eitthvað annað í staðinn " .
Ceviche 300 g þorskhnakki safi úr 2 límónum safi úr 1 sítrónu ½ rauðlaukur , fínt saxaður 2 tómatar , fræhreinsaðir , skornir í fína teninga ½ agúrka , fræhreinsuð , skorin í fína tenginga 1 chili-pipar , fræhreinsaður , fínt skorinn ¼ bolli ferskt kóríander , fínt skorinn salt og pipar 2 tsk .
sterk sósa 4 tortillur 1 avókadó Fiskurinn skorinn í bita og settur í skál .
Límónur og sítrónur kreistar yfir og blandað saman .
Plastfilma sett yfir og sett í kæli í15-20 mínútur .
Setjið tómat , agúrku , lauk og kóríander útí .
Kryddið með salti og pipar og setjið sterka sósu út í .
Berið olíu á tortillur og bakið í ofni þar til þær eru gullinbrúnar og stökkar .
Skerið í sneiðar með pitsuskera .
Berið ceviche fram í glasi eða skál og skreytið með avókadó- og tortillusneið .
Túnfiskstartar 300 g ferskur túnfiskur , skorinn í teninga ¼ bolli ferskt kóríander , fínt saxað ½ rauðlaukur , fínt saxaður 1 rauður chili-pipar , kjarnhreinsaður og fínt saxaður ½ dós kókosmjólk 1-2 msk .
ostrusósa salt og pipar Hrærið öllu saman í skál og smakkið til og kryddið eftir smekk .
Látið standa í kæli í a.m.k. 2 klukkustundir .
Berið fram með djúpsteiktu wonton .
Laxatartar Fyrir fjóra 300 g nýr lax ½ rauðlaukur , fínt saxaður ½ lítil krukka af kapers , fínt saxað 2 msk .
olía 1 tsk .
truffluolía Laxinn skorinn í fína bita .
Öllu blandað öllu saman og kryddað með sjávarsalti og nýmuldum svörtum pipar .
Látið standa í ísskáp í 1-2 klukkustundir .
Berið fram með djúpsteiktum Wonton-flögum sem skornar eru í tvennt , horn í horn og djúpsteiktar þar til þær eru gullinbrúnar og stökkar .
Ofnbakaður lax 150 g laxabiti á mann 1 sítróna ólífuolía salt og svartur pipar Roðflettið laxinn og skerið í sneiðar .
Hellið olíu yfir og kreistið safa úr 1 sítrónu , saltið og piprið .
Látið standa í nokkrar klukkustundir .
Bakið í ofni við 180°C þar til laxinn er eldaður í gegn .
Gott að stinga gafli laust í miðjan laxinn og ef engin er mótstaðan þá er hann eldaður .
Berjamarens 1 poki frosin berjablanda 1 askja bláber 1 askja jarðarber , skorin í fernt nokkur rauð vínber 3 msk .
rifsberjasulta 3 msk .
vatn 1 marensbotn ½ l rjómi , þeyttur Hitið frosnu berin með sultunni og 3 msk .
vatni í litlum potti í um það bil 10 mínútur , kælið .
Brjótið marensinn í bita og setjið í glas .
Hellið berjablöndunni yfir , setjið þeyttan rjóma þar ofan á og svo fersku ávextina .
Endurtakið þetta aftur , í alveg sömu röð .
Berið fram .
