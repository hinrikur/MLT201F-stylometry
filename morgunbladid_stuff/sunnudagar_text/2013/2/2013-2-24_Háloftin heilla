María Lea Ævarsdóttir segist hafa byrjað að æfa loftfimleika fyrir hálfgerða tilviljun .
" Ég sá Eyrúnu Ævarsdóttur sirkuskonu sýna listir sínar á fimleikasýningu hjá Ármanni .
Mér fannst þetta svo ótrúlega spennandi að ég ákvað að spyrja hana hvar maður gæti lært þessar kúnstir .
Hún sagði mér þá frá loftfimleikanámskeiðunum hjá Sirkusi Íslands og þar með varð ekki aftur snúið .
Ég skráði mig á námskeið nokkrum mánuðum síðar .
" María Lea segist hafa verið kvíðin þegar hún mætti á fyrstu æfinguna um miðjan síðastliðinn mánuð .
" Ég hafði ekki prófað neitt þessu líkt áður .
Ég var í ballett og fimleikum þegar ég var stelpa en hætti þegar komið var fram á unglingsár .
Mér fannst ég því vera að stökkva langt út í djúpu laugina þegar ég mætti þarna fyrst .
" María segist afar ánægð með kennarana á námskeiðinu .
Þeir einblíni á að kenna rétta tækni og góða líkamsbeitingu sem skipti miklu máli þegar verið sé að sveifla sér í rólu , marga metra yfir gólfinu .
Elskar að vera í háloftunum Hrollur fer um blaðamann þegar hann lítur á róluna í loftinu .
Það er varla fyrir lofthrædda að sveifla sér þarna uppi ? Ekki stendur á svari hjá Maríu : " Ég finn aldrei fyrir lofthræðslu , enda elska ég að vera í háloftunum , " segir María , en hún er með einkaflugmannspróf .
Á gólfinu eru stórar , þykkar dýnur en María segir að enginn hafi dottið niður .
" Alla vega ekki ennþá , " segir hún og hlær .
" Maður lærir líka að treysta líkamanum .
Það var svolítið erfitt fyrst .
En sjálfstraustið eykst eftir því sem styrkurinn eykst .
" María Lea segist finna mikinn mun á líkamlegum styrk sínum og þá sé líkamsbeitingin orðin betri .
Hún segir æfingarnar taka heilmikið á .
" Maður fær alveg marbletti og sár en það er vel þess virði .
Þetta er svo ótrúlega skemmtilegt .
" María Lea mælir eindregið með loftfimleikum fyrir þá sem vilja koma sér í gott form .
" Og fyrst ég gat þetta , þá geta þetta allir .
" Loftfimleikar eru fyrir alla Alltaf verið klifurköttur " Hver sem er getur komið á námskeið í loftfimleikum , " segir Harpa Lind Ingadóttir , loftfimleikaþjálfari hjá Sirkus Íslands .
" Getan er yfirleitt meiri en maður heldur og formið er fljótt að koma .
" Harpa Lind segir loftfimleika henta fólki á öllum aldri og það sé um að gera að koma í prufutíma .
Yfir skólaárið séu alltaf regluleg námskeið og æfingar haldnar tvisvar í viku í fimleikasal Ármanns í Laugardal .
" Við byrjum rólega og neðarlega í silkinu .
Síðan færum við okkur smám saman ofar eftir því sem öryggið eykst , " segir Harpa Lind .
Með silkinu á hún við silkiborða sem hanga neðan úr loftinu .
Auk þess eru æfingar í rólu , svokallaðri trapísu .
Harpa Lind hefur æft loftfimleika í tvö ár og kann vel við að vera hátt uppi .
" Ég hef alltaf verið mikill klifurköttur og klifraði upp um allt þegar ég var krakki .
" Áhugasamir geta kynnt sér málið á www.sirkusislands.is / namskeid .
