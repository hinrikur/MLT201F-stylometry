Ómar R. Valdimarsson , blaðamaður á Bloomberg-fréttaveitunni , olli miklum ruglingi hjá blaðamönnum sem sóttu blaðamannafund hjá FME á Höfðatorgi á fimmtudag .
Þegar blaðamenn ætluðu að tengjast netinu með því að skrá sig inn á þráðlausa tengingu dúkkaði upp nettenging undir heitinu " sexymotherfucker " sem talið var að væri tenging FME .
Var mikið hlegið að þessu á fundinum og þótti mörgum sem kerfisstjórar FME hefðu hugmyndaflug í lagi .
Ekki var hins vegar um nafn á neti FME að ræða heldur er það þráðlaus 3G-netpungur Ómars sem heitir þessu skemmtilega nafni .
Einhverjir blaðamenn á fundinum gerðu athugasemdir strax á fésbók við þessa nafngift og þegar Ómar sá þær leiðrétti hann þennan misskilning .
Þess má geta að FME er ekki með þráðlaust net – slíkt passar ekki inn í stofnun sem meðhöndlar viðkvæm skjöl .
