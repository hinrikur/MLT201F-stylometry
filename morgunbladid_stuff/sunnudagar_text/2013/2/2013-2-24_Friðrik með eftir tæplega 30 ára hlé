Þegar Friðrik Ólafsson settist andspænis yfirlækninum á barnaspítala Hringsins , Ólafi Gísla Jónssyni , í fyrstu umferð Reykjavíkurskákmótsins rifjaðist upp fyrir stálminnugum að Friðrik tefldi síðast á þessum vettvangi árið 1984 og hafði þá verið með á öllum Reykjavíkurskákmótunum , sem hófust árið 1964 , að 1980 – útgáfunni slepptri .
Hann varð einn efstur árið 1966 , deildi sigrinum með Hort og Gheorghiu árið 1972 og Timman árið 1976 .
Reykjavíkurmótunum var á sínum tíma ætlað að gefa íslenskum skákmeisturum ný tækifæri og þau hafa sem slík fyrir löngu sannað gildi sitt .
Nú eiga menn allt eins von á því að fimmfaldur sigurvegari fyrri móta , Hannes Hlífar Stefánsson láti að sér kveða að nýju og Hjörvar Steinn Grétarsson , Þröstur Þórhallsson , Guðmundur Kjartansson og ýmsir fleiri eru til alls líklegir .
Á upphafsárunum var fyrirkomulagið alltaf lokað mót með 12-16 þátttakendur .
Frá og með mótinu árið 1982 hafa þessi mót nær alltaf verið opin en með ákveðnum stigatakmörkunum .
Engar slíkar takmarkanir eru lengur við lýði .
Erlendu keppendunum fjölgar ár frá ári og margir koma aftur og aftur .
Toppurinn er býsna harðsnúinn í ár með besta skákmann Hollendinga Anish Giri í broddi fylkingar .
Sú skák sem vakið hefur mesta athygli hingað til er tvímælalaust viðureign Friðriks Ólafssonar og David Navara .
Skákin byrjaði ekki vel fyrir Friðrik ; Navara gerði meira en að jafna taflið með svörtu og tefldi stíft til sigurs .
Hann virtist ekki átta sig hversu baneitraður Friðrik getur verið í flóknum miðtaflsstöðum , hirti " eitraða " peðið á b2 og fékk á sig vendinguna 24 .
Be3 .
Skyndilega var biskup Friðriks kominn á hinn stórhættulegan h6-reit : Friðrik Ólafsson – David Navara Sikileyjarvörn 1 .
Rf3 g6 2. g3 Bg7 3. d4 c5 4. c3 Da5 5 .
Bg2 cxd4 6 .
Rxd4 Rf6 7 .
0-0 0-0 8. e4 Það er ekki svo einfalt að flokka byrjun þessarar skákar en hér tekur staðan á sig svipmót Maroczy-afbrigðis Sikileyjarvarnar .
8... .
d6 9. h3 Rc6 10 .
Be3 Hd8 11. c4 Bd7 12 .
Rd2 Hac8 13. a3 Rxd4 14 .
Bxd4 b5 15 .
Bc3 Da6 16. cxb5 Bxb5 17 .
He1 e5 ! 18 .
Hc1 Svartur hefur gert meira en að jafna taflið og hér var úr vöndu að ráða , 18. a4 Bd3 19 .
He3 leit þokkalega úr en svartur á 19 .
...
Bh6 ! með hugmyndinni 20 .
Hxd3 Dxd3 21 .
Bf1 Hxc3 ! 22 .
Bxd3 Hxd3 og riddarinn á d2 fellur .
18... .
Rd7 19 .
Bf1 Rc5 20 .
Bb4 Bh6 21 .
Bxb5 Dxb5 22 .
De2 a6 Sjálfsagt var 22... .
Dxe2 23 .
Hxe2 Rd3 eða 22... .
Rd3 strax .
23 .
Bxc5 Dxb2 ? ? Beinn afleikur .
Svartur er með aðeins betra eftir 23... .
dxc5 25 .
Hc2 .
24 .
Be3 ! Navara sást yfir þennan leik .
24... .
Hxc1 25 .
Bxh6 Dxa3 26 .
Hxc1 Dxc1 + 27 .
Kg2 Dc6 28 .
Df3 ! Þó að jafnvægi haldist í liðsafla er kóngsstaða svarts afar veik .
28... .
f5 ? Betra var 28... .
d5 .
29 .
Db3 + d5 30 .
Rf3 ! Db5 31 .
Dc3 d4 32 .
Dc7 Dd7 ( Sjá stöðumynd .
) 33 .
Dxe5 ? ! Friðrik bauð jafntefli um leið og hann lék sem Navara vitanlega þáði .
Nákvæmasti leikur hvíts var 33 .
Dc4 + ! Df7 34 .
Dxa6 og vinnur , t.d. 34 .
..
fxe4 35 .
Rg5 o.s.frv. Friðrik átti um þrjár mínútur eftir til að ná 40 leiknum að viðbættum 30 sekúndum fyrir hvern leik .
Hvítur á góða vinningsmöguleika í lokastöðunni , t.d. 33... .
He8 34 .
Df6 fxe4 35 .
Rxd4 o.s.frv. eða 33... .
fxe4 34 .
Dxe4 .
Helgi Ólafsson helol@simnet.is 