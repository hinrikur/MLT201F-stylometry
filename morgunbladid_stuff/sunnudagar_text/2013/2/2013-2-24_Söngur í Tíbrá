Rósalind Gísladóttir mezzósópran og píanóleikarinn Helga Bryndís Magnúsdóttir koma fram á Tíbrártónleikum í Salnum á sunnudag klukkan 17 .
Flytja þær ljóðaflokk eftir Britten , aríur eftir Verdi , Mascagni og Rossini og þekkt lög úr söngleikjum eftir Kern , Loewe og Gershwin .
Þetta eru fyrstu einsöngstónleikar Rósalindar en athygli vakti í fyrra þegar hún bar sigur úr býtum í alþjóðlegu Barry Alexander söngvarakeppninni og söng við það tilefni í Carnegie Hall í New York .
Í nóvember 2011 söng hún hlutverk Greifynjunnar í verðlaunagjörningi Ragnars Kjartanssonar á Performa-hátíðinni þar í borg .
Rósalind er í Óp-hópnum og hefur sungið á yfir 30 tónleikum með honum .
