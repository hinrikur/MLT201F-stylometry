Magnús Loftsson hefur verið ráðinn framkvæmdastjóri Listaháskóla Íslands .
Í nýju starfi býr Magnús að fjölbreyttri starfsreynslu , m.a. sem framkvæmdastjóri og þar áður viðskiptastjóri auglýsingastofunnar Hvíta hússins .
Magnús útskrifaðist með MBA-gráðu frá Háskólanum í Reykjavík 2008 .
Hann hefur einnig menntun í grafískri hönnun og kennarapróf .
Í starfi framkvæmdastjóra LHÍ felst yfirstjórn fjármála og eigna skólans í umboði rektors .
Sá sem starfinu gegnir situr í framkvæmdaráði skólans , sinnir almennri stefnumótun og er yfirmaður háskólaskrifstofu en til hennar heyrir öll stoðþjónusta .
