Hundurinn Knúsi Engill Skallagrímsson og Gunnlaug Þorvaldsdóttir söngkona urðu par í Róm .
Þá var Knúsi flækingshundur og þar sem Gunnlaug , eða Gulla , beið á rauðu ljósi á hjólinu sínu kom hann hlaupandi og horfði í augun á Gullu .
" Ég hjólaði af stað og hann elti og stökk á hjólið og reyndi að hanga þar og síðan þá hefur hann fylgt mér eða í um fimm ár , " segir Gunnlaug .
" Ég hef aldrei þurft að hafa fyrir neinu , hann hefur aldrei pissað neins staðar eða gert neitt af sér , hann hefur líklega átt gott heimili áður en hann lenti á götunni .
Fyrst var hann þannig að hann borðaði tyggjó upp úr götunni , með flær um allan kropp og hafði greinilega lítið haft að borða .
En í dag er hann prins og ferðast á milli landa og fer með mér á opnanir og listasýningar , jafnvel í leikhús og í mátunarklefa í fataverslunum .
Í leikhúsinu var hann ótrúlega góður og gelti aðeins á hárréttum stöðum , eins og þegar vondi karlinn kom inn á sviðið .
Svo þegar leikararnir hneigðu sig gelti hann líka .
" 