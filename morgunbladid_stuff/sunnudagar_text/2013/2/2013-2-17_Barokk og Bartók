Tónlistarhópurinn Camerarctica kemur fram á fjórðu tónleikum starfsárs Kammermúsíkklúbbsins í Norðurljósasal Hörpu á sunnudagskvöldið .
Hefjast tónleikarnir kl. 19.30 og á efnisskrá eru Tríósónata nr. 2 eftir Zelenka , þrjár aríur eftir Händel og Strengjakvartett nr. 5 eftir Bela Bartók .
" Við leikum barokktónlist fyrir hlé og síðan strengjakvartettinn eftir Bartók eftir hlé , " segir Hildigunnur Halldórsdóttir fiðluleikari .
Hún er einn níu tónlistarmanna sem koma að flutningnum .
" Tríósónata Zelenka er fyrir tvö óbó og fagott , og " continuo " , það er sembal og selló .
Þá eru yndislega fallegar aríur úr flokki eftir Händel sem Marta Guðrún Halldórsdóttir syngur .
Á móti henni " syngur " fiðla í tveimur laganna en óbó í einu .
" Hildigunnur segir það vera stökk að fara úr barokktónlistinni fyrir hlé , yfir í Bartók , sem er eitt hinna stóru tónskálda 20. aldar .
" Það er mikið stökk .
Bartók leikur sér að forminu í þessu verki .
Það er samhverft , hverfist um miðkaflann , og hann speglar stefin hvert á móti öðru .
Hann snýr líka við tónbilum , gerir raðirnar ýmist þéttar eða gisnar .
Síðan koma inn þjóðleg þemu , á óvæntan og skemmtilegan hátt .
" Hildigunnur segir bæði gaman og krefjandi að leika verk Bartóks .
" En maður verður að hafa trú á því að sigra að lokum , " segir hún og hlær .
" Það verða andstæður á tónleikunum en um leið er skyldleiki með verkunum sem við leikum .
" Sigurður Halldórsson sellóleikari leikur einn í öllum verkunum en annars hittast hljóðfæraleikararnir fyrst saman á tónleikunum , þar sem verkin kalla á ólík hljóðfæri .
Camerarctica-hópurinn heldur í ár upp á tuttugu ára afmæli .
