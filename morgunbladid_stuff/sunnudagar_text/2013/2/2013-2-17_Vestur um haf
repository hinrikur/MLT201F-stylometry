Sinfóníuhljómsveit Íslands mun halda til Washington í Bandaríkjunum í byrjun mars og leika á norrænu menningarhátíðinni Nordic Cool , sem haldin er í Kennedy Center og stendur í tæpan mánuð .
Ilan Volkov stjórnar hljómleikum sveitarinnar , sem verða 4. mars , og einleikari verður bandaríski píanóleikarinn Garrick Ohlsson .
Af fjórum verkum sem flutt verða eru tvö íslensk , nýtt verk eftir Hlyn Aðils Vilmarsson og " Aeriality " eftir Önnu Þorvaldsdóttur .
Íslenska dansflokknum hefur einnig verið boðið að koma fram á Nordic Cool , 27. febrúar .
Flokkurinn sýnir " Großstadtsafari " eftir Jo Strömgren , " Svaninn " eftir Láru Stefánsdóttur og " Til " eftir Frank Fannar Pedersen .
