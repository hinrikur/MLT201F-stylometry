Omnis fékk á dögunum , fyrst íslenskra upplýsingatæknifyrirtækja , gullvottun fyrir nýja sérþekkingu í nýju tölvukerfi Microsoft .
Kerfið ber yfirskriftina Microsoft Small and Medium Business Competency og er sérstaklega hannað með þarfir lítilla og meðalstórra fyrirtækja því .
Þá hefur Omnis náð að verða Cloud Accelerate Partner sem er vottun Microsoft fyrir sérþekkingu á Office 365 skýjalausn .
Þar býðst að fá tölvupóst , samskiptalausn , gagnageymslu , innri vef og Office-pakkann í einni lausn .
" Omnis hefur náð góðum árangri í þjónustu við smærri og miðlungsstór fyrirtæki sem eru stór hluti af viðskiptavinum okkar hér á landi .
Skýjalausn Microsoft , Office 365 , hentar þeim hópi vel , " segir Hulda Kristín Guðmundsdóttir , viðskiptastjóri fyrirtækja hjá Microsoft á Íslandi .
Í tilkynningu er haft eftir Eggert Herberssyni , framkvæmdastjóra Omnis , að vottunin skipti fólk þar á bæ verulegu máli .
Þá sé skýjalausnin Office 365 frábær valkostur fyrir fyrirtæki þegar leita þarf leiða til að lækka kostnað eða nýta enn frekar möguleika upplýsingatækninnar .
Staðist ýtrustu kröfur Gullvottunin þýðir að Omnis og starfsmenn þess hafi staðist ýtrustu kröfur Microsoft og séu í hópi þeirra sem mesta þekkingu hafa á lausnum fyrirtækisins .
Gullvottunin er alþjóðlegur mælikvarði sem Microsoft notar til að meta samstarfsfyrirtæki sín og er tekið tillit til ýmissa þátta á borð við þekkingu starfsmanna og árangur í sölu , þjónustu og þróun lausna .
sbs@mbl.is 