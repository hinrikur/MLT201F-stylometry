Namaste ! Það verður seint sagt að höfuðborg Indlands , Delhi , hafi heillað okkur .
Á götum borgarinnar ríkir ringulreið og mikil fátækt blasir við .
Í ofanálag voru mikil mótmæli í borginni sem leiddi til þess að við eyddum gamlárskvöldi á ódýru hótelherbergi þar sem við snæddum ristað brauð með frönskum kartöflum .
Á nýársdag flugum við til Kerala-héraðs á suðvesturströnd Indlands .
Héraðið er um margt sérstakt , þar klæðast karlmenn síðu pilsi og kommúnistum er reglulega falin stjórn héraðsins í lýðræðislegum kosningum .
Við dvöldum fyrst í borginni Kochin hvar við rákumst meðal annars á hótel sem rekið er af íslenskri konu .
Því næst héldum við upp í fjöllin þar sem við gengum um plantekrurnar í Munnar og létum æskudraum rætast og fórum í reiðtúr á fílsbaki .
Nú erum við komin aftur að ströndinni og næsta mál á dagskrá er fundur við mitt eigið sjálf undir vikulangri leiðsögn jóga ashram í höfuðstað héraðsins Trivandrum .
Kveðja , Páll Eiríkur og Petra Granholm .
