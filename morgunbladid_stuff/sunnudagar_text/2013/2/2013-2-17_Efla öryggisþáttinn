Viðbrögð við ógnandi hegðun , forvarnir og skyndihjálp eru meðal atriða sem starfsmenn Öryggismiðstöðvarinnar munu fjalla um í Kaupmannaskóla Samkaupa .
Að undanförnu hafa Samkaup sett meiri þunga í fræðslu og þjálfun meðal starfsmanna sinna .
Þar hefur Öryggismiðstöðin komið að málum .
" Við höfum átt farsælt og árangursríkt samstarf við Öryggismiðstöðina .
Samstarfið hefur meðal annars falist í því að haldin eru regluleg námskeið fyrir starfsmenn um mikilvæg atriði er varða öryggismál .
Við ætlum að byggja áfram á þessu góða samstarfi og efla enn frekar , " sagði Gunnar Egill Sigurðsson , forstöðumaður verslunarsviðs hjá Samkaupum , þegar samstarfssamningur fyrirtækjanna var endurnýjaður á dögunum .
sbs@mbl.is 