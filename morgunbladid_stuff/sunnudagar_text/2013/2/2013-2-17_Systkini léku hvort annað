" Við systkinin erum með nákvæmlega eins hár þessa dagana , hér um bil alveg jafnsítt .
Þetta er því búið að vera svolítið grín undanfarið hjá fjölskyldunni að við séum nær alveg eins .
Við ákváðum því að taka þetta alla leið á öskudaginn og leika hvort annað , " segir Brynhildur Bolladóttir laganemi .
Brynhildur og bróðir hennar , Atli , sem er einn af skipuleggjendum RIFF , sneru bökum saman og sameinuðust á öskudag í búningum .
Það er að segja ; Atli lék Brynhildi og Brynhildur Atla .
Hugmyndin kviknaði á sprengidag í kvöldverðarboði en það var mágkona þeirra sem átti hugmyndina .
Þau fengu lánuð föt hvort af öðru , Brynhildur málaði á sig skegg og Atli setti á sig glimmeraugnskugga sem systir hans notar jafnan .
" Þetta vakti mikla athyli og þetta ruglaði svolítið í þeim sem hittu okkur .
Við komumst líka að því að við höfum sömu takta svo gervin voru mjög góð , " segir Atli .
