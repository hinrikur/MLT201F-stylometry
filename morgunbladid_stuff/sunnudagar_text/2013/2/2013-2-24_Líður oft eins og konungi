Við fjölskyldan höfum búið í Japan núna í rúm þrjú ár og margt undarlegt hefur komið okkur fyrir sjónir á þessum tíma .
Ofurkurteisi höfðum við aldrei upplifað áður og oft líður manni eins og konungi þegar afgreiðslufólkið hneigir sig þegar gengið er inn í matvöruverslunina í hverfinu .
Eins á Japaninn til að hneigja sig þegar hann talar í símann .
Það kemur fyrir að maður " píni " sig í golf annað slagið enda eru japanskir golfvellir með þeim bestu í heiminum .
Það sem er einstakt í golfheiminum er að hérna er reglan að stoppa eftir 9 holur , borða , og spila svo seinni 9 holurnar .
Tók tíma að venjast því .
Eftir golfhringinn fara svo allir saman í bað , kviknaktir .
Tók tíma að venjast því líka .
Þegar öllu er á botninn hvolft þá er Japan eitt magnaðasta land sem ég hef komið til og mun ég ávallt hugsa hlýlega til landsins , með öllum sínum kostum og örfáum göllum .
Hilmar Þórlindsson 