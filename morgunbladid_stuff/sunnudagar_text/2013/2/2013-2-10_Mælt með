1 Áhugafólk um vatnsíþróttir getur flykkst í sundlaugar borgarinnar á laugardagskvöld , þar sem sundlauganótt er hluti vetrarhátíðar .
Í Vesturbæjarlaug hefst partí klukkan 20 , með plötusnúðum og 4000 sjálflýsandi ljósum í lauginni .
Gestgjafi er Kitty Von Sometime .
2 Gaflaraleikhúsið sýnir Hjartaspaða á sunnudagskvöldið og er óhætt að mæla með sýningunni við leikhúsunnendur .
Leikið er með heilgrímum og hefur sýningin fengið afar góða dóma .
3 Á laugardagskvöld er hægt að slá því saman að skoða nýja Stúdentakjallarann og upplifa þar pönkpartí sem hljómsveitirnar Grísalappalísa og Skelkur í Bringu bjóða til .
Fjörið hefst stundvíslega klukkan 21 en húsið lokar tveimur tímum síðar .
4 Eitt helsta meistaraverk Charlies Chaplins , Borgarljós eða City Lights , verður sýnt í þrjúbíói í Bíó Paradís á sunnudag .
Þessi klassíska kvikmynd var gerð árið 1931 en í henni verður flækingurinn ástfanginn af blindri blómasölustúlku .
Þetta er mynd sem allir verða að hafa séð .
5 Listrænn leiðbeinandi Borderlines-ljósmyndaverkefnisins sem sýnt er Norræna húsinu , hinn grísk-breski George Georgiou , heldur þar fyrirlestur um sína eigin ljósmyndun á laugardag klukkan 13 .
