Möguleikhúsið sýnir " Ástarsögu úr fjöllunum " , tónleik fyrir börn eftir Pétur Eggerz og Guðna Franzson , í Gerðubergi á sunnudag klukkan 14.00 .
Verkið byggist á samnefndri sögu Guðrúnar Helgadóttur um tröllskessuna Flumbru og tröllastrákana hennar átta .
Leikgerð og söngtextar eru eftir Pétur , sem einnig annast leikstjórn , en Guðni er höfundur tónlistar .
Verkið var frumsýnt í vor , en síðan hafa mannabreytingar orðið og nú eru það leik- og söngkonan Margrét Pétursdóttir og leikarinn og tónlistarmaðurinn Valgeir Skagfjörð sem flytja söguna .
