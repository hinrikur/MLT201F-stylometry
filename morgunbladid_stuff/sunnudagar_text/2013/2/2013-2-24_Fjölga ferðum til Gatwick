Ferðum Icelandair til og frá Gatwick í London verður fjölgað í haust .
Frá liðnu hausti hefur Icelandair flogið reglulega á þennan völl , sem er austur af Lundúnaborg .
Byrjað var með tveimur ferðum .
Þriðja vikulega fluginu var bætt við í vor og það fjórða er nú væntanlegt .
" Þær góðu viðtökur sem Gatwick flugið hefur fengið eru ánægjulegar , " segir Birkir Hólm Guðnason , framkvæmdastjóri Icelandair .
" Heathrow er okkar aðalflugvöllur í London og verður það áfram .
Þangað fljúgum við fjórtán sinnum í viku .
Gatwick gefur hinsvegar kost á frekari vexti í London , sem er ekki til staðar á Heathrow , og að jafna árstíðarsveiflu og fjölga ferðamönnum á Íslandi yfir vetrarmán-uðina .
Auk þess erum við að byggja upp nýja markaði fyrir tengiflug okkar til Norður-Ameríku með viðkomu á Íslandi .
" Hentar í helgarferðum Flogið er frá Keflavíkurflugvelli til Gatwick að morgni á þriðjudögum , fimmtudögum , föstudögum og sunnudögum .
Ferðir þessa daga eru , að því er fram kemur í fréttatilkynningu , sagðar henta vel fyrir helgarferðir , bæði fyrir Breta í Íslandsferð og fyrir Íslendinga sem kjósa að verja helginni ytra .
sbs@mbl.is 