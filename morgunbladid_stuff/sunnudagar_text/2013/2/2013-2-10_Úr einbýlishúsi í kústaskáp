Þetta var nú alltaf svona í gamla daga .
Leikur vikunnar bara .
En þetta er gífurleg afturför varðandi þjónustu , " segir Gylfi Þór Orrason , einn helsti stuðningsmaður West Ham hér á landi .
Gylfi styður lið sem leikur oft á laugardegi klukkan þrjú og er leikur liðsins oft á hliðarrásum Stöðvar 2 sport .
Eitthvað sem stuðningsmenn minni liða gætu liðið fyrir en samkvæmt nýjum reglum sem forsvarsmenn ensku úrvalsdeildarinnar íhuga nú að setja , þá verður aðeins einn leikur í beinni útsendingu á laugardögum sem Gylfi segir að sé eins og að fara úr einbýlishúsi í kústaskáp .
" Ég mun samt ekkert sérstaklega sakna þess að sjá West Ham spila .
Allavega ekki eins og liðið spilar núna .
Þetta er svolítið leið eitt hjá Sam Allardyce .
Það var eiginlega skemmtilegra að horfa á liðið í fallbaráttu hérna í gamla daga .
Þá voru þeir allavega að spila fótbolta .
" Hugmyndirnar ganga út á það að banna öllum rétthöfum í Evrópu að sýna fleiri en einn leik í beinni útsendingu klukkan 15 á hverjum laugardegi .
Engar takmarkanir eru á þessu núna .
Ef Gylfi Sigurðsson verður kominn í byrjunarlið Tottenham á næsta tímabili og Cardiff City fer upp í Úrvalsdeildina með Aron Einar Gunnarsson innanborðs verður því væntanlega erfitt að sjá leiki með þeim félögum .
Erfiðara en það er í dag .
