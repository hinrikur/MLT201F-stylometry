Í blaðinu í dag kynnumst við fjölda fólks að vanda .
Blaðið hefur að geyma viðtöl við fallhlífarstökkvara , við þungarokkssöngvara , framkvæmdastjóra og eldri borgara .
Þegar við heyrum upptalningu á svona titlum koma gjarnan ákveðnar myndir í kollinn , steríótýpur af fólki sem falla að hugmyndum okkar um tiltekna hópa .
Hvað dettur lesendum í hug þegar orðið þungarokkari heyrist ? Snöggklipptur kennari á leikskóla og tveggja barna faðir er kannski ekki alveg það sem kemur fyrst upp í hugann eða hvað ? Sú lýsing er þó ekki fjarri lagi þegar Björgvin Sigurðsson , söngvari Skálmaldar , á í hlut en hann lýsir degi í lífi sínu fyrir lesendum .
Getur virðulegur framkvæmdastjóri í fiskeldi verið einlægur og sagt frá erfiðri persónulegri reynslu ? Já , það gerir Eyþór Eyjólfsson í viðtali í blaðinu þar sem hann lýsir upplifun sinni af því að vera samkynhneigður í Japan og á Íslandi og greinir frá átakanlegri reynslu sinni af því að missa maka .
Eyþór dregur ekkert undan og er auðmjúkur gagnvart sorginni sem hann segir að verði ekki flúin .
Flugmannspróf , próf í næturfallhlífarstökki og snjóbrettaferð er meðal þess sem er framundan hjá Maríu Birtu Bjarnadóttur leikkonu sem vakið hefur athygli fyrir leik sinn í kvikmyndum á borð við Óróa og Svartur á leik , en fyrir hlutverk í þeirri síðarnefndu er hún tilnefnd til Edduverðlauna .
Nú má sjá hana á hvíta tjaldinu í myndinni XL .
Eldri borgarinn sem nefndur var í upphafi er 82 ára og tilefni viðtalsins er að ræða útihlaup , sem sá stundar sex sinnum í viku .
Stundum er gott að hvíla eigin hugmyndir um annað fólk ...
og lesa bara blöðin ! 