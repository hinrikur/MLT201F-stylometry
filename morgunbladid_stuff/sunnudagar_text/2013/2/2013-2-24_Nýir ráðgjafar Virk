Tveir nýir ráðgjafar í endurhæfingu hafa verið ráðnir til starfa hjá stéttarfélögum í samstarfi við Virk – starfsendurhæfingarsjóð .
Erla Jónsdóttir sinnir ráðgjöf hjá stéttarfélögunum á Austfjörðum og verður með starfsstöð á skrifstofum þeirra á Egilsstöðum og Reyðarfirði .
Erla er þroskaþjálfi að mennt og starfaði lengi sem slík auk þess að vera með eigin rekstur .
Frá 2007 og fram til 2012 var hún framkvæmdastjóri starfsendurhæfingar Austurlands .
Georg Ögmundsson hefur verið ráðinn sem ráðgjafi hjá stéttarfélögunum í Vestmannaeyjum .
Hann er sjúkraþjálfari að mennt auk þess að hafa diplómagráðu í verkefnastjórnun frá Háskólanum í Reykjavík .
Frá 2007 hefur Georg unnið hjá Fjarðaáli á Reyðarfirði við umhverfis- , heilsu- og öryggismál .
Nú er hann hins vegar kominn til Eyja og verður með aðsetur á skrifstofu VR þar í bæ .
sbs@mbl.is 