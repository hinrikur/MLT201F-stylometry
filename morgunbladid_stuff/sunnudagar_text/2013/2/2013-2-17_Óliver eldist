Í Hollywood er unnið að undirbúningi kvikmyndar sem byggist á ævintýraheimi skáldsögu Charles Dickens um Óliver Twist .
Kvikmyndin , sem Sony framleiðir , mun heita " Dogde and Twist " og fjallar um tvo menn sem standa hvor sínum megin við lög og reglu í Lundúnum Viktoríutímans , og inn í söguna blandast tilraun til að stela krúnudjásnunum .
Óliver Twist er annar mannanna en hinn gamall félagi hans úr vasaþjófagenginu .
Skáldsaga Dickens kom út árið 1838 og hefur síðan notið mikilla vinsælda .
Nokkrar kvikmyndir hafa verið gerðar eftir henni , meðal annars af David Lean ( 1948 ) , Carol Reed ( söngleikurinn Oliver , 1968 ) og Roman Polanski ( 2005 ) .
Nýja myndin byggist á skáldsögu eftir Tony Lee með sama nafni .
