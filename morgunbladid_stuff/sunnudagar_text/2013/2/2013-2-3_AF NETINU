Veðurklúbburinn í Dalbæ á Dalvík hefur birt spá sína fyrir febrúar .
Fundur var haldinn nýverið , og sagði einn fundarmanna frá draumi sem hann hafði dreymt nýlega .
" Hann var staddur í fjárhúsi og sá yfir króna þar sem hann sá bíldóttar ær og tvö lömb með sama lit .
Þetta er álitinn fyrirboði þess að tíð verði rysjótt í febrúar .
" Steingrímur Sævarr Ólafsson slær oft á létta strengi á Facebook síðu sinni .
Hann sagði í vikunni : Ef ég ætti að lýsa sjálfum mér í þremur orðum , þá yrði það líklega : " Ég er afleitur í stærðfræði " .
Blogg Vilborgar Davíðsdóttur hefur vakið mikla athygli .
Þar fjallar hún um lífið og tilveruna en eiginmaður Vilborgar , Björgvin Ingimarsson , er alvarlega veikur og á stutt eftir .
" Ég hef lært svo ótal margt á þessari göngu með Mínum heittelskaða um ævintýraskóginn og nú þegar hans vegferð er í þann mund að ljúka hef ég öðlast nýjan skilning á mikilvægi þess að tala um dauðann rétt eins og lífið .
Því það er í hverfulleika lífsins sem gildi þess er falið .
Við elskum lífið vegna þess að því lýkur , líkt og við hrífumst af fegurð blómsins vegna þess að það á eftir að fölna og döguninni vegna þess að við vitum að sólin á eftir að hníga í sæ .
" Sigurjón M. Egilsson vinnur eftir áætlun sem hann nefnir 60/90 en hún gengur út á að léttast um 75 grömm á dag .
" Eftir fyrstu lotu er ég á undan áætlun , í stað 75 gramma hef ég lést um 100 grömm að meðaltali á dag .
Get nú hneppt jakka sem ég gat ekki hneppt um áramótin .
Barasta gaman .
" 