Fulltrúar Opna háskólans í HR , Vendum og Stjórnvísi undirrituðu á dögunum samstarfssamning ; verkefni sem hefur þann tilgang að fræða og þjóna stjórnendum og íslensku atvinnulífi með faglegri og hagnýtari hætti en hingað til .
Haldin verður fundaröð þar sem þungavigtarfólk úr atvinnulífinu deilir reynslu sinni og skoðunum um stjórnun .
Sl. fimmtudag var fyrsti fundurinn í þessari lotu haldinn í HR. Þar kynnti Hermann Björnsson , forstjóri Sjóvár , reynslu sína sem stjórnandi .
Hann notar verkefna- og valddreifingu , segir í fréttatilkynningu , til að ná betri yfirsýn og stíga enn sterkar inn í hlutverk sitt sem forstjóri með árangur fyrirtækisins að leiðarljósi .
Hann undirstrikaði einnig mikilvæg atriði svo sem að velja rétta fólkið í kringum sig og eiga samskipti byggð á trausti .
" Góður stjórnandi þarf að hafa þann eiginleika að njóta þess að sjá aðra vaxa , öðruvísi virkar verkefna- og valddreifing ekki , segir Hermann sem hefur breytt skipulagi rekstrar Sjóvár að undanförnu .
Viðhorf hafa mikið að segja Alda Sigurðardóttir , stjórnendamarkþjálfi og eigandi Vendum , fór yfir það sem helst hindrar stjórnendur í vald- og verkefnadreifingu , en það er m.a. meðhöndlun trúnaðargagna , tímahrak , skortur á starfsfólki , takmörkuð hæfni starfsfólks og áhrif fyrirtækjamenningar .
En síðast en ekki síst , segir í frétt frá Vendum , hafa viðhorfin mikið að segja .
Er þá er gott að hafa hagnýtar leiðir til að sigrast á hindrununum á bak við eyrað .
sbs@mbl.is 