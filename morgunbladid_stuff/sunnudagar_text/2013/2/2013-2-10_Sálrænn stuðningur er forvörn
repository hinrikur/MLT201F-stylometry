Hjartasjúkdómum fylgir oft mikið andlegt álag og líklega eru sálrænu áhrifin að verulegu leyti vanmetin , " segir Mjöll Jónsdóttir sálfræðingur .
" Fólk getur veikst skyndilega , farið í gegnum meðferð á sjúkrahúsi og eftir mjög stuttan tíma er það komið heim aftur .
En þó að búið sé að laga hjartað getur framhaldið reynst fólki þungt í skauti .
Hugsa þarf hlutina alveg upp á nýtt og breyta um lífsstíl .
Hlutir í daglegu lífi sem áður voru sjálfsagt mál og auðleystir geta verið fólki um megn og það hefur áhrif á sjálfsmyndina og líðan .
" Hindrar líkamlegan bata Læknar , hjúkrunarfræðingar og fólk í fleiri fagstéttum , sem sinnir hjartasjúklingum , starfar við Hjartamiðstöðina við Holtasmára í Kópavogi .
Nýr þáttur í starfseminni er sálfræðiþjónustan sem Mjöll Jónsdóttir sinnir .
Hún lauk cand .
psych .
gráðu í sálfræði frá Háskólanum í Árósum í Danmörku sl. haust .
Í námi sínu og starfi hefur hún lagt sérstaka áherslu á heilsusálfræði , kvíða og sálrænar afleiðingar hjartasjúkdóma fyrir bæði sjúklinginn og makann ásamt áhrifum sjúkdómsins á samband hjóna , samskipti og árangur í að breyta lífsstílnum .
" Lokaverkefnið vann ég úr viðtölum sem tekin voru við fólk sem fengið hafði hjartasjúkdóma , maka viðkomandi og svo pörin saman .
Þannig fékkst heildstæð mynd af reynslu og upplifunum fólks .
Á þekkingunni sem þarna fékkst byggi ég mikið í mínu starfi , " segir Mjöll .
Hún bætir við að kvíði í kjölfar áfalls sé algengur sem geti hægt á og jafnvel hindrað líkamlegan bata .
Því verði að hafa alla hluti inni í breytunni og takast á við sjúkdóminn heildrænt .
Snertir alla fjölskylduna " Þetta eru veikindi sem snerta alla fjölskylduna .
Það hvernig pör takast saman á við veikindi er einnig mikilvægur þáttur í bataferlinu og fyrir lífsgæði í framtíðinni .
Fólk verður að finna hvernig það getur tekist á við þetta saman .
Fundið nýjar leiðir og sátt .
Sjúklingurinn þarf svo að læra að lifa við breyttan veruleika , svo sem að geta kannski ekki allt sem hann áður gat , " segir Mjöll og heldur áfram : " Mörgum finnst erfitt að geta ekki lengur sinnt hversdagsverkum eins og að bera innkaupapokana , þvegið bílinn eða skilað sínu til heimilisins eins og fyrr .
Einmitt þess vegna finnst mörgum gott að fá stuðning sálfræðings og fá ráðgjöf , jafnvel þá sem forvörn þannig að fólk fái verkfæri til að mæta breyttum veruleika og koma þá í veg fyrir að lenda í vandræðum í ferlinu .
Það hendir að fólk með hjartasjúkdóma velkjast um í heilbrigðiskerfinu án þess að fá algera bót sinna meina , því læknarnir geta ekki gert meira .
Oft er skýringin þá sú að fólk er kvíðið og einkennin kvíðatengd en ekki beint hjartasjúkdómur .
Samtal við sálfræðing myndi hjálpa mörgum að þekkja einkenni óttans og bregðast við þeim .
" Ráðgjöf og vefsetur Í Danmörku starfaði Mjöll á danskri kvíðameðferðarstöð þar sem hún sinnti bæði einstaklings- og hópameðferð , m.a. við kvíða , áráttu- og þráhyggjuröskun , þunglyndi og félagsfælni .
Hún hefur einnig starfað við starfsmannaráðningar , ráðgjöf og námskeiðahald og haldið námskeið í sjálfsstyrkingu , framkomu , atvinnuleit og svo mætti telja .
Utan þess er Mjöll maki hjartasjúklings og hefur með eiginmanni sínum , Birni Ófeigssyni , haldið úti vefsíðunni www.hjartalif.is frá árinu 2005 .
Er þar að finna margvíslegar upplýsingar um hjartasjúkdóma , fréttir og fræðslu ásamt persónulegum pistlum .
NOKKUR RÁÐ FYRIR HJARTAÐ OG SÁLINA Taka breytingar í sátt * Talið saman um það hvernig þið hafið það og hvernig þið upplifið hlutina .
* Leitið ráða og leiðbeininga , en finnið ykkar eigin leið og það sem hvetur ykkur til að skapa þær breytingar sem nauðsynlegt er að gera .
* Reynið að taka þær breytingar í sátt sem hafa orðið og þurfa að verða og reynið að beina sjónum ykkar að þeim draumum sem þið viljið stefna að núna .
* Það tekur tíma að finna sjálfan sig aftur , ekki gefast upp .
* Líf með hjartasjúkdómi getur verið gott líf , en þú ert sjálfur með í að ákveða hvernig og hversu gott .
