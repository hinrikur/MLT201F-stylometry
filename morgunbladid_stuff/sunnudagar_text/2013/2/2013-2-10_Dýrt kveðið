Þrátt fyrir að breskir bókmenntafræðingar hafi lýst eina þekkta ljóðinu sem breski forsætisráðherrann Winston Churchill orti á fullorðinsárum , sem þunglamalegu , þá er búist við að nýfundið handrit skáldsins með ljóðinu muni seljast fyrir allt að 15.000 pund á uppboði , um þrjár milljónir króna .
Churchill var ekki bara þjóðhetja á Bretlandi sökum framgangs síns í seinni heimsstyrjöldinni , heldur allþekktur rithöfundur ; hlaut hann Nóbelsverðlaunin árið 1953 fyrir skrif og mælskulist .
Ljóð , sem nefnist " Our Modern Watchwords " og er í tíu erindum , var ort 1899 eða 1900 og hyllir skáldið í því breska heimsveldið .
Breskur handritasali á eftirlaunum uppgötvaði ljóðið og verður það selt á uppboði í vor .
