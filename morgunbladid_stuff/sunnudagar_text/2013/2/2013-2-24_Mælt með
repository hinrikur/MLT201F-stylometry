1 Sýning Eddu Heiðrúnar Backman , Lóan , stendur yfir í verslun og veitingastofu Þjóðmenningarhússins til mánaðamóta og nú er síðasta sýningarhelgin .
Verkin málar Edda Heiðrún með munninum .
2 Kvikmyndaunnendur ættu að sjá nýjustu kvikmynd danska leikstjórans Thomas Vinterbergs , Jagten , sem sýnd er í Háskólabíói .
Mads Mikkelsen fékk verðlaun í Cannes fyrir leik sinn í aðalhlutverkinu .
3 Dagný Heiðdal listfræðingur fjallar um verk kvenna á sýningum Listasafns Íslands á sunnudag klukkan 14 .
Annars vegar er um að ræða sýninguna " Erlenda áhrifavalda " með verkum listamanna víða að , en þau mynduðu meðal annars stofngjöf safnsins .
Á hinni sýningunni , " Gamlar gersemar " , eru mörg verk í safneigninni sem sjaldan sjást opinberlega .
4 Héraðsbúar og aðrir Austfirðingar eru hvattir til að líta á opnun málverkasýningar Stefáns Hermannssonar í Skemmunni í Skógargerði í Fellum á laugardag klukkan 14 .
Á sýningunni eru olíumálverk sem Stefán hefur unnið að þar á undarförnum vikum , út frá umhverfinu .
5 Leikfélagið Geirfugl sýnir á sunnudagskvöldið leikrit Hávars Sigurjónssonar , Segðu mér satt , í Kúlu Þjóðleikhússins .
Rýnir Morgunblaðsins sagði leikhúsfólkið hætta sér hér út á jaðarinn .
