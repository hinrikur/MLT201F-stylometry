Hættu í vinnunni , " sagði karlmannsrödd í símann .
" Annars mun hún kosta þig lífið .
" Tarik Ayub er túlkur fyrir þýska herinn í Afganistan .
Hann hafði fengið svona símtöl áður , en samt var honum brugðið þegar síminn hringdi kvöld eitt í rafmagnsleysi í janúar .
" Hættu að hóta mér , " svaraði Ayub .
" Ef þú ert maður er kominn tími til að þú sýnir þig .
" Maðurinn í símanum hló : " Þú hefur ekki hugmynd um hvað við erum voldugir .
" Síðan lagði hann á .
Ef við kæmumst í burtu Ayub lýsti reynslu sinni fyrir þýska vikuritinu Die Zeit .
Eftir símtalið spurði sextán ára dóttir hans , sem hafði vaknað við hringinguna , hvað væri á seyði .
Hann sagði að vinur sinn hefði verið að stríða sér .
Síðan hefði hann farið inn í eldhús og fengið sér tvo eða þrjá snafsa og hugsað með sér : " Ef við kæmumst bara héðan í burtu .
" Í vikunni voru í árlegri skýrslu Sameinuðu þjóðanna birtar tölur um fallna í Afganistan .
Þar kom fram að í fyrra hefði í fyrsta skipti í sex ár dregið úr fjölda óbreyttra borgara , sem voru felldir í landinu .
Þessi tíðindi voru fyrst og fremst rakin til þess að dregið hefur úr átökum , afganskar hersveitir séu að taka við af sveitum Atlantshafsbandalagsins og þær séu ekki jafnþungvopnaðar auk þess sem vestræni heraflinn hafi lagt áherslu á að hlífa óbreyttum borgurum .
Samkvæmt skýrslu SÞ féllu 2.754 óbreyttir borgarar í fyrra , en 3.021 árið 2012 .
Frá því að stofnunin hóf að taka saman tölur um fall óbreyttra borgara 2007 hafa tæplega 15 þúsund fallið og segir það sína sögu um daglegt líf í landinu .
Þótt tölfræði Sameinuðu þjóðanna bendi til átaka í rénun er ein tala sláandi .
Árásum á opinbera starfsmenn fjölgaði um 700% árið 2012 frá árinu á undan .
Jan Kubis , sérlegur eriendreki SÞ í Afganistan , sagði að mannfallið í átökunum væri óviðunandi og benti sérstaklega á að sprengjur , sem uppreisnarmenn kæmu fyrir í vegköntum , felldu flesta almenna borgara .
" Sjálfsmorðsárásir eru sérstaklega óhugnanlegar , þar á meðal að nota heilaþvegin börn til að myrða óbreytta borgara , sem einnig er skýrt brot á venjum íslams , " sagði hann .
Kubis sagði að aukningin í árásum á fólk , sem talið væri hliðhollt stjórninni , væri " enn eitt alvarlegt brot á alþjóðlegum lögum um mannréttindi " .
Um þessar mundir eru um hundrað þúsund hermenn á vegum Bandaríkjanna og annarra aðildarríkja Atlantshafsbandalagsins í Afganistan .
Á næsta ári eiga þeir að hverfa á braut og framhaldið er í uppnámi .
Vonlitlar friðarumleitanir Engar friðarumleitanir áttu sér stað seinni hluta liðins árs .
Bardagar geisuðu í Afganistan og í Bandaríkjunum stóð yfir kosningabarátta .
Nú er hins vegar hafin viðleitni til þess að hefja viðræður milli afganskra stjórnvalda og uppreisnarliðs talibana .
Snemma í febrúar hittust David Cameron , forsætisráðherra Bretlands , Hamid Karzai , forseti Afganistans , og Asif Ali Zardari , forseti Pakistans , í Checkers , sveitabýli þess fyrstnefnda , og ræddu nauðsyn þess að setja friðarviðræður í forgang .
Þessar þreifingar virðast hins vegar lítinn árangur hafa borið .
The New York Times birti fréttaskýringu þar sem sagði að samtöl við á þriðja tug embættismanna bæru því vitni að litlar líkur væru á að það tækist einu sinni að fá stjórnvöld og talibana til að setjast niður til að ræða málin áður en þorri bandaríska herliðsins hverfur á braut á næsta ári .
Þá gjalda hasarar og tadjíkar varhug við að friðmælast við talibana , sem eru pastúnar að upplagi líkt og Karzai .
Þessar horfur eru ekki til þess að róa fólk eins og Tarik Ayub .
Talibanar líta á það sem svikara og hafa í hótunum við samverkamenn Vesturlanda .
Þetta fólk óttast það sem tekur við þegar vestræna herliðið hverfur á braut .
VEGVÍSIR AÐ FRIÐI Hamid Karzai , forseti Afganistans , hefur veitt sérstöku friðarráði umboð til að semja um frið fyrir stjórnina .
Ráðið hefur sett fram vegvísi að friði 2015 .
Inntak hans er óljóst , en kunnugir segja sláandi hvað mikið sé gefið eftir þar gagnvart talibönum og Pakistönum .
Þar kveði á um að talibanar verði stjórnmálaflokkur og fái stöður í lögreglu , sveitarstjórnum og ráðuneyti .
Þjóðarbrot , sem liðu hvað mest undir stjórn talibana , óttast afturhvarf til ástandsins fyrir innrás Bandaríkjamanna og bandamanna þeirra .
Alþjóðamál Karl Blöndal kbl@mbl.is " Ég held að það þurfi að gjalda frið í landi eftir 33 eða 34 ár háu verði – mjög háu verði .
" Rangin Dadfar Spanta , þjóðaröryggisráðgjafi afganskra stjórnvalda , um nauðsyn þess að ræða við talibana .
