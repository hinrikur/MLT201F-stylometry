Gengið hefur verið frá sameiningu Landslags ehf. í Reykjavík og X2 hönnunar – skipulags ehf. á Akureyri undir nafni fyrrnefnda fyrirtækisins .
Eigendur X2 , bræðurnir Ómar Ívarsson skipulagsfræðingur og Ingvar Ívarsson landslagsarkitekt , ganga inn í eigendahóp Landslags , en verða þó áfram starfandi á Akureyri .
Starfsemi Landslags , sem á sér fimmtíu ára sögu , byggist á starfsemi Reynis Vilhjálmssonar , sem er hættur störfum formlega en þó áfram viðloða .
Núverandi eigendur Landslags eru , auk Norðlendinganna Ingvars og Ómars , Þráinn Hauksson , Finnur Kristinsson , Elízabet Guðný Tómasdóttir og Eiður Páll Birgisson .
Landslag er til húsa á Skólavörðustíg 11 og starfsstöðin á Akureyri er í Kaupangi við Mýrarveg .
Verkkaupar Landslags eru sveitarfélög og ríkisstofnanir , en einnig fyrirtæki og einstaklingar .
Verkefnin spanna allt frá aðalskipulagi sveitarfélaga til hvers kyns landslags- og lóðarhönnunar .
Stærri verkefni eins og snjóflóðavarnir , sjóvarnir og vegagerð hafa einnig verið á borðum starfsmanna 