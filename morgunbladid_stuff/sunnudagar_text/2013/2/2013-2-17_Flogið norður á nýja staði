Isavia hefur tekið upp þjónustu á flugvöllunum við Húsavík og Sauðárkrók í framhaldi af því að áætlunarflug þangað er nú hafið .
Flugfélagið Ernir hóf flug milli Reykjavíkur og Húsavíkur á sl. ári og Air Arctic byrjaði með Sauðárkróksferðir í sl. mánuði .
Árlegur kostnaður ríkisins við rekstur þessara tveggja flugvalla nyrðra er nær 33 millj. kr. Rekstur flugvalla- og flugleiðsögukerfis landsins er í höndum Isavia .
Úti á landi eru þrettán flugvellir sem flogið er á skv. áætlun .
Ótalinn er Reykjavíkurflugvöllur og nær fjörutíu lendingarstaðir víða um land .
Þjónustusamningur innanríkisráðuneytis við Isavia um rekstur flugvalla landsins nemur einungis um 7% af heildarveltu fyrirtækisins .
Alls 93% tekna eru af viðskiptum við notendur þjónustu fyrirtækisins , s.s. á sviði flugleiðsögu en umferð yfir N-Atlantshafið er að miklu leyti í höndum þess fólks sem stendur vaktina í flugstjórnarmiðstöðinni í Reykjavík .
sbs@mbl.is 