Við vinkonurnar ákváðum að hittast og fara yfir nýafstaðið brúðkaup en ein í hópnum , Ásta Björg , gifti sig fyrir tveimur vikum , " segir Guðrún Heimisdóttir , sérfræðingur hjá Arion banka og gestgjafi í Hafnarfirði eitt þriðjudagskvöld .
Æskuvinkonur Guðrúnar hafa verið saman í saumaklúbbi , sem þær kalla reyndar nammiklúbb , í um 13 ár .
Þær voru allar saman í grunnskóla og Guðrún segir að reyndar mætti kalla nammiklúbbinn hollustuklúbb í dag því undanfarið hefur aukin áhersla verið lögð á gæðafæði .
" Ég er reyndar ekki mikil matarboðsmanneskja en maðurinn minn er þeim mun sterkari á því sviði og við erum gott tvíeyki þegar við fáum matargesti .
" Skálar úr suðusúkkulaði sem Guðrún útbjó fyrir boðið sýna reyndar að henni er margt til lista lagt en skálarnar eru útbúnar þannig að blöðrur sem blásið hefur verið örlítið í eru þaktar bráðnu suðusúkkulaði til hálfs og stungið inn í ísskáp .
Daginn eftir eru blöðrurnar sprengdar og eftir standa dýrindis skálar sem hægt er að borða og má fylla af alls kyns gúmmelaði .
" Við reynum að hittast reglulega og í þetta skiptið var kjúklingur og æðislegur kartöfluréttur sem ég mæli með í aðalrétt .
Við hjónin vorum búin að prófa okkur áfram með eftirréttinn í nokkra daga og ég var afar sátt við útkomuna .
" Kjúklingurinn 1 kg kjúklingabringur ½ bolli möndlumjöl ½ bolli kókosmjöl ¼ tsk .
sjávarsalt 2 egg 2 msk .
kókosolía Blandið saman möndlumjöli , kókosmjöli og sjávarsalti í skál .
Hrærið eggin saman í annarri skál .
Skerið kjúklinginn í sneiðar , dýfið honum í eggið og veltið upp úr mjölinu .
Brúnið kjúklinginn upp úr kókosolíu á heitri pönnu .
Raðið í eldfast mót og bakið í ofni við 180°C í 20 mínútur .
Döðlur og beikon 10 sneiðar beikon 20 stk. döðlur , steinlausar 20 stk. möndlur ½ camembert " hot pepper jelly " og " apple cranberrry chutney " frá Stonewall Kitchen Forhitið ofninn í 170°C .
Troðið möndlu inn í hverja döðlu .
Skerið beikonsneiðarnar langsum í tvennt og vefjið hálfri beikonsneið utan um hverja döðlu .
Bakið í sjö mínútur .
Skerið camembertost í litla bita , setjið á hverja döðlu ásamt sultunum .
Bakið í aðrar sjö mínútur .
Borðist volgt .
Grænn og góður drykkur 1 epli 1 pera 1 mangó ½ tsk .
ferskt engifer 2 bollar spínat 3 bollar eplasafi Flysjið eplið , peruna og mangóið .
Saxið engiferinn smátt og setjið allt saman í blandarann .
Hrærið í spað .
Hellið í glös og skreytið með súraldinsneiðum .
Drekkið kalt og ferskt .
Blöðrueftirréttur Suðusúkkulaði , um það bil 1/3 plata á hvern gest súkkulaðikaka að eigin vali vanilluís Nóa-kropp karamellusósa Bræðið suðusúkkulaðið kvöldið áður .
Látið það bíða í 10-15 mínútur en gætið þess að það sé enn fljótandi .
Blásið upp litlar blöðrur og þekið þær til hálfs með súkkulaðinu .
Látið blöðrurnar bíða í hálftíma í ísskáp og þekið þær svo aftur með súkkulaði .
Látið blöðrurnar standa í ísskápnum yfir nótt .
Sprengið þær daginn eftir .
Fyllið súkkulaðiblöðrurnar með ís , súkkulaðiköku , Nóa-kroppi og karamellusósu .
Fólki er auðvitað frjálst að fylla skálarnar með því sem hugurinn girnist og þetta getur hentað vel fyrir þá sem eru til dæmis með mjólkurofnæmi , þá er hægt að setja eitthvað annað í þá skál .
Sætur kartöfluréttur 2 stórar sætar kartöflur 2 egg 1 tsk .
vanilludropar 1 bolli hrásykur 1 tsk .
lyftiduft ½ bolli smjör ¼ tsk .
salt Bakið kartöflurnar í ofni við 180°C í 30 mínútur .
Flysjið kartöflurnar og maukið .
Bætið öðru hráefni út í og blandið vel saman .
Setjið í eldfast mót og bakið í 20 mínútur .
Toppurinn 4 tsk .
smjör ¼ bolli púðursykur 1½ bolli kornflex ½ bolli saxaðar kasjúhnetur Bræðið smjörið .
Myljið kornflexið og bætið því út í smjörið ásamt púðursykri og hnetum .
Dreifið yfir kartöfluréttinn .
Bakið aftur í 20 mínútur við 180°C .
