Fyrirsætan og læknaneminn Elmar Johnson hefur átt mikilli velgengni að fagna síðustu árin .
Auk þess sem hann hefur verið á samningi hjá Eskimo vakti það mikla athygli þegar hann skrifaði undir samning við eina stærstu fyrirsætuskrifstofu heims ; umboðsskrifstofuna Next .
Elmar virðist eiga auðvelt með að bæta járnum í eldinn en nýverið stofnaði hann ferðaþjónustufyrirtækið Guide to Iceland sem sérhæfir sig í að þjónusta erlenda ferðamenn .
Vefsíðan guidetoiceland.com er ein allsherjar upplýsingaveita um allt er tengist skipulögðum ferðum um Ísland , besta verðið hverju sinni og hvaðeina sem vert er að sjá og skoða nánar á landinu .
Elmar er á fimmta ári í læknisfræði .
Leiðrétting 7. janúar - Röng vefslóð Með frétt í sunnudagsblaði Morgunblaðsins um helgina , um Elmar Johnson , fyrirsætu og læknanema , fylgdi röng vefslóð á fyrirtæki hans , Guide to Iceland .
Rétt slóð síðunnar er guidetoiceland.is .
