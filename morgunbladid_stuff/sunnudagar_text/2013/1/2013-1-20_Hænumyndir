Tvær myndlistarsýningar verða opnaðar í Gerðubergi á sunnudag klukkan 14 .
Hænur er heiti sýningar Eduardo Perez Baca sem sett er upp í kaffihúsi Gerðubergs .
Eduardo er fæddur í Granada á Spáni en hefur búið á Íslandi í rúman aldarfjórðung .
Margir kannast við hann af kokkastörfum hans en Eduardo var lengi kokkur á Búðum á Snæfellsnesi .
Hann sýnir uppstilltar hænur unnar með bleki og vaxlitum á krossviðarplötur .
Sýning Sesselju Ásgeirsdóttur í Boganum nefnist Hugmynd .
Sesselja var meðal fyrstu starfsmanna hússins þar sem hún hóf störf nokkru áður en menningarmiðstöðin var formlega opnuð árið 1983 .
Nú snýr hún aftur og sýnir olíu- og vatnslitamyndir .
