Poppstjarnan Rihanna tekur þátt í tískuvikunni í London í ár , þó ekki sem söngkona heldur fatahönnuður , en 16. febrúar verður fatalína hennar fyrir River Island sýnd .
Línan kemur ekki í verslanir fyrr en 5. mars en þarna gefst gott tækifæri að kynna fötin .
" Að kynna línuna á tískuvikunni í London er algjör draumur .
Mig hefur lengi langað til að hanna mína eigin fatalínu og það að kynna línuna mína fyrir River Island samhliða öllu hæfileikaríka fólkinu sem tekur þátt í tískuvikunni eru algjör forréttindi .
Ég hlakka mjög til að sjá viðbrögð aðdáenda minna og fjölmiðla , " sagði Rihanna .
