Nú þegar 40 ár eru liðin frá eldgosinu í Vestmannaeyjum er vert að rifja upp áform sem voru til skoðunar árið 1959 um að reisa kjarnorkuver í Eyjum .
" Þetta átti að vera lítið og sætt kjarnorkuver , " segir Lárus M.K .
Ólafsson lögfræðingur , sem vann hjá Orkustofnun og segir að þetta sé orðinn hálfgerður innanhússbrandari þar á bæ .
Í anda hugmynda þess tíma " Það var alltaf verið að leita að hentugri og ódýrri lausn til að mæta þessum jaðarkjörnum eða landshlutum sem vantaði rafmagn og hita .
Einhvern veginn kom það til að íslensk stjórnvöld fengu tilboð frá General Electric , sem var að markaðssetja lítil sæt kjarnorkuver hér og þar , meðal annars í Skandinavíu .
" Lárus segir það hafa verið skoðað í fullri alvöru að leysa vanda Vestmannaeyja með kjarnorkuveri .
" Það átti að vera ódýr lausn til að skipta út jarðefnaeldsneyti .
Gefnar voru út þrjár skýrslur um málið , allar árið 1959 .
Það var gerð hagkvæmniúttekt , lýsing á verkefninu og síðan var einangrað hvar væri heppilegast að koma því fyrir .
En síðan dagaði það uppi .
" Kjarnorkuverið var í anda róttækra hugmynda þess tíma , að sögn Lárusar .
" Menn voru virkilega að fara að virkja Gullfoss og Geysi , þannig að þetta var ekki vitlausara en hvað annað .
Menn réðust í nauðsynlegan undirbúning og Björn Kristinsson starfsmaður Orkustofnunar skoðaði þetta í fullri alvöru .
Enda vissu menn ekki það sem vitað er í dag um kjarnorkuna sem orkugjafa , auk þess sem olían var dýr og fór bara hækkandi á fimmta , sjötta og sjöunda áratugnum .
Leitað var hagkvæmra lausna , þetta hafði gengið vel í Svíþjóð og í Noregi var þetta til skoðunar .
" Ekki þarf að spyrja að afleiðingunum .
" Þetta hefði getað orðið alvöru flugeldasýning , " segir Lárus og hlær .
" Nú þekkir maður ekkert inn á hvað þetta hefði verið stórt og mikið .
En maður gefur sér að úraníum hafi neikvæð áhrif .
Það þarf ekki kjarneðlisfræðing til að átta sig á því .
" " Þetta er náttúrlega allt tæknilega mögulegt , " segir Ágúst Valfells kjarnorkuverkfræðingur sem vann á Orkustofnun sumarið 1959 , en þá nefndist hún skrifstofa raforkumálastjóra , nánar tilgreint orkudeild .
En þess má geta að sonur hans og alnafni er einnig kjarnorkuverkfræðingur .
" Það hlýtur að vera genetískt .
Ég reyndi ekki að hafa nein áhrif í þá átt .
" Ágúst segir að þetta sumar hafi verið miklar vangaveltur um hvað kjarnorkan yrði ódýr og menn verið bjartsýnir á framtíðina .
" En síðan hafa komið upp mörg atriði , sem ekki var farið að íhuga á þeim tíma og gera kjarnorkuna miklu dýrari en menn höfðu væntingar um .
" Hann telur að það hafi aldrei verið raunhæft að reisa kjarnorkuver í Vestmannaeyjum á þessum tíma .
" Það hefði sýnt sig , " segir hann .
" Síðan kom rafstrengur frá landi sem var miklu ódýrari .
Þá var vatnsaflið talið dýrara , en komið hefur á daginn að það er ódýrasta orkuframleiðsluaðferðin .
" Strik í reikninginn ? Ágúst er ófáanlegur til að kasta mati á hvað hefði gerst ef kjarnorkuver hefði verið reist í Vestmannaeyjum .
" Það hefði sýnt sig að svona lítið kjarnorkuver hefði aldrei komið til greina , " segir hann .
" Það var hægt tæknilega , en raforkan var miklu dýrari úr því .
Það sama á við um kjarnorkuver og önnur orkuver að það gæti hagkvæmni stærðarinnar .
Þau eru 1.000 megawött í rafmagnsframleiðslu , eins og ein og hálf Kárahnjúkavirkjun , og víða er það næstódýrasta orkan .
En vatnsaflið er alltaf ódýrara og hagkvæmni stærðarinnar gætir ekki í litlum kjarnorkuverum .
" En svo eru það hin vandamálin .
" Ég geri ráð fyrir að kjarnorkueldsneytið , ef eldsneyti má kalla , hefði verið sent til Bandaríkjanna í endurvinnslu .
Við hefðum því losnað við það vandamál hvað ætti að gera við geislavirkan úrgang .
Og víst hefði gosið getað sett strik í reikninginn .
" Fyrirmyndin í Kaliforníu " Kjarnorkuver fyrir Vestmannaeyjar " er yfirskrift skýrslu sem Björn Kristinsson skrifaði fyrir orkudeild raforkumálastjóra í mars árið 1959 og er undirtitillinn " Lýsing á tilboði General Electric " .
Skýrslan hefst á þessum orðum : " Í byrjun árs 1958 fengu rafmagnsveitur ríkisins tilboð í lítinn suðuvatnsreaktor [ með léttu vatni og auðguðu úraníum ] frá General Electric og voru þá Vestmannaeyjar einkum hafðar í huga sem væntanlegur staður fyrir reaktorinn .
Með reaktor sem þessum mætti sjá eyjunum fyrir raforku , en jafnframt gæti hann verið undirstaða hitaveitu fyrir kaupstaðinn .
" Fram kemur að slík álver séu yfirleitt ofanjarðar , t.d. í Noregi og Svíþjóð , og þurfi 2 hektara landrými .
Reaktor af svipaðri gerð hafi General Electric reist í Vallecitos í Kaliforníu .
Það var reist árið 1957 og var það fyrsta sinnar tegundar hjá GE , en hætt var að nota það árið 1963 .
Reiknað er með úraníumhleðslu upp á 2.680 kg , 52 eldsneytishylkjum og að varmaaflið sé 26,2 megawött .
Áætlað er að 24 vinni við álverið , 15 við rekstur á reaktor og tækjum , átta við ýmiskonar þjónustu og skrifstofustörf og að þar sé einn yfirmaður .
Auk þess muni þurfa öðru hvoru á auknu starfsliði að halda , níu manns við viðgerðir og lagfæringar og fjórum við verkfræðiþjónustu .
Menn vildu kanna aðra möguleika " Í mjög stuttu máli kom þetta þannig til að kjarnorkuveldin opinberuðu mikið af leyndarmálum sínum árið 1952 , " segir Björn Kristinsson prófessor emeritus , sem vann skýrslurnar um kjarnorkuver í Vestmannaeyjum fyrir orkudeild raforkumálastjóra .
Orka úr krananum " Þá var haldin risastór ráðstefna í Genf og gefið út mikið bókasafn , þar sem kjarnorkuverum var lýst ítarlega .
Í framhaldi af því héldu menn að kjarnorkan væri handan við hornið fyrir almenning .
Þorbjörn Sigurgeirsson prófessor orðaði það þannig , að það væri varla við því að búast að vatnsaflið yrði mikils virði þegar hægt væri að fá miklu meiri orku úr vatnskrananum heima hjá sér .
" Tvær aðferðir eru til að vinna kjarnorku , annarsvegar með sprengingu og úrani , en hinsvegar með því að hægja á því í kjarnorkuveri , að sögn Björns .
" Svo er hægt að vinna hana líka með vetni , sameina vetnisatóm og fá út helíum , en við það losnar geysimikil orka úr læðingi .
Það hefur ekki tekist nema með sprengingu , en þarna héldu menn að þetta myndi leysast innan örskamms tíma .
" Ekkert rætt um virka eldstöð Fyrir lá að það vantaði orkuver í Vestmannaeyjum .
" Þar var rafstöð með dísilvélum áður en rafstraumurinn kom úr landi og það var mjög dýrt að keyra hana með olíu , " segir Björn .
" Menn vildu því kanna aðra möguleika , þar á meðal kjarnorku .
Þess vegna var óskað eftir tilboði frá General Electric .
Þá kom í ljós að þetta var mjög lítið kjarnorkurver , fá megavött , og að þau eru hlutfallslega mjög dýr .
Þetta var því ekki nógu vænlegur kostur .
" Á þeim tíma var ekkert rætt um að hugsanlega væri virk eldstöð í Eyjum .
" Nei , nei , menn töldu að þessi eldstöð væri kulnuð , " segir Björn og bætir við að hann hafi ekki nennt að pæla í því hvað hefði gerst ef kjarnorkuver hefði risið í Eyjum fyrir eldgos .
" Þá hefðu menn þurft að slökkva og það hefði getað orðið óþægilegt , " segir hann .
" Að vísu var byggður utan um kjarnorkuverin mjög sterkur hlífðarskjöldur til að losna við að það lækju út geislavirk efni .
En ég get ekki svarað spurningu þinni hvað væri líklegt að hefði skeð .
" Þjóðmál Pétur Blöndal pebl@mbl.is " Það vantaði orkuver í Vestmannaeyjum .
Menn vildu því kanna aðra möguleika , þar á meðal kjarnorku .
Þess vegna var óskað eftir tilboði frá General Electric .
" Björn Kristinsson prófessor emiritus 