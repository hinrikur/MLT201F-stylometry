Nýverið kynnti Facebook nýjung í rekstri fyrirtækisins sem stjórnendur binda miklar vonir við og hafa lýst sem þriðju stoðinni í starfsemi fyrirtækisins .
Um er að ræða nýja leitarvél sem forsprakkar Facebook vonast til að eigi eftir að bylta því hvernig við leitum á netinu í framtíðinni .
Sveinn Birkir Björnsson sveinnbirkir@gmail.com Nýja leitarvél Google kallast " Graph Search " og er hönnuð til þess að leita í stöðufærslum og upplýsingum notenda .
Leitarvél Facebook er því í grundvallaratriðum öðruvísi en leitarvél Google , sem hefur lengi verið ráðandi í leit á vefnum .
Facebook-leit mun ekki hjálpa þér að finna upplýsingar á vefnum , heldur mun hún eingöngu hjálpa þér að vinna úr þeim upplýsingum sem eru þegar fáanlegar á Facebook , svo sem tengsl á milli vina , vöru og þjónustu , eins og hvaða veitingastað vinir þínir mæla með .
Hvaða vinir mínir hafa tekið myndir í New York ? Mark Zuckerberg , stofnandi Facebook , lýsti þessari nýjung svona á blaðamannfundi í síðustu viku .
" [ þessi leit ] er öðruvísi .
Sem dæmi , þú þarft með auðveldum hætti að geta spurt " hvaða vinir mínir búa í San Francisco ? " " Slík leit myndi þá skila þér lista yfir þá vini þína sem búa í San Francisco .
Önnur leit sem má mynda sér að verði vinsæl er " hvaða matsölustöðum mæla vinir mínir með ? " Eða " Myndir af vinum mínum í New York " sem myndi væntanlega skila þér myndum sem teknar hafa verið af vinum þínum í New York og merktar sem slíkar .
Það er þegar hægt að finna slíkar upplýsingar á Facebook , en það hefur ekki verið hægt að nálgast þær á einum stað með þessum hætti áður , heldur einungis með því að skoða Facebook-síður vina þinna og bera þær saman við leitarskilyrði , svo sem , hvaða veitingastöðum þeir mæla með .
Þessi nýjung mun því gera þér kleift að henda reiður á , og finna mynstur í því gífurlega gagnasafni sem Facebook hefur yfir að ráða um þig og vini þína .
Leitarniðurstöðurnar taka mið af þeim tengslum eða breytum sem þú leitar að og eru sérsniðnar fyrir þig , miðað við þær upplýsingar sem Facebook býr yfir .
Ef svo fer að leit þín ber engan árangur innan Facebook tekur leitarvélin Bing við boltanum og leitar á netinu .
Áhyggjur af friðhelgi einkalífsins Gagnrýnendur hafa þegar lýst áhyggjum sínum af því að þessi nýi möguleiki kunni að ógna friðhelgi notenda og rétti til einkalífs .
Víst er að Facebook hefur gert það umtalsvert auðveldara að nálgast upplýsingar um notendur en áður .
Engar breytingar verða gerðar á friðhelgisstillingum Facebook þegar þessi nýja leitarvél verður opnuð fyrir almenning , en fyrri friðhelgisstillingar eiga að halda .
Það sem þú merkir sjáanlegt vinum þínum , muni vinir þínir geta séð , og svo framvegis .
Eftir sem áður gildir sú gullna regla að Facebook ( og aðrir samfélagsmiðlar ) eru til að deila efni , og þar skyldi aldrei deila neinu sem þú vilt ekki að aðrir viti eða sjái .
Þetta kynni því að vera ágætis tilefni til þess að endurskoða hvaða síður þú hefur merkt að þér líki á Facebook .
Gagnleg leit ? Frá sjónarhóli Facebook-notenda er auðvelt að sjá hvernig þetta getur gagnast við að finna aftur efni sem þú hefur áður séð á Facebook , eða að flokka vini þína eftir breytum á borð við stjórnmálaskoðanir eða staðsetningu , en það á alveg eftir að reyna á það hversu gagnleg þessi leitarvél verður við að hjálpa þér að finna tannlækni , pípulagningamenn eða aðra þjónustu , sem er það sem Facebook vonast til að hún geri .
Undirritaður er til dæmis mjög ánægður með þjónustu tannlæknis hér í bæ , en hefur þó aldrei lagt það á sig að athuga hvort hann er á Facebook til þess að geta líkað síðuna hans .
Þetta kann því að þýða að þegar fram í sækir muni fyrirtæki og þjónustur sækja enn fastar að fá notendur til að líka síður sínar til að tryggja sér sýnileika í leitarniðurstöðum .
Í máli forsvarsmanna Facebook hefur þegar komið fram að leitarvélin verður notuð til þess að koma skilaboðum frá auglýsendum áleiðis með einum eða öðrum hætti .
Það kann aftur á móti að hafa neikvæð áhrif á notendur , sem sumum hverjum þykir innihaldslaust markaðsefni vera orði æði fyrirferðamikill þáttur þjónustunnar .
Hörð keppni við Google framundan Leitarvél Facebook er enn á reynslustigi , og munu notendur líklega ekki verða varir við hana á næstu mánuðum .
Það verður þó áhugavert að fylgjast með því hvort þessi tilraun Facebook til að skapa sér sérstöðu í leitarbransanum tekst , og hvort hún muni kalla á breytta notkun þjónustunnar í framtíðinni .
Það er ljóst að Facebook býr yfir gríðarlegu magn upplýsinga um notendur og tengsl þeirra við umheiminn ( Samkvæmt tölum fyrirtækisins eru yfir trilljón tengingar í gagnasafninu ) , og fyrirtækið mun leggja mikið í sölurnar til þess að búa til vöru úr þeim upplýsingum sem gæti keppt við leitarrisann Google .
