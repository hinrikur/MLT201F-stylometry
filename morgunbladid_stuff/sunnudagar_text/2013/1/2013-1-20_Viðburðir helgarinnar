1 Óhætt er að mæla með því að fólk fjölmenni í Gerðarsafn að skoða yfirgripsmikla og áhrifaríka sýningu Helga Þorgils Friðjónssonar á málverkum og leirskúlptúrum .
Einn okkar fremstu listamanna í sannkölluðu toppformi .
2 Öll ungmenni þurfa að upplifa þá óvissu hvort Lilla klifurmús takist að klifra upp í tréð áður en Mikki refur nær honum .
Einhver sæti eru laus á Dýrunum í Hálsaskógi í Þjóðleikhúsinu - fjölskyldan í leikhús .
3 Frönsk kvikmyndahátíð stendur yfir í Háskólabíói og boðið upp á góðar myndir .
Meðal þeirra er Ást , Amour , leikstjórans Michaels Hanekes .
" Mögnuð kvikmynd " skrifar rýnir Morgunblaðsins djúpt snortinn enda er hún talin sigurstrangleg sem besta erlenda myndin á óskarsverðlaunahátíðinni í næsta mánuði .
4 Tónsmíðanemar í Listaháskólanum komu sér fyrir í Kaldalóni í Hörpu á föstudag og voru nokkur verk þá frumflutt .
Hátíðin heldur áfram á laugardag , með þrennum tónleikum og nýjum verkum , klukkan 13 , 14.30 og 16 .
Tónleikarnir eru opnir öllum og aðgangur ókeypis .
5 Ef fólk er að klára jólabækurnar og vantar meira áhugavert lesefni , þá er óhætt að mæla með Ástum , skáldsögu spænska höfundarins Javiers Marias sem kom út í Neon-flokki Bjarts í vikunni .
Frábær höfundur .
