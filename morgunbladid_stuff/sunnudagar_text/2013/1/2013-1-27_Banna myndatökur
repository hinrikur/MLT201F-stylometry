Sumir veitingastaðir í New York banna gestum sínum að taka myndir af matnum , að því er New York Times hefur eftir nokkrum kokkum í borginni .
Ef fleiri veitingastaðir fylgja þeirra fordæmi gæti sú hefð að setja matarmyndir á Instagram nánast dáið út .
Matur hefur verið eitt vinsælasta myndefnið á Instagram en veitingastaðirnir segja að myndatökurnar séu farnar að trufla gesti sína og að þeir ættu að fá að njóta matarins í rólegheitum .
