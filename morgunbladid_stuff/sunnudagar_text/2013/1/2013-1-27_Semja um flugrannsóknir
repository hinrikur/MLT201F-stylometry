Fulltrúar Háskólans í Reykjavík og Isavia ohf. , sem á og rekur flugvelli landsins , gerðu í vikunni með sér samstarfssamning sem felur í sér stuðning Isavia við rannsóknir við HR á sviði flugsamgangna .
Þar er einkum horft til þekkingaröflunar í tengslum við flugleiðsögu og flugvallarrekstur .
Meginmarkmið samningsins er að byggja upp öfluga þekkingarmiðstöð á sviði flugsamgangna á Íslandi , í samvinnu við erlenda háskóla og þá sem hagsmuna eiga að gæta hér á landi .
Styrkir og eflir Tæknimenntun er áhersluþáttur í starfi HR , hvort sem litið er til nemendafjölda eða rannsóknarframlags .
HR áformar enn öflugri rannsóknir á sviði verkfræði , tæknifræði , viðskiptafræði og skyldra efna .
Rannsóknarverkefni á sviði flugmála og annars þess sem tengist starfsemi Isavia falla mjög vel að þessum markmiðum háskólastarfsins .
" Isavia er hátæknifyrirtæki í þjónustu við flugsamgöngur og öflugt fyrirtæki á sviði ferðaþjónustu sem reiðir sig að stærstum hluta á flugsamgöngur til og frá landinu .
Ég er viss um að stuðningur félagsins verði til þess að styrkja starfsemi Isavia og efla enn frekar , " segir Björn Óli Hauksson , forstjóri Isavia .
Ný tækifæri Ari Kristinn Jónsson rektor HR segir fáar þjóðir eiga jafn mikið undir góðum flugsamgöngum og Íslendingar og sífellt séu að opnast ný tækifæri á því sviði .
HR útskrifi tvo nemendur af þremur sem ljúka tækninámi á háskólastigi á Íslandi , helming þeirra sem ljúka viðskiptanámi og þriðjung lögfræðinga .
" HR hefur alla tíð byggt á virku samstarfi við atvinnulíf og samfélag og því er það okkur mikil ánægja að tryggja með þessum samningi öflugt samstarf við Isavia næstu árin , " segir Ari .
sbs@mbl.is 