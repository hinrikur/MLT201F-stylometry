Þeir Lúðvík Ólafsson og Þorsteinn Blöndal sendu velferðarráðuneytinu á dögunum álit í umsögn um frumvarp velferðarráðherra um bann við sölu skrotóbaks .
Í því kemur fram að þeir telji skjóta skökku við að banna sölu munntóbaks þar sem rannsóknir sýni að skaðsemi þess sé mun minni en reyktóbaks .
Í umfjöllun fréttaskýringaþáttarins 60 mínútna , snemma árs árið 2012 , var fjallað um munntóbak eða " snus " sem valkost fyrir þá sem ekki gátu hætt að reykja en tóbaksframleiðendur í Bandaríkjunum hófu nýlega framleiðslu á því .
Þar er meðal annars rætt við dr. Karl Fagerström sem er sænskur læknaprófessor sem sérhæfir sig í nikótínfíkn og hefur m.a. fengið viðurkenningu frá Alþjóðaheilbrigðisstofnuninni , WHO , fyrir rannsóknir og þróun lyfja sem slá á nikótínfíkn .
Fagerström segir snus mun skaðminna en reyklaust tóbak .
Vitnar hann í rannsókna frá Royal college of physicians sem er læknaháskóli í Bretlandi .
Samkvæmt henni er snus 90-99% minna skaðlegt heilsunni en reyktóbak .
En hvað þýða slíkar tölur ? Lúðvík Ólafsson er yfirlæknir á heilsugæslu höfuðborgarinnar .
" Þegar menn setja svona tölfræði upp eru þeir að tala um tíðni sjúkdóma og dauðsfalla sem rekja má til viðkomandi tóbaks .
" " Munntóbakið hefur litla tilhneigingu til að leiða til kerfisbundinna sjúkdóma þó að einhver tengsl séu við briskirtilskrabbamein , " segir Lúðvík Orð Lúðvíks eru í samræmi við málflutning Fagerström sem bendir jafnframt á að ekki hafi fundist tengsl við notkun snus og krabbameins í munni .
Hér ber að athuga að snus er ólíkt íslensku neftóbaki , sem vinsælt er að setja undir vörina , að því leyti að í því eru fleiri aukaefni sem erta munnholdið .
" Því má ekki heimfæra rannsóknir á snusi yfir á íslenska tóbakið , þó að óhætt sé að halda því fram að það sé mun minna skaðlegt en reyktóbakið , " segir Lúðvík .
Hið sænska snus er , ólíkt íslenska neftóbakinu , flokkað sem matvara í Svíþjóð og fellur því efnisinnihald þess undir matvælalöggjöf .
Af þeim sökum eru engin eiturefni í því líkt og finna má í sígarettum .
Þessi eiturefni eru talin helsti orsakavaldur sjúkdóma og dauðsfalla reykingamanna .
Íslenska neftóbak er undanskilið matvælalöggjöf .
" Það er nokkuð breið sátt meðal lækna um að mæla frekar með notkun munntóbaks en reyktóbaks , " segir Lúðvík .
Samkvæmt umfjöllun 60 mínútna má þó finna lækna sem telja það siðferðislega rangt að beina fólki að notkun eins skaðlegs ávanabindandi efnis umfram annað , þó að það valdi síður líkamlegum skaða .
