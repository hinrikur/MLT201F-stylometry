Fulltrúar Nýsköpunarmiðstöðvar Íslands og mennta- og atvinnuvegaráðuneytanna undirrituðu á dögunum samstarfssamning til þriggja ára um eflingu nýsköpunar- og frumkvöðlamennta á framhaldsskólastigi .
Samstarfsaðilar í verkefninu eru Menntavísindasvið Háskóla Íslands , Félag íslenskra kennara í nýsköpunar- og frumkvöðlamennt og Félag íslenskra framhaldsskóla Í fyrstu verður staða nýsköpunar- og frumkvöðlamennta á framhaldsskólastigi greind og þörf skóla og vinnumarkaðar fyrir menntað fólk á því sviði vegin .
Í framhaldinu verður unnin áætlun um aðgerðir .
Gera má ráð fyrir að tilraunakennsla á þessu sviði hefjist við valda framhaldsskóla nú í haust .
Ríkir samfélagslegir hagsmunir eru fólgnir í því að menntastefna og atvinnustefna séu í samræmi og unnar í víðtæku samstarfi .
Í raun má rekja verkefnið til hrópandi ákalls þjóðfélagsins alls til aukinnar nýsköpunar , að sögn Jóhönnu Ingvarsdóttur , sem stýrir þessu verkefni .
Í fréttatilkynningu er sóknaráætlun til 2020 sem stjórnvöld lögðu á sínum tíma fram lögð til grundvallar .
Þar segir að leggja þurfi áherslu á nýsköpun á öllum skólastigum .
Samþætting hennar við allt nám er þar lykilorð og menntun kennara mikilvæg .
Til móts við þarfir " Við mótun atvinnustefnu á vegum nýs atvinnu- og nýsköpunarráðuneytis er lögð áhersla á nýsköpun og þátt menntunar í eflingu hennar .
Samtök á vinnumarkaði leggja áherslu á styrkari starfsmenntun og að komið verði til móts við þarfir vinnumarkaðarins fyrir menntað starfsfólk , sérstaklega á sviði nýsköpunar- og frumkvöðlamenntar sem og verk- og tæknimenntunar .
Þannig verði stuðlað að aukinni framleiðni og verðmætasköpun á Íslandi , " segir í frétt frá Nýsköpunarmiðstöð Íslands .
