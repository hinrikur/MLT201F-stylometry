Ástralski rithöfundurinn H ann ah Kent hefur skrifað sögulega skáldsögu um líf Agnesar Magnúsdóttur sem var tekin af lífi árið 1830 fyrir morðið á Natan Ketilssyni .
Bókin , sem nefnist á ensku Burial Rites , er fyrsta skáldsaga höfundarins og kemur út í Ástralíu í maí næstkomandi , en útgáfurétturinn hefur þegar verið seldur til um 20 landa .
Hér á landi kemur skáldsagan út næsta haust hjá bókaforlaginu Lesbók .
Hannah , sem er 27 ára , dvaldist hér á landi sautján ára gömul í eitt ár sem skiptinemi og hefur síðan komið hingað á tveggja til þriggja ára fresti .
" Ég verð alltaf að koma aftur .
Ég elska þetta land , " segir hún .
" Ég hef ferðast mikið og komið til margra landa þar sem ég kann vel við mig en þegar ég kom til Íslands varð ég ástfangin af landinu .
Þegar ég var svo komin aftur til Ástralíu fylltist ég heimþrá , rétt eins og Ísland væri heimaland mitt .
Hin sérkennilega fegurð í landslaginu heillar mig og ég hrífst einnig af fólkinu .
Veðrið er svo alltaf áhugavert og hér sé ég snjó sem ég sé aldrei í Ástralíu .
Ísland dregur mig að sér á einhvern hátt sem ég get ekki útskýrt .
" Hvernig fékkstu áhuga á Agnesi ? " Þegar ég kom fyrst hingað sautján ára gömul var ég á ferðalagi með Íslendingum og við komum á stað þar sem voru hæðir og hólar sem mér fundust sérstakir .
Ég spurði hvort þarna væru grafir .
Nei , landslagið er bara svona , var svarið , en þarna hinumegin fór fram síðasta aftaka á Íslandi .
Ég fylltist samstundis áhuga og spurði hvað hefði gerst .
Þá var mér sögð sagan af Agnesi , Natan og Friðriki .
Á því ári sem ég var hér á landi lærði ég íslensku og fór að spyrja fólk um þessa gömlu sögu .
Mér fannst athyglisvert að Agnes var alltaf sett í bakgrunninn og afgreidd sem vonda konan , en Natan og Friðrik voru í forgrunni .
Enginn virtist hafa áhuga á sögu Agnesar .
Mig langaði hins vegar til að vita meira um líf hennar .
Þegar ég fór að kanna það sem hafði verið skrifað um hana sá ég að henni var lýst sem vondu konunni , eins konar lafði Macbeth .
Ekkert okkar er algóð eða alvond manneskja heldur erum við þarna einhvers staðar mitt á milli .
Agnesi var ekki lýst þannig .
Mig langaði til að skrifa sögu Agnesar og gera hana mannlega , mótsagnakennda og flókna eins og við öll erum .
Og reyna líka að útskýra af hverju greind kona eins og hún – og heimildir segja hana hafa verið mjög greinda – var viðriðin morðmál sem var klaufalegt og illa ígrundað .
Í þessari bók er ég ekki að gera Agnesi saklausa heldur útskýra hvernig uppeldi hennar og tíðarandi sköpuðu aðstæður sem útskýra af hverju hún brást við eins og hún gerði .
" Liggur mikil rannsóknarvinna á bak við þessa skáldsögu ? " Já , ég stundaði rannsóknir á Þjóðskjalasafninu og einnig á Stofnun Árna Magnússonar .
Ég var búin að skrifa heilmikið áður en þær rannsóknir hófust en þegar ég kom heim til Ástralíu skrifaði ég bókina upp á nýtt .
Rannsóknirnar tóku um það bil tvö til þrjú ár og svo tóku við miklar skriftir .
" Útgáfurétturinn hefur verið seldur til fjölmargra landa .
Þú hlýtur að vera yfir þig ánægð að fyrsta skáldsaga þín skuli fá slíkar viðtökur .
" Ég er mjög heppin .
Þetta er eins og draumur , ég trúi því næstum ekki að þetta hafi gerst .
Bókin kemur fyrst út í Ástralíu , síðan í Bretlandi , Bandaríkjunum og Kanada og fleiri löndum , eins og Þýskalandi og Frakklandi .
Ég er ánægðust með að bókin skuli koma út á Íslandi .
Líf mitt hefur breyst því nú á ég næga peninga til að geta helgað mig skriftum en það er nokkuð sem mig hefur dreymt um frá því ég var barn .
" Bækur Kolbrún Bergþórsdóttir kolbrun@mbl.is Bók vikunnar Þú afhjúpar mig , hin erótíska skáldsaga Sylvíu Day , hefur selst í bílförmum víða um heim og nýtur vinsælda hér á landi .
Rómantík og gnægð af kynlífi .
Orðanna hljóðan Brestir og snilligáfa Þegar mikill fjöldi góðra bóka kemur út svo að segja á sama tíma , eins og gerðist nú fyrir jólin , er hætt við að einhverjar gæðabækur týnist .
Vonandi á það ekki við um Endatafl , ævisögu Bobbys Fischers eftir Fra nk Brady , því hún á skilið að fara víða .
Hér á landi er hún gefin út í aðgengilegri og fremur ódýrri kilju , þannig að þeir sem eru búnir að lesa innbundnu jólabækurnar sem þeir fengu að gjöf ættu að kaupa Endatafl fyrir sjálfa sig .
Skákáhugamenn munu líklega ekki láta þessa bók framhjá sér fara en það er engin nauðsyn að hafa lifandi áhuga á skákíþróttinni til að njóta bókarinnar .
Maður þarf einungis að hafa áhuga á mannlegu eðli .
Og þessi bók færir lesandanum nóg umhugsunarefni um mannlega bresti og snilligáfu .
Endatafl er ævisaga snillings sem allt frá unga aldri var duttlungafullur og erfiður persónuleiki og eins og iðulega gerist ágerðust gallar hans með árunum .
Fischer var maður sem gat gert vesen út af öllu og var oft óbærilegur í samskiptum .
Engin takmörk voru fyrir sjálfhverfu hans , eins og bókin sýnir greinilega .
Einmitt þess vegna er eitt fyndnasta atriði bókarinnar þegar Fischer lýsir sjálfum sér í einkamáladálki í dagblöðum þar sem hann auglýsir eftir konu og segist vera laglegur maður með góðan persónuleika .
Ekkert var fjær lagi .
Endatafl bregður upp fremur samúðarfullri mynd af ungum , afar hæfileikamiklum og sérsinna unglingi sem virðist ekki eiga mikla samleið með öðrum en nýtur sín til fulls við skákborðið .
Eftir því sem snillingurinn eldist og verður erfiðari reynir mjög á samúð lesandans og undir lok bókar , þegar Fischer fagnar árásinni á Tvíburaturnana og bölvar gyðingum , er samúð lesandans með honum á góðri leið með að gufa upp .
En þá er bókinni líka svo að segja lokið .
Þegar kemur síðan að dauða skáksnillingsins er lesandinn líklegur til að fyrirgefa honum alla hans mörgu galla og hafa skilning á því að geðheilsa þessa einstaka manns var ekki upp á sitt besta .
Hetja þessarar merkilegu ævisögu er hinn drenglyndi Boris Spassky , rússneski skákmaðurinn sem reyndist Fischer alla tíð traustur vinur .
Hann er geðþekkasta og elskulegasta persónan í ævisögu sem er sneisafull af eftirminnilegum atvikum og minnisstæðum persónum .
Í UPPÁHALDI Siggi Hall matreiðslumeistari Uppáhaldsrithöfundar mínar eru Halldór Laxness og Ernest Hemingway sem kunna að segja góðar sögur sem halda manni .
Þegar kemur að uppáhaldsbókum þá er Íslandsklukkan fremst í flokki núna og þar af leiðandi er Jón Hreggviðsson uppáhalds sögupersóna þessa stundina .
Ólafur Kárason er líka sögupersóna sem er í uppáhaldi , en það er hins vegar langt síðan ég las Heimsljós og ég þarf að lesa hana aftur .
Það varmikil upplifun þegar ég las Hverjum klukkan glymur eftir Hemingay .
Veisla í farangrinum er líka í uppáhaldi , en hún gerist á skemmtilegu tímabili í París þar sem er mikill kúltúr og ástríða fyrir mat og vínum .
Ég hef svo einstaklega gaman af að lesa Góða dátann Svejk og leita oft í hann .
Ég er einnig hrifinn af nýrri höfundum eins og Hallgrími Helgasyni , Einari Kárasyni og Einari Má Guðmundssyni .
Ég les jafnt á ensku sem íslensku og hef verið að lesa John Irving , sem má kannski segja að sé langlokuhöfundur sem skrifi mikið til um sömu hlutina , eins og glímumenn og bjarnaat .
Svo á ég til að lesa nokkuð mikið um mannkynssögu og er núna að glugga í bækur um sögu Bandaríkjanna .
Þórarinn Eldjárn þýðir Shakespeare Þeir sem unna heimsbókmenntum eiga að fagna nýrri þýðingu Þórarins Eldjárns á Macbeth sem Þjóðleikhúsið sýnir .
Shakespeare og Þórarinn eiga alveg ágætlega saman og nýja þýðingin er býsna snjöll og aðgengileg .
Leikritið er svo , eins og allir vita , þeirrar gerðar að erfitt er að láta sér leiðast við lesturinn .
Upplagt er fyrir leikhúsgesti að næla sér í þýðinguna og lesa , hvort sem þeir gera það áður en þeir sjá sýninguna eða eftir .
Áhugaverðar bækur Gæðaskáldskapur í kiljum Þótt hið gríðarlega mikla jólabókaflóð sé liðið er ekkert lát á góðum bókum .
Hér er mælt með nokkrum gæða kiljum sem lesendur ættu ekki að láta framhjá sé fara , hvort sem þeir kjósa klassískar heimsbókmenntir , afþreyingu eða nútímafagurbókmenntir .
Falleg og spennandi saga um sértrúarsöfnuð og kraftaverk Prýðisland , skáldsaga Grace McCleen segir frá tíu ára gamalli stúlku sem misst hefur móður sína og býr ásamt föður sínum sem er meðlimur í sértrúarsöfnuði .
Stúlkan , sem býr við afskiptaleysi föður síns , fer að trúa því að hún geti gert kraftaverk .
Um leið verða þau feðgin fyrir aðkasti og árásum .
Úr þessu áhugaverða og sérstaka efni verður til falleg og ágætlega gerð skáldsaga sem verður allnokkuð spennandi á endasprettinum .
Bókin hefur fengið góða dóma víðast hvar og gagnrýnandi Sunday Times sagði til dæmis að hér væri á ferð einstaklega hjartnæm saga sem lumaði á mikilli tilfinningabombu .
Bara heilmikið til í því hjá gagnrýnandanum .
Sagan af Pí endurútgefin og kvikmynduð af Ang Lee Yann Martel hlaut árið 2002 Booker-verðlaunin fyrir skáldsögu sína Sagan af Pí .
Bókin fór sigurför um heiminn og kom út í íslenskri þýðingu árið 2003 .
Ang Lee hefur kvikmyndað söguna og kvikmyndin hefur hlotið lof gagnrýnenda og er sögð einkar falleg og afar myndræn .
Sagan af Pí hefur nú verið endurútgefin í kilju .
Í þessari gríðarlega vinsælu sögu segir frá því að flutningaskip sekkur með hörmulegum afleiðingum .
Nokkrir komast af og um borð í björgunarbát eru fótbrotinn sebrahestur , hýena , órangútanapi , 450 punda Bengaltígur og Pí , sem er 16 ára strákur .
Hraði og spenna Eitt skot , hin fína spennubók Lee Child hefur verið kvikmynduð og þar fer Tom Cruise með hlutverk töffarans Jack Reacher .
Bókin er hröð og afar spennandi og ætti sannarlega ekki að valda vonbrigðum hjá hinum fjölmörgu aðdáendum Lee Child .
Saga Lystigarðsins fagra á Akureyri Þeir sem heimsækja Akureyri bregða sér iðulega í Lystigarðinn , enda er hann einstaklega fallegur og vekur almenna aðdáun þeirra sem hann sjá .
Nú er komin út bók um þennan fallega lystigarð .
Hún nefnist Konur gerðu garðinn – Saga Lystigarðs Akureyrar 1912-2012 .
Höfundur er Ásta Camilla Gylfadóttir landslagsarkitekt en einnig kom Björgvin Steindórsson , núverandi forstöðumaður garðsins , að verkinu .
Í bókinni er sagt frá stofnun garðsins og þeim sem stóðu að stofnun hans og þróunin rekin en garðurinn hefur stækkað og breyst í áranna rás .
Eins og vænta má er bókin ríkulega myndskreytt og er þar bæði að finna gamlar myndir og nýjar .
Sérstaka athygli vekja myndir Björgvins Steindórssonar af blómum og jurtum í garðinum fagra .
Vinsælustu bækurnar í Eymundsson Söluhæsta bókin í Eymundsson á síðasta ári var litla ljósmyndabók Sigurgeirs Sigurjónssonar , Iceland Small World .
Bókin Reykjavíkurnætur eftir Arnald Indriðason var mest selda innbundna skáldsagan , Heilsuréttir fjölskyldunnar mest selda bókin í flokki ævisagna , hand- og fræðibóka , Englasmiður var mest selda kiljan og Eldar kvikna mest selda barna- og unglingabókin .
Ef litið er til fjölda seldra bóka þá var skáldsagnaflokkurinn stærstur , 11,49 prósent seldra eintaka voru innbundin skáldverk , hljóðbækur og ljóðabækur og 22,16 prósent voru skáldverk í kilju eða samanlagt 33,65 prósent .
Barna- og unglingabækur komu þar næst á eftir með 29,8 prósenta hlutdeild af seldum íslenskum bókum .
Ævisögur , hand- og fræðibækur eiga svo rúmlega fjórðung markaðarins eða 26,39 prósent og bækur fyrir erlenda ferðamenn 10,15 prósent .
Erfiðasti bardagi minn var við fyrstu eiginkonu mína .
Muhamed Ali Málsháttur vikunnar Seint fyrnast fornar ástir .
