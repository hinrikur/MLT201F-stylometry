Kaup á fartölvu geta verið snúin en huga þarf að mörgum þáttum áður en af kaupunum verður .
Útlit , kraftur og verð ráða oftast för hjá neytendum en fáir gæta að endingu og bilanatíðni tölvunnar .
Þórarinn Gunnarsson , tölvutæknimaður hjá tölvuviðgerðarþjónustunni Tölvulandi , segir bilanatíðni á ferðatölvum vera mjög mismunandi og fari alfarið eftir merkjum og gerða véla .
" Þær tölvur sem við erum að fá til viðgerðar eru í nánast réttu hlutfalli við könnun sem gerð var fyrir nokkrum árum þar sem 30 þúsund fartölvur voru kannaðar og bornar saman .
" Könnunin sem Þórarinn vitnar til var gerð af Square Trade en samkvæmt henni koma fartölvur frá Asus best út með minnstu bilanatíðnina en HP-tölvurnar sitja á botninum með mestu bilanatíðni .
" Auðvitað getur það verið mjög mismunandi hvað bilar í tölvunum .
Það verður að hafa í huga þegar litið er til bilanatíðni , " segir Þórarinn en hann segir byggingu tölvunar og hönnun skipta miklu máli og bendir í þeim efnum á tölvurnar frá Apple .
" Tölvurnar frá Apple eru mjög vel hannaðar og byggðar .
Þær hafa til að mynda betri kælihönnun en flestar PC-tölvur og við fáum því síður Apple-vélar inn sem eru rykstíflaðar .
Varðandi Apple þá má eiginlega segja að þú fáir það sem þú ert að borga fyrir .
" Hvað ertu að kaupa ? Breiddin á fartölvumarkaðnum er töluverð og mikill munur á dýrustu og ódýrustu tölvunum .
Þórarinn segir verð ekki alltaf vera vísbendingu um gæði tölvunnar .
" Toshiba-tölvurnar hafa þótt ódýrar en þær koma mjög vel út og eru vel byggðar tölvur og vandaðar .
Oftast er þó verðminni vísbending um þau gæði .
Asus og Sony eru til dæmis dýrar tölvur ef litið er til Bandaríkjanna en Gateway og HP eru orðnar ódýrari , " segir Þórarinn sem mælir með að fólk kynni sér vélbúnað vélarinnar áður en veskið er tekið upp .
" Mest bilanatíðni í vélum er í opistka hlutanum en það eru hlutir eins og harðir diskar .
Við fáum t.d. mikið af vélum með svæðaskemmda diska sem þýðir að ákveðin svæði á diskunum eru skemmd .
Þá er einnig algengt að skjákort ofhitna og skemmast en það getur einnig skemmt móðurborðið og þá er tölvan eiginlega ónýt enda borgar sig sjaldnast að gera við þær þá .
" Ending ferðatölvunnar stutt Þegar litið er til athugunar Square Trade sem gerð var í lok árs 2009 kemur í ljós að þriðja hver fartölva er ónýt innan þriggja ára .
Þó að könnunin sé meira en þriggja ára gömul virðist hlutfall bilana í tölvum eftir framleiðanda hafa haldist mjög svipað að sögn Þórarins .
Rannsóknin er skipt í þrjá flokka þ.e. netbook tölvur í einn flokk en þær eru litlar og léttar vélar , entry-level vélar í annan flokk en það eru ódýari fartölvur og síðan Premium laptops í þriðja flokkinn en það eru dýrustu og öflugustu vélarnar .
Í ljós kom að bilanatíðni í Netbook-vélum er 20 prósent meiri en í Entry-level-vélum á fyrstu 12 mánuðunum og 40 prósent meiri bilanatíðni en í Premium-vélum .
Á þriggja ára tímabili er bilanatíðnin áætluð af Square Trade vera 25,1 prósent hjá Netbook-tölvum , 20,6 prósent hjá Entry-level-vélum og 18,1 prósent hjá Premium-vélum .
