Svo virðist sem Andrési Jónssyni almannatengli og kettinum Rasmussen sé ætlað að vera saman .
Andrés fékk hann til sín pínulítinn og bjó þá í kjallaraíbúð .
Hann flutti búferlum og í nýja húsinu mátti hann ekki vera með gæludýr .
Rasmussen var þá settur í flug þar sem áfangastaðurinn var Akureyri en vinafólk Andrésar ætlaði að taka hann að sér .
" Einhvern veginn náði hann að brjótast úr búrinu þegar hlaðmennirnir voru að ferja hann í vélina og hvarf .
Hann fannst á níunda degi , " segir Andrés .
Aftur var kötturinn settur í flug norður en vinafólkið hafði í millitíðinni fengið annan kött á heimilið .
" Nýja kettinum og Rasmussen kom illa saman svo aftur fór hann til Reykjavíkur .
Þá var fólk á Egilsstöðum sem vildi taka hann að sér og var það nánast frágengið þegar ég ákvað að hætta við , ég gat ekki verið án Rasmussen .
" 