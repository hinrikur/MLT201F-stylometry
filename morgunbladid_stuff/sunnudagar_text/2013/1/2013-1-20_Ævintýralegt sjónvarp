EISA , samtök tímarita sem fjalla um margmiðlunartækni , veita árleg verðlaun fyrir tæki ársins og nýtt 46 " þrívíddarsjónvarp frá Philips sem heitir því þjála nafni 46PFL9707 , var valið LCD-sjónvarp ársins 2012-2013 .
Það er og vel að verðlaununum komið , myndin er ævintýralega skörp , svörun mjög góð og tæknileg útfærsla til fyrirmyndar .
Á síðustu árum má segja að sjónvarp og tölva séu að renna saman að miklu leyti og tæknin sem nú er innbyggð í flest gæðatæki auðveldar notandanum að finna skemmtilegt myndefni á netinu þó vissulega sé líka hægt að skoða flestar vefsíður sýnist manni svo .
Verðlaunatækið frá Philips er 46 " eins og getið er , með LED-baklýstan LCD-skjá .
Eitt af því sem gerir það eins gott og raun ber vitni er tækni sem Philips kallar mölflugusíu , Moth eye contrast Filter , er hún líkir eftir örsmáum hnúðum á augum mölflugna og dregur úr glampa .
Á skjánum er mynstur örlítilla hnúða sem koma í veg fyrir að ljósgeislar endurkastist af skjánum og fyrir vikið er skerpan á tækinu ævintýralega mikil þegar LCD-tæki er annars vegar : 150.000.000 : 1 .
( Ókostur við þetta , ef kalla má það ókost , er að ekki má snerta skjáinn , ekki vegna þess að hann skemmist heldur vegna þess að þá verður hann kámugur ( húðfita ) og þá fitu þarf að hreinsa með hreinsiklút og vökva sem fylgja tækinu ) .
Annað sem gerir Philips-tæki frábrugðin tækjum samkeppnisaðila er baklýsing sem Philips-menn kalla Ambilight .
Hún er fáanleg á mörgum Philips-tækjum , en á 46PFL9707 er Ambilight Spectra XL .
Baklýsingin er frá ljósdíóðuröð á baki tækisins og lýsir með daufri birtu á vegginn aftan við tækið ( hægt er að slökkva á þessu ef vill ) .
Birtan breytir um lit eftir því sem er á seyði á skjánum , lagar sig að myndinni og áhorfandinn fær á tilfinninguna að skjárinn sé mun stærri en hann er og sér líka mun betur það sem er á seyði á skjánum .
Erfitt að lýsa þessu , en þetta svínvirkar .
Á sjónvarpinu eru líka þrjú USB-tengi og hægt að spila vídeó beint af minnislykli eða utanáliggjandi diski , skoða jpg-myndir eða spila músík á MP3- , WMA- og AAC-sniði .
Fjarstýringin er með hnappaborð á bakinu og greinir sjálfkrafa hvort hliðin snýr upp .
* Í tækinu er innbyggður stafrænn DVB-C , DVB-T , DVBT2 móttakari og eins gervihnattamóttakari .
Hægt er að taka efni upp í tækinu , til að mynda á utanáliggjandi disk eða á minnislykil ef vill .
Tækið er með innbyggt þráðlaust net og fyrir vikið er hægt að streyma efni úr því í spjaldtölvu , til aðmynda í iPad .
* Ekki skortir tengimöguleika , á sjónvarpinu eru fimm HDMI tengi , SCART- og Component-tengi og heyrnartólstengi .
Það eru líka Ethernettengi , Optical út , VGA & CI-rauf og þráðlaust net er innbyggt .
Árni Matthíasson 