Ubuntu er sú útgáfa af opna stýrikerfinu Linux sem hefur náð hvað mestri almennri útbreiðslu .
Fyrirtækið Canonical , sem sérhæfir sig í Ubuntu lausnum hefur nú tilkynnt að það sé á lokastigum þess að þróa útgáfu af Ubuntu fyrir snjallsíma .
Ubuntu mun reyna að skapa sér sérstöðu með því að staðsetja sig mitt á milli hins harðlæsta iOS stýrikerfis Apple og hins galopna stýrikerfis Android ( sem byggist líka á Linux grunni ) .
Ubuntu mun notast við sömu rekla og Android kerfið , sem þýðir að tæknilega ætti að vera hægt að keyra Ubuntu á öllum Android-símum .
Erfitt að þróa forrit fyrir Android Eitt af vandamálum Android hefur verið að sökum þess hve opið kerfið er , þá geta framleiðendur vélbúnaðar ( síma og spjaldtölva ) breytt því og aðlagað eftir eigin höfði , sem gerir framleiðendum forrita erfitt fyrir , því það þarf að þróa forritið fyrir ólíkar útgáfur stýrikerfisins .
Canonical hyggst setja ramma um Ubuntu sem mun ekki gera framleiðendum kleift að breyta kerfinu .
Þetta mun gera framleiðslu forrita fyrir Ubuntu talsvert einfaldari en fyrir Android .
Þá mun Ubuntu ekki notast við Java lausnir , heldur verður notast við forritun fyrir kerfið og HTML5 , sem ætti að gera stýrikerfið léttara og viðbragðsfljótara en Android Það verður forvitnilegt að sjá hvort Ubuntu nær að skapa sér sérstöðu á markaðnum , en iOS kerfið frá Apple og Android frá Google hafa borið höfuð og herðar yfir aðra framleiðendur stýrikerfa .
Microsoft ver um þessar mundir miklu fé í að reyna að ná fótfestu á markaðnum fyrir Windows snjallsímastýrikerfi án teljandi árangurs enn sem komið er , og RIM er um það bil að fara að bjóða upp á 10. kynslóð af Blackberry stýrikerfinu sem þeir vonast til að blási lífi í kulnandi glæður áhuga Blackberry-notenda .
sveinnbirkir@gmail.com 