Perla Björk Egilsdóttir tók um áramótin við starfi framkvæmdastjóra SagaMedica ehf. Hún hefur verið markaðsstjóri fyrirtæksins síðustu ár , er lífefnafræðingur að mennt og hefur reynslu af markaðssetningu lyfja .
SagaMedica-fyrirtækið lauk nýverið klínískri rannsókn á SagaPro , lyfi sem er notað við blöðruvandamálum .
Framleiðsluvörur fyrirtæksins byggjast á áralöngu rannsóknastarfi dr. Sigmundur Guðbjarnason .
Klíníska rannsóknin á SagaPro er í raun framhald af fyrra rannsóknastarfi , og er fyrsta íslenska náttúruvaran sem er rannsökuð klínískt .
" Í kjölfar rannsóknarinnar hafa opnast mikil tækifæri bæði vestanhafs og á Norðurlöndum , " segir Perla og bætir við að nú sé verið að afgreiða væntan töfluskammt af SagaPro til Bandaríkjanna , en árlega eru um 900 þúsund slíkar seldar hér heima .
Þráinn Þorvaldsson er einn af stofnendum SagaMedica .
Hann mun nú , að breytingum afstöðnum , sinna verkefnum , sem snúa að viðskiptaþróun fyrir SagaMedica á erlendum mörkuðum .
Hvönnin er stórmerkileg jurt Stjórnarformaður SagaMedica er Þórður Magnússon , oft kenndur við Eyri Invest .
Þórður hefur fjárfest í SagaMedica á síðustu árum og segir mikla möguleika felast í útflutningi á íslenskum náttúruvörum .
" SagaMedica hefur góða möguleika til árangurs og markmiðið okkar er að verða leiðandi á þessu sviði erlendis .
Hvönnin er stórmerkileg jurt og okkar vörur hjálpa fólki með hvimleið vandamál , " segir Þórður sem telur fyrirtækið vera með vind í seglum .
sbs@mbl.is 