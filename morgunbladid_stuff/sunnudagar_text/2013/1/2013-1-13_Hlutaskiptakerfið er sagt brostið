Enn ber mikið í milli í kjaraviðræðum sjómanna og útvegsmanna .
Markmið og viðleitni til að ná samningum hefur ekki borið árangur og mikið ber í milli , segir í frétt í tilkynningu frá LÍU .
Þar er vísað til ályktunar sem sjómannafélögin í Vestmannaeyjum og á Húsavík sendu frá sér á dögunum , þar sem því er mótmælt að hlutaskiptakerfi sjómanna og útvegsmanna verði endurskoðað í ljósi margföldunar veiðigjalda .
Útvegsmenn benda á að þrátt fyrir að kjarasamningar þeirra og sjómanna hafi verið lausir síðastliðin tvö ár hafa kauptrygging og kaupliðir sjómanna hækkað í tvígang , um 4,25% hinn 1. júní 2011 og um 3,5% í byrjun febrúar á sl ári .
Laun sjómanna ráðast fyrst og fremst af verðmæti afla .
Þegar vel ári , eins og síðustu ár , hafi sjómenn og útvegsmenn haft góðar tekjur .
Með lögum um veiðigjöld frá síðasta sumri hafi gjöld útgerðarinnar margfaldast og grundvelli hlutaskiptakerfisins , sem ræður miklu um launsjómanna , kollvarpað af hálfu stjórnvalda .
" Það blasir við að ekki er hægt að ætlast til að útgerðin greiði laun af þeim hluta sem ríkið tekur .
Útvegsmenn og sjómenn stóðu sem einn maður á Austurvelli til að koma í veg fyrir alvarlegar afleiðingar af illa ígrunduðum tillögum um margföldun veiðigjaldsins .
Fyrir þann stuðning ber að þakka .
Því miður voru lögin samþykkt og eru varnaðarorð þeirra sem mótmæltu nú að rætast .
Á fundi sjómanna og útvegsmanna á Austurvelli var ákvörðun stjórnvalda um afnám sjómannaafsláttarins mótmælt harðlega .
Útvegsmenn hafa alltaf stutt þá kröfu sjómanna , " segir í frétt LÍÚ .
sbs@mbl.is 