Skrifstofa Eyjafjarðarsveitar var á Syðra-Laugalandi efra .
Þegar ákveðið var að starfsemin flyttist að Hrafnagili fyrir nokkrum misserum keyptu Kristín Kolbeinsdóttir og Grettir bóndi hennar húsið , búa á efri hæðinni en innréttuðu veitingastað á jarðhæð .
Kristín hefur aðhyllst grænmetisfæði að mestu leyti síðan 1996 .
Hún fór í Heilsumeistaraskólann fyrir nokkrum árum og langaði að snúa sér að matargerð .
Sá draumur rættist ; fjölskyldan keypti húsið vorið 2011 og grænmetis- og hráfæðisveitingastaðurinn Silva var opnaður síðasta vor .
" Ég renndi alveg blint í sjóinn að opna svona stað úti í sveit en undirtektir voru vonum framar og ég horfi björtum augum fram á veginn , " sagði Kristín við Morgunblaðið .
Kristín segist bjóða upp á sambærilegan mat að mörgu leyti og staðir af sama meiði fyrir sunnan en leggur jafnvel meiri áherslu á vegan- fæði .
" Mjög margir nota egg eða mjólkurvörur en ég reyni að forðast allar dýraafurðir eins og ég mögulega get .
" Kristín gefur hér uppskrift að dýrindis baunarétti og fleira góðgæti .
Þeytinginn ( sjeik , eða shake upp á ensku ) segir hún afar hollan – sjá myndina hér til hægri .
" Líkaminn á mjög auðvelt með að melta fæðuna í þessu formi og í einu litlu glasi fær fólk mikla næringu .
Með aldrinum minnkar geta líkamans til að framleiða ensím og þess vegna er svo gott að borða hráan mat því þá fullnýtir fólk ensímin úr honum .
" Þegar útbúið er hráfæði er maturinn ekki eldaður við meira en 47-48 gráða hita .
Kristín bendir á ýmislegt sem fólki kann að þykja framandi .
" Það er t.d. mjög hollt og gott að borða fræ úr granateplum eða graskersfræ sem snakk , og ódýrara en venjulegt snakk úr búð .
" Kristín er með síðu á Facebook : Silva hráfæði .
Þar setur hún inn uppskriftir reglulega .
Hún vekur athygli á að staðurinn er lokaður í janúar , frá 4. febrúar tekur hún á móti hópum ef pantað er og Silva verður svo opinn alla daga í sumar eins og í fyrra .
Baunaréttur 3-4 skammtar 1 saxaður laukur 1 msk .
rifið engifer 2 pressuð hvítlauksrif 1 msk .
karríduft ½ msk .
cuminduft 1 tsk .
sinnepsduft 1/8 tsk .
cayenne 3 bollar soðnar kjúklingabaunir 3 saxaðir tómatar og 2 dl af tómatpassatasósu 3 sellerístönglar í þunnum sneiðum 3 paprikur í strimlum – fallegt að velja 1 af hverjum lit 1 saxað epli epli Salt eftir smekk hvers og eins 1 dós hrein jógúrt eða 1 dós kókosmjólk Aðferð : Laukur , engifer og hvítlaukur svissað í smávatni í potti í 8-10 mínútur .
Cumin- , sinnepsdufti , karríi og cayennepipar bætt út í og hrært vel saman við .
Baunir , paprika , sellerí , epli og tómatar sett út í .
Saltað eftir smekk .
Látið malla í 10 mínútur , bætið þá jógúrtinni / kókosmjólkinni út í og látið malla áfram í 5 mínútur .
Smakkið aftur til með salti og jafnvel pipar ef vill .
Berið fram með góðu brauði og / eða fersku salati .
Gott ráð : Setið laukinn , engiferið og hvítlaukinn í blandara ásamt smávatni og maukið saman .
Þá sleppið þið við að saxa , rífa og pressa .
Salat ( magn eftir fjölda og smekk ) Lambhagasalat Fræ innan úr granatepli Saxað mangó Ristuð sólblómafræ Næringarger Ristuð sólblóma- eða graskersfræ 1 bolli fræ 2 msk .
tamarisósa ¼ tsk .
cayenne pipar ¼ tsk .
himalajasalt Blandið öllu saman og látið það standa í 10 mínútur .
Dreifið vel úr fræjunum á ofnplötu og ristið í ofni í ca .
5 mínútur við 180°C .
Kornbrauð 6 kökur 1 ½ bolli heilhveiti eða spelt 1 msk .
sesamfræ 1 msk .
kúmen 1 tsk .
birkifræ ½ - 1 tsk .
himalajasalt 4 msk .
ólífuolía Heitt vatn eftir þörfum – ( u.þ.b. 1 ½ dl ) Blandið þurrefnunum saman og nuddið olíunni saman við .
Bætið vatninu út í þar til deigið er passlega mjúkt til að móta úr því hringlaga kökur .
Bakið í ofni við 180°C , í 5-10 mínútur á hvorri hlið .
Gott að setja grillið á síðustu mínúturnar .
Brenninetluseyði 1 msk .
þurrkuð brenninetla 700 ml sjóðandi vatn Aðferð : Setjið brenninetluna í stóra krukku með þéttu loki .
Hellið sjóðandi vatni yfir og lokið krukkunni strax .
Látið standa a.m.k. 4 klst. eða yfir nótt / dag .
Sigtið brenninetluna frá og setjið seyðið í hreina glerflösku / krukku .
Geymist í ísskáp .
Drekkið ½ glas á fastandi maga strax á morgnana .
Það er mjög gott að taka þriggja mánaða kúr af þessu seyði yfir vetrarmánuðina .
Fyrir þá sem eru með gróðurofnæmi er gott að byrja inntöku á seyðinu í janúar og drekka það fram á vorið .
Þeytingur 2 skammtar ½ rauð paprika 1 epli 1 sneið hunangsmelóna 1 cm engifer 3 kvistir steinselja 1 dl mangó eða ber ½ lárpera ( avocado ) eða 1 banani 2 dl vatn Allt sett í blandara og blandað vel .
Það er gott að taka allt hráefnið til að kvöldi og geyma í ísskápnum yfir nóttina .
Svo er því skellt í blandarann um morguninn .
Þeytingar eins og þessi geymast vel í ísskáp og því auðvelt að taka þá með sér í nesti .
