Ketill B. Magnússon hefur verið ráðinn framkvæmdastjóri Festu , miðstöðvar um samfélagsábyrgð .
Hann tekur við starfinu af Regínu Ásvaldsdóttur , sem nýverið tók við starfi bæjarstjóra Akraneskaupstaðar .
Ketill hefur mastersgráðu í heimspeki og viðskiptasiðferði frá háskóla í í Kanada og MBA gráðu í stjórnun og rekstri frá ESADE í Barcelona á Spáni .
Hann kennir viðskiptasiðfræði og samfélagsábyrgð við Háskólann í Reykjavík og hefur haldið fjölda námskeiða og fyrirlestra um þau efni .
Að baki á Ketill langan feril .
Hann starfaði hjá Símanum frá árinu 2001 , meðal annars sem forstöðumaður stefnumótunar , forstöðumaður starfsþróunar og fræðslu , og síðast sem mannauðsstjóri frá 2008 fram á síðasta ár .
Hefur jafnframt reynslu af félagsmálum og og er nú formaður Heimilis og skóla – landssamtaka foreldra .
Áhugaverðir tímar " Þetta er ákaflega spennandi verkefni , " segir Ketill .
" Það eru áhugaverðir tímar í íslensku viðskiptalífi og það skiptir miklu máli að efla traust og sátt á milli fyrirtækja og samfélags .
Ég tel að Festa geti verið þýðingarmikill vettvangur í því sambandi , " segir Ketill í fréttatilkynningu frá Festu , sem hefur það markmið að leita bestu aðferða fyrir fyrirtæki við innleiðingu á stefnu um samfélagsábyrgð hverskonar .
sbs@mbl.is 