Umræðan um skuldir heimilanna hefur verið fyrirferðarmikil allt frá haustmánuðum 2008 en deilt er um lögmæti lánasamninga , afgreiðslu þeirra og vexti á endurreiknuðum lánum .
Fyrir aðra en lögmenn og fjármálaspekinga getur verið erfitt að gera öllum þeim málum skil sem dæmt hefur verið í eða eru fyrir dómstólum í dag .
Margir spyrja sig hvar eigin lánasamningar liggja í allri flórunni og þá einnig hverning eigi að bera sig að ef svo vill vera að dæmt hefur verið um sambærilegt lán eða keimlíkt lán er til meðferðar hjá dómstólum .
Árni Helgason , lögmaður hjá CATO-lögmönnum , segir helstu ástæðuna fyrir flóknu umhverfi lánasamninga og dóma liggja í fjölbreytileika þeirra og mismunandi uppruna .
" Ástæðurnar fyrir því að þetta kann að sýnast flókið eru ólík samningsform sem voru notuð og dómstólar þurfa að skera úr um .
Í meðferð máls fyrir dómi getur t.d. skipt máli hvernig lánsfjárhæðin er orðuð í texta samnings og með hvaða hætti staðið var að afgreiðslu lánsins á sínum tíma .
Þannig getur skipt sköpum í máli hvort upphæðin er tilgreind í íslenskum krónum með tilvísun í myntkörfu eða hvort upphæðin er tilgreind í erlendri mynt .
" Ljóst er að engin aldgild regla er um öll lán og því algengt að fólk leiti sér aðstoðar hjá sérfræðingum ef það er í vafa um eigin lán .
Árni segir það ekki þurfa að vera nauðsynlegt skref í öllum málum en skynsamlegt geti verið að leita aðstoðar ef fólk er í vafa .
" Oft getur það borgað sig að leita til lögmanns eða annarra sérfræðinga .
Það fylgir því vissulega einhver kostnaður en þegar miklir hagsmunir eru í húfi getur það borgað sig fljót upp að hafa einhvern sér við hlið sem þekkir til úrlausna sambærilegra mála og getur leiðbeint fólki hvert skal stefna varðandi framvindu og úrlausn málsins .
" Þá bendir Árni á að auk sjálfstætt starfandi lögmanna er hægt að leita til opinberra stofnana , félagasamtaka og jafnvel bankanna sjálfra .
" Umboðsmaður skuldara er góður vettvangur fyrir fólk sem vill fá sín skuldamál skoðuð og eins er hægt að leita til ýmissa félagasamtaka .
Þá hafa bankarnir veitt fólki aðstoð , t.d. með tilkomu embættis umboðsmanns viðskiptavina sem sumar fjármálastofnanir hafa sett á laggirnar .
" Með breytingum á vaxtalögum sem almennt hafa gengið undir nafninu Árna Páls lögin var úrvinnslu fjölda mála hraðað og það hefur að mati Árna flýtt fyrir , þótt ákvæði laganna um vexti á endurreiknuð lán , sem byggðu á tilteknum dómi Hæstaréttar , hafi síðar ekki staðist fyrir dómi .
" Breytingin á vaxtalögum var að því leytinu jákvæð að vel flest venjuleg lán einstaklinga t.d. vegna fasteignakaupa einstaklinga og flest bílalán voru endurreiknuð með samræmdum hætti , " segir Árni en hann bendir einnig á að á þessu ári ætti að fást niðurstaða úr fjölda prófmála um vexti á endurreiknuðum lánum og þá ætti heildarmyndin að fara að skýrast .
" Þó að stærstu álitaefnin séu kannski að klárast getur úrvinnslan og útreikningar tekið einhvern tíma til viðbótar .
" 