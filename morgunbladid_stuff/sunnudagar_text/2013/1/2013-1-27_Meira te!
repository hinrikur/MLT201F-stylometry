Það er eitthvað notalega nostalgíukennt við að búa í enskum smábæ , sérstaklega þegar " vetrarhörkur " standa yfir .
Þá láta húseigendur loga glatt í arninum svo að á kvöldin liggur létt mistur yfir öllu .
Annars notast Englendingar við nýtísku miðstöðvarkyndingu , en eru enn fastir í stríðsárasparnaðinum .
Ekki má kynda tóm hús á daginn og algjör óþarfi að kynda á nóttunni þegar fólk er dúðað undir sæng .
Þótt ég búi í nýlegu húsi finn ég hvernig kólnar um leið og slokknar á kyndingunni á kvöldin .
Merkilegt að vera svo umhugað um að spara , en byggja samt hús sem halda hitanum ekki betur en þetta ! Sem betur fer á ég nóg af íslenskum lopaflíkum ; ég skelli mér bara í lopapeysu og fæ mér þrítugasta tebolla dagsins .
Ingibjörg Rósa Björnsdóttir blaðamaður 