Samskipti lækna og lyfjafyrirtækja lúta nú orðið ákveðnum reglum skv. samningi sem fulltrúar Læknafélags Íslands , Frumtaka , Félags atvinnurekenda og Samtaka verslunar og þjónustu undirrituðu í vikunni .
Þá voru svonefndir Læknadagar haldnir í Hörpu og þar var mál þetta leitt til lykta .
Tryggja sjálfstæði Í fréttatilkynningu segir að samningur þessi eigi að tryggja faglegt sjálfstæði allra sem að málum koma .
Þannig megi bæta meðferð við sjúkdómum líkt og markmið samningsaðila sé .
Fræðslumál , rannsóknir , ráðgjafastörf , upplýsingamál , þóknanir , gjafir , boðsferðir og styrkir eru meðal þeirra atriða sem samningurinn lýtur að – og er hófsemd útgangspunktur í þessu sambandi .
Hagur fyrir sjúklinga Frumtök – félag frumlyfjafyrirtækja og umboðsmanna þeirra hér á landi – hafa starfað eftir ákveðnum siðareglum undanfarin ár .
Voru þær hafðar sem viðmið við gerð þess samkomulags sem nú er í höfn .
" Hagur sjúklinga felst í formlegum samskiptum lækna og lyfjafyrirtækja , " segir í frétt frá þeim sem að samningnum standa .
Þetta eigi að stuðla að hlutleysi svo læknar geti tekið skynsamlegar ákvarðanir um notkun lyfja .
sbs@mbl.is 