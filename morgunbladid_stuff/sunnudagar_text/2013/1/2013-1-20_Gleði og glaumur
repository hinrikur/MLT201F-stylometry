Danska tískumerkið By Malene Birger , sem hefur farið sigurför um heiminn , fagnaði tíu ára afmæli í vikunni .
Af því tilefni kom vor- og sumarlínan 2013 í margar verslanir .
Fatalínan ber nafnið " The Celebration " eða Fagnaðurinn sem er vel við hæfi á svona stórafmæli .
" Við höfum ákveðið að hafa árið 2013 ár fagnaðar , tilefni til að líta yfir farinn veg og þau markmið sem við höfum náð en þetta er líka tækifæri til að setja ný markmið , " sagði stofnandinn Malene Birger en sumarlínan fagnar þeim gildum og hugmyndum sem hafa verið ráðandi hjá merkinu síðustu ár .
Kvenleiki fatnaðarins er áberandi eins og alltaf en litagleðin er óvenjulega mikil og ennfremur töluvert um djörf munstur .
Rómantíkin er heldur aldrei langt undan og efnin eru létt og leikandi .
Hvíti liturinn er grunnlitur í línunni en skærbleikur er líka notaður mikið en bleiki liturinn var í fyrstu línunni frá By Malene Birger og er enn í uppáhaldi hjá hönnuðinum .
