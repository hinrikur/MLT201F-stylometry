Heilsukokkurinn Auður Ingibjörg Konráðsdóttir segist leika sér mikið með krydd og notar þá helst ferskar kryddjurtir sem geta m.a. komið í staðinn fyrir saltið .
" Matur verður miklu betri þegar við notum ferskar kryddjurtir eða himalajasalt í stað borðsaltsins , " segir Auður en hún segist halda almenna matarsaltinu frá allri matargerð .
" Það er oftast mikið unnið og aukefnum bætt við til að varna því að saltið hlaupi í kekki .
Ég nota eingöngu sjávarsalt eða himalajasalt í minni matargerð .
" Þá bendir Auður á að ekki eigi að flokka allt salt undir sama hatt .
" Himalajasalt inniheldur 84 steinefni og hefur margvísleg og mikilvæg áhrif á heilsuna .
Það má því ekki rugla því saman við umræðuna um hið almenna matarsalt , " segir Auður sem mælir með Reykjanes- og himalajasaltinu .
