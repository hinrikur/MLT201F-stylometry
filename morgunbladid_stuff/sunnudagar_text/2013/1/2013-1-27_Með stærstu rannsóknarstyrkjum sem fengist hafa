Fyrirhuguð er á Íslandi rannsókn á áhrifum bólusetninga gegn pneumókokkum .
Rannsóknarhópur á Landspítala og við Háskóla Íslands annast verkefnið sem beinist að útbreiðslu bakteríunnar og breytingum á henni , áhrifum á sýklalyfjanotkun og -ónæmi , nákvæmum hjúpgreiningum , stofngreiningum og fleiru .
Fyrirtækið GlaxoSmithKline ( GSK ) styrkir verkefnið með 170 millj. kr. , einni milljón evra , og voru samningar um það undirritaðir fyrr í þessari viku Pneumókokkar eru bakteríur sem geta valdið alvarlegum sýkingum svo sem blóðsýkingum , heilahimnubólgu , lungnabólgu eða beina- og liðasýkingum hjá börnum og fullorðnum .
Talið er að allt að ein milljón barna látist ár hvert í heiminum vegna sýkinga af völdum pneumókokka .
Þeir valda einnig ýmsum öðrum sýkingum svo sem eyrnabólgum og skútabólgum .
Bakterían er því verulegur skaðvaldur fyrir menn , segir í frétt frá aðstandendum rannsóknarinnar .
Þriggja ára rannsókn Í nokkur ár hefur verið til bóluefni gegn pneumókokkum sem virkar ekki eingöngu á fullorðna einstaklinga með þroskað ónæmiskerfi heldur einnig börn .
Erlendar rannsóknir staðfesta að bóluefnið virkar vel og fækkar verulega sýkingum .
Læknar á Norðurlöndunum hafa bólusett börn gegn pneumókokkum í nokkur ár .
Frá árinu 2011 hafa börn á Íslandi verið bólusett gegn pneumókokkum á fyrsta aldursári eins og í nágrannalöndunum .
Vonast er til þess að í kjölfarið fækki pneumókokkasýkingum og um leið dragi úr sýklalyfjanotkun og sýklalyfjaónæmi .
" Rannsóknarhópur á Landspítala og við Háskóla Íslands hefur skipulagt umfangsmikla rannsókn til að meta áhrif pneumókokkabólusetningarinnar á Íslandi .
Þótt góðar rannsóknir á árangri bólusetninganna hafi verið gerðar erlendis er á Íslandi hægt að rannsaka nánar ákveðin atriði af mikilli nákvæmni .
Rannsóknin mun standa í um þrjú ár , " segir í fréttatilkynningu Gagnasöfnun og vísindavinna Styrkurinn frá GlaxoSmithKline , þar sem 170 millj. kr , eru í pakkanum er með stærstu einstöku styrkjum til rannsóknarhópa innan Landspítala og HÍ sem fengist hafa á undanförnum árum .
Ásgeir Haraldsson , prófessor í barnalækningum og yfirlæknir á Barnaspítala Hringsins , Karl G. Kristinsson , prófessor í sýklafræði og yfirlæknir , og Helga Erlendsdóttir , lífeindafræðingur og klínískur prófessor við sýklafræðideild Landspítala , munu leiða rannsóknarhópinn – en forsenda starfs hans er gagnasöfnun og vísindavinna síðustu ára .
sbs@mbl.is 