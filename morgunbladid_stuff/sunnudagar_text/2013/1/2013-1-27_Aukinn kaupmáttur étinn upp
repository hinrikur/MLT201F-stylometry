Laun í landinu standa í stað , segir greiningardeild Íslandsbanka sem vitnar þar til talna sem Hagstofa Íslands birti í vikunni .
Laun stóðu í stað í nóvember og launaskrið var lítið á síðari hluta nýliðins árs .
Á því tímabili hækkuðu laun um 1,1% en á sama tímabili árið 2011 hækkuðu þau um 3,3% .
" Þessi þróun bendir til þess að launaskrið sé lítið sem ekkert um þessar mundir , " segir Íslandsbanki .
Í desember höfðu laun hækkað um 4,7% frá sama tíma árið 2011 , en í mars sl. var tólf mánaða takturinn kominn upp í 12% .
Hratt hefur því dregið úr árstakti launavísitölunnar eftir því sem áhrif kjarasamninga hafa fjarað út og lítið sem ekkert launaskrið komið á móti .
Útlit er fyrir hóflega hækkun launa á fyrsta fjórðungi þessa árs , að mati bankans , en samkvæmt kjarasamningum hækka laun á almennum vinnumarkaði um 3,25% nú um mánaðamótin .
Í kjölfarið hækka laun á opinbera markaðnum .
Áhrif á einkaneyslu Kaupmáttur launa dróst saman um 0,05% í desember frá fyrri mánuði .
Sl. tólf mánuði hefur kaupmáttur launa aðeins aukist um 0,4% .
Þá er verðbólgan er komin langt með að éta upp þá kaupmáttaraukningu sem orðið hefur af tæplega 8% samningsbundinni hækkun launa frá því í júní árið 2011 .
" Áhrifa þessa hefur byrjað að gæta á þróun einkaneyslu , " segir Íslandsbanki .
sbs@mbl.is 