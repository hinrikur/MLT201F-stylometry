Dressmann-auglýsingar hafa skemmt Íslendingum í áraraðir og eru orðnar hálfgert fyrirbæri í íslensku sjónvarpi .
Í auglýsingum sést nokkrum karlmönnum bregða fyrir þar sem þeir ganga í hóp , í hægri og draumkenndri yfirferð og undir heyrist kunnuglegt stef .
Íslenska leikkonan Halla Vilhjálmsdóttir hefur nú verið ráðin til að leika hlutverk í væntanlegri Dressmann-auglýsingu sem fer bráðlega í tökur en eins og kom fram í viðtali við Höllu í Sunnudagsblaði Morgunblaðsins um síðustu helgi hefur hún verið afar eftirsótt fyrirsæta í Bretlandi síðasta rúma árið og leikið í fjölda sjónvarpsauglýsinga .
Þetta er ekki í fyrsta skipti sem kvenmanni bregður fyrir í auglýsingum frá fyrirtækinu þótt það sé sjaldgæfara , en yfirleitt er það þá ein fyrirsæta sem á sviðið .
Fyrsta Dressmann-verslunin var opnuð árið 1962 ytra og varð fljótt að stórri kveðju verslana sem reknar eru víða í Evrópu .
Hérlendis var Dressmann fyrst fáanlegt árið 1996 og sáust þessar víðfrægu auglýsingar þá strax .
