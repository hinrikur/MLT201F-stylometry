Gistinóttum á hótelum á Íslandi fjölgaði um 20% á fyrstu ellefu mánuðum sl. árs , skv. nýjum tölum frá Hagstofunni .
Gistinætur á hótelum fyrstu ellefu mánuði ársins voru 1.696.300 til samanburðar við 1.416.700 á sama tímabili árið 2011 .
Gistinóttum erlendra gesta hefur fjölgað um 21% en gistinóttum Íslendinga hefur fjölgað um 12% .
Á hótelum landsins sváfu ríflega 115 þúsund manns af sér nóttina í nóvember á sl. ári samanborið við 77.600 gesti í nóvember fyrir ári .
Útlendingar voru næturgestir í 75% tilvika , en gistinóttum þeirra fjölgaði um 54% í nóvember sl. sé þessi sami mánuður 2011 hafður til samanburðar .
sbs@mbl.is 