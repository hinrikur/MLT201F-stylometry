Undirritað var á dögunum samkomulag milli íþróttafélagsins Fylkis í Árbæjarhverfi í Reykjavík og borgaryfirvalda vegna uppbyggingar á áhorfendaaðstöðu við knattspyrnuvöll félagsins .
Alls 90 millj. kr. eru undir í þessum samningi sem Björn Gíslason , formaður Fylkis , undirritaði fyrir hönd félagsins , Jón Gnarr borgarstjóri fyrir Reykjavíkurborg og Pétur Guðmundsson sem framkvæmdastjóri byggingafélagsins Eyktar .
Safnað í Árbænum Í frétt frá Fylki segir að þess beri að geta að KSÍ styrki þessa framkvæmd um 15 milljónir kr. Fylkir þarf þó einnig að leggja í púkkið og því fór félagið af stað með söfnunarátak meðal Árbæinga .
Vel hefur gengið að fá peninga .
Alls níu milljónir kr. eru þegar í hendi en þrjár þarf í viðbót til að loka dæminu .
sbs@mbl.is 