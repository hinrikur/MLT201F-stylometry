Það hefur verið gaman að fylgjast með Guðmundi Kjartanssyni á hinu fornfræga skákmóti í Hastings sem lýkur nú um helgina .
Hvílíkur baráttukraftur ! Eftir fimm umferðir af tíu var hann kominn með 4 vinninga af fimm og árangur uppá 2728 elo-stig og hafði unnið tvo stórmeistara frá Úkraínu .
Hann átti einnig góða sigurmöguleika í skákum sínum í þriðju og fjórðu umferð en maraþonviðureigninni við Englendinginn Jonathan Hawkins lauk eftir 108 leiki og meira en 8 klst. baráttu .
Vissulega kom babb í bátinn í sjöttu umferð þegar hann tapaði fyrir Litháanum Sarunas Sulskis en í byrjun þeirra skákar " henti " Guðmundur þrem peðum í andstæðing sinn en sveigði svo biskup sinn í vitlausa átt í krítískri stöðu og tapaði .
Hann er jafn Hjörvari Steini Grétarssyni , í 9 .
– 22. sæti af 92 keppendum en Hjörvar hefur ekki verið að fást við jafn öfluga andstæðinga auk þess sem herjað hefur á hann magapest sem varð til þess að hann fékk " ½ vinnings-yfirsetu " á gamlársdag .
Margt getur þó gerst á lokasprettinum .
Samantekt á skak.is sem birt var um áramótin leiddi í ljós að Guðmundur hækkaði meira í stigum á síðasta ári en flestir íslenskir skákmenn .
Það þarf ekki að koma á óvart því hann var iðinn við kolann ; eftir að hafa teflt á Indlandi í ársbyrjun tók við Reykjavíkurskákmótið , Íslandsmót og þar á eftir átta mánaða dvöl í ýmsum löndum Suður-Ameríku þar sem hann tefldi á fjölmörgum mótum .
Á síðasta mótinu sem fram fór í Kosta Ríka varð hann að hætta eftir sjö umferðir til þess að komast heim til Íslands fyrir jólin en hafði þá hlotið 6 ½ vinning .
Ekki var jólafríið langt , þann 27. desember hófst Hastings-mótið .
Það er ekki víst að stigaháir andstæðingar Guðmundar hafi vitað að þeir voru að mæta skákmanni í góðri æfingu : Hastings ; 5. umferð : Guðmundur Kjartansson – Andreij Vovk ( Úkraínu ) Kóngsindversk vörn 1.d4 Rf6 2. c4 g6 3 .
Rc3 Bg7 4. e4 d6 5 .
Rf3 O-O 6 .
Be2 e5 7 .
O-O Rc6 8. d5 Re7 9 .
Re1 Rd7 10 .
Be3 f5 11. f3 f4 12 .
Bf2 g5 Fræg lína úr " 60 minnisverðum skákum " , að þetta afbrigði leiði óverjandi mátsókn yfir hvítan , er ekki sönn ! En þessu trúðu menn samt lengi eða þar til Viktor Kortsnoj tók afbrigðið upp og vann nokkrar frægar skákir árið 1987 .
13 .
Hc1 Kortsnoj lék ýmist 13. b4 , 13 .
Rb5 eða 13. a4 .
Þessi eðlilegi leikur kom þó síðar við sögu hjá honum 13 .
...
Rg6 14 .
Rb5 b6 Kortsnoj sýndi fram á að ef svartur leikur 14 .
..
a6 kemur 15 .
Ra7 ásamt – b4 og – c5 .
15. b4 a6 16 .
Rc3 Hf7 17 .
Rd3 Bf8 18. c5 Hg7 19. cxd6 Bxd6 20 .
Rb2 Rf6 21 .
Rc4 Bxb4 22. d6 ! Bxc3 23. dxc7 ! Bráðsnjall millileikur sem Guðmundur hafði tekið með í reikninginn þegar hann lék 22. d6 .
23 .
...
Dxd1 24 .
Hfxd1 Hxc7 Eftir 24 .
...
Ba5 kemur 25 .
Hd8 + og 26. d6 og vinnur .
25 .
Bxb6 Hc6 26 .
Hxc3 Be6 27 .
Hdc1 Hb8 28 .
Ba5 Bd7 29. a3 Kg7 30 .
Bb4 g4 31 .
Rd6 Hxc3 32 .
Bxc3 h5 33 .
Rf5 Kh7 34 .
Bb4 ! Það er erfitt að finna varnir fyrir svartan eftir þennan leik .
Peðsóknin á kóngsvæng skilar engu og hrókurinn er á leið inn eftir c-línunni .
34 .
...
Bb5 35 .
Bxb5 Hxb5 36 .
Hc7 + Kh8 37 .
Hc6 ! Vinnur mann .
37 .
...
a5 38 .
Be1 Hb1 39 .
Kf1 Rd7 40 .
Hxg6 Rc5 41 .
Hd6 Hb3 42 .
Bf2 Rd3 43 .
Bh4 Hxa3 44 .
Hd7 Kg8 45 .
Rh6 Kf8 46 .
Bf6 Ha1 47 .
Ke2 gxf3 48. gxf3 He1 49 .
Kd2 – og Vovk gafst upp .
Helgi Ólafsson helol@simnet.is 