Viðhald bifreiða er mikið og allir þekkja sögur af því , eða hafa reynt það sjálfir , að hægt er að lækka útgjaldalið efnahagsreiknings heimilisins verulega með því að losa sig við annan af tveimur bílum eða bara hafa engan .
Fyrst er að kaupa bíl sem hleypur oftast á milljónum en svo kostar rekstur hans nokkur hundruð þúsund á ári .
Þá er mikilvægt að leita eftir lægsta verðinu , hvort sem um bensín eða viðhald er að ræða .
Bifreiðaskoðun er einn af þessum útgjaldaliðum sem ekki verður undan komist .
Lítill verðmunur á milli fyrirtækja Það eru aðallega þrjú fyrirtæki sem sjá um skoðun á Íslandi í dag og það eru Aðalskoðun , Tékkland og Frumherji .
Verðmunur á milli þessara fyrirtækja er því miður mjög lítill og því ekki hægt að láta eftir sér að keyra langar leiðir til að komast í lægra verð .
Bifreið sem er með heildarþunga að 3.500 kílóum kostar heilar 9.840 krónur að láta skoða hjá Aðalskoðun þar sem það er dýrast , en þar sem það er ódýrast , hjá Tékklandi , er það aðeins 895 krónum ódýrara , eða á 8.945 krónur .
Fyrirtækið Tékkland er ódýrast í öllum flokkum en alls staðar munar það afskaplega litlu .
Þess ber einnig að geta að Tékkland er aðeins með aðstöðu á höfuðborgarsvæðinu .
borkur@mbl.is 