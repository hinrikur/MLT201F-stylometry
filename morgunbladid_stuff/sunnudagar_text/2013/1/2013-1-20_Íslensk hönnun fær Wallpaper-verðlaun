Stóllinn Fifty , sem er hannaður af Dögg & Arnved Design , Dögg Guðmundsdóttur og Rikke Rützou Arnved , fékk í vikunni hönnunarverðlaun tímaritsins Wallpaper .
Stóllinn , sem er hannaður fyrir hið þekkta franska hönnunarfyrirtæki Ligne Roset árið 2012 , hlaut verðlaun sem besti útistóllinn í flokknum " Hönnun fyrir heimilið " .
Þrátt fyrir að fá verðlaun sem útistóll er hann líka hannaður sem innistóll .
Innblásturinn kemur frá hægindastól Danans Hans J. Wegner , Flaglinestolen , sem hann hannaði árið 1950 .
Stóllinn er með beinu baki og á að vera góður til þess til dæmis að lesa eða horfa á sjónvarpið .
Skermarnir til hliðanna gera hann mjög þægilegan til notkunar utandyra og veita ákveðið næði .
350 metrar af reipi eru notaðir í stólinn .
