Háskólanemar sem hafa síðustu tvö ár rannsakað bækur og skjöl í John Rylands-bókasafninu í háskólanum í Manchester á Englandi , hafa fundið sannkallaðan fjársjóð óþekktra grafíkverka eftir breska ljóðskáldið og myndlistarmanninn William Blake ( 1757-1827 ) .
Bókasafnið átti fyrir þekkt verk eftir Blake og fræðimenn grunaði að í milljónum bóka og skjala í safninu kynni fleira að leynast .
Og sú var raunin .
Nemendur sem unnu að verkinu með prófessorum sínum fundu 350 ætingaplötur sem nú þykir víst að séu með hendi Blakes , ýmiskonar myndskreytingaverkefni sem hann hefur tekið að sér .
Blake lést lítt þekktur en er í dag talinn einn af helstu listamönnum rómantíska tímans ; snillingur með einstaka og persónulega sýn .
