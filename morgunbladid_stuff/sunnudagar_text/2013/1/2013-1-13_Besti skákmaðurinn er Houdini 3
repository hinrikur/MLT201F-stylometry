Hjörvar Steinn Grétarsson vann lokaskák sína á Hastings-mótinu sem lauk um síðustu helgi , hlaut 7 vinninga af 10 mögulegum og varð í 2 .
– 9. sæti .
Sigurvegari varð enski stórmeistarinn og liðsmaður Goðans , Gawain Jones með 7 vinninga .
Guðmundur Kjartansson átti góða möguleika á því að ná áfanga að stórmeistaratitli en hann missti niður gjörunnið tafl gegn Norðmanninum Johannes Kvisla í 7. umferð .
Hann fékk 6 vinninga af 10 mögulegum og hækkar um 14 elo-stig .
Báðir voru með árangur uppá ca .
2500 elo .
Nú er nýhafið Skákþing Reykjavíkur eða KORNAX-mótið eftir aðal-styrktaraðila þess .
Það er vel skipað en stigahæstur er sigurvegarinn frá 2009 , Davíð Kjartansson .
Almennt er búist við því að Einar Hjalti Jensson , Daði Ómarsson , Sævar Bjarnason og hjónin Omar Salama og Lenka Ptacnikova muni veita honum harða keppni um 1. verðlaun .
Annað mót , ekki síður sterkt , hófst um svipað leyti í húsakynnum Skákskóla Íslands fimmtudaginn 3. janúar .
Þar eru tefldar sjö umferðir og aðeins ein skák í viku .
Meðal keppenda eru Þröstur Þórhallsson , Stefán Kristjánsson , kvennalandsliðið og Karl Þorsteins sem , að Íslandsmóti skákfélaga slepptu , hefur ekki teflt í langan tíma .
Ýmsum finnst athugavert að mótin fari fram á sama tíma en dagskráin skarast þó ekki og Goðanum hefur undanfarið tekist vel í því að laða fram á sjónarsviðið ýmsa kunna meistara sem teflt hafa lítið hin síðari ár .
Houdini 3 er með 3335 elo stig Nýbirt elo-stig Magnúsar Carlsen uppá 2861 elo-stig hafa vakið mikla athygli .
Kollegi Magnúsar , norski stórmeistarinn Leif Erlend Johannessen , heldur því blákalt fram í grein í norsku blaði að sterkasti " skákmaður " heims sé tölvuforritið Houdini 3 og stig þess séu uppá 3335 elo .
Það ætti að vera kappsmál fyrir skákmenn að ná sér í þetta forrit og fara yfir tefldar skákir með því , heldur Leif Erlend áfram .
Greinarhöfundur tók Leif á orðinu og stillti upp stöðu úr skák sem fékk fegurðarverðlaun á Reykjavíkurmótinu 1990 : Helgi Ólafsson – Jonathan Levitt Enskur leikur 1. c4 Rf6 2 .
Rc3 e6 3 .
Rf3 c5 4. g3 b6 5 .
Bg2 Bb7 6 .
O-O Be7 7. d4 Re4 8 .
Rxe4 Bxe4 9 .
Bf4 O-O 10. dxc5 bxc5 11 .
Dd2 Db6 12 .
Hfd1 Hd8 13 .
De3 Db7 14 .
Bd6 Bxd6 15 .
Hxd6 Dxb2 16 .
Had1 Db7 17 .
Hxe6 Eftir skákina spurði þekktur meistari undirritaðan hvaða læti þetta væru og hvort 17 .
Dxc5 hefði ekki verið fullgott .
Svörin sem hann fékk voru eitthvað á þá leið , að fyrir þá sem vildu lambasteikina sína á sunnudögum með Ora grænum baunum og engar refjar , væri sá leikur örugglega ágætur .
Ískalt mat Houdini 3 gerir ekki mikinn greinarmun á þessum tveimur leikjum en rekur skákina út í fjarlægt drottningarendatafl með e-peð eða betra hróksendatafl .
Báðar stöðurnar óræðar en hvítur á samt góða vinningsmöguleika .
17 .
...
fxe6 18 .
Rg5 ! h6 ! Best , 18 .
...
Bxg2 strandar á 19 .
Dxe6 + ! og mátar .
19 .
Rxe4 Rc6 20 .
Rxc5 Dc7 ? Eftir þetta verður skákinni ekki bjargað .
Eini leikurinn er 20 .
..
Db6 og eftir 21 .
Rxd7 Dxe3 22. fxe3 Hac8 23. bxc6 Hxc6 24 .
Rf6 + Kf7 25 .
Hxd8 Kxf6 25 .
Hd4 og Houdini 3 heldur áfram upp í 70 leik ! 21 .
Rxd7 ! Hac8 22 .
Dxe6 + Kh8 23 .
Be4 Re7 24 .
Hd6 Dxc4 25 .
Dxe7 Dc1 + 26 .
Kg2 He8 27 .
Df7 Hxe4 28 .
Hg6 – og svartur gafst upp .
Helgi Ólafsson helol@simnet.is 