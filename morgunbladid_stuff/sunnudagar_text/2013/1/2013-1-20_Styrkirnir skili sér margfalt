Landsbankinn úthlutaði á dögunum 15 milljónum króna í nýsköpunarstyrki úr samfélagssjóði sínum .
Veittir voru 23 styrkir , þrír þeir hæstu námu 1,5 milljónum króna , jafn margir voru ein milljón króna en aðrir voru lægri .
Styrkjunum er ætlað að styðja frumkvöðla til að þróa nýjar viðskiptahugmyndir , nýta eldri hugmyndir á nýju markaðssvæði eða skapa nýja vöru .
Styrkirnir eru jafnframt ætlaðir til kaupa á efni , tækjum , sérfræðiþjónustu eða slíku .
Bankinn sé hreyfiafl Dómnefnd var skipuð Óla Halldórssyni , forstöðumanni Þekkingarseturs Þingeyinga , Finni Sveinssyni , sérfræðingi í samfélagslegri ábyrgð hjá Landsbankanum , Guðnýju Erlu Guðnadóttur , útibússtjóra Landsbankans á Hornafirði , og Rögnvaldi Jóhanni Sæmundssyni , dósent við HR , sem var formaður dómnefndar .
Ríflega 250 umsóknir bárust .
" Landsbankinn vill nýta styrk sinn til að vera hreyfiafl og mikilvægur þáttur í því er að stuðla að nýsköpun .
Það er von okkar að þeir styrkir sem við úthlutum nú eigi eftir að skila sér margfalt til samfélagsins í framtíðinni , " segir Steinþór Pálsson bankastjóri í fréttatilkynningu .
Hæstu styrkina , það er 1,5 millj. kr. , fékk fyrirtækið Arna ehf. til þróunar á mjólkurvörum fyrir fólk með mjólkuróþol , Lauf Forks ehf. til að útbúa fjöðrunargaffal fyrir reiðhjól og Skema hf. til námskeiðahalds í leikjaforritun .
Þá fór ein millj. kr. til þriggja fyrirtækja sem framleiða heilnæmt gæludýrasnakk , fluguveiðihjól og augndropa með nanótækni .
sbs@mbl.is 