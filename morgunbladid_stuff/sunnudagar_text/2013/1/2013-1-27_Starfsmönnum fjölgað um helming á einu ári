Hundraðasti starfsmaðurinn bættist á dögunum í lið tölvufyrirtækisins LS Retail .
Umsvif fyrirtækisins hafa aukist jafnt og þétt að undanförnu .
Í byrjun árs voru starfsmenn rúmlega 50 og hefur því fjölgað um 100% á einu ári .
LS Retail er sérhæft í þróun afgreiðslukerfa fyrir verslanir og veitingahús .
Starfsmenn voru rúmlega 50 í upphafi ársins 2012 .
Starfsmennirnir eru í 10 löndum og þjóna um 130 umboðsmönnum sem selja lausnir fyrirtækisins í rúmlega sextíu löndum og 40 þúsund verslunum um allan heim .
Í tilefni þess að hundraðasti starfsmaðurinn hóf störf hjá fyrirtækinu fengu allir starfsmenn að gjöf landsliðstreyju HSÍ merkta númerinu 100 .
Liðsheild er mikilvæg í starfseminni , segir í frétt frá LS Retail sem hefur verið bakhjarl kvennalandsliðs Íslands í handbolta síðan 2011 .
Hugmyndir , kröfur og tillögur " Lykill að velgengni LS Retail liggur í þeim fjölda íslenskra viðskiptavina félagsins sem hafa lagt inn hugmyndir , kröfur og tillögur að lausnum á þeim áskorunum sem smásalar þurfa að leysa á hverjum degi .
Það er því verið að flytja út íslenskt hugvit sem er blanda af reynslu viðskiptavina okkar og starfsmanna sem hafa reynt að uppfylla kröfur þeirra .
Í dag koma 99% af okkar tekjum að utan , sem er gott fyrir íslenskt efnahagslíf , " segir Magnús Norðdahl , forstjóri LS Retail , í fréttatilkynningu .
sbs@mbl.is 