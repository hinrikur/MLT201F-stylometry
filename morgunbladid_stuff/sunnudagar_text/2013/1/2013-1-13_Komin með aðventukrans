Ragna Fossberg hefur starfað sem förðunarmeistari Sjónvarpsins frá árinu 1971 og hefur auk þess hannað gervi fyrir leikhús og íslenskar og erlendar kvikmyndir .
Hún hefur unnið við rúmlega þrjátíu kvikmyndir og með stórstjörnum á borð við Anthony Hopkins , Russell Crowe , Helen Mirren og Julie Christie .
Ragna er þekkt af fagmennsku sinni og hefur hlotið fern Edduverðlaun fyrir förðun og gervi .
Hún er spurð hvernig ferilinn hafi hafist .
" Ég lærði hárgreiðslu árið 1966 og fór til Kaupmannahafnar eftir nám og vann á hárgreiðslustofu .
Dönsk sminka frá DR bauð mér að vinna við hárgreiðslu í Fiskerne , sjónvarpsþáttaröð sem gerðist á 19. öld , og eftir það var hringt í mig frá Íslandi og ég spurð hvort ég vildi ekki sækja um förðunarstarf hjá RÚV sem ég gerði .
Ég byrjaði haustið 1971 og er hér enn .
" Þú hlýtur að hafa séð miklar breytingar á þessum langa tíma ? " RÚV hefur breyst mikið á þessum tíma .
Hérna áður fyrr var mikið af vinnu okkar í sminkinu tengt leiknu efni og alls kyns þáttum .
Einhverra hluta vegna er minni framleiðsla í dag hjá RÚV sem er miður en starfsmönnum hefur hinsvegar fjölgað töluvert .
Svo er komið að ég er hætt að muna hvað margir af starfsmönnunum heita .
Hér áður fyrr þekktust allir og maður þekkti meira að segja foreldra starfsmanna .
Nú er RÚV 300 manna fyrirtæki en hér áður fyrr vorum við aðeins um áttatíu og þekktumst öll sjónvarpsmegin .
Bestu vinir mínir eru frá þessum gamla tíma , 1970-1980 , og við höldum ennþá hópinn .
Við erum til dæmis yfir tuttugu sem hittumst alltaf á Þorláksmessu , þar á meðal Edda Andrésdóttir sem er enn að og komin á Stöð 2 , Sigurveig Jónsdóttir , Kolbrún Jarlsdóttir og fleiri .
" Þú vinnur við útlit .
Hversu miklu máli skiptir útlit í sjónvarpi ? " Útlit skiptir ansi miklu máli því áhorfandinn horfir jafn mikið og hann hlustar .
Þegar fólk situr fyrir framan skjá og horfir á svo að segja fasta mynd þá flögra augun óhjákvæmilega yfir allan skjáinn .
Áhorfandinn kemst ekki hjá því að taka eftir hvernig fólk er klætt eða hvernig hárgreiðslan er .
En varðandi sjónvarp og útlit þá segi ég oft að þegar þáttastjórnandi er orðinn fínni en gestirnir þá er eitthvað að .
Þegar kemur að þáttagerð er hins vegar of oft lítið hugsað út í þetta .
" Hvað er það sem gerir að verkum að sumir virka í sjónvarpi en aðrir ekki ? " Það er bara staðreynd að sumir myndast vel en aðrir illa .
Maður sér það ekki alltaf fyrir .
Fólk sem maður myndi halda að myndaðist mjög illa getur komið mjög vel út í sjónvarpi og öfugt .
Mitt hlutverk er ekki að gera fólk öðruvísi en það er þegar til dæmis um viðtalsþætti er að ræða .
Þegar fólk gengur hingað inn í sminkið er það fyrsta sem ég tek oftast eftir hvernig það er klætt .
Það segir mér nokkuð um það hvernig fólk lítur út dagsdaglega .
Ég reyni því að breyta því ekki heldur að farða það í takt við karakterinn þannig að viðkomandi verði sáttur og þegar fólk er sátt verður það öruggara í framkomu og tali .
" Hopkins eins og draumur manns Þú hefur unnið við kvikmyndir , bæði íslenskar og erlendar .
Hvernig er sú vinna ? " Ég vann við fyrstu kvikmyndina árið 1983 í Los Angeles , Nickel Mountain heitir hún og var framleidd af Sigurjóni Sighvatssyni og Jakobi Magnússyni og Patrick Cassidy lék aðalhlutverkið .
Síðan hef ég jafnt og þétt unnið við förðun og hárgreiðslu í kvikmyndum .
Þetta er erfið vinna því að vinnudagurinn byrjar snemma og endar seint .
Þegar maður vinnur tólf til fimmtán tíma á sólarhring í sex til átta vikur þá gerir maður ekkert annað á meðan og á þessum tíma tapar maður sambandi við vini og fjölskyldu .
" Þú hefur unnið með stórstjörnum , Helen Mirren , Julie Christie og Forest Whitaker og svo vannstu nýlega með Anthony Hopkins og Russell Crowe í Noah .
Hvernig eru stjörnurnar í umgengni ? " Helen Mirren er stjarna og sýnir það .
Forest Whitaker er lítillátur og yndislegur og það sama má segja um Juliu Stiles og Julie Christie .
Russell Crowe og Jennifer Connelly voru einnig mjög indæl á allan hátt .
Mér er minnisstætt þegar ég hitti Anthony Hopkins hversu sterka útgeislun hann hafði .
Reyndar verð ég að viðurkenna að það lá við að ég fengi í hnén þegar ég hitti hann .
" Hvernig er Anthony Hopkins ? " Anthony Hopkins er unaður , eins og draumur manns .
Hann borðaði með okkur starfsmönnum í matarhléum , en Russell Crowe borðaði úti í bíl og Jennifer Connelly borðaði sömuleiðis ein og sér .
Russell Crowe getur verið mjög skemmtilegur og fjörugur en þungt hugsi fyrir upptökur .
Það er kannski skiljanlegt því þegar menn eru að lifa sig djúpt inn í hlutverk þá eru þeir ekki að gantast einhverjum mínútum áður en upptaka hefst .
" Það hlýtur að vera ævintýri að vinna við mynd eins og Noah .
" Það er heljarmikið ævintýri og vitanlega skemmtilegt , en það er mun heimilislegra að vinna að íslenskum kvikmyndum með sextíu manns heldur en rúmlega tvö hundruð manns eins og unnu að Noah .
Eftir tökurnar á Noah fór ég til New York þar sem unnið var að innitökum .
Upptökusalurinn var á við Eldborgina í Hörpunni að stærð enda þurfti að koma þriggja hæða örk fyrir í stúdíóinu .
Að auku var örkin full af gervidýrum .
Ég hef aldrei séð annað eins á mínum fjörutíu ára ferli .
" Ekki auðvelt að vinna með Hrafni Hver er skemmtilegasta mynd sem þú hefur unnið við ? " Ungfrúin góða og húsið en það var líka mjög gaman að vinna að Djúpinu .
Andrúmsloftið í Ungfrúnni var sérlega skemmtilegt , einfaldlega vegna þess að leikstjórinn Guðný Halldórsdóttir er snillingur í að viðhalda húmor og léttleika á vinnustað .
Myndin var tekin úti í Flatey á Breiðafirði og einnig í Svíþjóð í stóru stúdíói þar sem allur aðbúnaður var til fyrirmyndar .
Hefurðu unnið við kvikmynd eða verkefni sem var mjög erfitt og ekki skemmtilegt ? " Já , vinnan við Í skugga hrafnsins var mjög erfið .
Það liggur við að ég hugsi til þeirra vikna með hryllingi .
Í Noah og Í skugga hrafnsins var svipaður fjöldi leikara , en í Noah voru sjö sminkur og hárgreiðslufólk en við vorum einungis tvær með hár og smink í Hrafninum og vorum að allan sólarhringinn .
Svo var heldur ekki auðvelt að vinna með Hrafni Gunnlaugssyni , það verður ekki tekið af honum að hann er erfiður .
Hann getur verið skemmtilegur maður að vinna með en líka sá erfiðasti , ef svo liggur á honum , mjög erfiður .
" Þú sást um gervin í Spaugstof unni í mörg ár og fékkst reyndar Edduverðlaun fyrir gervin árið 2008 .
" Það var mjög gaman að vinna með Spaugstofunni .
Við vinnslu á þeim þáttum var mikið lagt í förðun , búninga og leikmynd .
Ég held að það sjáist alveg greinilegur munur núna hversu mikið var lagt í útlit og vinnu miðað við það sem nú er gert fyrir þá félaga á nýja vinnustaðnum þeirra .
Í þessu sambandi er skrýtið að Spaugstofan var ekki tilnefnd til Edduverðlauna fyrr en eftir að hún var hætt á RÚV .
" Fyrst minnst er á Edduna , þá hefur þú fengið fern Edduverðlaun .
Ertu ekki stolt af því ? " Ég er komin með aðventukrans ! Verðlaun sýna að einhverjir taka eftir því sem maður er að gera , og það er vitanlega skemmtilegt .
En auðvitað eru margir að gera góða hluti sem aldrei er talað um og það er miður .
" 