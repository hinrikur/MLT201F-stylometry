Samtök vistheimilabarna veittu Pétri Péturssyni , prófessor í guðfræði við Háskóla Íslands , á dögunum heiðursviðurkenningu í þakklætisskyni fyrir aðstoð og uppörvun sem hann veitti vistheimilabörnum við stofnun Breiðavíkursamtakanna á sínum tíma .
Breiðavíkursamtökin voru stofnuð á fundi í Laugarneskirkju vorið 2007 .
Þau heita nú Samtök vistheimilabarna .
Þetta eru samtök fólks sem á barnsaldri var á upptökuheimilum og öðrum sambærilegum stofnunum á árunum 1950 til 1980 .
Markmið þeirra er að vera málsvari og hagsmunasamtök þessa hóps og einnig að stunda fræðslustarf og vinna að forvörnum gegn ofbeldi á börnum á fósturheimilum .
Fundarstjóri og verndari Pétur Pétursson stýrði stofnfundi Breiðarvíkursamtakanna og var auk þess valinn verndari þeirra ásamt sr. Bjarna Karlssyni Það voru Sigurgeir Friðriksson , formaður Samtaka vistheimilabarna , Einar D. G. Gunnlaugsson , ritari samtakanna og Georg Viðar Björnsson sem afhentu Pétri viðurkenninguna .
sbs@mbl.is 