Umsjón með sjálfbærniverkefni Alcoa og Landsvirkjunar , sem var sett á laggir árið 2004 hefur verið flutt til Austurbrúar á Egilsstöðum .
Samkomulag þess efnis var undirritað eystra í dag .
Austurbrú er sjálfseignarstofnun , sem stofnuð var á síðasta ári á grunni ýmissa stofnana eystra á sviði markaðs- , atvinnu- og menningarmála .
Kanna langtímaáhrif Forsaga sjálfbærniverkefnisins er sú að 2004 tóku fulltrúar ýmissa hópa , sem voru bæði fylgjandi og andvígir framkvæmdunum á Austurlandi , ákvörðun um að fylgjast með ýmsum þáttum sem snúa að áhrifum framkvæmdanna bæði á Austurlandi og á landsvísu .
Verkefnið er hugsað til minnst tuttugu ára og er ætlað að kanna langtímaáhrif stórframkvæmda á umhverfi , samfélag og efnahag .
Í verkefninu , sem er hliðstæðufátt , eru 45 þættir rannsakaðir með reglulegri vöktun og snúa þeir m.a. að þróun í atvinnuþátttöku fólks á svæðinu , umhverfismálum , þróun fasteignaverðs , fjárhagsstöðu sveitarfélaga , gæðum skóla og almennri velferð borgaranna .
Einnig er fylgst með því hvernig uppsöfnun aurs við Hálslón þróast og hvernig flúor í gróðri er háttað .
Fylgst er með loftgæðum , ástandi heiðagæsa og því hvernig ferðaþjónustan þróast svo fátt eitt sé nefnt .
" Á vefnum sjalfbaerni.is er gerð grein fyrir öllum þeim vísum sem fylgst er með .
Er þess vænst að vefsíðan , sem er opin öllum og er miðpunktur verkefnisins , verði í framtíðinni vettvangur til upplýsinga um sögu verkefnisins og sjálfbærnimælinga og að hún nýtist skólasamfélagi , stofnunum , fjölmiðlum og nærsamfélagi , " segir í tilkynningu frá aðstandendum málsins .
sbs@mbl.is 