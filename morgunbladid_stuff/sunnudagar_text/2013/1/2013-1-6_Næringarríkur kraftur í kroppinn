Yndislegur ilmur liggur í loftinu þegar komið er inn í Lifandi markað í Hæðasmára þar sem Magdalena Grygo , oftast kölluð Magda , hefur starfað sem kokkur undanfarin fimm ár .
Magda leggur mikið upp úr því að nýta hráefni vel , en á sama tíma að hafa matinn sem næringaríkastan og hollan .
Hún hefur mikið dálæti á því að elda súpur og segir kraftmiklar súpur henta vel yfir vetrartímann þegar mikið er um flensur og kvef .
Magda lét okkur hafa uppskrift að kraftmikilli kjúklingasúpu sem er bæði með hvítlauk og chilli og hentar því vel til að fyrirbyggja veikindi .
Kraftmikil kjúklingasúpa Lifandi markaðar 1 kg úrbeinaður kjúklingur , eldaður 4 l kjúklingasoð 2 stórir laukar , saxaðir 3 stórar gulrætur , grófsaxaðar 1 hvítlaukur , fínsaxaður 1 stór blaðlaukur , skorinn í bita 1 búnt sellerí , skorið fínt 1 poki spínat , saxað 2 paprikur , skorin í smá bita 1 ferskur chilli eða eftir smekk , fínsaxaður 2 msk .
grænmetiskraftur 1-2 msk .
sinnepskorn Korianderfræ , cumin og kúmen eftir smekk Fersk steinselja söxuð og ½ sítróna skorin í sneiðar og bætt útí lokin .
Salt og pipar eftir smekk .
Kjúklingurinn er eldaður áður en súpan er gerð , látin kólna aðeins og skorin í hæfilega bita .
Gulrætur , blaðlaukur , laukur og sellerí er svitað í potti með olíu , því næst er bætt útí kryddum og látið blandast vel við rótargrænmetið .
Þegar búið er að blanda vel saman er kjúklingasoðinu bætt útí .
Náið upp í suðu og látið sjóða í 30 mínútur .
Þegar súpan er búin að sjóða í um 20 mínútur er kjúklingi bætt útí ásamt sítrónusneiðunum .
Í lokin er papríka , spínat og steinselja sett útí súpuna og blandað vel saman .
