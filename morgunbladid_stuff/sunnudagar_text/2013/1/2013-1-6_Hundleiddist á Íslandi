Saul Metzstein , leikstjóri myndarinnar Guy X sem mynduð var hér á landi og frumsýnd árið 2005 , lýsir því hvernig honum hundleiddist við gerð myndarinnar .
Í nýlegu viðtali við skoska fréttamiðilinn scotsman.com sparar hann ekki stóru orðin og segist hafa óskað þess allan tímann að eitthvað myndi bila í búnaðinum svo hann gæti bara farið heim .
" Það var leiðinlegt að vinna með þessu fólki og myndin skilaði engum eyri í kassann , " sagði hann og bætti því við að löngunin til að vinna við kvikmyndir hefði á þessu augnabliki næstum því slokknað .
Síðan þá hefur hann til dæmis leikstýrt sjónvarpsþáttunum vinsælu um Doctor Who .
Friðrik Þór Friðriksson var meðframleiðandi að myndinni og Hilmir Snær Guðnason fór með hlutverk en aðalhlutverk var í höndum Jasons Biggs .
