Hallgerður Hallgrímsdóttir ljósmyndari og Dieter Kunz myndlistamaður halda erindi í Toppstöðinni í Elliðaárdal laugardag klukkan 11 .
Kunz setur upp innsetningu í Túrbínusalnum og nýtir til þess leysiljós , myndbönd , skjá- og hljóðmyndir og segir jafnframt frá eldri verkum .
Hallgerður fjallar um vinnuferli listamannsins með áherslu á samsetningu ljósmynda .
Kunz fæddist í Þýskalandi árið 1963 .
Hann lauk myndlistarnámi í München árið 1994 og lagði stund á framhaldsnám víða um lönd .
Hann segist hafa áhuga á að kanna hvernig myndir geti staðfest veruleikann .
