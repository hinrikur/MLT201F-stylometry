Ég held að innra með mér leynist ítölsk ættmóðir því auk þess sem ég verð að eiga stórt borðstofuborð , sem ég get stækkað þannig að tuttugu manns geti setið við , verð ég að eiga aukasett af hnífapörum og diskum .
Maðurinn minn spurði mig þegar við vorum að kynnast hvað ég væri að gera með að eiga allt þetta dót , " segir Sólveig Eiríksdóttir , eða Solla Eiríks .
Margir þekkja Sollu af Gló þar sem hún er yfirkokkur og matarhönnuður en heima fyrir sló hún upp dýrindis ljúfmetisveislu fyrir vini sína og fjölskyldu , með hráfæðislasanja , eggaldinrétti , tiramisú og fleiru til .
" Ég hef uppgötvað að leiðin til að ná fólkinu mínu saman , þegar allir hafa lítinn tíma , er að bjóða heim í mat , því allir þurfa jú að borða .
Ég er lítið úti á lífinu svo að þetta er líka mín leið til að búa til lítið partí .
" Ljósmyndari Morgunblaðsins leit inn hjá Sollu þar sem fjölskylda og vinir snæddu saman og þrátt fyrir sannkallað hlaðborð sagðist Solla ekki hafa verið stressuð yfir boðinu og hún getur miðlað af góðum ráðum fyrir þá sem vilja halda matarboð án þess að vera í stressi .
" Það hefur reynst mér vel að ákveða með svolitlum fyrirvara hvað ég ætla að bjóða upp á og útbúa svolítið vinnuplan , það gerir allt miklu auðveldara .
Þannig skrifa ég niður matseðilinn og skoða hvað það er sem ég get gert með svolitlum fyrirvara .
Þannig geymist pestóið sem ég notaði í tvær vikur í ísskáp .
Ég hugsa að vegna þess hve auðvelt ég geri mér þetta nenni ég að halda matarboð oftar .
" Eggaldinrúllur með geitaosti og klettasalati 1 eggaldin nokkrar msk .
ólífuolía smásalt og nýmalaður svartur pipar ½ dl geitaostur ( má nota vegan-ost , tófú eða maukaðar baunir ) 3 msk .
ferskur kóríander , smátt saxaður ( má nota steinselju ) ½ dl valhnetur , smátt saxaðar 4 döðlur , smátt saxaðar ½ rauður chilipipar , steinhreinsaður og smátt saxaður handfylli klettasalat Skerið eggaldin í ½ cm þunnar sneiðar eftir endilöngu .
Penslið með ólífuolíu og kryddið með smásalti og nýmöluðum svörtum pipar .
Stillið ofninn á 200°C .
Setjið eggaldinsneiðarnar á bökunarpappír í ofnskúffu og bakið þar til þær eru gullinbrúnar .
Takið út og látið kólna aðeins .
Hrærið saman geitaost , kóríander , valhnetur , döðlur , chilipipar , smásalt og pipar .
Setjið 1 msk .
af fyllingu og nokkur klettasalatslauf á endann á hverri rúllu .
Rúllið upp , setjið á fat , stráið smáólífuolíu yfir og berið fram .
Hráfæðis-lasanja Fyrir 4-6 Lasanjað er útbúið úr sjö lögum : 1 ) kúrbítssneiðum 2 ) spínati velt upp úr grænu pestói 3 ) avókadósneiðum 4 ) kúrbítssneiðum 5 ) rauðri pestósósu 6 ) tómötum 7 ) ólífum Aðferð : Þekið botn á ferköntuðu fati með kúrbítssneiðum , setjið spínat sem búið er að velta upp úr grænu pestói ofan á , raðið avókadósneiðum ofan á spínatið , þar ofan á koma kúrbítssneiðar , smyrjið rauðu pestói á kúrbítinn , þá eru tómatsneiðar lagðar næst ofan á og að lokum er parmesanosti stráð yfir allt saman .
Skreytið með svörtum ólífum .
1. lag : 1-2 kúrbítar , skornir í 2 mm sneiðar á mandolíni eða með ostaskera .
2. lag : 50 g spínat eða klettasalat grænt pestó : ½ búnt basil 25 g klettasalat 25 g heslihnetur , lagðar í bleyti í ½ klst. 25 g kasjúhnetur , lagðar í bleyti í ½ klst. 1 msk .
næringarger 1 hvítlauksrif smásjávarsalt 1 msk .
sítrónusafi ½ - ¾ dl góð lífræn olía Byrjið að setja allt nema ólífuolíuna í matvinnsluvél eða mortel og merjið , setjið í skál og hrærið ólífuolíunni út í og klárið að blanda saman .
Veltið spínatinu upp úr pestóinu .
3. lag : 2 avókadó , afhýtt og skorið í sneiðar .
4. lag : Sama og fyrsta lag .
5. lag : Rauð pestósósa : 15 sólþurrkaðir tómatar , lagðir í bleyti í 2 klst. 2 tómatar ¼ rauðlaukur , smátt saxaður ½ dl kasjúhnetur , lagðar í bleyti 3 döðlur , smátt saxaðar 3 hvítlauksrif , pressuð 3 msk .
ferskt basil 2 tsk .
oreganó 1 tsk .
smátt saxaður rauður chili ½ dl vatn 1 tsk .
salt Allt sett í matvinnsluvél eða kraftmikinn blandara .
6. lag : 5 tómatar , skornir í þunnar sneiðar .
7. lag : 20 svartar ólífur , steinhreinsaðar og skornar í tvennt .
Rifið rótarsalat með eplum 300 g gulrætur , afhýddar 200 g rauðrófur , afhýddar 100 g græn epli , kjarnhreinsuð límónulauf eftir smekk sítrónugras eftir smekk Rífið gulrætur , rauðrófur og epli á fínu rifjárni og setjið í skál .
Skerið límónulaufin í örþunna strimla og bætið út í , fjarlægið ystu blöðin af sítrónugrasinu og saxið smátt .
Límónulaufin og sítrónugrasið má líka merja í morteli og saxa síðan smátt .
TiramisúTiramisú Botn : 9 dl hrat frá möndlumjólk eða fínt malaðar möndlur eða aðrar hnetur 4½ dl döðlumauk 1 ¼ dl kókosolía , fljótandi 1 dl kalt espressókaffi ( hægt að nota vatn og kornkaffiduft , fæst í heilsubúðum ) 2 msk .
vanilla ½ tsk .
sjávarsalt Súkkulaðifylling 5 dl kókoskjöt ( fæst frosið í Asíubúðum ) ¼ dl kókosvatn ¼ dl kókosolía 1 dl gel úr írskum mosa 2 ¼ dl agave eða önnur sæta 2 ¼ dl kókosolía , fljótandi 1 dl kakóduft 1 msk .
möluð chiafræ ½ tsk .
vanilla 1/8 tsk .
salt Vanillufylling 5 dl kókoskjöt ¼ dl kókosvatn ¼ dl kókosolía , í fljótandi formi 1 dl gel úr írskum mosa 2 ¼ dl agave eða önnur sæta 2 ¼ dl kókosolía , fljótandi 1 msk .
vanilla 1 msk .
möluð chiafræ 1/8 tsk .
salt kakóduft til að strá yfir Botn : Setjið döðlumauk , kókosolíu , vanillu og salt í hrærivél og hrærið saman .
Bætið möndluhrati út í og hrærið í nokkrar mínútur .
Því lengur sem þetta er hrært því léttara verður deigið og auðveldara að vinna með það .
Bætið kaffinu út í og haldið áfram að hræra í nokkrar mínútur .
Skiptið deiginu í tvennt – setjið helminginn í form og látið formið strax inn í frysti – geymið hinn helminginn við stofuhita .
Súkkulaðifylling Byrjið á að setja kókoskjöt , kókosvatn og kókosolíu í blandara og blandið þar til úr verður þykkt og mjúkt krem .
Setjið afganginn af uppskriftinni í blandarann og blandið þar til kremið er silkimjúkt og án kekkja .
Ef þið eigið ekki blandara er hægt að nota matvinnsluvél .
Setjið fyllinguna í botninn .
Setjið í kæli / frysti og látið stífna .
Setjið hinn helminginn af botninum ofan á fyllinguna og látið í kæli / frysti til að stífna .
Vanillufylling Byrjið á að setja kókoskjöt , kókosvatn og kókosolíu í blandara og blandið þar til þetta verður að þykku mjúku kremi .
Setjið afganginn af uppskriftinni út í blandarann og blandið þar til alveg silkimjúkt og kekkjalaust .
Ef þið eigið ekki blandara má nota matvinnsluvél .
Vanillufyllingin er efsta lagið og er smurt jafnt yfir kökuna .
Endið á að strá kakódufti yfir kökuna og setjið inn í frysti þar til hún er orðin alveg stíf .
