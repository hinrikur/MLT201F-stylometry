Bautasteinn verður afhjúpaður við Dalvíkurhöfn 9. apríl næstkomandi .
þegar hálf öld verður liðin frá sjóslysunum miklu við Norðurland í dymbilvikunni 1963 .
Ellefu sjómenn fórust , þar af sjö Dalvíkingar í blóma lífsins .
Þá er unnið að heimildarmynd um þessa atburði og stefnt að frumsýningu í tengslum við Fiskidaginn mikla á Dalvík á sumri komanda .
Frumkvöðlar og aðstandendur beggja verkefna eru þrír Dalvíkingar búsettir í Reykjavík : Haukur Sigvaldason smiður , María Jónsdóttir textílhönnuður og Stefán Loftsson kvikmyndagerðarmaður .
Faðir Hauks og afi Stefáns , Sigvaldi Stefánsson , var meðal þeirra sem fórust í páskahretinu .
Jón Adolf Steinólfsson listamaður klappar lágmynd í bautasteininn , sem tekinn var úr hafnargarðinum á Dalvík og fluttur suður til meðhöndlunar í Sólsteinum-S.Helgasyni , steinsmiðju í Kópavogi .
Aðstandendur minningarverkefnanna leita eftir fjárstuðningi og hafa opnað söfnunarreikning af því tilefni : 0302-13-133 – kt. 170144-7919 .
Reikningurinn er á nafni Ásgeirs Péturs Ásgeirssonar lögmanns , sem er trúnaðarmaður söfnunarinnar .
Hrönn Vilhelmsdóttir og Þórólfur Antonsson , eigendur veitingahússins Loka á Skólavörðuholti í Reykjavík , voru fyrst til að styrkja verkefnin með 100.000 króna framlagi , sem móttekið var með miklu þakklæti .
Þórólfur er fæddur og uppalinn á Dalvík .
Þurfa kvikmyndir og búninga María Jónsdóttir , handritshöfundur heimildarmyndarinnar , lýsir eftir myndefni frá Dalvík frá þessum tíma , ekki síst kvikmyndabútum sem menn kunna að luma á .
Hún vill , að því er segir í frétt frá aðstandendum söfnunarinnar , líka gjarnan frétta af fólki sem á föt frá upphafi sjöunda áratugarins , bæði á fullorðna og 5-8 ára börn .
Fötin kæmu sér vel í leiknum atriðum sem gert er ráð fyrir að taka upp í lokin til að tengja saman myndbrot og frásagnir í eina heild .
sbs@mbl.is 