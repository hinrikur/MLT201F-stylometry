Velferðarráð Reykjavíkurborgar samþykkti á fundi sínum í vikunni að veita alls 44 styrki til verkefna og félagasamtaka , vegna ársins 2013 .
Styrkir eru m.a. veittir þeim sem starfa að málefnum geðsjúkra , fatlaðra barna , eldri borgara og utangarðsfólks .
Helst ber að nefna þriggja ára styrk til Stígamóta með hækkun um fimm milljónir á ári .
Hækkunin er eyrnamerkt Kristínarhúsi sem veitir þolendum mansals og vændis aðstoð .
Fjólan og Höndin Samtals verða í ár veittar 211 millj. kr. til félaga sem starfa að velferðarmálum í borginni .
" Þessir styrkir skila sér vel til borgarbúa , enda er starfsemi frjálsra félagasamtaka mikilvæg viðbót við opinbera velferðarþjónustu , " segir í frétt velferðarráðs .
Meðal velferðarfélaga sem styrki fá þetta árið eru Alnæmissamtökin , Dyngjan – áfangaheimili , Fjóla - félag fólks með samþætta sjón- og heyrnarskerðingu , H-hópurinn á Hátúnssvæðinu , Hugarafl , Höndin - mannúðar- og mannræktarsamtök , Sjálfsbjargarheimilið , Stígamót og Umsjónarfélag einhverfra – svo einhver séu nefnd .
sbs@mbl.is 