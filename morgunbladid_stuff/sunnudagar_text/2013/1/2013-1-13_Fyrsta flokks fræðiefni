Allir bókaunnendur eiga að kannast við Lærdómsrit Bókmenntafélagsins , sem hafa komið út frá árinu 1970 .
Á síðasta ári komu út þrjú rit í þessum merka bókaflokki : T il hins kristna aðals eftir Martein Lúther sem er eitt pólitískasta rit hans , Fjórða Makkabeabók , rit frá fyrstu öld e. Kr , og Tilvilj un og nauðsyn eftir Jacques Monod en þar er fjallað um náttúrulega heimspeki nútímalíffræði .
Manngerðir , bók Þeófrastosar um ýmis miður æskileg sérkenni í háttum manna , kom síðan út sem hljóðbók og lesari er Hjalti Rögnvaldsson .
Björn Þorsteinsson er ritstjóri Lærdómsritanna .
Hann segir að tilgangur útgáfunnar sé að bjóða upp á fyrsta flokks fræðilegt efni fyrir íslenska lesendur , allt frá klassískum ritum úr fornöld til nýrra verka .
" Sviðið er mjög breitt en við höfum þó ekki gefið út mikið af skáldverkum , " segir hann .
" Venjulega koma út tvö til fjögur rit á ári og á síðasta ári komu út þrjú rit .
Allt frá byrjun , árið 1970 , hafa viðtökurnar verið stöðugar og góðar .
Þessi útgáfa er mjög sérstakt fyrirbæri í íslenskri bókaflóru vegna þess að ritin seljast á löngum tíma .
Við höldum því ró okkar þótt verkin seljist ekki í mörg þúsund eintökum á fyrsta árinu .
Það rit frá síðustu árum sem selst hefur hraðast er Kommúnistaávarpið sem kom út strax eftir hrunið í október 2008 .
Það voru 160 ár frá útkomu þess og okkur fannst því tilvalið að endurútgefa það og fengum þess vegna hina gömlu og góðu þýðingu Sverris Kristjánssonar til útgáfu .
Ritið kom út haustið 2008 , það sló í gegn og seldist í vel á annað þúsund eintökum á nokkrum mánuðum , sem er óvenjulegt þegar verk í þessri ritröð eiga í hlut .
Venjan er sú að ritin seljast í nokkur hundruð eintökum á fyrsta ári og eftir það jafnt og þétt .
" Allmörg rit í bókaflokknum hafa selst upp og verið endurprentuð og nokkur oftar en einu sinni .
Björn segir að venjan sé að endurprenta rit ef það seljist upp .
" Árið 2011 endurprentuðum við tíu rit sem var vitanlega heilmikill biti að kyngja en við leggjum metnað í að öll rit í ritröðinni séu á markaði .
Við leggjum einnig mikinn metnað í að ritin séu sem læsilegust og sem best frágengin .
" Hafsteinn Guðmundsson , fyrrverandi prentsmiðjustjóri og útgefandi , hannaði á sínum tíma útlit Lærdómsritanna og því hefur verið haldið frá upphafi .
" Þegar bókaflokkar eru annars vegar er mikilvægt að halda stílnum því þá sér fólk meiri ástæðu til að safna bókunum og þær selja hver aðra , " segir Björn .
Þegar hann er spurður hvort hann sé farinn að huga að næstu bókum í ritröðinni segir hann : " Það er alltaf heilmikið í bígerð .
Fólk er duglegt við að hafa samband og kemur með hugmyndir um þýðingar og við tökum slíkum hugmyndum yfirleitt mjög vel en biðjum fólk um að skila prufu sem við förum vandlega yfir .
Það eru margir sem hafa áhuga á því að vinna við þýðingar þótt ekki sé það vel borguð vinna .
Núna erum við að búa til útgáfu fyrstu kvikmyndabókina sem við gefum út .
Hún heitir Um k vikmyndalistina og er eftir Rudolph Arnheim .
Þetta er klassíkt verk um kvikmyndir , skrifað á fjórða áratugnum þegar talkvikmyndir eru svo til nýkomnar og þar er mjög skemmtileg greining á sérkennum kvikmyndarinnar sem listgreinar .
Á þessu ári stefnum við einnig að því að gefa út bók eftir Sören Kirkegaard í tilefni þess að 200 ár eru liðin frá fæðingu hans .
Við erum með í bígerð bók eftir Tolkien þar sem hann fjallar á skemmtilegan hátt um Bjólfskviðu .
Hinir fjölmörgu aðdáendur þessa frábæra rithöfundar hljóta að fagna því að fá frá honum fræðitexta .
" Bækur Kolbrún Bergþórsdóttir kolbrun@mbl.is Bók vikunnar Bókin Sex kíló á sex vikum trónir á toppi metsölulistans sem bendir til þess að þjóðin sé að keppast við að ná af sér aukakílóum .
Ágætt að fá aðstoð bókar við það .
Orðanna hljóðan Of skemmtilegt ? Höfundar sem eiga auðvelt með að vera fyndnir og einbeita sér að því að semja gamansögur eiga iðulega stóran og þakklátan lesendahóp , en ekki er jafnvíst um viðtökur gagnrýnenda .
Of margir þeirra líta svo á að gamansemi jafngildi fullkomnu alvöruleysi .
Sú skoðun byggist á miklum misskilningi því í gamansemi leynist iðulega broddur .
Of oft bregðast gagnrýnendur við gamansögum með ákveðinni ólund , það er eins og þeim þyki viðkomandi bók eiginlega of skemmtileg og því ekki marktækt innlegg .
Einmitt þess vegna kætist maður þegar höfundar gamansagna fá klapp á bakið frá gagnrýnendum .
Í þessu sambandi er rétt að nefna tvær nýlegar breskar skáldsögur sem iða af húmor .
Önnur þeirra , Skios , eftir Mi chael Frayn var tilnefnd til Booker-verðlaunanna 2012 , sem hlýtur að teljast góður árangur .
Skios er farsi þar sem menn fara mannavillt , töskur týnast og lenda á röngum stað og aðalpersónur velta því fyrir sér hvort þær séu þær sjálfar eða kannski einhver annar .
Mikill skemmtilestur .
Hin bókin er eftir hina dásamlega skemmtilegu Sue Townsend , sem þekktust er fyrir bækur sínar um Adria n Mole .
Nýja bókin hennar er The Woman who Went to Bed for a Year .
Townsend hefur síðustu ár verið blind en það stöðvar hana ekki í gamanseminni , sem hefur reyndar orðið myrkari með árunum – og það er sennilega engin tilviljun .
Í bókinni gerir eiginkona og móðir uppreisn og ákveður að leggjast í rúmið og hafast þar við í stað þess að vinna húsverk og sinna önugum og ótrúum eiginmanni .
Þessi ákvörðun hennar veldur vitanlega miklu uppnámi hjá fjölskyldu hennar og vinum en konan heldur sig við rúmið .
Þetta er óhemju fyndin bók sem allar konur sem hafa vott af húmor verða að lesa og karlmenn gætu ýmislegt lært af lestrinum því þarna er skotið föstum skotum á eiginmenn sem ætlast til að eiginkonan þjóni þeim .
Gagnrýnendur hafa hlaðið lofi á bókina og viðurkenna að hafa margsinnis skellt upp úr .
Bækur Frayn og Townsend hafa ratað á metsölulista og fengið sérlega góða dóma .
Þær hafa því bæði glatt gagnrýnendur og lesendur .
Þetta eru bækur sem íslenskir lesendur ættu að fá að njóta .
Í uppáhaldi Bryndís Loftsdóttir bóksali hjá Eymundsson " Ég hef mikið yndi af góðum barnabókum og á marga minnisstæða félaga úr þeim barnabókum sem ég las í æsku en í mestu uppáhaldi voru oftast söguhetjur úr fyndnum bókum og skemmtilegum teiknimyndasögum .
Ég ætla að nefna tvær söguhetjur sem ýmislegt eiga sameiginlegt þrátt fyrir mjög ólík sögusvið .
Annars vegar er það verkfræðingssonurinn Elías úr samnefndum bókum eftir Auði Haralds og hins vegar Tóta úr Í afahúsi eftir Guðrúnu Helgadóttur .
Bæði Tóta og Elías eru einstaklega vel máli farin , hnyttin , bráðger og framhleypin auk þess sem þau kippa rækilega í örlagaþræði fjölskyldunnar .
Tóta trúir því að flest sé hægt að leysa með því að hugsa og Elías er sannfærður um að það alhættulegasta sem geti komið fyrir nokkra manneskju sé að týna barninu í sér .
Þetta eru gegnheilar lífsskoðanir sem standast tímans tönn .
Uppáhaldssöguhetjur mínar úr samtímabarnabókum eru svo stóra og litla skrímslið úr Skrímslabókum Áslaugar Jónsdóttur , Kalle Güettler og Rake l Helmsdal .
Það er einhver galdur í þessum sögum sem maður fær bara ekki leiða á .
" Vinátta húshjálpar og húsmóður Dóttir húshjálparinnar eftir Barböru Mutch fjallar um vináttu þeldökkrar húshjálpar og hvítrar húsmóður hennar í Suður-Afríku .
Þetta er saga um ást og vináttu í skugga erfiðleika og fordóma .
Þetta er saga í rómantíska kantinum , alveg ágætlega skrifuð og það er í henni fallegur tónn .
Aðalkvenpersónurnar eru afar geðþekkar og eftirminnilegar .
Þeir sem vilja lesa spennandi en um leið hugljúfa bók um mannleg örlög , vináttu og erfiða baráttu verða vart fyrir vonbrigðum með þessa bók .
Áhugaverðar bækur Gamlir tímar og nýjar ástir Lesbók er nýlegt bókaforlag sem sérhæfir sig í útgáfu rómantískra bóka og tvær þeirra eru nefndar hér .
Verk eftir Thorolf Smith og Sverri Kristjánsson hafa verið endurútgefin , en báðir voru þeir afar góðir stílistar og því er enn sérleg ánægja að lesa verk þeirra um Abraham Lincoln og Eirík á Brúnum .
Lesbók er nýlegt bókaforlag sem sérhæfir sig í útgáfu rómantískra bóka og tvær þeirra eru nefndar hér .
Verk eftir Thorolf Smith og Sverri Kristjánsson hafa verið endurútgefin , en báðir voru þeir afar góðir stílistar og því er enn sérleg ánægja að lesa verk þeirra um Abraham Lincoln og Eirík á Brúnum .
Sverrir Kristjánsson og Eiríkur á Brúnum Söguþáttur Sverris Kristjánsson sagnfræðings um Eirík á Brúnum hefur verið endurútgefinn á bók ásamt geisladiski með upplestri höfundarins .
Sverrir var afburðapenni og það er einkar ánægjulegt að lesa frásögn hans af ævintýralegu lífshlaupi Eiríks , mannsins sem meðal annars kynntist kóngafólki , gerðist mormóni og stundaði trúboð .
Upplestur Sverris á sagnaþættinum er síðan veglegur aukabónus .
Ástir ljósmyndara Skáldsaga Susana Fortes , Biðin eftir Robert Capa , hefur verið þýdd á tuttugu tungumál og kvikmyndarétturinn hefur verið seldur til Bandaríkjanna .
Þessi sannsögulega skáldsaga fjallar um ástarsögu stríðsljósmyndaranna Gerdu Taro og Roberts Capa .
Bók um ást í skugga stríðsátaka sem ætti að falla rómantískum sálum vel í geð .
Þetta er forvitnileg bók , ekki síst fyrir þær sakir að aðalpersónurnar voru til og lifðu ævintýralegu lífi .
Klassísk ævisaga Ævisaga Thorolfs Smith um Abraham Lincoln hefur verið endurútgefin í kilju .
Thorolf Smith hafði einstakt lag á að gæða texta sinn lífi og bókin er afar skemmtileg aflestrar .
Ólafur Þ. Harðarson skrifar góðan inngang að bókinni og segir hana vera klassík meðal íslenskra ævisagna .
Hann segir einnig réttilega að bókin sé skrifuð af mikilli ástríðu .
Helsti galli verksins er að aðdáun Thorolfs á Lincoln verður á köflum ansi tilbeiðslukennd .
Síðustu skuggarnir og spennusaga eftir Nesbø á leiðinni Fimmtíu skuggar frelsis , lokabindið í Skuggaþríleik E. L. James , kemur út í lok janúar , en fyrsta bókin kom út í haust og bók númer tvö örfáum mánuðum síðar .
Ekki mun fordæmi fyrir því hér á landi að allar bækurnar í þríleik hafi komið út með jafn stuttu millibili og um er að ræða í þessu tilviki .
Enn berast fregnir frá Bretlandi um útgáfu bókanna en sala prentaðra bóka hefur á undanförnum árum farið minnkandi þar í landi en síðastliðið ár varð Skuggaþríleikurinn til þess að ekki varð jafn mikil minnkun á sölu prentaðra bóka og búist hafði verið við .
Metsölubækur gera greinilega sitt gagn .
Bók eftir annan metsöluhöfund er væntanleg á íslensku í lok febrúar en þá kemur út spennusaga eftir Jo Nesbø sem á frummálinu heitir Panserhjerte en í þýðingu Bjarna Gunnarssonar er titillinn Brynhjarta .
Bækur Nesbø njóta gríðarlegra vinsælda víða um heim , þar á meðal hér á landi og nær öruggt er að Brynhjarta mun koma sér fyrir á metsölulistanum strax eftir útkomu .
Ný skáldsaga eftir Jón Atla Jónasson Á síðasta ári varð þess greinilega vart að íslenskur skáldskapur kemur ekki einvörðungu út fyrir jólin .
Sem dæmi má nefna að Korter eftir Sólveigu Jónsdóttur og Leikarinn eftir Sólveigu Pálsdóttur komu út á fyrri hluta ársins 2012 .
Ás t í meinum eftir Rúna Helga Vignisson og Það kemur alltaf nýr dagur eftir Unni Birnu Karlsdóttur komu einnig út áður en jólabókaflóðið skall á – svo nokkur dæmi séu nefnd .
Nú á vormánuðum er væntanleg frá Forlaginu skáldsaga eftir Jón Atla Jónasson .
Margir munu örugglega bíða spenntir eftir henni enda er Jón Atli hæfileikaríkur höfundur .
Fleiri frumútgefinna skáldsagna mun svo vera að vænta .
" List er ómetanleg en viðleitnin er borgunarverð .
" Jóhannes Kjarval Málsháttur vikunnar Sjaldan veldur einn þegar tveir deila .
