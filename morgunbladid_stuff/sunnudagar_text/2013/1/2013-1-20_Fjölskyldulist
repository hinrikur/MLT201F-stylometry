Hið virta alþjóðlega gallerí Hauser & Wirth opnar nýjan sýningasal í Chelsea-hverfinu í New York á miðvikudaginn kemur með sýningunni Dieter Roth .
Björn Roth .
Dieter Roth ( 1930-1998 ) er talinn meðal áhrifamestu myndlistarmanna seinni hluta 20. aldar og hefur verið lýst sem " performanslistamanni í öllum miðlum sem hann snerti á " .
Í sýningunni í New York er sjónum beint að nánu samstarfi Dieters og Björns sonar hans en það stóð í tvo áratugi .
Í ítarlegri umfjöllun í The New York Times í vikunni er fjallað um samstarf feðganna og heilsað í sýningarsalnum upp á Björn og syni hans tvo , Odd og Einar Roth , sem bera keflið áfram .
Þeir hafa undanfarinn mánuð unnið þrír saman , ásamt aðstoðarfólki , við að setja upp metnaðarfulla sýninguna í New York .
