" Nám í öllum deildum skólans er mjög vinsælt eins og lengi hefur verið .
Viðskiptadeild og félags- og mannvísindadeild hafa verið fjölmennustu deildir sviðsins með yfir 1.000 nemendur hvor , en síðustu árin hefur félagsráðgjafardeild vaxið hlutfallslega hraðast , enda mikill skortur á félagsráðgjöfum í landinu .
Í dag er viðskiptafræðideildin fjölmennust á sviðinu .
" Með um 5.000 nemendur Þetta segir Sif Sigfúsdóttir , markaðs- og samskiptastjóri félagsvísindasviðs Háskóla Íslands .
Það er stærsta svið skólans með um 5.000 nemendur .
Undir sviðinu eru félags- og mannvísindadeild , félagsráðgjafardeild , stjórnmálafræðideild , hagfræðideild , lagadeild og viðskiptafræðideild .
Að sögn Sifjar varð félagsvísindasvið til árið 2008 , þegar skipulag Háskóla Íslands var endurskoðað og skólanum skipt í fimm fræðasvið .
Sif segir að deildir félagsvísindasviðs séu í miklum tengslum við mannlífið í landinu .
" Deildirnar hafa lengi brautskráð stóran hluta þess fólks sem gegnir forystustörfum í íslensku atvinnulífi , bæði í einkageiranum og opinbera geiranum , " segir Sif sem bætir við að rannsóknir á sviðinu hafi eflst , bæði grunnrannsóknir , þar sem niðurstöður eru gjarnan birtar í alþjóðlegum ritrýndum tímaritum , en líka hagnýtari rannsóknir t.d. varðandi undirbúning löggjafar og margvíslegar úttektir fyrir bæði opinbera aðila og einkaaðila .
Kortleggja viðhorf " Sem dæmi má nefna að félagsvísindasvið og KPMG ehf. hafa nýverið staðið saman að könnun meðal stjórnarmanna íslenskum fyrirtækjum .
Meginmarkmið með könnuninni var að kanna starfshætti og starfsumhverfi stjórna , samskipti , reynslu og menntun stjórnarmanna og viðhorf til samsetningar stjórna .
Ennfremur er markmiðið með könnuninni að kortleggja viðhorf til laga um 40% lágmarkshlutfall hvors kyns í stjórnum sem taka gildi 1. september 2103 og meta síðan áhrifin af breyttu lagaumhverfi , " segir Sif .
Hún bætir við að auk þess leggi félagsvísindasviðið mikla áherslu á lifandi tengsl við almenning .
Kennarar á sviðinu fjalli reglulega um rannsóknarsvið sín í fjölmiðlum landsins .
Þjóðfræðin haldi úti vikulegum útvarpsþætti á RÚV , félag laganema , Orator , bjóði upp á ókeypis lögfræðiaðstoð fyrir almenning , og þar fram eftir götunum .
Á sviðinu er boðið upp á gríðarlega fjölbreytilegt nám bæði í grunn- og framhaldsnámi og doktorsnemum hefur fjölgað mikið .
Alls eru námsleiðir sem sviðið býður upp á um 50 talsins , til BS- , BA- , MA- eða MS-gráðu , MBA , Macc og LL.M Áhersla á alþjóðlegt samstarf " Skipulag námsins er í sífelldri endurskoðun og nýjar námsleiðir bætast við .
Nýlega hefur verið komið á fót samstarfi milli lagadeildar HÍ og lagadeildar Kaupmannahafnarháskóla um sameiginlegt doktorsnám .
Nýlega voru fyrstu stöður doktorsnema í þessu námi auglýstar og bárust tugir umsókna hvarvetna að úr veröldinni .
Sviðið hefur fengið styrk frá norrænu ráðherranefndinni til þess að undirbúa þverfræðilegt meistaranám á sviði Norðurslóða í samvinnu við Háskólann á Akureyri , Fróðskaparsetrið í Færeyjum , Háskólann í Grænlandi og Háskólann í Bodö í Noregi .
Vonast er til að fyrst verði tekið inn í námið haustið 2014 og námið mun fara fram í öllum þessum skólum .
Á síðasta hausti var í fyrsta skipti gerð tilraun með inntökupróf í hagfræðideild en í undirbúningi er að taka upp inntökupróf í lagadeild og hugsanlega í fleiri deildum árið 2014 , " segir Sif .
" Sviðið leggur mikla áherslu á alþjóðlegt samstarf og margir kennarar taka þátt í alþjóðlegu rannsóknarsamstarfi .
Erlendum skiptinemum hefur líka fjölgað mjög í Háskóla Íslands undanfarin ár , ekki síst á félagsvísindasviði , en næstum annar hver erlendur skiptinemi stundaði þar nám skólaárið 2012-2013 .
Eftir hrunið hefur erlendum skiptinemum sem koma hingað fjölgað mjög mikið og það er vinsælt að velja Ísland sem áfangastað til að dveljast á og stunda nám .
Íslendingum , sem fóru utan í skiptinám , fækkaði hins vegar fyrstu árin eftir hrun en fer nú heldur fjölgandi .
Síðustu árin hafa útlendingarnir sem komið hafa til Íslands verið miklu fleiri en Íslendingarnir sem hafa farið til útlanda í skiptinám .
" agas@mbl.is 