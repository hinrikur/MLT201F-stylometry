1 Þrettándahátíð hefst klukkan 18 á sunnudag við KR-heimilið .
Eftir samsöng og nikkuleik verður gengið niður að Ægisíðu þar sem bál verður tendrað og hver veit nema tröll og furðuverur skjóti upp kollinum .
2 Létt og leikandi Vínartónlist verður í öndvegi á tónleikum kvennakórsins Emblu í Hofi á Akureyri á sunnudag klukkan 17 .
Einsöngvarar eru Alda Ingibergsdóttir og Haukur Steinbergsson .
Salonghljómsveit Akureyrar leikur og Roar Kvam stjórnar .
3 Janúar er fyrirtakstími til að sækja leikhús og uppselt er á margar sýningar um helgina , til að mynda á Mýs og menn í Borgarleikhúsinu .
Þó er hægt að fá miða á fjölskyldusýningar sem enginn ætti að vera svikinn af , eins og á Gulleyjuna í Borgarleikhúsinu og Dýrin í Hálsaskógi í Þjóðleikhúsinu .
4 Unnendur ævintýra og Hringadróttinssögu Tolkiens flykkjast í kvikmyndahús þessa dagana , að sjá fyrsta hluta Hobbitans .
Hvort sem gestir kjósa tvídídd eða þrívídd , 48 ramma á sekúndu eða bara gamla lagið , þá er kvikmyndin hin ágætasta skemmtun ...
og von á tveimur til .
5 Ef veður leyfir ættu Austfirðingar að skondra í menningarmiðstöðina Skaftfell á laugardag milli kl. 16 og 20 .
Þar er sýnt myndbandsverk Mariko Takahashi , The Shades of Blue , en hún hefur kannað ljósaskipti á Seyðisfirði .
