Fjöll og fáein atviksorð nefnist sýning sem Rósa Sigrún Jónsdóttir opnar í Sal íslenskrar grafíkur í Hafnarhúsinu í Tryggvagötu , hafnarmegin , á laugardag klukkan 16 .
Á sýningunni eru verk unnin í ýmsa miðla ; málverk , teikningar , textíl og ljósmyndir en Rósa Sigrún segir þau öll eiga rætur í áralangri útivist og fjallgöngum .
" Myndlistin er mitt annað líf , í hinu er ég leiðsögumaður á fjöllum , " segir hún .
Í þessum verkum renna þessir tveir heimar saman .
Meðal verkanna eru málverk sem byggja á GPS-ferlum úr gönguferðum .
" Þau sýna fjöllin í öðru ljósi en fólk er vant að sjá , " segir Sigrún Rósa .
" Ég hef alltaf hrifist af teikningum erlendra ferðalanga sem komu hingað á fyrri öldum , hvernig þeir sveipuðu landið ævintýraljóma og ýktu hlutina , og kannski eru þessar myndir mínar skyldar þeim , sýna fjöllin sem kastala og álfaborgir .
" Í gönguferðunum gengur hún með skrefateljara sem lesið er úr í lok hverrar göngu .
" Úr þeir tölum hef ég unnið textílverk með blandaðri tækni sem ég sýni hér .
" Og skrefin eru mörg : " Í fyrra gekk ég þrisvar á Hvannadalshnjúk .
Það voru um 42.000 skref í hverri ferð .
" Rósa Sigrún segir það iðulega hlutverk sitt í fjallaferðum að takast á við jarðfræðileg hugtök og spurningar og þær rata inn á sýninguna og þá í tengslum við orðið ummyndun .
" Þá safna ég iðulega steinum á göngu og þeir verða hluti af sýningunni , þegar ég reyni að búa þeim varanlegan og fallegan bústað , " segir hún .
" Nú reyni ég að bræða alla þessa þætti saman í eina heildstæða sýningu .
" Sýninguna kennir Rósa Sigrún við fjöll og atviksorð og tengingin er þessi : Fjöll eru eins og atviksorð , óbeygjanleg og óútreiknanleg en þó staðföst .
Þau eru ástand eins og fjallgangan .
efi@mbl.is 