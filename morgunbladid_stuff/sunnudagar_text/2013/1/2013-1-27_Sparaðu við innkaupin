Kaupmáttur íslenskra heimila hefur ekki enn náð þeim stað sem hann var á mánuðina fyrir hrun .
Þá er enn of stór hluti þjóðarinnar án atvinnu og því enn nauðsynlegra en áður að spara á þeim sviðum sem hægt er .
Haukur Hilmarsson heldur úti síðunni www.skuldlaus.is þar sem hann kemur inn á mannlegri þætti fjármála og gefur fólki góð ráð .
Hann fer m.a. inn á einfaldar leiðir til að spara við innkaup en þau geta verið drjúgur hluti í heimilisbókhaldinu .
Heilráð Hauks 1 .
Áður en farið er út í búð að setjast niður og ákveða hvað skal kaupa t.d. með því að fara yfir það sem þegar er til í ísskápnum og velja aðeins vörur sem vantar .
2 .
Allir ættu að gera innkaupalista áður en farið er út í búð og halda sig við listann í búðinni .
3 .
Velja sér lágverðsverslun í stað þess að skjótast alltaf út í næstu búð .
Töluverður verðmunur getur verið milli lágverðsverslana og þeirra sem eru t.d. opnar allan sólarhringinn .
4 .
Ekki fara svöng að versla , þreytt eða stressuð .
Það ýtir undir óskynsamleg kaup .
Veljum okkur frekar góðan tíma til að fara og gefum okkur þá tíma í að kaupa það sem raunverulega þarf og vantar .
5 .
Gerum verðsamanburð milli verslana .
Það getur verið gagnlegt að bera saman verð af og til á milli verslana .
Þannig má t.d. kaupa dósamat , klósettpappír og álíkar vörur í meira magni þar sem þær eru ódýrastar .
6 .
Það er ekkert að því að fylgjast með tilboðum og gera góð kaup í fleiri en einni verslun .
7 .
Skoðaðu strimilinn .
Til langs tíma má spara umtalsverðar fjárhæðir með því að skoða strimilinn .
Því miður er oft munur , jafnvel mikill , á hilluverði og á strimli .
8 .
Ekki kaupa tískuvörur , skartgripi , úr , raftæki , húsgögn o.s.frv. á fullu verði .
Lágverðsverslanir og " outlet " -verslanir selja sömu vörur á langtum betra verði .
9 .
Hægt er að gera góð kaup í jólagjöfum og leikföngum fyrir börn á útsölum eftir jól .
Föt er hægt að kaupa á góðu verði þegar skipt er milli sumar- og vetrarvöru .
10 .
Notaðar vörur eru ekki endilega ónýtar .
Til dæmis er Kolaportið eitt best geymda leyndarmál þeirra sem vilja spara .
