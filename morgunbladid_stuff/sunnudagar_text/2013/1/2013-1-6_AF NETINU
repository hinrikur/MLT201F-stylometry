Áramótaskaupið Hið ákaflega ókarnivalíska Áramótaskaup þar sem háði og árásum var beint að stjórnarandstöðunni og andstæðingum ríkisstjórnarinnar en valdhöfum hlíft hefur vakið misjöfn viðbrögð á netinu .
Hafa ýmsir sérfræðingar verið fengnir til að greina skaupið en sá fjölmiðill sem er öflugastur , fésbókin , er með marga góða greinendur líka .
Ólafur Teitur Guðnason greinir skaupið í löngu máli og hversvegna það hafi verið lélegt og lýkur þeim orðum með : " Verst var þó almennt húmorsleysi og ófrumlegheit ...
að mínu mati sum sé .
" En Svanur Már Snorrason er ekki sammála og lækar við grein í fréttunum sem segir frá því að Bubbi Morthens hafi verið ánægður með skaupið .
Svanur segir líka í status hjá sér : " Snilldarskaup – gróft og gott og fokking Sjallarnir fengu á baukinn sem og Grísinn ( líka hinir , en tók bara ekki eins eftir því ) .
Svona á að gera þetta ...
" Einelti á netinu Þórlaug Ágústsdóttir lenti í því að einhver fótósjoppaði mynd af henni þannig að það var einsog hún hefði verið lamin .
Hún hefur stofnað hóp á fésbókinni þar sem hana langar til að stilla saman fólk í baráttu gegn svona framferði .
" Stjórnmál dagsins eru rekin " issue based " og að stórum hluta í gegnum Internetið til að ná eyrum þeirra sem þurfa / eiga að hlusta .
Eftir þann DÁSAMLEGA stuðning sem ég hef fengið eftir að hafa verið " barin og nauðgað " ; ) á Internetinu langar mig að biðja ykkur að eyða smá stund – eins lengi og þið nennið og hafið gaman af því – í að koma málinu inn í alþjóðaumræðuna .
Þetta verður dúndurskemmtilegt ! " 