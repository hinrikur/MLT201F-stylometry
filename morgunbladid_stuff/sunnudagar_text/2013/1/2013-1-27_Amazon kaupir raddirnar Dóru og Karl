Amazon , einn stærsti framleiðandi rafbóka , hljóðbóka og rafbókaspilara í heimi , hefur fest kaup á pólska tal- gervilsframleiðandanum Ivona , sem m.a. er hönnuður að nýju íslensku talgervilsröddunum Dóru og Karli , sem Blindrafélagið hafði forgöngu um framleiðslu á .
" Starfsfólk Ivona deilir með okkur ástríðu fyrir nýjungum og brennandi þrá til að gera vel við viðskiptavini okkar og við hlökkum mikið til framleiðslu á frábærum nýjum vörum og að geta boðið viðskiptavinum okkar um allan heim talandi lausnir í fremstu röð , " segir David Limp , varaforseti Amazon Kindle .
" Ætla má að með kaupunum hyggist Amazon stórbæta stuðning við aðgengi og hljóðlestur í tækjabúnaði sínum , en fyrirtækið hefur sætt harðri gagnrýni vegna aðgengisleysis að Kindle-rafbókaspilurum sínum .
Amazon hefur einnig sterk tengsl inn í símsvörun og sjálfvirk talgreinakerfi , auk þess sem fyrirtækið rekur eina stærstu vefverslun heims , einkum með raftæki og annan tæknibúnað .
Náin tengsl Ivona við slíkan tæknirisa bjóða upp á marga spennandi möguleika og raddir frá Ivona gætu farið að skjóta upp kollinum í alls kyns rafbúnaði , " segir Birkir Gunnarsson , aðgengisfulltrúi Blindrafélagsins .
sbs@mbl.is 