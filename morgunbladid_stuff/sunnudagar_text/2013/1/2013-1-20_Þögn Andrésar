Útvarpsleikhúsið á Rás 1 frumflytur á sunnudag kl. 13 leikritið Þögnina eftir Andrés Indriðason .
Esther Talía Casey og Ólafur Egill Egilsson leika Maríu og Tómas sem eru ein saman í óbyggðum .
Hún hitti manninn fyrst kvöldið áður en fór engu að síður með honum út í óvissuna .
Það er þoka og þögnin ógnvænleg .
Hún veit vel að hann er ekki allur þar sem hann er séður – sá þráður er spunninn .
Andrés er eitt okkar reyndasta útvarpsleikskáld .
Hann hefur skrifað á fimmta tug skáldsagna fyrir börn og unglinga og tugi leikverka fyrir útvarp , sjónvarp og leiksvið .
Einnig fjölmörg handrit að heimildarmyndum .
