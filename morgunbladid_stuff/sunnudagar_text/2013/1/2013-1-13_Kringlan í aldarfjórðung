Út er komið veglegt afmælisrit í tilefni af 25 ára afmæli Kringlunnar .
Í fréttatilkynningu segir að frá upphafi þetta verið fjölsóttasti verslunarstaður Íslendinga .
Bygging hennar á sínum tíma hafi verið vitnisburður um stórhug og djörfung í viðskiptum og með opnun Kringlunnar hafi hafist nýr kafli í verslunarsögu þjóðarinnar .
Í Kringlunni starfa nú ríflega þúsund manns og starfsemin er fjölbreytt .
Þar starfa t.d. bókasafnsfræðingar , úr- og gullsmiðir , læknar , kokkar , afgreiðslufólk , þjónar , ræstitæknar , sjúkraþjálfarar og fleiri starfsstéttir – en rekstrareiningar í húsinu eru yfir 170 .
Frá því Kringlan var opnuð árið 1987 hafa tæplega 125 milljónir gesta lagt leið sína þangað og tekur hún við rúmlega fimm milljónum gesta árlega .
Það er Kringlan sem gefur bókina út í samstarfi við Almenna bókafélagið .
Ritstjóri bókarinnar er Sigurður Már Jónsson .
sbs@mbl.is 