Kosningabaráttan tekur á Bryndís Ísfold Hlöðversdóttir er kosningastjóri Guðbjarts Hannessonar í formannsslagnum hjá Samfylkingunni .
Það er greinilega nóg að gera samkvæmt Facebook : " Nú er kosningastjórinn með baugana farinn að taka ginseng , lýsi og drekka ótæpilega af orkudrykkjum til að halda í við formannsframbjóðandann sem aldrei virðist þurfa að hvílast , en ekkert virðist virka .
Í gær gekk konan á tré ( var reyndar í símanum ) og í dag er hún búin að húðskamma sárasaklausan mann því hún fór mannavillt .
Nú talar hún um sjálfa sig í þriðju persónu ! " Suðurpólsfarinn Vilborg Styrktarfélaginu Lífi hafa borist mörg áheit vegna pólfarar Vilborgar Örnu Gissurardóttur sem gengur til styrktar félaginu .
Á fimmtudag höfðu safnast um fimm milljónir króna .
Félaginu hafa líka borist mörg skemmtileg hvatningarorð eins og þessi : " Þú ert ótrúleg ! Dáist að kraftinum í þér og dugnaði .
Góð fyrirmynd allra um að fólk getur ótrúlegustu hluti ef það bara ætlar sér það : - ) " Tækninni treyst Belgísk kona treysti aksturstölvunni í bílnum sínum í vikunni en það fór ekki vel .
Hún ætlaði að keyra 61 kílómetra en gáði ekki að sér og keyrði 2.900 km í gegnum fimm lönd .
Það getur verið erfitt að treysta tækninni í blindni .
Andri Snær Magnason gáði betur að sér og lét Dag B. Eggertsson vita af villu í kerfinu hjá strætó .
" Heyrðu – einhver snillingur er búinn að eyðileggja strætóvefinn – samkvæmt honum fer ég frá Karfavogi – upp í Mjódd – labba þaðan í Kópavog til að vera kominn niður á Lækjargötu ca fjórum dögum síðar .
Minnist ekki á minn einkavagn – leið 14 .
Er einhver í málinu ? " Dagur kom þessu til skila og segir strætó lofa úrbótum .
