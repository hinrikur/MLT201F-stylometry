Leynd hefur verið létt af hálfrar aldar gömlum skjölum sænsku akademíunnar , sem sýna að hún veitti bandaríska rithöfundinum John Steinbeck Nóbelsverðlaunin með hálfum huga árið 1962 .
Steinbeck er í dag talinn einn af jöfrum bandarískra bókmennta en þetta ár var hann tilnefndur til verðlaunanna í áttunda sinn .
Í skjölunum sést að aðrir sem helst komu þá til greina voru bresku höfundarnir Robert Graves og Lawrence Durrell , hin danska Karen Blixen og franska leikskáldið Jean Anouilh .
Einn félaga í akademíunni , Henry Olsson , skrifaði að það væru engir augljósir verðlaunahafar það ár og að nefndarmenn væri í heldur " óskemmtilegri aðstöðu " .
Meðal áhrifamestu verka Steinbecks eru Mýs og menn , Þrúgur reiðinnar og Austan Eden .
