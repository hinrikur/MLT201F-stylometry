Ferðaskrifstofan Nordic Visitor , sem selur ferðamönnum pakkaferðir til sjö landa , mælir mikla fjölgun ferðamanna frá hausti til vors .
Í fyrsta skipti á sl. ári bókaði Nordic Visitor fleiri ferðamenn í ferðir á tímabilunum janúar til maí og september til desember , en yfir sumarið .
Hlutfall þeirra sem komu til Íslands á haust- og vetrartíma var 55% og námu tekjur af þeim ferðamönnum um 45% af veltu Íslandsferða ferðaskrifstofunnar .
200 útgáfur af pakkaferðum Síðustu þrjú ár hefur aukning í janúarmánuði mælst um og yfir 100% milli ára .
Febrúar og desember mánuðir hafa líka vaxið mjög mikið og eru nú orðnir svipaðir í fjölda ferðamanna og maí og september , í rekstri Nordic Visitor .
Fyrirtækið var stofnað árið 2002 og hefur starfsstöðvar á Íslandi og í Svíþjóð .
Það hefur vaxið hratt undanfarin ár og bjart er framundan .
Æ fleiri heimsóknir á vefsetur fyrirtækisins gefa vísbendingar þar um .
Nordic Visitor býður upp á rúmlega 200 útgáfur af pakkaferðum til níu áfangastaða , sem eru ; Ísland , Noregur , Svíþjóð , Grænland , Lappland , Svalbarði , Danmörk , Finnland og Færeyjar .
Félagið hefur veitt þjónustu til viðskiptavini frá áttatíu þjóðlöndum og eru Bandaríkjamenn þar stærsti hópurinn .
– Samtals 45 starfsmenn vinna hjá Nordic Visitor , flestir á aðalskrifstofunni í Reykjavík .
Fyrirtækjaferðir á netinu Árið 2012 voru um tíu þúsund ferðamenn sem keyptu þjónustu af Nordic Visitor .
Stærsti hluti veltu félagsins er vegna Íslandsferða eða um 70% .
Aðrir áfangastaðir félagsins eru líklegir vaxtarbroddar í nánustu framtíð .
" Fyrirtækið var stofnað árið 2002 sem fyrsta einkarekna upplýsingamiðstöð landsins fyrir ferðamenn .
Nordic Visitor hefur frá þeim tíma verið í stöðugum vexti og hefur þróast í það að vera alhliða ferðaskrifstofa í fremstu röð með áherslu á sölu og markaðssetningu á netinu og fjölbreyttar fyrirtækjaferðir .
Við vinnum við að skapa góðar minningar fyrir okkar viðskiptavini , " segir Ásbjörn Jónsson , framkvæmdastjóri Nordic Visitor .
sbs@mbl.is 