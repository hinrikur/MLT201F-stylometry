" Þetta er eitthvað sem mig hefur lengi langað að prófa , þetta er ný áskorun , " segir Ari Eldjárn sem er með nýjan grínþátt í bígerð sem sýndur verður á RÚV í vor .
" Þátturinn verður blanda af uppistandi og ýmsu öðru en uppstand á sviði er auðvitað sjaldnast varanlegt , að minnsta kosti ekki eins langlíft og það sem verður til í sjónvarpi .
Svo það er mjög gaman að búa til eitthvað sem verður áfram til .
Erlendis þekkjast svona þættir vel .
Þetta kallast oftast á vondri íslensku " comedy special " .
Ari segir að þátturinn verði kannski svolítið í stíl við það sem gert var á upphafsárum RÚV ; skemmtiþættir sem voru heimilislegir , með fáum þátttakendum .
Skarphéðinn Guðmundsson dagskrárstjóri RÚV ræðir um starf sitt og segir frá aukinni áherslu á innlenda dagskrárgerð í viðtali við Sunnudagsblað Morgunblaðsins .
46 