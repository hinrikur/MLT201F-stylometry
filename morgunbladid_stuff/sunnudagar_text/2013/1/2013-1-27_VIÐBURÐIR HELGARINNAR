1 Á sunnudag klukkan 14 opnar í Gerðubergi sýningin Þetta vilja börnin sjá .
Þar gefst tækifæri til að skoða það nýjasta og besta í myndskreytingum íslenskra barnabóka og veitt verða árleg verðlaun , kennd við Dimmalimm .
2 Boðið er upp á ókeypis leiðsögn á sunnudag klukkan 14 um sýninguna Ljósmyndun á Íslandi 1970-1990 í Myndasal Þjóðminjasafnsins .
Ívar Brynjólfsson ljósmyndari fræðir gesti um þá heima sem opnast í myndunum .
3 Síðustu sýningar eru um þessa helgi og næstu á Macbeth Shakespeares á stóra sviði Borgarleikhússins .
Sýningin hreyfir við áhorfendum og sýnist sitt hverjum um stefnu leikstjórans , en um afar áhugaverða leikhúsupplifun er að ræða .
Gagnrýnandi Morgunblaðsins segir sýninguna " höfða til vitsmuna ...
" 4 " Svartir sunnudagar " í Bíó Paradís sýna á sunudagskvöld klukkan 20 Morðsögu eftir Reyni Oddsson .
Kvikmyndin var gerð árið 1977 og hefur verið kölluð " vorboði " í ísenskri kvikmyndagerð .
Hún þótti sæta tíðindum og fékk góða aðsókn á sínum tíma .
5 Helgi Þorgils Friðjónsson myndlistarmaður leiðir gesti á sunnudag klukkan 15 um sýningu sína , Tón í öldu , í Gerðarsafni í Kópavogi .
Ætti það að verða forvitnileg heimsókn í ævintýralegan myndheim Helga .
