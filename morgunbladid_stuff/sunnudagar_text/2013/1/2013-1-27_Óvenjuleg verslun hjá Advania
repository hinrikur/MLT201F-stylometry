Opnuð hefur verið ný verslun Advania við Guðrúnartún í Reykjavík .
Flest þekktustu vörumerki veraldar á sviði upplýsingatækni fást hjá Advania og tekur vöruúrval í versluninni mið af því .
Hönnun verslunarinnar endurspeglar litríkt vörumerki Advania á afgerandi hátt , segir í frétt frá fyrirtækinu .
Kemur þar fram að móttökusvæði , fundarstaður og kaffihús séu samtvinnuð sýningarsal og verslun .
Hafi þetta verið snjöll hönnun og hagvæm .
" Verslunin verður nokkurs konar heimili upplýsingatækninnar ; samkomustaður starfsfólks og viðskiptavina .
Hún verður miðpunktur í starfsemi Advania , sem hefur 600 starfsmenn og 10 þúsund viðskiptavini hér á landi .
Við setjum markið hátt , því verslunin er skipulögð til að spanna allar þarfir atvinnulífsins í upplýsingatækni með fyrsta flokks lausnum á sanngjörnu verði , " segir Guðný Lára Árnadóttir , verslunarstjóri hjá Advania .
Þægileg stemning Verslunarrýminu er skipt upp í svæði sem hvert hefur sína upplifun og sérstöðu í litum og efnisvali .
Takmarkið er að skapa þægilega stemningu á líflegum vinnustað fyrir bæði gesti og starfsfólk , segir í tilkynningu .
sbs@mbl.is 