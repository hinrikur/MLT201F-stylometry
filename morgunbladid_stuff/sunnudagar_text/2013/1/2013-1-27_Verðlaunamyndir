Ríflega þúsund myndir frá tæplega þrjú hundruð ljósmyndurum bárust í Jólaljósmyndakeppni mbl.is og Canon sem haldin var á mbl.is og lauk fyrir stuttu , en öllum var heimilt að senda inn jóla- og vetrarlegar myndir .
Að keppninni lokinni fór sérstök dómnefnd yfir innsendar myndir og valdi þrjár bestu myndirnar sem birtar eru hér á síðunni .
Fyrstu verðlaun hlaut mynd Þórunnar Þorsteinsdóttur af störrum að kjást um epli sem heitir einfaldlega " Ég á þetta epli ! " Þórunn hlýtur Canon EOS 600D D-SLR myndavél m / EF-S 18-55mm 3.5-5.6 IS II linsu .
Önnur verðlaun hlaut myndin " [ tímabundin ] " sem Raymond Hoffmann tók við Jökulsárlón .
Hann hreppir Canon Ixus ljósmyndavél .
Í þriðja sæti varð Edit Ómarsdóttir með myndina " Litlu jólin " .
Hún fær að launum Canon PIXMA MG3250 fjölnota prentara .
Edit Ómarsdóttir segir að myndin sé tekin á litlu jólunum hjá dagmömmu barnanna .
" Mér fannst börnin öll svo fín og sæt að ég gat ekki annað en stillt þeim upp og smellt af þeim mynd .
Það var samt hægara sagt en gert að ná góðri mynd af þeim öllum saman , en þessi mynd er eitthvað svo eðlileg og lifandi að þetta er í rauninni besta myndin af þeim .
" Lengst til vinstri er Hekla María dóttir Editar en hin börnin heita Erna Kristín , Stefanía Rakel , Egill Fannar og Marinó .
Í opnunni birtast sigurmyndirnar , en einnig fleiri myndir sem skara þóttu fram úr í keppninni .
Á vefslóðinni www.mbl.is / folk / ljosmyndakeppni / má lesa meira um keppnina og skoða þær myndir sem bárust .
