1 Frönsk kvikmyndahátíð stendur yfir í Háskólabíói nú um helgina en sýndar eru níu áhugaverðar kvikmyndir frá hinum frönskumælandi heimi .
Meðal annars kvikmyndin Amour , sem er tilnefnd til Óskarsins , og Ryð og bein .
2 Ásta Fanney Sigurðardóttir opnar sýninguna " Feigðarfata og / eða ferðabrunnur " í Kunstschlager , Rauðarárstíg 1 , á laugardag klukkan 15 .
Þessi áhugaverði sýningarsalur er rekinn af ungu listafólki .
3 Unnendur myndasagna ættu að fjölmenna í Borgarbókasafn við Tryggvagötu á laugardag klukkan 15 en þá verður sýningin Nordicomics opnuð með verkum átta norrænna myndasöguhöfunda .
Hugleikur Dagsson er fulltrúi Íslands .
Þemu sýningarinnar snúa meðal annars að frábrigðum og fjarlægðum milli fólks og landsvæða .
4 Félagarnir í Hundi í óskilum sýna Sögu þjóðar á Litla sviði Borgarleikhússins , og fara á hundavaði yfir Íslandssöguna í tali og tónum eins og þeim einum er lagið .
Örfá sæti eru laus á laugardagskvöld en síðustu sýnuingar á þessu vinsæla verki félaganna eru nú í mánuðinum .
5 Listheimspekingurinn Jón Proppé ræðir á sunnudag klukkan 15 við gesti á yfirlitssýningu Ragnheiðar Jónsdóttur , Hugleikjum og fingraflakki á Kjarvalsstöðum , um merkan feril listakonunnar .
