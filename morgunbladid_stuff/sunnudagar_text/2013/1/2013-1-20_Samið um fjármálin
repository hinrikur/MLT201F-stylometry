Í vikunni gengu Katrín Jakobsdóttir menntamálaráðherra og Höskuldur Ólafsson , formaður Samtaka fjármálafyrirtækja , frá samkomulagi um aðgerðir til að efla fjármálalæsi í grunn- og framhaldsskólum .
Munu samtökin fjármagna verkefnið , þar á meðal greiða laun verkefnisstjóra og fyrir námsefnisgerð .
Læsi í víðum skilningi Unnið hefur verið að þessu máli í tæp tvö ár , frá því að skipaður var starfshópur til að efla fjármálafræðslu .
Er slíkt gert með hliðsjón af lögum og aðalnámskrá .
Verkefnið hefst með tilraunakennslu í fjórum grunnskólum , það er Melaskóla og Hagaskóla í Reykjavík og í tveimur sveitaskólum í Þingeyjarsýslum , það er Hafralækjarskóla og Litlu-Laugaskóla .
Á framhaldsskólastigi verður efnið kennt við Menntaskólann á Akureyri og Fjölbrautaskólann við Ármúla .
" Bundnar eru miklar vonir við að tilraunakennslan leiði í ljós hvar og hvernig þessari fræðslu verði best fyrir komið í náminu þannig að tryggt sé að allir nemendur fái notið hennar í framtíðinni , " segir í fréttatilkynningu .
Þar segir að í námskrá sé læsi skilgreint í víðum skilningi svo sem að fólk sé læst á fjármál .
Tilgangurinn með kennslu á þessu sviði sé að fræða ungmenni um fjármál og efnahagsmál en gera á því efni verðug skil í skólum framtíðarinnar .
sbs@mbl.is 