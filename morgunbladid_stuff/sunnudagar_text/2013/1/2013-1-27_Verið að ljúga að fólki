Kristján Már Gunnarsson er eini Íslendingurinn sem er titlaður atvinnubloggari í símaskránni .
Hann er með síðuna AuthorityNutrition.com , sem hann opnaði 1. desember en hann skrifar þar um næringu og heilsu .
Áður hafði hann getið sér gott orð fyrir vefinn kriskris.com , sem hann heldur ennþá úti en verður nú á persónulegri nótum .
Áhugi hans á heilsu og næringu kom til vegna hans eigin leitar að betra lífi .
" Ég kom út úr meðferð fyrir sex árum .
Eftir það fékk ég mikinn áhuga á heilsu , fór í ræktina og að lesa mér mikið til á þessu sviði , " segir Kristján en meðferðin var við áfengis- og eiturlyfjafíkn .
" Á tímabili ætlaði ég mér að keppa í vaxtarrækt en það varð ekkert úr því en þá færðist áhugasviðið meira yfir í næringu , " segir Kristján , sem frá þessum tíma hefur legið yfir vísindagreinum og viðað að sér ýmiss konar fróðleik .
" Svo ákvað ég að stofna vefsíðu fyrir tveimur árum .
" Þetta er líka atvinna fyrir hann , titillinn í símaskránni er ekkert grín .
" Svo er ég líka að þessu til að fá tekjur , ég er með auglýsingar á síðunni , " segir Kristján , sem getur lifað á þessu núna .
Hann leggur mikla vinnu í greinarnar sem hann skrifar en þær eru á ensku svo þær ná til mun stærri hóps en ef hann hefði skrifað á íslensku .
" Ég vil hafa háan standard á nýju síðunni , vera duglegur að vitna í vísindagreinar og styðjast við heimildir , " segir Kristján , sem er alls ekki bara að segja sína skoðun eins og er svo algengt á netinu .
" Langflestir eru þannig , koma með fullyrðingar en nota ekkert til að bakka þær upp .
" Til viðbótar birtir hann viðtöl við sérfræðinga og fyrirlestra .
" Ég passa upp á að þetta sé fólk sem veit hvað það er að tala um .
" Ennfremur virðist hafa myndast ákveðið samfélag í kringum Kristján á netinu .
" Ég fæ mjög mikið af kommentum , tölvupósti og Facebook-skilaboðum og reyni að svara öllu .
" Fór í nám í læknisfræði Kristján er læknanemi við Háskóla Íslands .
Hann er búinn með tvö ár og var byrjaður á þriðja ári en ákvað að taka sér ársfrí .
" Það var kominn námsleiði í mig , ég var eitt ár í Háskólanum áður en ég fór í lækninn .
Mér fannst vera kominn tími á smáhvíld .
" Hann segir læknanámið hafa hjálpað sér í því að lesa og túlka vísindagreinar .
" Það er lítið af næringarfræði í læknisfræði en maður lærir mikið um efnaskipti líkamans .
" Hann rifjar upp tímann fyrir meðferðina .
" Ég fór fimm sinnum á einu ári á Vog .
Ég var í þessu í frekar mörg ár .
Ég er 26 ára og er kominn heldur stutt í náminu miðað við það út af þessu .
" Núna er gamli lífsstíllinn orðinn fjarlægur , segir Kristján .
" Fyrstu árin var þetta nálægt og maður var að rifja upp gamla lífið en núna er maður kominn með nýjar minningar og nýtt líf .
" Hverju komstu svo að í heilsuvegferðinni ? " Fyrst var ég frekar auðtrúa , las greinar á netinu og trúði þeim en fór svo að kynna mér vísindagreinarnar sjálfar .
Þá komst ég fljótlega að því að flest af því sem er verið að segja á netinu og milli manna um næringu er ekki rétt .
Opinberu næringarleiðbeiningarnar sem eru í gangi í dag eru ekki byggðar á sterkum vísindalegum grunni .
Það eru margar rannsóknir sem benda til þess að margt af því sem verið er að halda fram sé kolrangt , " segir hann og útskýrir nánar : " Einhvern tímann á 20. öldinni , í kringum 1970-80 var ákveðið að mettuð fita væri aðalorsakavaldurinn að hjartasjúkdómum .
Rannsóknir sem voru framkvæmdar þá sýndu að mettuð fita hafði tengsl við hjartasjúkdóma .
Á síðustu árum og áratugum hafa verið gerðar nýjar og miklu betri rannsóknir sem sýna að það eru engin tengsl þarna á milli .
Síðan hefur líka komið í ljós að upphaflegu rannsóknirnar eru meingallaðar .
" Stríðið á móti mettaðri fitu hefur haft slæm áhrif " Þessi stefna , stríð á móti mettaðri fitu , hefur mótað næringarfræðina .
Þess vegna var ákveðið að mæla með því að fólk minnkaði neyslu á kjöti og eggjum og færi að borða meira af kornmat .
Þessi lágfitu-hákolvetnastefna byrjaði í kringum 1980 , á sama tíma og offitufaraldurinn , " segir hann og sykursýkisfaraldurinn fylgdi á eftir .
" Margir vísindamenn telja að lágfitustefnan sé ekki lækningin heldur orsakavaldurinn .
Ég held að þetta eigi eftir að taka langan tíma að breytast , einhverja áratugi , " segir Kristján sem aðhyllist lágkolvetnamataræði , byggt á því að borða óunninn náttúrulegan mat .
" Ég held að það mataræði myndi henta flestum .
Margar klínískar rannsóknir sýna að það er enginn vafi á því að lágkolvetnamataræði er betra en lágfitumataræði og munurinn er sláandi , " segir Kristján sem hræðist ekki fitu í mataræði sínu .
Hann steikir upp úr smjöri og kókosolíu , notar heldur fituríkar mjólkurvörur og loks ólífuolíu á salatið .
" Ég er búinn að vera á þessu mataræði að mestu síðustu fjögur ár , " segir Kristján , sem finnur mikinn mun á sér eftir breytt mataræði .
" Flestar rannsóknir á lágkolvetnamataræði hafa komið út á síðustu tíu árum og það er búið að rannsaka það mikið .
Fólk er að deyja í milljónatali úr sykursýki og lífsstílstengdum vandamálum sem væri hægt að laga með breyttu mataræði .
Fólk hefur í mörgum tilvikum læknast af sykursýki með lágkolvetnamataræði .
" Kristján er að tala um lífsstílsbreytingu en ekki pilluát og segir að fólk taki oft hratt við sér eftir að það breyti um mataræði .
" Fólk finnur oft mun á sér eftir fyrstu vikuna .
Því líður kannski skringilega fyrstu dagana því líkaminn er að skipta algjörlega um gír , búinn að brenna sykri og kolvetni í áratugi og fer svo allt í einu yfir í að brenna aðallega fitu .
Aðlögunarferlið tekur nokkra daga eða jafnvel vikur .
" Góð ráð fyrir betri heilsu Hann segir lágkolvetnamataræði gott fyrir þá sem vilja léttast .
" Helsti kosturinn við þetta mataræði fyrir fólk sem vill léttast er að maður þarf ekki að telja hitaeiningar og getur borðað eins mikið og maður vill ef kolvetnunum er haldið niðri og bara borðaður alvörumatur .
Ef maður breytir ekki mataræðinu heldur bara skömmtunum og treystir á viljastyrkinn verður maður svangur og þegar maður verður svangur borðar maður og hættir á mataræðinu .
Það eru til einstaklingar sem geta þetta en flestir geta það ekki .
Við erum ekki vélmenni , " segir hann .
Ef maður ætlar að gera eitthvað eitt til að bæta heilsuna þá er það að taka út sykur , ávaxtasafa og þurrkaða ávexti , segir Kristján .
" Það er betra að borða ferska ávexti .
Það er auðveldara að borða tíu rúsínur en tíu vínber .
Fólk þarf líka að lesa innihaldslýsingar .
Margt sem er auglýst sem heilsuvara er troðfullt af sykri .
Það er bara verið að ljúga að fólki , " segir hann .
" Ef fólk hefur áhuga á að léttast er mikilvægast að minnka inntöku á kolvetnaríkum mat , aðallega sykri , hveiti og kornmat .
Minnka þetta verulega eða útrýma þessu alveg .
Í staðinn á það að borða kjöt , fisk , egg , grænmeti , ávexti , hnetur , fræ og kartöflur eru fínar í hófi .
Það er best að halda sig við óunnar matvörur , matvörur sem eru með sem minnstum aukaefnum .
Og það er engin ástæða til að vera hræddur við fituna , líkaminn þarf á fitu að halda .
Svo eru allir sammála um gildi þess að taka lýsi .
" Dæmigerður dagur Dæmigerður dagur hjá manneskju sem borðar samkvæmt lágkolvetnamataræði gæti litið svona út : Morgunmatur : Eggjakaka með blönduðu grænmeti , steikt uppúr smjöri eða kókosolíu .
Hádegismatur : Jógúrt gerð úr mjólk úr kúm sem nærast á grasi með berjum , kókosflögum og valhnetum .
Kvöldmatur : Kjöt og grænmeti .
Kristján segir að fólk eigi endilega að hafa fjölbreytt grænmeti í fæði sínu .
Ef takmarkið sé að vera undir 50 grömmum af kolvetnum á dag sé nóg pláss fyrir grænmeti og einn ávöxt .
Ef fólk er hraust og ekki með það takmark að létta sig má líka bæta inn kartöflum og sætum kartöflum , hrísgrjónum og höfrum .
Borðaðu egg Kristján borðar mikið af eggjum og mælir með neyslu þeirra á síðu sinni AuthorityNutrion.com : " Egg eru meðal hollustu fæðutegunda á jörðinni og rauðan er langnæringarríkasti hlutinn .
Athugaðu að næringin í einu eggi er nóg fyrir eina eggfrumu til að breytast í heilan unga .
Þrátt fyrir hræðsluáróður seinustu áratuga valda egg EKKI hjartasjúkdómum .
Það er vitleysa sem hefur aldrei verið sönnuð .
Að borða egg breytir " slæma " kólesterólinu úr " small , dense LDL " í " large LDL " – sem er skaðlaust .
Einnig eykur neysla á eggjum HDL ( góða ) kólesterólið .
Egg eru líka rík af einstökum andoxunarefnum sem kallast lútein og zeaxanthín sem eru mjög mikilvæg fyrir augun .
Fyrir utan þetta eru egg mjög rík af alls konar öðrum næringarefnum og það eru mjög fáar matartegundir sem jafnast á við egg hvað það varðar .
Einnig eru egg mjög mettandi og valda saðningartilfinningu .
Í rannsókn á 30 of þungum konum kom í ljós að þær sem borðuðu egg í morgunmat borðuðu sjálfkrafa færri hitaeiningar næstu 36 tímana .
" ER AÐ SKRIFA RAFBÓK UM MATARFÍKN Hófið skaðleg skilaboð " Ég er matarfíkill og átti erfitt með að halda mig við ákveðið mataræði og var hætt við ofáti jafnvel oft í viku .
Eftir að ég ákvað að hætta að borða sykur og glúten hef ég náð alveg 100% stjórn á þessu .
Ég veit nákvæmlega hvað fíkn er og matarfíkn er nákvæmlega eins og önnur fíkn .
Þetta er annað efni og líkamlegu og félagslegu afleiðingarnar eru kannski ekki eins miklar en sömu stöðvarnar í heilanum stjórna þessu , " segir Kristján sem er sem stendur að skrifa bók um matarfíkn .
Bókin verður rafbók á ensku og kemur út í næsta mánuði .
" Sykurinn er verstur hvað varðar matarfíknina en svo er það mismunandi hjá fólki hvaða mat það lendir í vandræðum með en hveiti er algengt og líka mikið unnar vörur eins og kartöfluflögur .
Þetta gerist ekki fyrir alla og þeim sem eru ekki með matarfíkn finnst þetta skrýtið , " segir hann og útskýrir nánar : " Það er ekki hægt að segja alkóhólista að drekka í hófi .
Það þurfa auðvitað allir að borða en það þarf enginn að borða sykur .
Þau skilaboð til fólks sem getur ekki borðað sykur í hófi , um að það eigi samt að gera það og nota viljastyrkinn , eru skaðleg skilaboð .
Það eina sem virkar á fíkn er að halda sig algjörlega frá efninu sem maður er háður .
" 