Tenórsöngvarinn Garðar Thor Cortes heldur nýárstónleika í menningarhúsinu Hofi á Akureyri á laugardagskvöld klukkan 20 .
Eru þetta fyrstu einsöngstónleikar hans þar í bænum .
Gestir hans á tónleikunum verða faðir hans , Garðar Cortes , og Valgerður Guðnadóttir söngkona .
Á efnisskránni eru íslensk sönglög og " aðrir gullmolar , " að sögn Garðars Thors .
Tónlistarstjórar á tónleikunum eru þeir Friðrik Karlsson og Óskar Einarsson en þeir útsettu og stjórnuðu upptökum af plötunni Cortes með söngvaranum , en hún seldist afar vel og hlaut tilnefningu til bresku tónlistarverðlaunanna árið 2008 .
