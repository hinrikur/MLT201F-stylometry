Erfið fjárlagadeila er framundan á Bandaríkjaþingi og hún mun verða snörpust þegar kemur að útgjöldum til hermála .
Þau tvöfölduðust á árunum milli 1998 og 2011 og eru komin yfir rúmlega 700 milljarða dollara ( 90 þúsund milljarða króna ) á ári .
Í fréttaskýringu í tímaritinu New Yorker segir að það séu meiri útgjöld að teknu tilliti til verðbólgu en nokkru sinni frá síðari heimsstyrjöld og fullyrt að Bandaríkjamenn verji meira fé til varnamála en aðrar þjóðir heims samanlagt .
Þegar Bandaríkjaþing setti lög til þess að koma böndum á fjárlagahallann var kveðið á um að spara 487 milljarða dollara í hernaðarútgjöldum á næstu tíu árum .
Samkomulagið frá því um áramót kveður á um 55 milljarða dollara niðurskurð til viðbótar á ári .
Enn hefur þó ekkert verið skorið niður og daginn eftir að samkomulagið var gert um áramótin til að sleppa undan hinni svokölluðu " snjóhengju " , sem hefði getað lamað ríkisreksturinn vestra , lýsti Howard P. McKeon , fulltrúadeildarþingmaður og formaður hermálanefndar hennar , yfir að hann harmaði að mistekist hefði að " verja her á stríðstímum frá frekari niðurskurði " .
McKeon hefur verið formaður nefndarinnar frá því að repúblikanar náðu meirihluta í fulltrúadeildinni í janúar 2011 .
Í haust hélt hann vitnaleiðslur um framtíð landvarna og Bandaríkjahers áratug eftir hryðjuverkin 11. september .
Heilaaðgerð með keðjusög Þar líkti Edmund G. Giambastiani aðmíráll , sem var varaformaður bandaríska herráðsins 2005 til 2007 og nú er sestur í helgan stein , yfir því að fyrirhugaður niðurskurður væri eins og " heilaskurðaðgerð með keðjusög " og bætti við að heimurinn væri " hættulegri og óvissari staður nú en hann hefði verið í áratugi " .
Hæst setti demókratinn í nefndinni , Adam Smith , sem setið hefur í nefndinni frá 1997 var sammála um að varnarmál væru í viðkvæmri stöðu vegna niðurskurðar .
Hann lagði fram spurningu : " Hvað ef við hefðum skyndilega enga hermenn í Evrópu , við hefðum enga hermenn í Asíu , við værum einfaldlega eins og flestar aðrar þjóðir í heiminum ? " Í vitnaleiðslum þingsins komu ekki fram miklar efasemdir um þann hugsunarhátt að Bandaríkjamenn væru varðmenn heimsins .
Þó kemur fram í áðurnefndri fréttaskýringu New Yorker að demókratinn John Garamendi hafi lesið kafla úr fyrstu meiriháttar ræðunni , sem Dwight D. Eisenhower flutti eftir að hann varð forseti 1953 .
Þá hafði kalda stríðið staðið í sex ár og Eisenhower hafði áhyggjur af því hvað vopnakapphlaup myndi kosta : " Hver einasta byssa sem er smíðuð , hvert einasta herskip sem hleypt er af stokkunum , hver einasta eldflaug sem skotið er á loft er þegar öllu er á botninn hvolft til vitnis um þjófnað frá þeim sem svelta og fá ekki mat , þeim sem er kalt og fá ekki klæði .
Þessi heimur er undir vopnum .
Þessi heimur undir vopnum eyðir ekki bara peningum , hann eyðir svita verkamanna sinna , snilligáfu vísindamanna sinna , vonum barnanna ...
Þetta er ekki lífstíll í neinni raunverulegri merkingu .
Undir skýi ógnarinnar af stríði hangir mannkyn á krossi úr járni .
" Oft er vitnað til þess að þegar Eisenhower fór úr embætti 1963 sagði hann að stjórnvöld ættu að vara sig á áhrifum hers og iðnaðar .
Leon Panetta hefur varist niðurskurðarhugmyndum í tíð sinni sem varnarmálaráðherra .
Nú hyggst Barack Obama gera Chuck Hagel að varnarmálaráðherra .
Hagel vill skera niður Repúblikanar hafa veist að Hagel fyrir skort á hörku í garð Írana og gagnrýni hans á hagsmunabaráttu gyðinga í Bandaríkjunum .
Minna hefur borið á umræðum um að hann hefur í málflutningi sínum verið stuðningsmaður niðurskurðar .
Hann vill reyndar ekki fara hugsunarlaust í sjálfkrafa niðurskurð , en segir varnarmálaráðuneytið " útblásið " , hafa fengið " allt sem það vill í tíu ár eða meira " og þurfa á niðurskurði að halda .
Hagel er repúblikani , en repúblikanar gætu þó notað meirihluta sinn í fulltrúadeildinni til að koma í veg fyrir að hann verði varnarmálaráðherra .
Verði hann skipaður er hann hins vegar í betri stöðu en stjórnmálamenn , sem aldrei hafa verið í hernum , til að fá sitt fram því að hann barðist í Víetnam og fékk tvær orður , purpurahjörtu , fyrir framgöngu sína .
Útgjöld aukast Útgjöld til hermála fara vaxandi víðast hvar í heiminum þrátt fyrir samdrátt og kreppu .
Þetta er niðurstaða Marinu Malenic í tímaritinu Jane ' s Defence Industry .
Hún spáir því að þessi aukning muni halda áfram á þessu ári þrátt fyrir að útgjöldin muni dragast lítillega saman í Evrópu eða um 1,6% , einkum vegna niðurskurðar Breta á fjárlögum .
Malenic telur að fyrir utan Bandaríkin muni útgjöld í heiminum til hermála aukast um 1,9% og munar þar mest um aukninguna í Kína , 7,3% , og í Rússlandi , 3,9% .
Kemur fram að útgjöldin dreifist nú meira um heiminn en áður .
Alþjóðamál Karl Blöndal kbl@mbl.is Ég held að mjög langt sé síðan herinn skoðaði sjálfan sig og hugmyndafræði sína gagnrýnum augum .
Chuck Hagel , varnarmálaráðherraefni Baracks Obama .
