" Samskiptamáti nútímans byggist á tækni og örari breytingum en nokkru sinni áður .
Framundan eru engu minni breytingar og ör þróun á möguleikum samskiptatækninnar .
Því þurfa skólar að fylgja eftir , " sagði Jón B. Stefánsson , skólameistari Tækniskólans – skóla atvinnulífsins , við útskriftarathöfn skólans á dögunum .
Tengja orð og hugsun Alls 140 nemendur af tíu námsbrautum brautskráðust frá Tækniskólanum við haustannarlok .
Á þeirri önn voru í reglulegu námi við skólann alls 1.881 manns .
Að meðtöldum dreifnámsnemendum voru nemendur tæplega 2.500 .
Alls fengu 16 nemendur viðurkenningu frá ýmsum fyrirtækjum og stofnunum í atvinnulífinu fyrir fagmennsku og góðan námsárangur .
Bestum árangri á haustönn náði Njáll Hilmar Hilmarsson rafeindavirki .
" Fræðslan er í nútímanum mikilvæg .
Ekki má gera lítið úr tilgangi hennar og mikilvægi .
Við þurfum fræðslu til að tengja orð og hugsun við athafnir .
Tengja það sem við gerum í skólanum við skilning okkar og verklag , " sagði Jón B. Stefánsson , sem með Baldri Gíslasyni hefur stýrt skólanum frá því hann var settur á laggirnar fyrir fimm árum .
" Fyrir okkur skiptir öllu – að vera opin fyrir nýjungum og taka þátt í þeim hræringum sem eru í umhverfinu .
Við megum samt ekki tapa okkur í tækninni .
Láta öra þróun stýra okkur í stað þess að stýra notkun okkar á henni , " sagði Jón B. Stefánsson og lagði áherslu á að nemendur létu tæknina aldrei yfirtaka sig .
Akademína í janúar Útskrift Tækniskólans er tvískipt .
Annars vegar voru brautskráðir nemar í almennu dagskólanámi 20. desember og hins vegar verða hinn 11. janúar brautskráðir þeir sem numið hafa við tækniakademíu skólans ; sem er ígildi náms á háskólastigi .
Þar er meðal annars meistaraskólinn – en þangað sækja menntun þeir sem vilja öðlast meistararéttindi í sinni iðn .
sbs@mbl.is 