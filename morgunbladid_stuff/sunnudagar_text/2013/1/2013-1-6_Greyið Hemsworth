Nú stefnir allt í að ástralski kvikmyndaleikarinn Chris Hemsworth taki völdin í kvikmyndinni Fifty Shades of Grey sem gerð er eftir samnefndri bók .
Hemsworth er 29 ára og best þekktur fyrir hlutverk sitt sem Þór í kvikmyndinni Þór .
Hann er að minnsta kosti í uppáhaldi hjá aðdáendum erótísku skáldsögunnar hvað varðar hlutverk Christians Greys og hefur þar betur gegn Robert Pattinson , Channing Tatum , Ryan Gosling og Alexander Skarsgård .
Hann náði athygli framleiðendanna eftir frammistöðu sína í væntanlegri mynd sem ber nafnið Rush en þar leikur hann Formúlu-eitt-kappann James Hunt .
Í myndinni eru margar æsilegar nektarsenur og þykir Hemsworth hafa staðið sig sérlega vel .
Hemsworth kom til Íslands í október til að taka upp atriði í framhaldsmynd um þrumuguðinn .
Myndin heitir Thor : The Dark World og verður frumsýnd í nóvember á þessu ári .
