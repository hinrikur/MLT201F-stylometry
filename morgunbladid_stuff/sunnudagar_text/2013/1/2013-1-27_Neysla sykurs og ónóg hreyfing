Íslendingar eru feitastir Norðurlandaþjóða að því er fram kemur í nýlegri skýrslu sem unnin var á vegum norrænu ráðherranefndarinnar og inniheldur fyrstu niðurstöður úr gagnaöflun um mataræði , hreyfingu og holdafar barna og fullorðinna á Norðurlöndunum .
Við samanburð mátti sjá að ekkert bendir til þess að fituneysla sé meiri hér á landi en á hinum Norðurlöndunum , né heldur að við neytum meira af mettaðri fitu eða transfitu .
Íslendingar borða svipað magn af grænmeti og kornmeti og aðrar Norðurlandaþjóðir .
Þó er neyslan minni en mælst er til .
Íslendingar neyta mest sykurs allra Norðurlandaþjóða en mest af fiski .
14% Íslendinga stunda enga hreyfingu en það er hæsta hlutfall allra þjóða .
Á vefnum mataraedi.is sem er í umsjá hjartalæknisins Axels F. Sigurðssonar segir að ekki sé hægt að útskýra með einhlítum hætti hvers vegna Íslendingar eru feitari .
Hann segir hugsanlegt að Íslendingar innbyrði hreinlega meira magn hitaeininga en aðrar Norðurlandaþjóðir .
Þá er einnig ljóst að sykurneysla barna og fullorðinna hér á landi er vandamál og vafalítið einn af þeim þáttum sem skýra vaxandi tíðni offitu .
