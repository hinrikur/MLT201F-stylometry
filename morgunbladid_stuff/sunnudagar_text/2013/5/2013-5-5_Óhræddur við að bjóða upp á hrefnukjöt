Þegar Guðmundur Ingi Hauksson fékk erlendan gest í heimsókn á dögunum notaði hann tækifærið og kynnti þá fyrir alíslensku hráefni .
" Ég ákvað að bjóða honum upp á hrefnu-sashimi með söxuðum hvítlauk , engifer , smá chili og wasabi og hafa í forrétt .
Til að kynna honum almennilega kjötið grillaði ég einnig úrvalshrefnusteik í aðalrétt sem er ekkert síðra en nautakjötið okkar .
Mér finnst að við Íslendingar eigum fylgja okkar eigin sannfæringu og hafa trú á okkur sjálfum eins og við gerðum eftir hrunið þegar ríkisstjórnin bugaðist við að aðrar þjóðir reyndu að pressa upp á okkur skuldbindingum sem við áttum aldrei að taka .
Þá stóð þjóðin ein í lappirnar og kom í veg fyrir stórslys .
Það sama á við um hvalinn okkar sem hefur verið umdeildur á alþjóðavísu .
Ef við þorum ekki að bjóða erlendum gestum okkar upp á úrvalshvalkjöt , hvers vegna ættu þá aðrir að gera það ? Við eigum að vera stolt af því að nýta auðlindir okkar með hófsömum hætti og vera ófeimin við að bjóða útlendingum upp á úrvalshrefnukjöt eða annað hvalkjöt .
" Kjötið sé ekki of lengi í sambandi við súrefni Guðmundur segir auðvelt að meðhöndla hrefnukjötið en þó þurfi að gæta að því að kjötið sé ekki lengi í óheftu sambandi við súrefni .
" Þá er hætta á að smá lýsisbragð komi af því og það viljum við ekki .
Annars er ég ekki duglegur að elda dagsdaglega , eiginkonan sér alveg um það en á hátíðarstundum í eldhúsinu stend ég alveg löðursveittur , sérstaklega við kjötið en ég verð að viðurkenna að ég er ekki laginn við grænmetið , " segir Guðmundur Ingi og hlær .
HREFNUSASHIMI U.þ.b. 400 g hrefnukjöt Marinering 2-3 hvítlauksrif 2-3 tsk .
engifer 2 tsk .
chili Smávegis wasabi bætt í kikkoman-sojasósu .
Kjötið saxað í u.þ.b. 2 x 2 cm bita og látið liggja í leginum í 1-2 klst. Borið fram hrátt með engifer og wasabi .
