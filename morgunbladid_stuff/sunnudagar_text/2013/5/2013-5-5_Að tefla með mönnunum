Hinn 10 ára gamli Vignir Vatnar Stefánsson gerði góða ferð á heimsmeistaramót áhugamanna sem fram fór í borginni Ilasi í Rúmeníu undir lok aprílmánaðar .
Af 204 keppendum , sem samkvæmt reglum voru undir 2000 elo-stigum , var hann fyrirfram skráður í 132. sæti .
Hann hlaut 6 vinninga af níu mögulegum , og hækkaði um 61 stig fyrir frammistöðuna .
Afreksmenn í skákinni eru alltaf að yngjast og ekki verður betur séð en að Íslendingar standi vel að vígi hvað varðar efnivið meðal pilta og stúlkna .
Varðandi skákstyrk sýnist mér Vignir Vatnar vera á svipuðu róli nú og Hjörvar Steinn Grétarsson var fyrir 10 árum , leiktæknin er góð , hæfileikarnir til staðar og spennandi tímar framundan , seinna á árinu fara fram Evrópu- og heimsmeistaramót ungmenna .
Hættur " skákþorpsins " eru hinsvegar þær að hlaða of miklum væntingum á ungar sálir .
Stig Vignis eftir mótið í Rúmeníu eru upp á 1739 elo , en þau segja samt ekki neitt og marktækara tel ég að miða við þann árangur sem hann náði og var reiknaður upp á 2032 elo-stig .
Þarna er kannski kominn vandi elo-stiganna í hnotskurn , þau eru ekki alltaf nægilega marktæk hvað varðar unga og upprennandi skákmenn .
Sennilega er stutt í að Vignir Vatnar nái að sigra mun stigahærri skákmenn en þá sem tóku þátt í mótinu í Rúmeníu .
Þegar júgóslavneski stórmeistarinn Lubomir Ljubojevic var upp á sitt besta á árunum í kringum 1975 , og menn göptu hreinlega yfir tilþrifum hans í skák sem hann tefldi við Svíann Ulf Andersson á stórmótinu í Wijk aan Zee , komst einn ágætur maður svo að orði að Ljubo " tefldi með mönnunum " .
Lítið um allskyns pot , " raðtækni " eða geirneglingar sem einkenndu hinn nýbakaða heimsmeistara , Anatolí Karpov .
Ungir skákmenn á uppleið tefla oft " með mönnunum " , sbr. eftirfarandi sigurskák Vignis Vatnars sem tefld var í 8. umferð .
Andstæðingurinn var nálega 300 stigum hærri en okkar maður : HM áhugamanna 2013 : Mihail-Codmin Neahu ( Rúmeníu ) – Vignir Vatnar Stefánsson Drottningarindversk vörn 1. c4 Rf6 2. g3 e6 3 .
Bg2 d5 4 .
Rf3 Bd6 5. b3 Rbd7 6 .
Bb2 O-O 7 .
O-O b6 8. cxd5 exd5 9 .
Rh4 c6 10. d3 He8 11. e4 ? Að opna taflið án þess að hafa lokið liðsskipan kann ekki góðri lukku að stýra , 11 .
Rd2 var betra .
11 .
...
Ba6 ! Vignir ræðst strax að helsta veikleikanum í stöðu hvíts , d3-reitnum .
12 .
He1 Bb4 13 .
He3 Hvítur á úr vöndu að ráða en hér var betra að leika 13 .
Bc3 t.d. 13 .
...
Bxc3 14 .
Rxc3 Rc5 15. exd5 og hvítur getur barist fyrir tafljöfnun .
13 .
...
dxe4 14. dxe4 Re5 15 .
Rc3 Rfg4 ! Vignir gefur engin grið .
Skyndilega morar allt í veikleikum í stöðu hvíts .
16 .
He1 Dxd1 Gott var einnig 16 .
...
Bc5 og hvítur fær ekki varið f2-peðið með góðu móti .
17 .
Hexd1 Rd3 18 .
Bf1 Rxb2 19 .
Bxa6 Rxd1 19 .
...
Bxc3 var nákvæmara en þetta dugar líka .
20 .
Rxd1 Had8 21. f3 Re5 22 .
Be2 Hd2 23 .
Kf1 Hed8 24 .
Rf5 g6 25 .
Rfe3 Kg 7 Hann þarf ekkert að flýta sér .
Úrvinnslan í þessu endatafli er ágæt .
26. f4 Red7 27 .
Rc4 Hd4 28 .
Rf2 b5 29 .
Re3 Bc3 30 .
Hb1 b4 31 .
Red1 Rf6 32 .
Rxc3 bxc3 33 .
Hc1 Rxe4 34 .
Rxe4 Hxe4 35 .
Hxc3 Hd2 36 .
Bf3 He6 37. a4 Hb2 38. h4 h5 39. f5 Hf6 40. fxg6 fxg6 41 .
Ke1 c5 42 .
Kd1 Hf5 43 .
He3 Kf6 44 .
Be2 Hd5 + 45 .
Ke1 He5 46 .
Hf3 + Ke6 47 .
Hf2 Hxb3 - og hvítur gafst upp .
Helgi Ólafsson helol@simnet.is 