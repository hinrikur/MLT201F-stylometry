Íslenskt neftóbak hefur lítið verið rannsakað en neysla þess hefur snaraukist síðustu ár .
Talið er að um 80% notenda neftóbaks noti það sem munntóbak .
Neysla neftóbaks jókst verulega með reykingabanninu 2007 og segir sérfræðingur að nú sé komin kynslóð tóbaksnotenda sem aldrei hafi reykt .
Benedikt Bóas benedikt@mbl.is Íslenska neftóbakið er hrátóbak , pottaska , ammóníak og salt .
Allt hráefnið kemur frá Svíþjóð , frá Swedish Match sem framleiðir sænska snusið , " segir Jóhanna Kristjánsdóttir M.Sc. , verkefnisstjóri Ráðgjafar í reykbindindi og einn helsti sérfræðingur landsins um íslenska neftóbakið .
Jóhanna hefur ferðast víða um land til að halda fyrirlestra fyrir þá sem vilja fræðast um skaðsemi tóbaksins .
Íslenska neftóbakið er mun grófara en það sænska .
Það er gert eftir uppskrift frá 1943 og er séríslensk uppfinning .
Það var fundið upp á stríðsárunum þegar þurrð varð á gamla skandinavíska tóbakinu sem hingað hafði verið flutt á fyrri öldum .
Íslenskur lyfjafræðingur , Trausti Ólafsson , greip vöndul af amerískum tóbaksblöðum , sem hann skar og kryddaði með alveg sérstöku móti , svo úr varð þessi fíni " metall " sem mulinn er niður í neftóbak .
Nú er hinsvegar hegðunarmynstrið að breytast og færri taka í nefið .
Tölur benda til að 80% af seldu íslensku neftóbaki endi í gómi ungra manna .
Gamlir menn með vasaklúta eru á undanhaldi .
Tók í vörina í vítakeppni Gríðarlegur fjöldi Svía tekur í vörina og til eru snusbakkar á veitingastöðum þar í landi í stað öskubakkanna .
Einn frægasti fótboltamaður Svía , Henke Larson , notaði tóbakið allan sinn feril og fræg er sagan af honum fyrir vítaspyrnukeppni Svía og Rúmena á HM í Bandaríkjunum árið 1994 .
" Í þá daga notuðu leikmenn mjög margir snus .
Ég fékk mér snus fyrir vítakeppnina til að róa taugarnar , " sagði Henke í samtali við sænskan útvarpsþátt .
Íslenskir íþróttamenn eru dyggir aðdáendur tóbaksins þó það sé á undanhaldi .
Þannig gerði Snæfell samning við leikmenn tímabilið 2009-2010 um að vera tóbakslaust lið .
Og viti menn , liðið hampaði Íslandsmeistaratitlinum .
Sænska munntóbakið er unnið meira en hið íslenska og er blautara viðkomu .
Svíar hafa þróað sína vöru í fjöldamörg ár og til eru fjölmargar rannsóknir um skaðsemi eða skaðleysi þeirra vöru eftir því við hvern er talað .
Hér á Íslandi er ekki til ein rannsókn um íslenska neftóbakið .
" Neftóbakið er vara sem hefur verið mjög litið rannsökuð en sænska snusið hefur verið rannsakað mjög mikið .
Þannig er ekki hægt að fullyrða hvað er mikið nikótín í íslenska neftóbakinu , " segir Jóhanna .
Viðar Jensson hjá Landlæknisembættinu bendir einnig á að allir viti um skaðsemi reykinga enda sé hún skjalfest og nánast þinglýst með rannsóknum .
Þessar rannsóknir séu hins vegar ekki til um íslenska neftóbakið .
" Við höfum ekki nógu góðar rannsóknir þegar kemur að þessu tóbaki .
Því miður .
Það er ekki sannað að munntóbak leiði til reykinga en það er heldur ekki sannað að það sé auðveldara að hætta að reykja með því að nota munntóbak .
" Viðar gat ekki gefið upp nákvæma tölu á nikótíninnihaldi neftóbaksins íslenska enda hefur varan lítið sem ekkert verið rannsökuð .
Karl Erik Lund hefur rannsakað hegðun tóbaksneytenda í yfir 20 ár og hefur hann nýverið lokið viðamikilli rannsókn um skaðsemi reyktóbaks og reyklauss tóbaks .
Í samtali við Aftenposten sagði hann að reyklaust tóbak væri 90 prósent minna skaðlegt en reyktóbak .
" Ef við fengjum dagreykingamennina til að skipta yfir í munntóbak , myndi það bjarga lífi þeirra .
Reykingar eru lífshættulegar , " segir Lund við Aftenposten .
Fyrstir til að banna Munntóbak var bannað með lögum árið 1997 og urðu Íslendingar fyrstir til að banna munntóbak .
Íslenska neftóbakið var leyft áfram vegna þess að það var tekið í nef en þegar reglurnar voru samþykktar þá túlkuðu Íslendingar lögin þannig að þetta væri hefðbundið tóbak sem íslenska neftóbakið flokkaðist undir .
" Þetta er hugsað sem neftóbak og var leyft fyrir gömlu kallana .
Þá var enginn að spá í að þetta yrði einhver tíska .
Íslendingar skrifuðu undir samning við alþjóðlegu heilbrigðismálastofnunina um að ef neysluformið myndi breytast þá yrði að banna vöruna .
Núna er neysluformið búið að breytast og við sjáum það að frá árinu 2007 þegar reykingabannið var sett á , þá er ungt fólk farið að troða þessu í kjaftinn á sér .
Það er að koma kynslóð af fólki sem aldrei hefur prófað að reykja .
Er bara í reyklausa tóbakinu .
" Viðar segir að þetta sé þó ekki svona einfalt .
Ekki sé verið að fara að banna tóbakið þó 80% af seldu neftóbaki fari undir vör á ungum karlmönnum .
" Lögin voru sett til að bregðast við tilskipun frá Evrópusambandinu .
Þar var talað um " traditional tobacco " eða hefðbundið tóbak .
Menn túlkuðu þau þannig að það gilti um íslenska neftóbakið .
" Með í vörinni í 20 klukkutíma Í Svíþjóð var gerð rannsókn þar sem kannað var hvað menn væru með í vörinni lengi .
Þar kom í ljós að meðaltali eru notendur , sem flestir eru karlmenn , með í vörinni 13-15 tíma á dag .
Sem er meðaltal .
Þá eru öfgadæmin eftir .
Sunnudagsblað Morgunblaðsins ræddi við einn stórnotanda íslenska neftóbaksins .
Sá sagði að hann svæfi með í vörinni , hann tannburstaði sig , fengi sér í vör eftir morgunmat og væri með fram að hádegismat .
Þá fengi hann sér nánast um leið og hann væri búinn að borða og væri með að síðdegiskaffinu .
Einu skiptin sem hann losaði úr vörinni væri þegar hann fengi sér að borða .
Þó hefði það gerst að hann hefði borðað með neftóbakið undir vörinni ef hann væri að drífa sig .
Heilt yfir væri hann með í vörinni í kringum 20 klukkustundir á dag .
Mikið magn er af nikótíni í íslenska neftóbakinu , þó er ekki vitað hver talan er nákvæmlega .
Nikótín þrengir æðarnar , það verður minna súrefnisflæði , meiri meiðslahætta , og fólk er lengur að ná sér af meiðslum .
Þetta vita þjálfarar í afreksíþróttum núna .
Þjálfarar og íþróttafélög eru að taka á þessu í dag og segir Jóhanna að það sé ekki lengur töff að vera með í vörinni .
Viðhorfið sé að breytast smátt og smátt .
" Snæfell var fyrsta liðið sem gerði samning við sína leikmenn um að vera tóbakslausir í körfunni 2010 .
Liðið varð Íslandsmeistari .
Strax um haustið skrifuðu leikmenn undir samning um að vera tóbakslausir um áramót – ef ekki yrði þeim hent úr liðinu .
Fleiri félög tóku þetta upp í framhaldinu .
" Erfitt að hætta að taka í vörina Tollgæslan gerði 66 kíló af sænsku munntóbaki upptæk í fyrra .
Gjarnan er talað um að hægt sé að ganga útfrá því að 10-15% af magni sem sé í umferð sé gert upptækt í tollinum .
Þannig má áætla að náist má áætla að um 600 kíló af sænsku munntóbaki séu notuð hér á landi árlega , sem þó er eflaust vanáætlað .
Jóhanna telur að auðvelt sé fyrir ungt fólk að útvega sér munntóbak þrátt fyrir bann .
Hún segir einnig að fólk verði mun háðara því að taka í vörina en að reykja .
Það sé hennar reynsla .
" Það eru margir duglegir að tala um að lungun skemmist ekki af því að taka í vörina .
Tala hins vegar ekkert um að munnholið og tennur skemmist .
Krabbameinsrannsóknamiðstöðin í Heidelberg benti til dæmis á það að krabbamein í vélinda og brisi væri algengara hjá þeim sem nota snus en reykja .
Sykursýki líka .
Það er fjórum sinnum meira nikótín í þessu hefðbundna snusi en í einni sígarettu .
Ég er mest að vinna í tóbaksmeðferðinni og við segjum að það sé auðvelt að hætta að reykja miðað við þetta .
Fíknin er svo miklu meiri , " segir Jóhanna að lokum .
Heildarsala neftóbaks ( tonn ) N Sala neftóbaks tvöfaldast frá 2006 Sala á íslensku neftóbaki hefur aukist jafnt og þétt síðastliðinn áratug , alls um 164% milli áranna 2002 og 2012 .
Salan jókst hratt eftir 2007 þegar innflutningur á sænsku munntóbaki , snusi , var bannaður hingað til lands .
Margir tóku þá á það ráð að nota innlenda tóbakið þar sem ekki mátti flytja hið sænska til landsins .
Á síðasta ári dróst sala á neftóbaki saman í fyrsta sinn frá árinu 2002 , fór úr 30,2 tonnum á árinu 2011 í 28,8 tonn árið 2012 .
Leiðrétting 6. maí - Efnaverkfræðingur , ekki lyfjafræðingur Í umfjöllun um neftóbak í sunnudagsblaði Morgunblaðsins var Trausti Ólafsson sagður hafa verið lyfjafræðingur .
Hið rétta er að hann var efnaverkfræðingur .
Beðist er velvirðingar á mistökunum .
