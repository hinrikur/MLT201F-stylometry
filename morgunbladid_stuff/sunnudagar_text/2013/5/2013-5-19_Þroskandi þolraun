Þorkell Jónsson hóf dansnám fimm ára þegar vinkona hans af leikskóla bað hann að koma á æfingu .
Hún hætti fljótlega en hann er enn að , 19 ára , og reyndar rétt að byrja að eigin sögn .
Höskuldur er fjórum árum yngri en byrjaði jafngamall ; fetaði í dansspor bróður síns og hefur dansað við Margréti Hörn Jóhannsdóttur í rúman áratug .
Þorkell hefur dansað með ýmsum stúlkum en ár er liðið síðan þau Denise Margrét Yaghi hófu að dansa saman .
Dans var kenndur á leikskóla bræðranna og æfingar hófu þeir í Dansskóla Sigurðar Hákonarsonar , sem í dag er í raun Dansíþróttafélag Kópavogs .
" Ég prófaði fótbolta og handbolta þegar ég var yngri en fann mig ekki í því umhverfi ; hundrað strákar hlupu út um allt og þar var enginn agi .
Í dansinum er agi hins vegar nauðsynlegur og það er mjög þroskandi að strákar og stelpur kynnist og vinni saman , " segir Þorkell .
Samkvæmisdansinn sameinar listformið og íþróttakeppni ; Þorkell segist frekar líta á dansinn sem list , " en keppnismaður þarf að vera í mjög góðri líkamlegri æfingu auk þess að æfa tæknihliðina vel , " segir Þorkell .
Hann ver því miklum tíma bæði í líkamrækt og dansstúdíó .
" Við erum bæði í hóptímum og einkatímum hjá Adam Reeve og Karen Björk Björgvinsdóttur .
Þau urðu heimsmeistarar fyrir Íslands hönd í 10 dönskum árið 2003 .
Það var rosaleg lyftistöng fyrir íslenskan dans þegar þau fluttu heim á sínum tíma .
" Adam og Karen hafa hafa verið helstu kennarar dansparanna tveggja síðan þau hófu keppni .
MIKIÐ UM AÐ VERA Bikarbræður Bræðurnir urðu báðir bikarmeistarar í vor ásamt Margréti Hörn og Denise Margréti .
Þau Þorkell í fullorðinsflokki en Höskuldur og Margrét í unglingaflokki .
Nóg er að gera ; Þorkell og Denise unnu sér rétt til að taka þátt í heimsbikarmóti og Evrópubikarmóti í ballroom-dönsum í Austurríki og Úkraínu síðar í ár en á vordögum kepptu þau fyrir Íslands hönd á Evrópumótinu í ballroom-dönsum , sem fram fór í Árósum í Danmörku .
Það segir Höskuldur hafa verið gríðargóða reynslu , en pörin voru flest mun eldri en þau .
Vert er að geta þess að Höskuldur Þór og Margrét Hörn unnu fern silfurverðlaun á einni sterkustu keppni sem haldin er fyrir börn og unglinga í heiminum , í Blackpool 2010 .
Þau kepptu á heimsmeistaramótinu í suðuramerískum dönsum á Ítalíu í febrúar og keppa á heimsmeistaramótinu í ballroom og 10 dönsum í Moskvu og Riga í haust .
