Eurovisionfarinn Eyþór Ingi Gunnlaugsson skellti inn mynd af sér skælbrosandi nokkrum andartökum eftir að kynnir kvöldsins tilkynnti að Ísland hefði komist í úrslit Eurovision .
Með myndinni fylgdi textinn : " Takk öll fyrir stuðninginn .
Það er ómetanlegt .
Áfram Dalvík , " en skemmst er frá því að segja að rúmlega 4.730 manns höfðu lækað myndina þegar blað þetta fór í prentun , ígildi 1,5% íslensku þjóðarinnar og rúmlega tvöfaldur íbúafjöldi Dalvíkur .
Góða máltíð þarf hvorki að vera flókið né tímafrekt að útbúa og komst sjónvarpskonan og bókmenntafræðineminn Brynja Þorgeirsdóttir einmitt að þeirri niðurstöðu í vikunni ef marka má orð hennar á Facebook : " Ég held svei mér þá að ristað brauð með osti sé besti matur af öllu , svona heilt yfir séð .
Gott þegar maður er tveggja ára – gott þegar maður er 38 ára .
Alltaf gott .
Klassísk fæða .
" " Það hryggir mig mjög mikið , en ég þarf því miður að finna nýtt heimili fyrir hann Þorvald minn [ ...
] Hann er fjögurra og hálfs árs enskur bulldog , rosa hress og kátur , pínu frekur en skemmtilegur karakter .
Ég vil ekki fá neinn pening fyrir hann , vil bara að hann fari á gott heimili , " skrifaði söngvarinn Valdimar Guðmundsson í upphafi vikunnar og ef marka má slæleg viðbrögð vantar hundinn enn nýtt heimili .
Systurnar Þóra Tómasdóttir , ritstjóri Nýs lífs , og Kristín Tómasdóttir rithöfundur eru kappsamar og virðist systrarígurinn nýtast þeirri fyrrnefndu þegar kemur að hreyfingu .
" Ég hreyfi mig ekki ánægjunnar vegna né til að lifa heilbrigðu lífi .
Það eru eingöngu martraðarkenndar hugsanir um að Kristín Tómasdóttir hlaupi hraðar en ég sem draga mig út að hlaupa , " skrifaði Þóra á Facebook og ögraði Kristínu með því að " tagga " hana í stöðuuppfærsluna .
