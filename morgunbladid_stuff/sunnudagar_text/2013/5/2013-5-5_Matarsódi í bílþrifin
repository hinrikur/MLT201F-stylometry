Matarsódi er ódýrt og umhverfisvænt hreinsiefni sem kemur í góðar þarfir þegar taka á bílinn í gegn eins og hægt er að sjá á vefnum matarkarfan.is Stráðu matarsóda í rakan klút og þurrkaðu af speglum , númeraplötum , rúðum og þurrkublöðum .
Skolaðu með vatni og þurrkaðu með þurrum klút .
Ef sullast í teppið má nudda matarsóda á blettinn og ryksuga svo þegar allt er orðið þurrt .
Sódinn dregur í sig hverskonar fnyk .
Mottur bílsins má hreinsa með matarsódalausn ( 4 msk út í 1 lítra af vatni ) .
Ef motturnar eru sérstaklega skítugar má gera blönduna sterkari og jafnvel nudda sódanum beint á bletti .
Skola svo og þurrka .
