Liverpool-klúbburinn á Íslandi datt heldur betur í lukkupottinn þegar Liverpool FC dró út nafn félagsins til að vera þátttakandi í sérstöku stuðningsmannamóti klúbbsins sem haldið er á Anfield-vellinum í vikunni .
" Liverpool gaf 400 stuðningsmannaklúbbum möguleika á að senda inn umsókn .
Það voru 36 klúbbar sem komust að , " segir Bragi Brynjarsson , varaformaður Liverpool-klúbbsins á Íslandi .
Mótið er þannig að fimm leikmenn eru á vellinum í einu en átta í liði .
Stjórn íslenska klúbbsins mun fara utan á sunnudag og taka þátt fyrir hönd klúbbfélaga .
Alls munu þeir félagar spila fjóra til fimm leiki á sjálfum Anfield , heimavelli Liverpool , einhverjum frægasta velli sögunnar .
Þar er kyrjað You ´ ll never walk alone eins og frægt er fyrir hvern einasta leik svo heimsbyggðin horfir á .
Á mánudag munu þeir fá að kíkja á Melwood-æfingasvæðið sem er verið að enduropna eftir breytingar .
" Þetta er svolítið spennandi .
Við tókum The Secret-aðferðina á þetta .
Töluðum aldrei um ef við yrðum dregnir út , sögðum alltaf þegar við verðum dregnir út , " segir Bragi .
Ekki leiðinlegt að labba inn á Anfield á takkaskóm " Það hefur verið hnútur í maganum alveg frá því að við fengum tilkynninguna , " segir Bragi en stuðningsmannafélög Liverpool víðsvegar að úr heiminum sóttu um þátttöku .
" Við byrjum á Melwood og svo er mótið á þriðjudag .
Það verður ekki leiðinlegt að labba inn á Anfield á takkskóm .
Maður segir ekki nei við því .
" Alls mega átta leikmenn spila í einu en í stjórn Liverpool-klúbbsins íslenska eru níu menn .
Það verður því einn að vera uppi í stúku .
" Það er einn sem reif vöðva í kálfanum fyrir hálfum mánuði .
Hann er búinn að vera í sprautum og öðru hjá sjúkraþjálfara til að ná sér góðum .
Þetta er eitthvað sem menn vilja ekki missa af , " segir Bragi .
Því má gera ráð fyrir að hart verði barist um sætin átta .
