Stofnun Wilhelms Beckmann myndlistarmanns ( 1909-1965 ) hefur verið komið á fót af hálfu Kópavogsbæjar og afkomenda listamannsins .
Hlutverk hennar er að varðveita sögu , listsköpun og listaverk hans og kynna þau og sýna .
Stofnsamningur var undirritaður af þeim Karen E. Halldórsdóttur , formanni lista- og menningarráðs Kópavogsbæjar og Hrefnu og Einari Beckmann , börnum Wilhelms .
Wilhelm Beckmann var fjölhæfur og vel menntaður listamaður , fæddur í Þýskalandi .
Hann skar út í tré , hjó í stein , málaði myndir og gerði skartgripi .
Hann var fyrsti bæjarlistamaður Kópavogs .
