Vigdís Finnbogadóttir afhendir endurgerð handritsins Margrétar sögu og opnar sýningu því tengda á Skriðuklaustri í dag , laugardag , klukkan 14 .
Sýningin er liður í verkefni Árnastofnunar , " Handritin alla leið heim " , þar sem þekktir einstaklingar taka að sér að fóstra handrit og halda með það heim í héraðið þar sem frumgerðin var afhent Árna Magnússyni handritasafnara .
Margrétar bók er skinnbók frá um 1500 .
Við opnunina syngja Liljurnar , Guðrún Nordal , forstöðumaður Árnastofnunar , flytur ávarp og Guðvarður Már Gunnlaugsson kynnir Margrétar sögu .
