Kosningar og þjóðmál áttu hug og hjörtu fésbókarnotenda eins og við var að búast .
Silja Bára Ómarsdóttir , aðjunkt við HÍ , vakti athygli á sérstökum fréttaflutningi af kjörstað í stöðuuppfærslu í vikunni : " Eitt af því sem vakti hvað mesta athygli mína á kjördag var umfjöllun Þórdísar Arnljótsdóttur um gömlu konuna sem vildi láta son sinn aðstoða sig við að greiða atkvæði .
Sá var eitthvað öfugsnúinn og kom í ljós að það var vegna þess að sú gamla ætlaði ekki að greiða réttum flokki ( að hans mati ) atkvæði .
Mig langar að vita hvernig þetta var leyst – og var miður mín yfir því að þetta væri kynnt sem " skemmtileg saga af kjörstað " því þetta er háalvarlegt mál .
" Fleiri voru hugsi í kjölfar kosninga .
Elva Dögg Melsteð , verkefnisstjóri í Hörpu , hafði þetta að segja : " Það hryggir mig meira en allar mögulegar útgáfur kosningaúrslita hvernig fólk talar um annað fólk sem er annarrar skoðunar en það sjálft .
Ég legg mikið upp úr því að kenna börnunum mínum umburðarlyndi og virðingu fyrir öðru fólki , skoðunum þess og viðhorfi til lífsins sem ég tel vera einn mikilvægasta eiginleika í samfélagi manna .
En mikið er það óendanlega hryggjandi að lesa það sem fullorðið ( = þroskað og viti borið ) fólk lætur útúr sér um annað fólk á degi sem þessum .
Umburðarlyndi , virðing , ást og friður kæru vinir .
Reynum að leggja rækt við þau góðu gildi .
" Ekki voru þó allir með hugann við kosningarnar .
Þorgrímur Þráinsson rithöfundur setti fram spurningar sem margir hugsa en þora ekki að spyrja .
" Er ekki hægt að koma böndum á karlmenn sem nota almenningssalerni ? Maður notar eitt slíkt árla dags og það er þegar búið að spræna all-over þótt morguninn sé ekki hálfnaður .
Haga menn sér svona heima hjá sér ? Eru menn með rana sem þeir hafa enga stjórn á ? Karlmenn eiga að SITJA þegar þeir létta á sér -- af tillitssemi við aðra .
Eða halda í sér þar til þeir koma heim til sín þar sem þeir geta sprænt í allar áttir .
" 