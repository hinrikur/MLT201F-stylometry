Knattspyrnudómari sem dæmir í Pepsideild karla fær greiddar 39.450 krónur fyrir hvern leik innanbæjar en aðeins 15.400 krónur fyrir að dæma leik í Pepsideild kvenna .
Aðaldómari í kvennaknattspyrnu þarf því að dæma tvo og hálfan leik til að ná sömu upphæð og greidd er fyrir dómgæslu á einum karlaleik .
Laun aðaldómara karlaleiks eru 156% hærri en laun aðaldómara kvennaleiks .
" Það eru bara gerðar meiri kröfur á leiki í karladeildinni , " segir Þórir Hákonarson , framkvæmdastjóri KSÍ .
" Það má líka velta því fyrir sér hver launin eru í karlaboltanum miðað við kvennaboltann .
Þau eru ábyggilega í svipuðum dúr , " segir hann .
Sömu reglur eru í karla- og kvennadeildinni , jafnmargir eru inná , jafnmargar mínútur eru leiknar og jafnmikil þörf fyrir góðan dómara hvort sem það er karla- eða kvennaleikur .
60 