Ómar R. Valdimarsson , fréttamaður Bloomberg-fréttaveitunnar , á tvær ungverskar vizslur , hundinn Húgó og tíkina Heru .
" Húgó eignaðist ég þegar ég var í meistaranámi í Bretlandi 2004-5 og flutti síðan greyið með mér heim að náminu loknu .
Þegar heim var komið þótti mér og frúnni að hann væri kannski pínu einmana og því fluttum við Heru inn frá Ungverjalandi .
" Húgó virðist henta vel til undaneldis og hefur fjölgað sér hressilega frá því hann kom til landsins .
" Húgó er svaka karl og á sjálfsagt nærri 50 afkvæmi hérlendis , en aðeins átta af þeim með Heru .
Held samt að henni sé pent sama .
" Ómar segir hundana einstaklega skapgóða .
" Það er eiginlega lygilegt hvað þeir láta börnin okkar bjóða sér .
Þegar dætur mínar voru nýfæddar var Húgó reyndar alveg sérstaklega hugulsamur og lá alltaf við vögguna þeirra og gætti þeirra .
Hera er minni barnagæla , en leyfir þó stelpunum að djöflast í sér .
Það eru mikil forréttindi að eiga svona góða hunda og þeir eru svo sannarlega taldir með sem fjölskyldumeðlimir , " segir Ómar .
