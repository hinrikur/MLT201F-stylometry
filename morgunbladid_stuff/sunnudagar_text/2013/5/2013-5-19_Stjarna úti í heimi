Ég fór fyrst til Parísar á vegum Core.is og QNT fæðubótarefnanna þar sem þetta var allt nýtt fyrir mér .
Ég tel mig ekki vera þekkta en þarna úti var ég allt í einu stórstjarna .
Ég stóð á básnum í átta tíma á dag og það var endalaus straumur af fólki að fá myndir og eiginhandaráritun .
Þetta var mjög skrýtið en mjög gaman , " segir Kristbjörg Jónasdóttir ein allra fremsta Bikini Módel fitness-drottning landsins .
Kristbjörg er orðin eitt af aðalandlitum QNT fæðubótarefnanna og ferðast vítt og breitt um heiminn af því tilefni .
Er þar í hópi fólks sem á það sameiginlegt að hafa líkama sem aðrir öfunda .
" Þarna er ég að kynna ONT fæðubótarefni og sjálfa mig og það hefur enginn fengið svona samning hér heima að mér vitandi .
" Vinnur við áhugamálið Íslendingar eru mjög framarlega í fitness-heiminum þrátt fyrir að lungan úr þjóðinni glími við offitu .
Reglulega berast fréttir af sigrum og verðlaunasætum úti í hinum stóra heimi .
Kristbjörg hefur ekki farið varhluta af því og unnið nokkra glæsta sigra .
" Það er alveg ótrúlegt hvað margar stelpur og strákar eru að ná góðum árangri .
Þetta er lífstíll og ég er heppin að vera í raun að vinna við áhugamálið , " segir hún en Kristbjörg vinnur í World Class í Laugum þar sem hún mætir sex á morgnana og fer út um kvöldmatarleytið .
Líkamsrækt á hennar hug allan .
" Ég geri voða lítið annað .
Ég kann að meta hvíldina þó að margir hafi sagt við mig að ég hvíli mig ekki nóg .
Ég er einkaþjálfari hér í World Class og svo er ég með námskeið sem heitir Fitness Form ásamt góðri vinkonu minni Aðalheiði Ýr .
Einnig er ég að kenna Buttlift tíma þrisvar sinnum í viku og hefur það notið gríðarlegra vinsælda .
" Með gott fólk í kringum sig Eftir sýninguna í Frakklandi var förinni heitið til Þýskalands sem kom Kristbjörgu mjög á óvart en þangað var hún að fara í fyrsta sinn .
" Það var fjórum sinnum stærri sýning en í Frakklandi .
Það voru níu hallir , álíka stórar og Laugardalshöll .
Þar voru vörur og annað tengt líkamsrækt , ýmis tæki og tól og bara á laugardeginum komu 50 þúsund manns .
" Þar var sami áhuginn á Kristbjörgu .
Hún segir að hún hafi í sig og á eftir að hún komst á samning hjá QNT .
" Ég er svo heppin að vera með gott fólk á bakvið mig sem styður mig í þessu og má þá helst nefna Alla og Einar hjá Core.is , en þeir hjálpuðu mér að fá þennan samning , og einnig minn frábæra þjálfara og æfingafélaga Konráð Val Gíslason en án hans hefði þetta bara einfaldlega ekki verið hægt .
En ég vonast auðvitað til að ég nái enn lengra .
Ég hef það bara fínt .
Ég er ekkert orðin rík en það vonandi kemur með tímanum .
Maður þarf bara að sanna sig .
Það er ekki komið ennþá .
En þetta er spennandi .
" 