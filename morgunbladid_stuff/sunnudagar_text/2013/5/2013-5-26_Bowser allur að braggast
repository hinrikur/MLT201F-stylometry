Hundurinn Bowser er orðinn einn þekktasti hundur heims .
Eftir fellibylinn sem skók Oklahoma í síðustu viku tók fréttakonan Anna Werner viðtal fyrir CBS-sjónvarpsstöðina við Barböru Garcia .
Barbara hafði misst allt sitt en grét aðallega hundinn sinn Bowser .
Í miðju viðtali , í beinni útsendingu , birtist svo Bowser karlinn undir heilmiklu braki .
Barbara grét þegar hún fékk hann aftur í fangið og heimsbyggðin með .
Á föstudag höfðu rúmlega þrjár milljónir manna skoðað myndbandið á Youtube af því þegar Barbara finnur Bowser .
Í dag er Bowser allur að braggast og saga hans hefur snert marga .
Bandaríkjamenn eru tilfinningaverur og safnaði leikskóli einn í Texas rúmum þúsund dollurum handa Barböru .
Aðrir hafa einnig ákveðið að hjálpa og þegar þetta er skrifað hafa safnast rúmlega átta milljónir króna handa Barböru og hundinum hennar Bowser .
