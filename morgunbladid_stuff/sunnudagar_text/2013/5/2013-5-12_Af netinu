Á Facebook ætlar allt um koll að keyra yfir leiknum Candy Crush .
Fólki líkar þó misvel þegar facebookvinir senda boð um þátttöku í leiknum .
" Fékk vinalegt boð frá fésbókarvini sem ég hef lítil samskipti við um að spila einhvern leik hér á síðunni .
Ég þáði boðið og sé ekki eftir því , þetta reyndist vera stórskemmtilegur leikur .
– Sagði enginn , aldrei , " skrifar Jóhannes Haukur Jóhannesson leikari á síðu sinni .
Felix Bergsson verður sem kunnugt er eurovisionþulurinn í ár .
Á Facebook segist hann ætla að leyfa vinum sínum að fylgjast með því hvernig aðrir keppendur koma honum fyrir sjónir .
Dæmin eru þegar farin að streyma inn : " Fylgist með Króatíu ( sem óneitanlega hefur meiri áhrif á mig en Austurríki ) .
Sumir halda því fram að búningarnir séu úr uppsetningu á Vesalingunum .
" Áslaug María Friðriksdóttir , varaborgarfulltrúi Sjálfstæðisflokks , segir frá því í vikunni á facebooksíðu sinni að borgarstjóri Reykjavíkur komi oftar en ekki á óvart í ræðupúlti .
" Borgarstjórinn Jón Gnarr á stundum alveg einstakar ræður , hann útskýrir nú af hverju tómatur er grænmeti en ekki ávöxtur í umræðum um skýrslu úttektarnefndar ...
ég er reyndar alveg búin að gleyma hvernig það kom málinu við .
" Karen Kjartansdóttir , fréttamaður á Stöð 2 , segir frá því hvernig samstarfskona hennar á fréttastofunni , Edda Andrésdóttir , lýsir útliti hennar .
" Að loknum vinnudegi , eldamennsku , þrifum og öðrum hversdagsstörfum þykir mér við hæfi að greina fólki frá því að Edda Andrésdóttir sagði mig , enn og aftur , eins og póetíska álfkonu þegar ég hitti hana í dag .
Ég endurtek , Edda Andrésdóttir segir mig eins og póetíska álfkonu .
Hafðu það hversdagsleiki ! " 