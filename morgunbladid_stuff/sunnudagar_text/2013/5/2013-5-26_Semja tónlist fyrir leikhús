Megas og Bragi Valdimar Skúlason semja tónlist við haustuppsetningu Borgarleikhússins sem er leikgerð á hinu sígilda verki Holbergs , Jeppi á Fjalli .
Bendikt Erlingsson , margfaldur Grímuverðlaunahafi leikstýrir og leikgerir verkið en þýðinguna skapaði Bragi Valdimar .
" Mín fyrstu viðbrögð þegar þetta var borið undir mig voru í raun bara að hvá , þar sem ég hafði bara heyrt þennan titil áður en hélt að þetta væri eitthvert verk um bifreiðar og landbúnaðarvélar , " segir Bragi Valdimar Skúlason .
Verkið , sem fjallar alls ekki um bifreiðar heldur bónda að nafni Jeppi , mun skarta Ingvari E. Sigurðssyni í aðalhlutverki .
" Verkið er frá 18. öld svo það var bæði gaman og fróðlegt að glugga í gamla textann en svo er til fyrri íslensk þýðing sem maður leit aðeins til og reyndi svo bara að djóka þetta aðeins upp , " bætir Bragi við .
" Við í Memfismafíunni og Megas höfum verið að vinna að nýrri Megasar-plötu og þau lög verða nýtt í þessari sýningu .
Megas er búinn að vera mjög duglegur að semja og svo á ég nokkur lög .
Eins og staðan er núna eru lögin orðin tuttugu og þrjú talsins sem við leggjum til og svo ráða Benedikt og félagar því hvernig þau verða nýtt í sýningunni .
" Er þetta í fyrsta sinn sem Bragi tekur að sér þýðingu á leikverki en hann hefur áður samið tónlist fyrir verkið Ballið á Bessastöðum .
