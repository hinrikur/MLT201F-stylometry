Flestir launþegar greiða í stéttarfélög en talsverð breyting hefur orðið á styrkjakerfi þeirra síðustu ár .
Það er því ekki bara aðgangur að sumarhúsum sem er innifalinn í aðild að stéttarfélagi heldur einnig að ýmiss konar sjóðum sem hægt er að sækja styrki í .
Varasjóður VR nýtist meðal annars í kaup á skólabókum og tómstundir barna .
Hólmfríður Þórisdóttir holmfridur.thoris@gmail.com Stærsta stéttarfélag landsins , VR , býður upp á ýmiss konar styrki .
Þar má nefna styrki til menntunar , líkamsræktar , og sjúkraþjálfunar svo eitthvað sé nefnt .
Þá er hægt að sækja um styrki til endurmenntunar úr starfsmenntasjóði .
Í varasjóði VR eru sameinuð réttindi úr orlofssjóði og sjúkrasjóði og geta félagsmenn varið þeim fjármunum á ýmsan hátt .
Flest stéttarfélög , stór og smá , gefa félagsmönnum færi á að sækja styrki í ýmsa sjóði en það er félagsmanna sjálfra að kynna sér reglur sjóðanna og sækja um styrkina .
Allur gangur virðist vera á því að hve miklu leyti félagsmenn nýta sér styrkina .
Innan við helmingur sækir sína styrki hjá VR Rósmarý Úlfarsdóttir , deildarstjóri þjónustudeildar VR , segir að af rúmlega 29.000 félagsmönnum félagsins hafi 13.086 félagsmenn sótt um styrk í varasjóð VR og 4.736 sóttu um styrk úr starfsmenntasjóði á síðasta ári .
, , Greiðslur úr varasjóði 2012 skiptast þannig : 45,4% eru vegna forvarna , svo sem líkamsræktar , 13,8% nýta sjóðinn vegna orlofsþjónustu , tæp 10% vegna lækniskostnaðar , 9% vegna hjálpartækja og rúm 7 % vegna endurhæfingar , " segir Rósmarý .
Samkvæmt þessum upplýsingum sækir vel innan við helmingur félagsmanna stærsta stéttarfélagsins styrki í sjóðina og má gera ráð fyrir að svipað sé uppi á teningnum hjá öðrum félögum .
Hægt að sækja um vegna skólabóka og tómstunda barna Auk ofantalinna atriða þá er hægt að nýta sjóðinn til kaupa á skólabókum fyrir börn að 18 ára aldri sem og í tómstundir barnanna .
Allir félagsmenn í VR greiða í varasjóð .
Efling , stéttarfélag býður sínum félagsmönnum ýmiss konar styrki og aðgangur að þeim ræðst af því hvar viðkomandi félagsmaður starfar .
Því eru aðrir sjóðir fyrir félagsmenn sem starfa hjá Reykjavíkurborg en fyrir þá sem starfa hjá Skjóli svo dæmi sé tekið .
Reglur og eyðublöð er að finna á heimasíðu Eflingar .
Hjá KÍ er að finna þrjá sjóði , orlofssjóð , endurmenntunarsjóð og sjúkrasjóð .
Sótt er um rafrænt á heimasíðu KÍ þar sem allar nánari upplýsingar er að finna .
Því er full ástæða til að skoða rétt sinn til úttektar úr sjóðum stéttarfélags síns .
Hjá sumum sjóðanna fyrnist inneign eftir ákveðinn tíma eftir að hætt er að greiða í sjóðinn .
