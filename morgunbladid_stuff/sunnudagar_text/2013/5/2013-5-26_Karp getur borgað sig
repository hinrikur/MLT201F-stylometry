Hann lifir einföldu lífi , sem endurspeglast í örblogga- og samfélagsvefnum sem hann fann upp .
Býr í svo til tómri íbúð og á , að sögn , aðeins ein jakkaföt .
Hann hætti fimmtán ára í skóla , til að sinna köllun sinni , sköpun í vefheimum , og þegar hann var sautján ára hafði hann búið í þrjá mánuði í Tókíó þegar vinnuveitandi hans áttaði sig á því að hann var ekki lengur í New York .
Ekki svo að skilja að hann hafi setið auðum höndum – það er hann ófær um .
Og nú er David Karp orðinn milljarðamæringur eftir kaup netrisans Yahoo á fyrirtæki hans , Tumblr , í vikunni .
Kaupverðið var engin skiptimynt , 1,1 milljarður bandaríkjadala , jafnvirði um 135 milljarða króna .
25% hlutur Karps í Tumblr ætti að gefa af sér 275 milljónir bandaríkjadala í aðra hönd .
David Karp fæddist í New York 6. júlí 1986 og er því 26 ára .
Faðir hans er kvikmyndatónskáld og móðir hans kennari .
Ellefu ára gamall fór hann að spreyta sig á heimasíðugerð og fimmtán ára hætti hann í skóla til að sinna því hugðarefni sínu .
Fyrst um sinn las hann utan skóla í þeim tilgangi að innritast í háskóla en af því varð ekki .
Karp hefur enga útskriftarpappíra úr skóla upp á vasann .
Sitthvað hefur hann þó lært , svo sem japönsku og stærðfræði .
Nægðu fjórir tímar Ungur var Karp fluga á vegg í kvikmyndafyrirtæki fjölskylduvinarins Freds Seiberts , Frederator Studios , og heillaðist af tölvuvinnslunni .
Fyrsta vinnan hans var hins vegar hjá UrbanBaby , fyrirtæki í New York sem er einskonar samskiptavettvangur foreldra á netinu .
Fyrirtækið þurfti á tæknilegri aðstoð að halda og fékk Karp tvo sólarhringa til að ljúka verkinu .
Honum nægðu fjórir tímar .
Að því búnu var hann ráðinn í fast starf .
Karp skilaði sínum verkefnum en dag einn þegar forstjórinn þurfti að finna hann kom í ljós að hann hafði búið í Tókíó í þrjá mánuði .
Gleymdi bara að segja frá því .
Þessi óvænta uppákoma hafði engin áhrif á stöðu Karps hjá UrbanBaby .
Þvert á móti buðust honum bréf í fyrirtækinu .
Þegar UrbanBaby var selt árið 2006 lét Karp af störfum og notaði hagnaðinn af sínum hlut í fyrirtækinu til að koma á fót eigin ráðgjafafyrirtæki , Davidville , auk þess að sinna sínum hugðarefnum .
Áhugi Karps á örbloggi jókst hröðum skrefum og í tveggja vikna fríi milli verkefna hannaði hann Tumblr , ásamt félaga sínum , Marco Arment .
Vefnum var hrint af stokkunum í febrúar 2007 .
Tumblr sló fljótt í gegn sem einföld leið til að blogga , deila myndum og fylgjast með uppátækjum annarra .
Það er einmitt einfaldleikinn sem virðist heilla marga .
Ekkert þarf að læra , bara skrá sig inn og byrja að miðla upplýsingum .
Hinn einfaldi smekkur Karps sjálfs þykir skína í gegn .
Virkir notendur Tumblr voru 117 milljónir á síðasta ári , samanborið við 58 milljónir árið á undan .
Þessar tölur koma ekki frá Karp sjálfum , sem hefur skömm á hvers kyns notendatalningu .
Frelsandi og hvetjandi tilfinning Karp helgaði sig fljótlega Tumblr .
" Ég gerði mér snemma grein fyrir því að ég yrði að eyða öllum deginum í þetta verkefni sem átti hug minn allan .
...
Það var ótrúleg , frelsandi og hvetjandi tilfinning , " sagði hann í samtali við tímaritið Fast Company .
Sumir óttast að Tumblr verði nú risanum að bráð og notendum hefur þegar fækkað nokkuð í kjölfar sölunnar .
Á móti kemur að Karp verður sjálfur áfram við stjórnvölinn og lítil hætta á því að stíll hans breytist .
Um það vitnar færsla hans , þar sem sölunni er fagnað .
" Andskotinn sjálfur , David .
" 