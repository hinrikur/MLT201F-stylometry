Vilborg Sigurþórsdóttir er viðskiptafræðingur og starfar í fjárhagsdeild Íslandsbanka .
Hún vann Íslandsmeistaratitilinn í módelfitness fyrir rúmum mánuði og stuttu síðar keppti hún í bikinífitness í Danmörku og lenti þar í 6. sæti .
Vilborg segir að í sumar ætli hún meðal annars að fara til Kaupmannahafnar , ferðast um Ísland og njóta þess að vera til .
Benedikt Bóas benedikt@mbl.is Ein klassísk - hver hafa verið bestu kaupin þín fatakyns ? Síðasta vetur keypti ég mér geggjaða vintage-peysu sem passar við allt .
Ég held þó að bestu kaupin hafi verið Freebird-kjóll sem ég keypti hjá Gunna frænda mínum og Kollu konunni hans um daginn .
Ég ætla að vera í honum í sumar í brúðkaupi bróður míns .
En þau verstu ? Ætli það séu ekki Buffalo-skórnir mínir og Fruit of the loom-peysurnar sem maður sneri öfugt .
Hvar kaupir þú helst föt ? Hérna heima versla ég aðallega í Zöru , Gallerí 17 og Topshop .
Uppáhaldsbúðir mínar erlendis eru meðal annars H & M , Forever 21 og Victoria ' s Secret .
Hver er flottasta búð sem þú hefur komið í ? Nike Town í London , get alveg misst mig þar .
Manstu eftir einhverjum tískuslysum sem þú tókst þátt í ? Úff , þau hafa verið nokkur í gegnum árin .
Ég man þó sérstaklega eftir skærbleikum netahlýrabol .
Við vinkonurnar vorum einnig mjög duglegar að nota augnskugga í allri sinni dýrð , bláa , bleika og hvíta , það þótti okkur afskaplega flott .
Hvað hefurðu helst í huga þegar þú velur föt ? Það sem ég hef efst í huga er hvort flíkin fari mér vel og hvort ég " fíli " mig í henni .
Það er það sem mér finnst skipta mestu máli .
Litadýrð eða svarthvítt ? Ég pæli mikið í litum og reyni að kaupa mér ekki bara svört föt .
Bleikur er í miklu uppáhaldi hjá mér þessa stundina .
Hefurðu augastað á einhverju fallegu fyrir sumarið ? Ég bíð spennt eftir sólinni og hlakka ég mikið til að klæðast fötum í flottum sumarlitum .
Mig langar sérstaklega í nýtt Victoria ' s Secret-bikiní og Nike free-íþróttaskó í öllum heimsins litum .
Ég elska að maður geti verið töff í hlaupaskóm í sumar .
Hvaða þekkta andlit finnst þér með flottan stíl ? Blake Lively er í miklu uppáhaldi hjá mér .
Hún er alltaf svo glæsileg og hefur mjög flottan smekk .
Áttu þér einhvern uppáhaldsfatahönnuð ? Ég á mér engan einn uppáhaldshönnuð , ég held þó upp á marga .
Íslensk hönnun þykir mér oft mjög falleg og má þá helst nefna merkin Freebird og Júniform .
Að auki læt ég mig dreyma um að eiga ógrynni af töskum og eru þá Marc Jacobs , Guess og Louis Vuitton í miklu uppáhaldi .
Ef þú þyrftir aldrei að kíkja á verðmiðann , hvaða flík eða fylgihlut myndirðu kaupa ? Vá , ég myndi kaupa svo margt .
Mig hefur lengi langað í fallegt úr , annars finnst mér verðið ekki skipta öllu málu þegar kemur að fallegum hlutum .
Ef þú fengir aðgang að tímavél sem gæti flutt þig aftur til árs að eigin vali og þú fengir dag til að versla , hvaða ár myndirðu velja og hvert færirðu ? Ég hugsa að tímabilið 1950-1960 yrði fyrir valinu .
Ég er veik fyrir bæði kjóla- og rokktískunni frá þessum tíma .
Ætli ég myndi ekki slá á þráðinn hjá Grace Kelly og Marilyn Monroe , kíkja í verslanir og enda á því að bjóða James Dean á deit .
