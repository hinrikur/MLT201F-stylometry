Glóðin sem brennur í augum hins 12 ára gamla Sergeis Karjakins " var hástemmdur titill á grein sem fjallaði um eitt mesta undrabarn Úkraínumanna , sem eins og margir landa hans er einnig handhafi rússnesks vegabréfs og hefur teflt fyrir Rússa undanfarin ár .
Karjakin hefur að miklu leyti staðið undir þeim væntingum sem bundnar voru við hann en stendur þó í skugganum af skærustu stjörnu skákarinnar í dag , Magnúsi Carlssyni .
Þeir eru á svipuðu reki .
Kannski rennur upp sú stund að hann tefli um heimsmeistaratitilinn ; frá sögulegum sjónarhóli séð má minnast þess að árum saman stóð Viktor Kortsnoj í skugganum af Tal , Spasskí og Petrosjan en öðlaðist magnað langlífi kannski vegna þess að hann náði aldrei efsta tindinum en þrátt fyrir allar bylturnar kleif hann alltaf aftur á brattann .
Karjakin hefur undanfarin ár átt erfitt uppdráttar gegn Norðmanninum .
Þrátt fyrir hárbeittan stíl , sem minnir á heimsmeistarann Anand , er hann á stundum fullfyrirsjáanlegur og skortir ákveðna dýpt í miðtaflinu .
Stórmótið Norwegian chess , sem teflt er á ýmsum stöðum í Stavanger í Noregi og lýkur um helgina , var sennilega hugsað sem upphitun fyrir heimsmeistaraeinvígið í nóvember .
Það hefur dregið til sín tíu stórmeistara sem tefla einfalda umferð .
Auðvitað " á Magnús sviðið " en hann hikstaði í byrjun : fjögur jafntefli á móti fjórum sigrum Karjakins .
Þeir mættust í fimmtu umferð og Karjakin með hvítt .
Í skákinni sem hér fer á eftir er eins og maður sé minntur á að leiðin til sigurs er ekki bein , miklu frekar að hún hlykkist , menn geta þess vegna skroppið á kaffihús eitt öngstræti til hægri og komið þaðan út sigurvegarar : Sergei Karjakin – Magnús Carlsen Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 Rf6 5 .
0-0 Be7 6 .
He1 b5 7 .
Bb3 d6 8. c3 0-0 9. h3 Rb8 Breyer-afbrigðið er alltaf vinsælt .
Það virðist henta ágætlega rólegum stíl Magnúsar .
10. d4 Rbd7 11 .
Rbd2 Bb7 12 .
Bc2 He8 13. a4 Bf8 14 .
Bd3 c6 15 .
Dc2 Hc8 16. axb5 axb5 17. b4 Dc7 18 .
Bb2 Ha8 19 .
Had1 Rb6 20. c4 bxc4 21 .
Rxc4 Rxc4 22 .
Bxc4 h6 23. dxe5 dxe5 24 .
Bc3 Ba6 25 .
Bb3 c5 26 .
Db2 c4 27 .
Ba4 He6 28 .
Rxe5 Bb7 29 .
Bc2 Hae8 30. f4 Bd6 31 .
Kh2 ? Staðan er ákveðinn prófsteinn á hæfni Karjakins í miðtöflum og hann fellur á prófinu .
Leikur " Houdinis " 31 .
He3 ! hefði tryggt honum betri stöðu .
31... .
Rh5 ! 32. g3 f6 33 .
Rg6 Rxf4 ! Þessi þrumuleikur þurfti ekki að koma á óvart .
Hvítur getur ekki þegið mannsfórnina , 34. gxf4 Bxf4 + 35 .
Kg2 f5 ! , og hrókurinn á e6 kemst í spilið .
34 .
Hxd6 Rxg6 35 .
Hxe6 Hxe6 36 .
Bd4 f5 ! Skyndilega opnast fyrir biskupinn á b7 og hornalínuna h1-18 .
37. e5 Rxe5 ! Magnaður leikur .
38 .
Bxe5 Dc6 39 .
Hg1 Dd5 40 .
Bxf5 Hxe5 41 .
Bg4 h5 ! Peð eru líka sóknarmenn ! 42 .
Bd1 Annar möguleiki var 42 .
Hd1 sem má svara með 42... .
Dxd1 ! 43 .
Bxd1 He1 sem hótar mát á h1 , 44. g4 loftar út en þá kemur 44... .
h4 ! og hvítur er fastur í mátneti .
Sjá stöðumynd 42... .
c3 ! 43 .
Df2 Ekki 43 .
Db3 vegna 43... .
He2 + ! og vinnur .
43... .
Hf5 44 .
De3 Df7 45. g4 He5 46 .
Dd4 Dc7 ! – og Karjakin gafst upp .
Staðan þegar tvær umferðir eru eftir : 1 .
Karjakin 5½ v .
( af 7 ) .
2 .
Carlsen 5 v .
3.-4 .
Anand og Aronjan 4 v .
5.-6 .
Nakamura og Svidler 3½ v .
7 .
Topalov 3 v .
8.-9 .
Wang Hao og Radjabov 2½ v .
10 .
Hammer 1½ v .
Helgi Ólafsson helol@simnet.is 