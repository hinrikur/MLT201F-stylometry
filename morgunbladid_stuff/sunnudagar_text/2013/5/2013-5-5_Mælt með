1 Möguleikhúsið sýnir hina bráðskemmtilegu Ástarsögu úr fjöllunum , tónleik fyrir börn , í Gerðubergi á sunnudag klukkan 17 .
Leikritið byggist á sögu Guðrúnar Helgadóttur um skessu og er fyrir börn á öllum aldri .
2 Erla Þórarinsdóttir myndlistarmaður tekur á sunnudag klukkan 15 þátt í leiðsögn og ræðir við gesti í Hafnarborg á sýningunni Tilraun til að beisla ljósið .
Sýningin hverfist um myndlistina sem farveg fyrir andlega leit og upplifanir .
3 Sjöttu og síðustu tónleikarnir þar sem Hlíf Sigurjónsdóttir minnist hálfrar aldar fiðlumenningar í Mývatnssveit , verða í Skútustaðakirkju í Mývatnssveit á sunnudag klukkan 17 .
Hlíf flytur verk eftir J.S .
Bach , Eugène Ysafe og Paganini .
Einnig frumflytur hún Kurìe – stúdíu fyrir einleiksfiðlu eftir Hróðmar Inga Sigurbjörnsson .
4 Nú um helgina eru síðustu forvöð að sjá nokkrar áhugaverðar sýningar á List án landamæra .
Þar á meðal er sýning Helga Þorgils og Snorra Ásgeirssonar , Lóðréttar öldur , í Listasal Mosfellsbæjar .
Þá lýkur einnig Meisturum í Gallerí Listamenn við Skúlagötu og Listrófi í Ráðhúsinu .
5 Í Ljósmyndasafni Reykjavíkur , á 6. hæð Tryggvagötu 15 , verður Guðmundur Ingólfsson á laugardag klukkan 14 með leiðsögn um stórmerka sýningu sína .
Kvosin 1986 & 2011 .
Sýningin er til 12. maí .
