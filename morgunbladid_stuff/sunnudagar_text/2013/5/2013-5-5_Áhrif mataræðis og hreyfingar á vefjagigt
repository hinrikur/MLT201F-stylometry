Skilgreiningin á einstaklingi með vefjagigt er að hann hefur langvinna stoðkerfisverki í öllum fjórum líkamshlutum , það er bæði í efri og neðri líkama og á vinstri og hægri hlið hans .
Hann upplifir stífa vöðva og mikla verki við þrýsting ákveðinna svæða , sérstaklega á hálsi , herðum , mjóbaki og rasskinnum , sem aðrir upplifa aðeins sem vægan þrýsting .
Þá geta svefnvandamál , kvíði og þunglyndi verið einkenni vefjagigtar að auki .
Þó vefjagigt eyðileggi ekki liði eða líffæri , geta stöðugir verkir og þreyta haft gríðarleg áhrif á daglegt líf .
Að draga úr einkennum vefjagigtar Mikilvægt er að forðast aðstæður sem helst ýta undir einkenni vefjagigtar , eins og kalt og rakt loftslag , of mikil eða of lítil hreyfing , streita og ónægur svefn , en um leið er mikilvægt að stunda það sem dregur úr einkennum .
Hófleg hreyfing t.d. þrisvar í viku getur dregið úr verkjum , þreytu og þunglyndi og því er mjög mikilvægt að hver og einn finni út sitt jafnvægi varðandi reglulega hreyfingu .
Sund og ganga hentar flestum einstaklingum með vefjagigt , en önnur hreyfing líkt og styrktaræfingar getur einnig hentað .
Þó svo engar sannanir liggi fyrir því , benda sumar rannsóknir til að nudd geti hjálpað til við að draga úr verkjum og segja sérfræðingar að hóflegur þrýstingur , svo sem nudd og strokur á verkjasvæðinu , geti skipt meira máli en einhver sérstök tækni .
Maki eða annar nákominn gæti því vel veitt einstaklingi með vefjagigt árangursríkt nudd í um 20 mínútur með reglulegu millibili .
Sumir einstaklingar með vefjagigt tala um að nálastungur dragi úr verkjum en rannsóknir eru misvísandi í þeim efnum .
Talið er að svæðanudd geti gert sama gagn .
Mataræði getur haft áhrif Margir sérfræðingar vilja halda fram að mataræði geti haft áhrif á einkenni vefjagigtar , en þó ekki jafn mikil áhrif hjá öllum .
Rannsóknir hafa ekki sýnt fram á bein áhrif tiltekins mataræðis á alla einstaklinga með vefjagigt , hvorki jákvæð né neikvæð áhrif , en þó virðist sem ákveðnar fæðutegundir geti aukið á einkenni vefjagigtar hjá sumum .
Undirstaða í fæðuvali einstaklinga með vefjagigt eins og annarra er að neyta fjölbreyttrar og náttúrulegrar fæðu .
Sérfræðingar tala einnig um að neysla á hráu grænmeti og ávöxtum sé mikilvæg , þar sem það inniheldur mikilvæg ensím sem hjálpa til við meltinguna og eru full af andoxunarefnum sem efla ónæmiskerfið .
Góð melting og sterkt ónæmiskerfi er talið geta dregið úr einkennum vefjagigtar .
Mikilvægt er að einstaklingar með vefjagigt skoði mataræði sitt vel og athugi hvort ofangreindar fæðutegundir ýti undir einkenni þeirra með því að skoða áhrif hverrar fæðutegundar fyrir sig í ákveðinn tíma .
http://www.webmd.comhttp : / / thistimethisspace.comhttp : / / www.gigt.is Fæðutegundir sem taldar eru ýta undir einkenni vefjagigtar Sætuefnið aspartam sem t.d. er í flestum " diet " -drykkjum .
MSG sem er bragðaukandi krydd og oft kallað þriðja kryddið .
Koffín , í kaffi , tei , kóladrykkjum og súkkulaði .
Þótt koffín geti virkað sem tímabundin örvun getur það aukið þreytu .
Ger og glúten , en ger er talið örva ofvöxt gersvepps sem gæti valdið eða aukið liða- og vöðvaverki og glúten getur aukið á þreytu einstaklinga með vefjagigt , sérstaklega ef þeir eru með glútenóþol .
Sykur og önnur einföld kolvetni .
Þótt engar sannanir séu fyrir því að með því að taka út sykur , kökur eða hvítt brauð dragi úr einkennum vefjagigtar eru vísbendingar um að brotthvarf slíkra fæðutegunda geti dregið úr einkennum á langvinnum gersýkingum sem geta aukið verki og þreytu .
Mjólkurvörur .
Þótt þær innihaldi kalk sem styrkir bein og prótín sem byggir upp vöðva upplifa sumir einstaklingar með vefjagigt að mjólkurvörur ýti undir einkenni vefjagigtar .
Tómatar , chili , paprika , kartöflur og eggaldin geta ýtt undir einkenni gigtar , þar á meðal vefjagigtar .
MATUR FYRIR VEFJAGIGT Salat með linsubaunum og rótargrænmeti Salat með linsubaunum , rótargrænmeti og spínati er tilvalið fyrir einstaklinga með vefjagigt .
Innihald 200 g gulrætur 200 g rófur 1 stk. rauðlaukur 200-250 g brúnar eða grænar soðnar linsubaunir 2 msk .
vatn 2 tsk .
tamarisósa , safi úr einni sítrónu 50 g þurrristaðar heslihnetur 100 g spínat Ein góð lúka af fersku kóríander 50 g 5% fetaostur ( má sleppa ) Smá sjávarsalt og svartur pipar Aðferð Skerið gulrætur og rófur í teninga , afhýðið rauðlauk og skerið í báta .
Setjið allt í ofnskúffu .
Hristið saman vatn , tamarisósu og hellið yfir .
Bakið við 200 gráður í 15 mín .
Setjið linsubaunir í skál , kreistið sítrónusafa yfir og blandið létt saman .
Blandið afganginum af innihaldi salatsins út í , ásamt hnetusósunni og hrærið vel .
Kryddið með sjávarsalti og pipar .
Hnetusósa 2 dl lífrænt hnetusmjör 1 dl vatn ½ dl appelsínusafi 4 msk .
agave-síróp 4 msk .
smátt söxuð engiferrót 4 msk .
tamarisósa Allt sett í matvinnsluvél .
