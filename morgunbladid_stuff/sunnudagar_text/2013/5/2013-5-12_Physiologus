Sýning á endurgerð handritsins Physiologus opnar í menningarhúsinu Bergi á Dalvík á sunnudag klukkan 13 .
Sýningin er liður í sýningarverkefninu " Handritin alla leið heim " sem Árnastofnun gengst fyrir í samvinnu við menningarráð og söfn víða um land .
Handritið kom til Árna Magnússonar frá séra Þórði Oddssyni á Völlum í Svarfaðardal .
Á opnunarhátíðinni munu Ragnar Stefánsson jarðskjálftafræðingur og Hugleikur Dagsson teiknari lýsa kynnum sínum af handritinu og koma eftirgerðinni fyrir á sýningunni en Svanhildur Óskarsdóttir handritafræðingur fjalla um efni þess og sögu .
Physiologus er skinnhandrit frá um 1200 sem geymir afar fornan grískan texta , sem þýddur var á íslensku af latínu .
Handritið er ekki síst merkilegt fyrir myndir í því af dýrum .
