Hvorki Bónus né Krónan hafa tekið upp örgjörvaposa sem snýr að neytendum þrátt fyrir að öllum verslunum hafi verið uppálagt að gera slíkt fyrir 1. nóvember síðastliðinn .
Forsvarsmenn verslananna telja kerfið of hægvirkt .
Forsvarsmenn " Pinnið á minnið " -verkefnisins segja hraðann síst minni með nýju kerfi Benedikt Bóas benedikt@mbl.is Pinnið á minnið er auglýst grimmt nú um stundir og neytendum sagt að nú eigi þeir ekki að þurfa að afhenda kort sín yfir afgreiðslukassa .
Enn þurfa þeir sem versla í tveimur stærstu lágvöruverðsverslununum á matvörumarkaði , Bónus og Krónunni , að afhenda kort sín þar sem ný kerfi hafa ekki verið innleidd .
" Við höfum verið að prófa þetta kerfi hjá okkur og að okkar mati hefur tekið of langan tíma að sækja kortaheimild þegar mikið álag er á kerfið .
Hver sekúnda skiptir máli í þessu þegar mikið er að gera og langar raðir við kassana .
Von er á endurbættu kerfi og þá verður okkur ekkert að vanbúnaði að hefja innleiðingu kerfisins , " segir Guðmundur Marteinsson framkvæmdastjóri Bónuss um verkefnið Pinnið á minnið .
Frá Krónunni kveður við sama tón og hjá Bónus .
" Þegar þetta fór af stað var bara val um einn posa og einn þjónustuaðila .
Þetta er búið að vera á leiðinni í mörg ár en það var farið af stað í þetta verkefni án þess að það væri fullmótað , fannst mér .
Það gekk á ýmsu þegar við innleiddum þetta kerfi í hinar verslanir Norvikur og við erum svolítið brennd af því í sambandi við matvöruna .
Við erum að passa að afgreiðslutíminn verði ekki lengri , " segir Gísli Jón Magnússon , fjármálastjóri Norvikur .
Á að auka öryggi Pinnið á minnið á að auka öryggi hjá neytendum .
Posinn snýr að neytendum sem eiga að muna pin-númerið á kortunum sínum .
Verkefnið er í umsjá Greiðsluveitunnar ehf , dótturfyrirtækis Seðlabanka Íslands .
Þeir Íslendingar sem verslað hafa erlendis þekkja það vel að þurfa að slá inn pin númer í stað þess að skrifa undir þegar greitt er með korti .
Í júní 2012 voru 94% allra afgreiðslustaða innan Evrópusambandsins komin með örgjörvaposa .
Fjölmörg debetkort hér á landi eru enn án örgjörva og enn sem komið er er auðsótt hjá verslunum að fá að ýta á græna takkann og skrifa undir eins og áður .
Miðað er við rétta aðferð Tæp 80% afgreiðslustaða hér á landi hafa sett upp örgjörvaposa .
Þær upplýsingar fengust hjá verkefnastjórn Pinnið á minnið að þær verslanir sem ekki hafa tekið upp kerfið ættu ekki að geta kvartað undan því að það sé of hægt .
Mikilvægt sé að hafa hugfast að rétt notkun örgjörvakorta feli í sér meira öryggi fyrir korthafa og er sé mikilvægur áfangi til verndar neytendum og fyrirtækjum sem stunda kortaviðskipti sín í milli .
" Staðreyndin er sú að ef staðfesting greiðslu með segulrandarkorti er framkvæmd rétt , þannig að undirskrift á strimli er borin saman við undirskrift á korti , þá er sú aðferð tímafrekari .
Stytti menn sér hins vegar leið með því að bera ekki saman undirskrift á strimli og korti hefur það auðvitað áhrif á afgreiðslutíma , " var svarið sem fékkst frá aðstandendum verkefnisins innt eftir viðbrögðum við skýringum Bónuss og Krónunnar 