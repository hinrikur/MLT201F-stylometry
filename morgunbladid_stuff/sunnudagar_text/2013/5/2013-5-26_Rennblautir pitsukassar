Eftir pitsuveislu sitjum við uppi með stafla af flötum pappakössum í eldhúsinu .
Þau sem búa svo vel að hafa sérstaka tunnu undir pappa geta komið kössunum rakleitt þangað en ef engin er endurvinnslutunnan eru góð ráð dýr .
Ábyrga leiðin er auðvitað að hreinsa allar matarleifar úr kössunum , geyma þá og fara með á næstu endurvinnslustöð um leið og færi gefst .
Fyrir óþolinmóða er það ekki sérlega heillandi leið til að losna við hauginn af borðinu .
Þá er gott að vita að allt sem þarf er vatn úr krananum og plastpoki .
Láttu volgt vatn renna og settu tóman pitsukassa undir bununa .
Bylgjupappinn gefur fljótlega eftir og þegar þú hefur rennbleytt allan kassann er hægt að rúlla honum upp og brjóta saman .
Kassinn verður svo linur að það er hreinlega hægt að vinda úr honum eins og tusku og skella í plastpoka .
Á augabragði má koma stórum stafla af pitsukössum fyrir í einum innkaupapoka sem svo fer beint í tunnuna .
