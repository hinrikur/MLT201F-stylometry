" Ég held ég geti sagt að Ugla sé með ljúfustu hundum sem til eru .
Hún er þeim hæfileika gædd að hún skilur mann svo vel og er í raun ótrúlega mennsk .
Hún hefur sem sagt mikinn persónuleika en er reyndar algjör skræfa .
Þegar hún var hvolpur fórum við með hana á sérstakan Golden Retriever-hitting þar sem eldri hundur réðst á hana og eftir það hefur hún verið mjög hrædd .
Það mætti kannski segja að hún væri með lítið hjarta úr gulli , " segir söngkonan og dansarinn Unnur Eggertsdóttir .
" Ef við erum ekki saman úti að skokka þá erum við í sófanum að kúra .
Síðan elskar hún fátt meira en harðfisksroð svo það er hægt að fá hana til að gera allt ef maður mútar henni með svoleiðis , " bætir hún við .
" Það var kannski pínu flipp að nefna hana Uglu en við vorum undir áhrifum frá afa sem var ofboðslega hrifinn af uglum og átti helling af ýmsum uglustyttum .
Svo skemmtir þetta oft litlum krökkum sem koma í heimsókn sem finnst fyndið að velta fyrir sér hvort Ugla sé eiginlega hundur eða ugla .
" 