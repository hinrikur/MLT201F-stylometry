Helgi Seljan , Kastljósstjarna á RÚV , hefur sett íbúð sína á sölu .
Íbúðin er á fyrstu hæð í fjórbýli við Bústaðaveg og er með sérinngangi .
Íbúðin er 81,6 fermetrar og kostar 25,5 milljónir .
Helgi og kona hans , Katrín Rut Bessadóttir , eiga dæturnar Ylfu Matthildi og Indíönu Karítas sem nú þurfa að kveðja pallinn og garðinn þar sem þær hafa leikið sér undanfarin ár .
Helgi hefur ekki setið auðum höndum .
Hann endurnýjaði baðherbergið í fyrra og þá var skólp tekið í gegn sama ár .
Baðherbergið er flísalagt , með upphengdu klósetti og rúmgóðri sturtu .
Þá er eldhúsið með uppþvottavél og nýlegri eldhúsinnréttingu með nýjum sökkli og borðplötu .
Stofan er rúmgóð , rúmgott hjónaherbergi með stórum skáp og ágætt barnaherbergi .
Geymsla með glugga er innan íbúðar sem getur einnig nýst sem lítið barnaherbergi .
Nú er stefnan sett á stærra þannig að stúlkurnar geti leikið sér í sérherbergi .
