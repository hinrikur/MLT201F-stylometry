" Ég hef nokkrum sinnum tekið hann með mér í vinnuna og þá situr hann á stól við hliðina á mér og bíður , þ.e.a.s. þegar enginn er að knúsa hann og kyssa eða kalla hann tvist .
Hann hefur það einnig á ferilskránni að hafa hjálpað Karli Sigtryggssyni að klippa þátt af Landanum og farið með mér á fótboltaleik uppi á Skaga þar sem hápunkturinn fyrir hann var að fá pulsu í sjoppunni , " segir Edda Sif Pálsdóttir , íþróttafréttamaður á RÚV , en hún á hundinn Fróða .
" Fróði er fáránlega kelinn og vill helst alltaf vera í fanginu á mér með hausinn í hálsakotinu .
Hann þekkir hljóðið í bílnum okkar , greinir það frá öðrum á einhvern ótrúlegan hátt og bilast úr gleði þegar hann heyrir það , oft úr mikilli fjarlægð .
Honum finnst líka mjög gaman að fá gesti og litlir krakkar eru í uppáhaldi þrátt fyrir að þeir togi í krullurnar hans og troði höndunum ofan í kokið á honum , " segir hún og hlær .
" Hann er algjör grínari og hefur til dæmis étið köku hjá ömmu sinni sem átti að vera á boðstólum í barnaafmæli , týnst á aðfangadag og fundist í hangikjötsveislu í Nóatúni og troðið í sig næstum heilum Húbba búbba-pakka meðan ég skrapp í bað .
" 