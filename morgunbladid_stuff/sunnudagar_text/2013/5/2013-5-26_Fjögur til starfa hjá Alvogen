Fjórir nýir starfsmenn hafa nýlega verið ráðnir til lyfjafyrirtækisins Alvogen .
Þrjátíu hafa verið ráðnir á íslenska skrifstofu félagsins frá því starfsemi þess hófst hér á landi fyrir tveimur árum .
Hjá Alvogen-samstæðunni starfa nú um 1.800 manns í 30 löndum .
Fleiri verða væntanlega ráðnir til Íslandsdeildar félagsins á næstunni .
Starfsmenn Alvogen á Íslandi hafa m.a. það hlutverk að leiða stefnumótun og verkefni sem snúa að samþættingu þróunar- og framleiðslu , skoðun fjárfestingatækifæra , fjármálum , og vörumerkja- og markaðsmálum fyrir samstæðuna .
Róbert Wessman er forstjóri Alvogen , sem er sérhæft í þróun og framleiðslu samheitalyfja sem flókin eru í þróun .
Löggilding og kaffiþjónusta Alan Searles mun hafa umsjón með löggildingarmálum og á gæðasviði Alvogen .
Hann starfaði áður starfað við sambærileg verkefni í lyfjaframleiðslu .
Jónína S. Tryggvadóttir hefur verið ráðin þjónustufulltrúi .
Hún sinnir verkefnum á skrifstofu , en bakgrunnur hennar er í kaffiþjónustu .
Unnur Ágústsdóttir leiðir ýmis sérverkefni sem tengjast þróun og framleiðslu líftæknilyfja .
Fjórði nýi starfsmaðurinn , Sigurlína Þóra Héðinsdóttir , starfar að sambærilegum verkefnum .
sbs@mbl.is 