KSÍ stendur að mörgu leyti framarlega í jafnréttismálum og starfar samkvæmt jafnréttisstefnu .
Íslandsmeistarar karla og kvenna fá jafn mikið greitt , dagpeningar landsliða karla og kvenna eru þeir sömu en betur má ef duga skal og enn er brekkan frekar brött fyrir konur .
Dómarar sem dæma leiki í Pepsideild kvenna fá vel innan við helming af því sem greitt er fyrir að dæma leik í Pepsideild karla Í góðærinu stóð gamli Landsbankinn fyrir því að borga Íslandsmeisturum kvenna jafnmikið fyrir að verða Íslandsmeistari og meistaralið í karlaboltanum .
Konur fengu milljón krónur eins og karlar og var verðlaunaféð hækkað um 700 þúsund krónur .
Með þeirri breytingu var KSÍ komið í forystu knattspyrnusambanda í heiminum og ákvörðunin viðurkenning til íslenskra knattspyrnukvenna .
Skömmu síðar leiðrétti KSÍ launamun á dagpeningum .
Mikið vatn hefur þannig runnið til sjávar en betur má ef duga skal .
" Ísland er mjög framarlega þegar kemur að jafnrétti , " segir Sigurður Ragnar Eyjólfsson , landsliðsþjálfari kvenna .
" Landsleikir eru auglýstir eins , landsleikir fara fram á þjóðarleikvanginum og hver leikmaður fékk bónus fyrir að tryggja liðinu inn á EM í fótbolta .
Það var líka gert 2009 þegar liðið komst til Finnlands á EM .
" Besti árangurinn er kvennamegin Sigurður segir að í gegnum tíðina hafi margt breyst .
" Umgjörðin er eins hjá körlum og konum .
Einu sinni lék A-landsliðið í búningum af karlaliðinu , þær hafa sinn eigin búning núna .
Í dag spilar landsliðið mun fleiri leiki en áður .
Allt að því helmingi fleiri .
U-17 ára kvenna var stofnað 2007 og það hefur komist í fjögurra liða úrslit á EM .
Það er besti árangur sem nokkurt landslið hefur náð .
En okkur vantar enn U-21 árs lið .
Ég hefði viljað sjá það í framtíðinni .
En það er engin keppni á vegum UEFA í þeim aldursflokki en verður vonandi í framtíðinni .
" Sigurður segir að Ísland standi mjög framarlega þegar kemur að jafnréttinu þó margt megi laga .
" Við erum eina landið í Evrópu sem sýnir beint frá leikjum úr hverri umferð .
Það er líka sýnt beint í Svíþjóð og kannski einhverjum öðrum löndum en ekki eins oft og hér á landi .
Margt erum við að gera vel en svo finnst manni að það mætti fleira batna .
Ég sakna þess að sjá ekki markaþátt .
Ég veit ekki hvernig umfjöllunin verður í sumar .
En maður sér alltaf að á hverju ári verður þetta stærra , meira og betra .
Það eru hænuskref í þessu .
Það er ekki langt síðan konur tóku horn á vítateigslínunni , spiluðu í strigaskóm , spiluðu 2X30 mínútur og boltinn þeirra var minni .
Þetta kemur allt smátt og smátt og þar stendur Ísland framarlega .
" Vígin sem hafa fallið Fyrsti opinberi kvennaleikurinn 1970 Fyrsti kvennalandsleikurinn 1981 Knattspyrnukona og -karl valin frá 1997 Verðlaunafé jafnað 2004 Dagpeningar jafnaðir 2006 Bein útsending frá hverri umferð 2012 Úr jafnréttisstefnu KSÍ Á ársþingi KSÍ í febrúar 2008 var samþykkt jafnréttisstefna .
Yfirlýst markmið hennar eru meðal annars að tryggja jafna möguleika allra til knattspyrnuiðkunar á Íslandi og að sjónarmið jafnréttis verði samofið allri knattspyrnuiðkun á Íslandi , en KSÍ lítur á jafnréttismál sem lið í gæðastarfi knattspyrnuhreyfingarinnar á Íslandi þannig að allir knattspyrnuiðkendur á Íslandi eigi jafna möguleika til að sinna íþrótt sinni og ná fram þroska í greininni .
Ennfremur segir : " Jafnréttisstefnan nær til allra þeirra sem leika og starfa innan Knattspyrnusambands Íslands , " en þeir sem sinna dómgæslu eru ráðnir til þeirra starfa af KSÍ .
Í þeim hluta jafnréttisstefnu KSÍ sem fjallar um leiðir til að ná ofangreindum markmiðum segir að til að stuðla að jafnrétti leggi KSÍ áherslu á að jafnréttissjónarmiða sé gætt í hvívetna í starfi KSÍ og allir hafi sömu tækifæri .
Boltinn Benedikt Bóas benedikt@mbl.is 1981 var brotið blað í íslenskri knattspyrnusögu þegar íslenska kvennalandsliðið lék sinn fyrsta landsleik , gegn Skotum í Kilmarnock , sem tapaðist 3-2 .
