Markmenn í Pepsi-deildum karla og kvenna eru í frekar hefðbundnum búningum .
Búningarnir sýna íþróttamannslegar línur og eru í skærum litum .
Gulur virðist vera litur markvarða toppliðanna því FH og KR eru bæði með markmennina sína klædda í gulan búning .
Víkingar úr Reykjavík , sem leika í fyrstu deild , klæða Ingvar Kaale í grænan búning og þá er Einar Hjörleifsson , markvarður Ólafsvíkinga , í skærgrænum eins og Sandra Sigurðardóttir , markvörður Stjörnunnar í Pepsi-deild kvenna .
David James hefur klæðst ófáum markmannsbúningum í gegnum tíðina .
Hann hefur tvo til skiptanna .
Einn appelsínugulan og einn gráan .
Einn er sá markmaður sem vakti verðskuldaða athygli í gamla daga enda saumaði hann sér sjálfur búninga .
Sá var frá Mexíkó og heitir Jorge Campos .
Hann er ekki nema 170 sentimetrar á hæð , sem þykir lítið miðað við markmenn , en hann bætti það upp með kvikum fótum og auðvitað útlitinu .
Það skiptir víst máli hvernig menn líta innan vallar sem utan .
