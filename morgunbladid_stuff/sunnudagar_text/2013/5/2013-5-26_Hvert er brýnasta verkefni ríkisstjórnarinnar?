Ábyrg hagstjórn " Mér þætti að vísu brýnt að ríkisstjórnin hætti við eitt og annað sem hún hefur á stefnuskránni , eins og að slíta viðræðum við Evrópusambandið , " segir Atli Ingólfsson tónskáld .
" Ef við lítum á framkvæmdir flýgur mér í fljótu bragði tvennt í hug : Annars vegar hversu brýnt það er að sérhver ný ríkisstjórn sendi skýr skilaboð um ábyrga hagstjórn til umheimsins , og þetta er ekki ótengt því fyrsta sem ég nefndi .
Það styrkir samningsstöðu okkar og þennan gjaldmiðil sem stendur víst til að nota enn um sinn .
Hins vegar þarf að snúa sér að málefnum ferðaiðnaðarins af þeim krafti sem sæmir undirstöðuatvinnugrein .
Það má ekki bíða , annars verður það að böli sem ætti að vera blessun .
" Afnám gjaldeyrishafta " Ég vil byrja á að óska nýrri ríkisstjórn velfarnaðar og vona innilega að hún nái að standa undir þeim miklu væntingum sem til hennar eru gerðar , " segir Birna Einarsdóttir , bankastjóri Íslandsbanka .
" Ég tel ástæðu til að nefna tvennt þegar horft er til brýnustu verkefna .
Í fyrsta lagi tel ég mikilvægt að sá sáttatónn sem sleginn er í stjórnarsáttmálanum endurhljómi í samskiptum stjórnvalda við atvinnulífið .
Það er mjög brýnt að tryggja fyrirtækjum stöðugt rekstrarumhverfi og gott umhverfi til fjárfestinga , til hagsbóta fyrir íslenskt efnahagslíf og heimilin í landinu .
Í öðru lagi þarf ný ríkisstjórn að tryggja víðtækt samstarf við alla hagsmunaaðila varðandi afnám gjaldeyrishafta .
Ég tel mikilvægt að sumarþing leggi afgerandi línur og taki þegar til við að hrinda í framkvæmd þeirri stefnu sem kynnt hefur verið .
" Gróska smærri fyrirtækja Það eru lítil og meðalstór fyrirtæki sem bera uppi hagvöxt , fjölgun starfa og verðmætasköpun í landinu , " segir Gunnlaugur Karlsson , framkvæmdastjóri Sölufélags garðyrkjumanna .
" Ég vek athygli á að velgengni Þjóðverja er fyrst og fremst árangri á þessu sviði að þakka .
Íslendingum hættir til að horfa á stærri pakkalausnir og gleyma að hlúa að hinu .
Hvað varðar garðyrkjuna hefur gleymst eftir 30 ára viðskiptasamband að haga raforkusamningum þannig að hagur garðyrkjunnar sé hafður í huga og hvernig greiða megi götu hennar .
Sá fundur var aldrei haldinn .
" Frelsi og ábyrgð " Mér finnst mikilvægast að nýta bjartsýnina og væntingarnar til ríkisstjórnarinnar og auka athafnafrelsi og umsvif í þjóðfélaginu , nýta tækifærin og hefja til vegs á ný frelsi með ábyrgð , " segir séra Hjálmar Jónsson .
" Við stjórnartaumunum hefur nú tekið hópur af vel menntuðu hæfileikafólki , sem hefur lýst markmiðum sínum .
Efnahagsmálin verða fyrirferðarmikil , hagur heimilanna og fólksins í landinu .
Um leið skulum við vænta þess að annað fylgi , að okkur líði betur í þessu landi og að við lifum við meiri sátt og frið hvert við annað .
Vonandi ganga stjórnmálamenn á undan við að bæta samskiptin og mannlífið í landinu .
" Kynslóðaskipti " Helstu verkefni ríkisstjórnarinnar hljóta að vera að skapa hér hvetjandi og bjartsýnt umhverfi þannig að hjól atvinnulífsins fari að snúast í gang á nýjan leik , " segir Magnús Geir Þórðarson , leikhússtjóri Borgarleikhússins .
" Það þarf að vera eftirsóknarvert að búa , starfa og skapa á Íslandi .
Aðeins þannig batna lífskjör í landinu .
Ég trúi því að gæfurík framtíð okkar byggist á því að við leggjum áherslu á að efla hér menntun , menningu og hinar öflugu skapandi greinar .
Mér sýnist að það séu orðin kynslóðaskipti í pólitíkinni og að með nýrri kynslóð sé runninn upp tími opnari og málefnalegri umræðu en verið hefur undanfarin ár .
Ég vona sannarlega að ný ríkisstjórn fari á undan með góðu fordæmi og kappkosti að eiga uppbyggilegt samstarf við alla á þingi og sem víðast í samfélaginu .
" Sálfræði mikilvæg " Mikilvægasta viðfangsefni nýrrar ríkisstjórnar er á sviði sálfræði , " segir Orri Hauksson , framkvæmdastjóri Samtaka iðnaðarins .
" Efnahagsmál eru ekki bara tölur á blaði , heldur eru niðurstaða af ákvörðunum fólks af holdi og blóði , sem sinnir allra handa verkefnum úti um allt land .
Ef ríkisstjórnin hefði þann jákvæða áhrifamátt að fólk fylltist kjarki og fyndi fyrirsjáanleika í umhverfi sínu , þá ykjust umsvif sjálfkrafa og uppbygging hæfist .
Innistæða þarf auðvitað að vera fyrir slíku trausti .
Trúin á framtíðinni þarf að byggjast á raunveruleika , en ekki villuljósi , ella förum við bara annan kollhnís .
" Samtakamáttur " Ný kynslóð hefur tekið við forystu í stjórnmálaflokkunum og áberandi er í orðræðu nýrra ráðherra hversu mjög þeir leggja áherslu á samvinnu , samheldni og samtakamátt , enda sérstaklega tekið fram í stefnuyfirlýsingu ríkisstjórnarinnar , " segir Ragna Árnadóttir , aðstoðarforstjóri Landsvirkjunar .
" Við þá nálgun bind ég miklar vonir – við þurfum að beina athygli að því sem sameinar okkur , þannig næst betri árangur um þau lykilmarkmið sem nauðsynleg eru til framfara .
" Vanda vinnubrögðin " Mér finnst brýnast að við lærum af reynslunni og vöndum betur vinnubrögðin , " segir Salvör Nordal .
" Mér eru utanríkismálin talsvert ofarlega í huga og tel brýnt að ríkisstjórnin greini þau til hlítar , móti stefnu til framtíðar og horfi á hlutina í stærra samhengi .
Hvaða skoðun sem við höfum á Evrópumálum komumst við ekki hjá mikilvægum ákvörðunum um þau á næstu misserum og þær verður að taka á upplýstan hátt .
Þá þykir mér mjög miður að ekki náðist samstaða á síðasta þingi um hvernig ætti að halda stjórnarskrárvinnunni áfram á þessu kjörtímabili .
Eins og oft vill verða lenti málið í mikilli tímaþröng á síðustu dögum þingsins og ekki reyndist vilji til að skipta því verkefni niður í áfanga .
Ég vona að það náist samstaða um að halda vinnunni áfram á nýju þingi .
" Þjónusta í nærsamfélaginu " Stærsta málið er skuldamál þjóðarinnar , ekki bara heimilanna , " segir Sigríður Dóra Sverrisdóttir stuðningsfulltrúi á leikskóla .
" Við kjósum stjórnmálamenn til að finna lausnir í samstarfi við okkar færustu sérfræðinga .
Það er brýnt að losna út úr skuldafarganinu til að geta farið að byggja upp hér innanlands .
Síðan vil ég láta kortleggja alla möguleika í uppbyggingu atvinnulífsins og bjóða fólki upp á að fjárfesta með skattaívilnunum í sprotafyrirtækjum .
Það þarf að styðja við bakið á öllu þessu frábæra fólki sem við eigum og stórefla nýsköpun .
Svo er ég á móti því að byggja nýjan Landspítala , því ég óttast að það komi enn frekar niður á þjónustunni vítt og breitt um landið .
Við eigum að þjónusta fólk í nærsamfélaginu .
Ég vil ekki þurfa að fara til Reykjavíkur ef ég verð veik .
Ég vil geta farið til Akureyrar .
Að síðustu : Passa menninguna .
Hún er eina atvinnugreinin sem ekki hefur hrunið síðustu fimm ár .
" Veðrið Sigrún Haraldsdóttir kastar fram : Ætli stjórnin gott að gera , greitt þá taki af skarið , í bili mun hér brýn ast vera að bæta veðurfarið .
Efling löggæslu " Mér líst mjög vel á þennan góða hóp og ekki síst þann jákvæða og uppbyggilega anda sem frá honum stafar , " segir Stefán Eiríksson , lögreglustjóri höfuðborgarsvæðisins .
" Á mínu sviði eru áform ríkisstjórnarinnar skynsamleg og góð ef það er skoðað sem birtist í stjórnarsáttmálanum .
Það er eitt af forgangsverkefnum næstu ára að efla löggæslu á öllum sviðum .
Þar er brýnast að fjölga lögreglumönnum við almenna löggæslu , efla forvarnastarf lögreglunnar , hverfa- og grenndarlöggæslu og umferðarlöggæslu .
Þá er ekki síður mikilvægt að styrkja og efla rannsóknir lögreglu og er ég þá sérstaklega með í huga aðgerðir og rannsóknir gegn kynbundnu ofbeldi í öllum myndum og aðgerðir gegn skipulagðri brotastarfsemi .
Á þessum sviðum hefur okkur farið fram á undanförnum árum og mikilvægt er að okkur gefist tækifæri til að þróast og eflast enn frekar á þeim sviðum .
" Þjóðmál Pétur Blöndal pebl@mbl.is Ráð mín þörf ég þaulæfð veiti á því skal ekki standa , ég vona að hjá mér liðs þeir leiti lendi þeir í vanda Skilaboð til Bjarna og Sigmundar Davíðs frá kerlingunni á Skólavörðuholtinu .
Ekki er beysið ástandið eftir vinstri spýju .
Ég bind því miklar vonir við viðreisnina nýju .
Friðrik Steingrímsson 