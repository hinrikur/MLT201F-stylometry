Eva Ólafsdóttir og Sigurður Sigurbjörnsson fóru í brúðkaupsferð til Washington DC á dögunum .
Aðspurð hvers vegna höfuðborg Bandaríkjanna varð fyrir valinu segir Eva það hafa verið tilviljun .
" Ég fæ alltaf send nettilboð frá Icelandair og Wow í tölvupósti , " segir hún .
" Það kom gott tilboð til Washington DC og við ákváðum því að fara þangað .
Það er allt svo dýrt í Evrópu en í Bandaríkjunum er hægt að leyfa sér eitthvað .
Ef farið er út fyrir miðborg Washington er allt frekar ódýrt .
Við fundum gistingu með morgunmat sem kostaði ekki nema tæpar 50.000 kr. fyrir okkur tvö í fimm nætur .
Svo tókum við Chrysler á leigu með GPS-tæki sem kostaði 27.000 kr. fyrir alla dagana sem við vorum þarna .
" Aðspurð um hvað þau hafi skoðað segir hún að þau hafi farið á Smithsonian sem er svæði með 19 söfnum og frítt inn á þau öll .
Svo gengu þau í kringum Hvíta húsið í sól og blíðu .
Þau fóru einnig inn í þinghúsið sem þau höfðu gaman af .
Eva hafði pantað skoðunarferð um húsið á netinu áður en þau komu .
Skoðunarferðin snerist að mestu um húsið og listaverkin en ekki þingstörfin .
Þau komust að því á staðnum að þau gætu fengið að sjá fulltrúadeildina og öldungadeildina án nokkurs fyrirvara og nýttu sér það .
" Það kom okkur annars á óvart að Hvíta húsið var miklu minna en við höfðum ímyndað okkur og þinghúsið miklu stærra , " segir Eva .
Eva segir að þau hafi aðeins borðað á einum dýrum veitingastað í miðborginni , The Hamilton , annars hefðu þau hrifist mest af veitingastað sem heitir Outback Steakhouse .
" Það voru margir búnir að segja okkur að við yrðum að fara á þann stað og það var góð ábending .
Þetta er vinsæll og ódýr staður og steikin guðdómleg .
Þetta leit út fyrir að vera fjölskyldustaður .
Við þurftum að bíða eftir sætum sem virtist ekki óalgengt þar sem okkur var vísað á biðsal þar sem fólk sat og beið í rólegheitum eftir borði .
" Eva segir að verðið í miðbæ Washington hafi verið svipað og hér heima en í úthverfunum hafi allt verið mun ódýrara .
" Við keyptum allar jólagjafirnar þarna og verðið var margfalt lægra en hér á landi , " segir Eva .
Eftirminnilegast segir hún að hafi verið að koma í Arlington kirkjugarðinn sem er hermannagrafreitur þar sem byrjað var að grafa hermenn í lok 18. aldar .
Þar eru leiði nokkurra forseta Bandaríkjanna eins og John F. Kennedy .
" Ég er hrifin af kirkjugörðum .
Það tengist því kannski að æskuheimili mitt er við kirkjugarð .
Mér finnst eitthvað heilagt við þá , " segir Eva .
