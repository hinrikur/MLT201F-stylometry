Gengið var í vikunni frá ráðningu tveggja nýrra sviðsforseta við Háskóla Íslands í vikunni .
Dr. Jóhanna Einarsdóttir verður forseti menntavísindasviðs og dr. Daði Már Kristófersson var ráðinn forseti félagsvísindasviðs .
Jóhanna Einarsdóttir lauk doktorsprófi í menntunarfræðum ungra barna árið 2000 frá Háskólanum í Illinois í Bandaríkjunum , M.Ed .
námi 1977 og BS-prófi 1976 frá sama skóla .
Undanfarin ár hefur Jóhanna starfað fyrir Kennaraháskóla Íslands sem nú er orðinn hluti af HÍ og m.a. gegnt stjórnunarstörfum , verið prófessor við HÍ og forstöðumaður Rannsóknastofu í menntunarfræðum ungra barna .
Hafa rannsóknir hennar og störf raunar einkum og helst snúið að yngstu aldurshópunum og leikskólamálum .
Daði Már Kristófersson lauk B.Sc.-prófi í landbúnaðarfræðum frá Landbúnaðarháskóla Íslands árið 1997 , en hefur síðan aflað sér frekari menntunar , s.s. meistaragráðu í auðlindahagfræði .
Hefur verið dósent í hagfræði við Háskóla Íslands frá 2009 og jafnframt frá í fyrra gegnt starfi forstöðumanns þróunar- og samstarfsverkefna .
Daði hefur verið sérfræðingur við Hagfræðistofnun HÍ , var um skeið dósent við Landbúnaðarháskóla Íslands , en á annars að baki fjölbreyttan starfs- og fræðaferil .
sbs@mbl.is 