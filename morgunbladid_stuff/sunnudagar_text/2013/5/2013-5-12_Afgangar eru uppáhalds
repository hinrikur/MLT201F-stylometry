Berglind Steinsdóttir býr ein í hverfi 105 og starfar sem ræðulesari og leiðsögumaður og segist helst kaupa inn í hverfisbúðunum Hvað áttu alltaf til í ísskápnum ? Ost , lauk , engifer , papriku , ab-mjólk og undanfarið trönuber sem ég keypti mikið magn af í ógáti .
Á líka granatepli sem ég þori ekki að skera upp , það er svo drjúgt að ég held að afgangurinn eyðileggist .
Klikka oft illilega á nýmjólkinni en geymi gos á svölunum .
Hvað fer fjölskyldan með í mat og hreinlætisvörur á viku ? Ég er svakalega meðvitaður neytandi og skoðaði bókhaldið ár aftur í tímann – 15.000 kr. að meðaltali .
Sjampóið vegur þungt .
Hvar kaupirðu helst inn ? Í hverfisbúðunum mínum Bónus , Nóatúni og Víði .
Hvað freistar helst í matvörubúðinni ? Gæðalegt mangó , sem reynist því miður oft ónýtt þegar heim er komið , og lífræna deildin .
Er líka búin að þróa með mér smekk fyrir dökku súkkulaði .
Ég er opin fyrir ýmsu forvitnilegu og mig langar alltaf í ís .
Hvernig sparar þú í heimilishaldinu ? Með því að nota það sem ég kaupi .
Skoða endalaust uppskriftir til að nýta umframbirgðir .
Afgangar eru líka uppáhalds .
Hvað vantar helst á heimilið ? Meira borðpláss í eldhúsinu svo ég geti haft hveiti , heilhveiti , hrísgrjón , sykur , púðursykur og allt hitt í dunkum sem sjást .
Eyðir þú í sparnað ? Nei .
Skothelt sparnaðarráð Elda of mikið og borða afganga , bæði heima og heiman .
Frysta sumt til að eiga síðar .
