Tveir nýir ráðgjafar eru komnir til starfa hjá Virk – starfsendurhæfingarsjóði .
Þórarinn Þórsson er nýr ráðgjafi hjá VR .
Hann lauk BA- gráðu til starfsréttinda í félagsráðgjöf frá Háskóla Íslands árið 2006 og diplómagráðu í áfengis- og vímuefnamálum árið 2008 frá Háskóla Íslands .
Hann starfaði sem félagsráðgjafi hjá Reykjavíkurborg frá árinu 2006 , á Þjónustumiðstöð Vesturbæjar .
Í því starfi sinnti hann meðal annars starfsendurhæfingu og ráðgjöf fyrir atvinnuleitendur .
Frá árinu 2010 hefur Þórarinn starfað sem stundakennari við félagsráðgjafardeild Háskóla Íslands .
Ásdís Sigurjónsdóttir er nýr ráðgjafi sem ráðinn hefur verið til starfa hjá stéttarfélögunum á Austurlandi .
Hún útskrifaðist með BS-gráðu í iðjuþjálfunarfræðum frá Háskólanum á Akureyri 2001 og hefur starfað sem iðjuþjálfi við Heilbrigðisstofnun Austurlands síðan í júlí það ár og starfar þar enn í hlutastarfi .
Þar hefur hún sinnt mjög fjölbreyttum verkefnum , m.a. á sviði endurhæfingar .
Ásdís stundar nú meistaranám í heilbrigðisvísindum við Háskólann á Akureyri .
Ásdís er með starfsstöð hjá stéttarfélögunum á Austurlandi , á Reyðarfirði og á Egilsstöðum .
