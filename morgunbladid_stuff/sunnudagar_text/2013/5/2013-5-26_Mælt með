1 Nýtt forvitnilegt dansverk , Dansaðu fyrir mig , verður frumflutt í Sláturhúsinu á Egilsstöðum á laugardagskvöld klukkan 20 .
Höfundar eru Brogan Davison , Ármann Einarsson og Pétur Ármannsson .
2 Lokasýning á leikritinu Hvörf verður í Kúlu Þjóðleikhússins á laugardagskvöld .
Óhætt er að hvetja áhugafólk um skapandi leikhús til að missa ekki af metnaðarfullri sýningunni sem byggist á Geifinnsmálinu .
3 Í tilefni þess að báðum sýningunum í Hönnunarsafni Íslands , " Innlit í Glit " og " Norræn hönnun í dag " er að ljúka , verður leiðsögn um þær á sunnudag kl. 14 .
Inga Ragnarsdóttir myndlistarmaður mun fjalla um leirbrennsluna Glit en Sigurður Gústafsson segir frá verkum sínum á sýningunni með norrænni hönnun .
4 37 listamenn frá smáríkjum Evrópu eiga verk á sýningunni " Hugræn landakort " sem er framlag Listasafns Íslands til Listahátíðar í Reykjavík .
Bjargey Ólafsdóttir er einn listamannanna og á sunnudag klukkan 14 mun hún ganga um sýninguna með gestum og fjalla um verkin .
5 Birgir Haraldsson , rokksöngvarinn oft kenndur við Gildruna , leiðir rokksveitina Gullfoss sem leikur víðkunna rokksmelli á skemmtistaðnum Spot í Kópavogi á laugardagskvöld .
Þrautreyndir spilarar manna allar stöður .
