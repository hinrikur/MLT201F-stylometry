Margir Íslendingar kannast við verslunina Indiska af Strikinu í Kaupmannahöfn .
Þessi sænska verslanakeðja mun opna verslun hérlendis í Kringlunni 8. maí næstkomandi .
Vöruúrvalið verður hið sama og kaupglaðir íslenskir fagurkerar kannast við en í versluninni verður til sölu húsbúnaður , fatnaður og skartgripir , húsgögn og skandinavísk hönnun innblásin af indversku handverki .
Indversku áhrifin skila sér einmitt í litadýrð , mynstrum og áferð sem er einkennandi fyrir vörurnar frá Indiska og gerir þær skemmtilega framandi og fallegar .
Auk þess að bjóða fallegar vörur fyrir heimilið og fatnað er Indiska einnig þekkt fyrir að vera meðvitað og ábyrgt fyrirtæki , bæði gagnvart heiminum sem við búum í og viðskiptavinum .
Þannig hefur þátttaka og skuldbinding í félagslegum og umhverfisvænum verkefnum ætíð verið í brennidepli hjá fyrirtækinu .
Indiska hefur verið í eigu sömu fjölskyldunnar frá árinu 1951 og rekur nú níutíu verslanir víðsvegar um heim .
Það er vert að líta í Kringluna í næstu viku og kíkja á fallega vor- og sumarlínu Indiska og nú mun styttra að fara en á Strikið eða til annarra nágrannaborga ! 