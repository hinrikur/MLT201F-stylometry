Þessi hátíð er orðin fastur punktur í sumardagskrá ótrúlega margra , " segir Davíð Rúnar Gunnarsson á Akureyri .
Sem endranær verður blásið til hátíðar á Akureyri um verslunarmannahelgina með fjölskylduhátíðinni Ein með öllu .
" Yfirbragðið er vinalegt og við teljum frekar bros á andliti fólksins en fólkið .
Vitum samt að hingað koma ótrúlega margir um þessa helgi þó nákvæm talning hafi aldrei verið gerð , " segir Davíð Töframaður og Dúndurfréttir Það er Viðburðastofan sem sér um framkvæmd Einnar með öllu í ár ásamt Vinum Akureyrar í samvinnu við Akureyrarstofu .
Viðburðastofan er nýstofnað fyrirtæki en starfsmenn eru Davíð Rúnar Gunnarsson og Pétur Guðjónsson .
Vinir Akureyrar er félag hagsmunaaðila í verslun og þjónustu sem aftur kosta hátíðina .
Þar leggja allir sitt af mörkum til að búa til skemmtilega stemningu í bænum , segir í tilkynningu .
Á meðal skemmtikrafta sem koma fram á Akureyri um verslunarmannahelgina í ár eru : Páll Óskar , Hvanndalsbræður , Einar Mikael töframaður , Dúndurfréttir og Leikhópurinn Lotta svo eitthvað sé nefnt svona snemma í undirbúningnum .
Af föstum atburðum má nefna kirkjutröppuhlaupið , Óskalagatónleika í Akureyrarkirkju , góðgerðaruppboð á Muffins í Lystigarðinum , Ævintýraland að Hömrum , siglingar á Pollinum og fleira .
Í anda hátíðarinnar hefur svo Dynheimaballið , að sögn Davíðs , slegið sannarlega í gegn .
Einnig verður í ár haldið harmonikkuball til þess að mæta elstu gestunum , Vettvangur heimafólks " Við erum sérlega ánægðir með þá góðu stefnu sem hátíðin hefur tekið .
Þetta er orðin sú fjölskylduhátíð sem við höfum viljað að Ein með öllu verði og hefur mælst virkilega vel fyrir hjá gestum okkar og bæjarbúum .
Við megum ekki gleyma því að hátíðin er líka vettvangur fyrir heimamenn þar sem fjölskyldan skemmtir sér saman .
Fastlega má reikna með fleiri þúsundum gesta á hvern viðburð .
Á lokatónleikum og flugeldasýningu á sunnudagskvöldinu hafa undanfarin ár verið ekki færri en 10 þúsund manns , " segir Davíð .
sbs@mbl.is 