Jóni Agnari Ólasyni , umsjónarmanni sérblaða Morgunblaðsins , brá heldur betur í brún á fertugsafmæli sínu í vikunni þegar honum barst bréf frá Hollandi .
Í bréfinu , sem var handskrifað , var afmæliskveðja frá engum öðrum en uppáhaldsknattspyrnumanninum hans , sjálfum Marco van Basten .
" Til hamingju með fertugsafmælið , Jón .
" Milligöngumaður í þessu óvenjulega máli var Alfreð Finnbogason , sem leikur undir stjórn van Bastens hjá Heerenveen .
" Ég hef bara einu sinni hitt Alfreð , fyrir tilviljun í vetur , og veit ekki hvernig hann hafði veður af afmælinu mínu .
En hafi hann bestu þakkir fyrir ! " segir Jón Agnar .
" Þetta bréf er ein af fáum veraldlegum eigum mínum sem peningar fengju ekki bætt .
Hefur ómælt gildi .
Nú þarf ég bara að finna mér fílabeinsramma .
" 