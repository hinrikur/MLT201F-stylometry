Gott reiðhjól kostar skildinginn .
Hugsaðu vel um hjólið þitt og það endist mun lengur fyrir vikið .
Aurapúkinn þekkir hjón sem hafa átt sömu fótstignu fákana í um það bil tvo áratugi og ekki er ryðblettur á þeim , enda teknir í hús á hverju kvöldi .
Púkinn þekkir hins vegar marga sem geyma hjólið alltaf úti og þau eru ekki jafnfögur .
Snjallir sjampóbransamenn tvöfölduðu söluna á sínum tíma með því að bæta einu orði við textann utan á brúsanum : Repeat ; endurtakið .
Eflaust er gott að skella hársápunni tvisvar í lokkana í einhverjum tilfellum en varla lífsnauðsynlegt í hvert einasta skipti .
Dragðu úr sælgætisáti og gosdrykkju og láttu börnin ekki komast upp með að troðfylla pokann við nammibarinn á laugardögum .
Þá er gott að takmarka gosneyslu þeirra við t.d. helgarmáltíðir .
Þambið og sykurátið er í fyrsta lagi óhollt og svo er dýrt að fara til tannlæknis .
