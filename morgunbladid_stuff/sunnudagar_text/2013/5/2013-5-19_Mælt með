1 Listahátíð Reykjavíkur er hafin og fjöldi áhugaverðra viðburða í boði þessa dagana , tónleikar og sýningar .
Í Hafnarhúsinu eru á laugardag og sunnudag fluttir sögulegir og áhrifaríkir gjörningar Magnúsar Pálssonar .
2 Á sýningu Helgu Láru Haraldsdóttur myndlistarkonu og kennara , " Hefur orðið " , í sal Íslenskrar grafíkur í Hafnarhúsinu , er unnið með hugmyndatengingu orða .
Sýningin er hugsuð sem kveikja fyrir 3 Á mánudag eru 120 ár liðin frá fæðingu myndhöggvarans snjalla Ásmundar Sveinssonar .
Í Ásmundarsafni við Sigtún hefur verið sett upp sýning er nefnist " Sagnabrunnur – Ásmundur og bókmenntirnar " og er aðgangur ókeypis á fæðingardegi listamannsins .
Leiðsögn verður um sýninguna klukkan 15 og allir velkomnir .
4 Þau Herdís Stefánsdóttir og Georg Kári Hilmarsson halda útskriftartónleika sína í Kaldalóni í Hörpu á laugardag klukkan 17 en þau útskrifast með BA-gráðu í tónsmíðum frá Listaháskólanum nú í vor .
Hljóðfæraleikarar flytja ný verk tónskáldanna , m.a. fyrir kammersveit og kór .
5 Áhugafólk um skífuþeytingar ættu að skemmta sér á Faktorý á hvítasunnukvöld .
Í tilefni af þúsundasta viðburði staðarins mæta tveir erlendir skífuþeytar , wAFF og De Puta Madre .
DJ Margeir verður líka á staðnum .
