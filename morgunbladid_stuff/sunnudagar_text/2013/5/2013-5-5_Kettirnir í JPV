" Ég er með tvo ketti hérna á skrifstofunni .
Nói er þróunarstjórinn í fyrirtækinu og svo er það Randver .
Hann er stjórnarformaður , " segir Jóhann Páll Valdimarsson bókaútgefandi en hann er með tvo íslenska ketti í vinnunni til að hjálpa til við ákvörðunartöku .
" Ég bjargaði Nóa .
Hann er undan villilæðu .
Ég var nýbúinn að missa kött og frétti af þessum agnarlitlum .
Móðir hans hvarf og systkini hans dóu þannig að ég gaf honum mjólk úr sprautu .
Hann hefur fitnað mikið og braggast vel en hann borðar alltaf eins og hann sé að borða síðustu kvöldmáltíðina .
" JPV er vel rekið fyrirtæki og segir Jóhann að kettirnir eigi sinn hlut í því .
" Báðir kettirnir gegna mikilvægu hlutverki .
Ef við erum á samningafundum og stjórnarformaðurinn sýnir einhverja ókyrrð þá hættum við við samninga .
Það er bara tákn um að þetta sé óheillaspor .
Svo þegar ég þarf að taka stórar ákvarðanir þá fer ég til Randvers og heyri í honum hljóðið .
Þetta hefur reynst okkur vel .
Ég þakka Randveri mikið fyrir velgengni fyrirtækisins , " segir Jóhann og klappar Randveri , stjórnarformanninum sjálfum .
