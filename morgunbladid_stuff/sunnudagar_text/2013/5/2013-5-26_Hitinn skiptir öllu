Jú , ég luma á þó nokkrum grillráðum enda veit ég fátt skemmtilegra en að grilla .
Til dæmis er lykilatrið að grillið sé orðið nógu heitt áður en steikin er lögð á það .
Annars soðnar maturinn og það er yfirleitt þannig að fólk heldur að grillið sé orðið nógu heitt þegar það er það alls ekki , " segir Jói Fel eins og hann er jafnan kallaður .
Jói leggur um leið áherslu á að fólk fari ekki frá grillinu nokkurn tíman meðan maturinn er eldaður enda getur fljótt kviknað í feiti .
" Fólk þarf að læra inn á sín grill .
Það eru engin tvö grill eins og þau eru misfljót að hitna .
" Jói hefur í fjögur ár sankað að sér grilluppskriftum í um 400 blaðsíðna grillbók sem kallast einfaldlega Grillað með Jóa Fel .
Í bókinni eru uppskriftir að öllum tegundum af mat , forréttir , eftirréttir , pitsur og brauð en grillarinn lét eftirréttina vera enda gefið út ófáar bækurnar um slíkar kræsingar .
Hann segir að þar sem uppskriftirnar séu afar margar geti allir pottþétt fundið eitthvað sem þeim líkar .
" Það passar vel að hafa gott salat með þessari svínasteik sem ég grillaði hér sem og grillaða sveppi , aspas og kartöflustrá .
Mér finnst fátt skemmtilegra en að grilla kjöt en það er mikil lyst sem lærist smám saman að grilla nautakjöt til dæmis .
Það er afar auðvelt að skemma það .
" Hunangssvínasteik með salati 4 svínakótelettur Kryddlögur : 1 dl hunang 3 msk .
rifinn sítrónubörkur 1 sítróna , safinn 15 blöð af ferskri myntu , söxuð ½ dl ólífuolía 2 tsk .
salt 1 tsk .
cayenne – pipar Blandið löginn og setjið í plastpoka .
Látið kjötið í pokann og veltið því vel upp úr leginum .
Látið marínerast í um það bil 3 klukkustundir en best er ef það er hægt að láta það liggja í leginum yfir nótt .
Takið kjötið úr pokanum og látið vökvann leka vel af því áður en það fer á grillið .
Grillið við meðalhita í 4-5 mínútur á hvorri hlið , setjið þá kjötið á efri grind og hafið það þar í 7 mínútur .
Salat : 1 poki ferskt blandað salat ½ krukka fetagráðaostur 6 konfekttómatar ½ rauðlaukur 10 myntulauf ½ dl ólífuolía safi úr einni sítrónu Setjið salatið í skál , hrærið upp í fetaostinum og setjið yfir salatið .
Skerið tómatana í fjóra báta og laukinn í strimla , saxið myntulaufin létt niður og blandið saman við .
Hrærið saman olíu og sítrónusafa og hellið yfir salatið .
Berið fram með steikinni .
