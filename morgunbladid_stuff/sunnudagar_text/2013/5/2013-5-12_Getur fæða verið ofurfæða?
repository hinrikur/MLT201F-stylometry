Orðið ofurfæða , " superfood " , er algengt orð á matvælamarkaði í dag og notað til að lýsa næringarríkum mat sem talinn er geta haft einstaklega jákvæð áhrif á heilsuna .
Bandaríski rithöfundurinn Michael Pollen , höfundur Mataræði , handbók um hollustu , segir að hugmyndafræðin að baki ofurfæðu sé villandi fyrir neytandann .
Borghildur Sverrisdóttir borghildur74@gmail.com Hugtakið ofurfæða var fyrst notað í ágústblaði Nature Nutrition árið 1998 , þar sem vísindamaðurinn Aaron Moss segir að sumar fæðutegundir séu svo næringarríkar að það væri hægt að tala um þær sem ofurfæðu .
Orðið var bannað í markaðslegum tilgangi hjá Evrópusambandinu 1. júlí 2007 , nema að því fylgdu vísindalegar sannanir .
Orðið er því ekki almennt notað af næringarfræðingum og margir halda því fram að það geti verið villandi og megi misnota í markaðslegum tilgangi ; villandi með því að tala betur um ákveðnar fæðutegundir en aðrar , líkt og mikilvægt sé að leggja áherslu á þær ; og misnotað þegar ekki er tekið fram að í einstaka tilfellum getur fæða sem kölluð er ofurfæða verið eitruð eins og t.d. þang .
En samkvæmt rannsóknum getur þang verið eitrað við ákveðin skilyrði og valdið lifrarskemmdum .
Nokkur dæmi um fæðuna Í dag er orðið ofurfæða notað yfir margar næringarríkar fæðutegundir , en rannsóknir hafa sýnt að ofurvirkni þeirra umfram aðrar fæðutegundir á sjaldan við rök að styðjast .
Dæmi um slíka fæðu eru ber , hnetur , fræ , dökkgrænt grænmeti eins og grænkál , brokkolí og rósakál , sítrusávextir , feitur fiskur eins og lax , makríll og sardínur , sætar kartöflur , hrátt súkkulaði og heilkorn .
Það dregur þó enginn í efa að hér er um að ræða næringarríka og góða fæðu .
Niðurstöður rannsókna í samanburði við fullyrðingar Í grein Ameliu Hill úr The Guardian frá árinu 2007 skoðar hún niðurstöður rannsókna í samanburði við fullyrðingar um svokallaða ofurfæðu .
Þar kemur meðal annars fram að vísindalegum rannsóknum ber ekki saman um ákveðin jákvæð áhrif þessarar fæðu á heilsuna .
Rannsóknirnar gátu til dæmis ekki staðfest að ber , sem eru hvað mest rannsökuð af ofangreindum fæðutegundum , væru meiri ofurfæða en önnur fæða úr jurtaríkinu .
Þá sýndi ein rannsóknin að hrátt súkkulaði hefði jákvæð áhrif á blóðþrýsting á meðan önnur dró slík áhrif í efa .
Í sömu grein segir dr. Jeremy Spencer frá matvæla- og næringardeild Reading-háskólans í Bretlandi að það sé ekki aðeins villandi að greina fæðu niður í hluta og rannsaka áhrif þeirra hvers um sig á heilsu okkar , heldur sé ómögulegt að segja fyrir um viðbrögð allra einstaklinga við ákveðnum fæðutegundum og því ómögulegt að segja að hver einstaklingur muni fá það sama út úr fæðunni .
Hann nefnir líka að áhrif fæðunnar í heild geti verið meiri eða öðruvísi en samanlagðir hlutar hennar og þannig haft önnur áhrif á fólk en hluti af henni gerir á rannsóknarstofu .
Michael Pollan tekur undir Undir þetta tekur hinn þekkti Michael Pollan í bókinni The Omnivor ´ s Dilemma - Mataræði , handbók um hollustu .
Hann segir að vísindi næringarfræðinnar fjalli um að rannsaka eitt eða fá næringarefni í einu , sem gerir það að verkum að við tökum næringarefnin úr samhengi við matinn , matinn úr samhengi við mataræðið og mataræðið úr samhengi við lífsstílinn .
Hugtakið sem markaðstól Pollan og Spencer telja mikilvægast að neyta eins fjölbreyttrar og hreinnar fæðu og mögulegt er .
Fólk ætti ekki að leitast við að borða " ofurfæðu " í nútímaskilgreiningu þess orðs , heldur venja sig á " súpermataræði " , sem er eins og áður segir fjölbreytt og óunnið .
Amelia talar um að með markaðssetningu á fæðutegundum sem ofurfæðu hafi salan á þeim aukist og verðið hækkað .
Loks er mikilvægt að hafa í huga að gott getur verið fyrir fólk að auka neyslu ákveðinna fæðutegunda ef um vöntun á tilteknum næringarefnum er að ræða .
Spencer segir að ekki sé hægt að tala um að ein fæðutegund sé betri en önnur þar sem þarfir fólks eru mismunandi og verkun næringarefna ólík í mismunandi samhengi .
Enginn dregur þó í efa hollustu slíkra fæðutegunda eða þau jákvæðu áhrif sem hver einstaklingur getur upplifað af ákveðnum fæðutegundum umfram aðrar .
Fjölbreytt fæða er lykilatriði .
http://en.wikipedia.org / wiki / Superfood www.researchgate.net / directory / publications / Leitarorð : Berry fruits www.guardian.co.uk / uk / 2007/may/13/health.healthandwellbeing1 http://www.healthaliciousness.com / nutritionfacts / SUM NÆRINGARRÍK FÆÐA TELST EKKI MEÐ Er þetta eitthvað súper ? Bláber eru oft talin fremst í flokki ofurfæðu .
En til samanburðar við græna papríku sem ekki hefur verið talin til ofurfæðu , inniheldur 100 gr af ferskri grænni papriku sjö sinnum meira A-vítamíni , átta sinnum meira af C-vítamíni , nánast fjórfalt meira af B6-vítamíni en 100 g af ferskum bláberjum samkvæmt næringarvefnum www.healthaliciousness.com .
Bláberin eru hins vegar töluvert trefjaríkari .
Bláber eru þó að sjálfsögðu frábær fæða sem enginn dregur í efa .
Þang er talið til ofurfæðu .
Næringargildi þangs sýnir mikið af kalki , járni , magnesium og fólinsýru , en ef það er borið saman við annað grænt salat eða grænt grænmeti kemur í ljós að innihald þessara næringarefna er ekki minna í grænu salati / grænmeti .
Ef eitthvað er innihalda ýmsar tegundir af grænu blaðsalati að auki miklu meira af A- og C-vítamíni en þang .
Þá er algeng fullyrðing að hveitigras afeitri líkamann og sagt að 30 ml skot af hveitigrassafa innihaldi jafnmikið af næringarefnum og eitt kíló af grænmeti .
Samkvæmt grein Ameliu Hall inniheldur aðeins matskeið af spínati , sem reyndar er einnig talið til ofurfæðu , meira af fólinsýru og C-vítamíni en 30 ml af hveitigrasi .
Amelia Hall , Forget superfoods , you can ´ t beat an apple a day , The Guardian / The Observer , Maí 2007. www.guardian.co.uk www.nutriondata.self.com www.healthaliciousness.com ALLRA BEST Í HÓFI Íslensk áhrifarík fæða Orðið ofurfæða var upphaflega notað yfir framandi fæðutegundir sem margir þekktu ekki , " segir Sólveig Eiríksdóttir , eða Solla á Gló eins og hún er jafnan kölluð , aðspurð um ofurfæðu .
Hún segir að ofurfæða sé ekki bara almennt holl fæða heldur einstaklega næringarrík og áhrifamikil fæða sem ekki megi borða of mikið af .
Það geti leitt til uppkasta .
" Dæmi um ofurfæðu eru maca-rótin sem er svipuð og ginseng-rót úr Andesfjöllum , blómafræflar , ashwangandarót , lucuma-ávöxturinn , hrátt kakó og kakónibbur , " segir Sólveig .
Hún segir að ef fólk neyti hæfilegra skammta af slíkum virkum fæðutegundum geti þeir vissulega haft jákvæð áhrif á heilsuna , sérstaklega þar sem margir neyti svo næringarsnauðrar fæðu .
Komin svo langt frá upprunanum Þegar Solla er spurð af hverju næringarrík fæða sé nú kölluð ofurfæða segir hún að líklega séu ýmsar ástæður fyrir því .
" Við erum komin svo langt frá uppruna fæðunnar og með því að kalla næringarríka og góða fæðu alment ofurfæðu fara kannski fleiri að neyta hennar .
" Solla tekur dæmi um fæðutegund eins og lax sem er ekki ofurfæða í upprunalegum skilningi þess orðs þar sem maður geti borðað nánast eins mikið og maður vill af honum án þess að verða meint af .
Hún segir að orðið ofurfæða hafi þó ekki sömu merkingu og það hafði upphaflega og bætir við að nú virðist það vera orðið ákveðið markaðstól á öðrum forsendum .
" Við Íslendingar eigum til dæmis ofurfæðuna krækiber , fjallagrös og söl .
Ég ímynda mér að ef við borðum of mikið af þessum fæðutegundum fari virkni þeirra yfir skynsamleg mörk .
Það getur til dæmis verið auðvelt að fá niðurgang ef maður borðar of mikið af krækiberjum , því þau örva svo meltinguna , " segir hún .
" Sumt er á mörkum þess að vera meðal og matur , " segir Solla að lokum .
