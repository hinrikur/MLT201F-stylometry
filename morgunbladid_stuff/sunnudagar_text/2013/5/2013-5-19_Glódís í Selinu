Glódís Margrét Guðmundsdóttir píanóleikari heldur tónleika í Selinu á Stokkalæk á annan í hvítasunnu og hefjast þeir klukkan 16 .
Hún leikur verk sem hún flytur í píanókeppni Norðurlandanna í Danmörku nú í júní og á tónlistarhátíðinni Casalmaggiore Music Festival á Ítalíu .
Glódís er 22 ára gömul , fædd í Reykjavík en uppalin í Þykkvabænum .
Hún stundaði nám við Tónlistarskóla Rangæinga og lauk prófi 2010 .
Útskriftartónleikar hennar voru haldnir í Selinu .
Síðan hefur Glódís lagt stund á píanóleik hjá Peter Maté í Listaháskóla Íslands .
Á efnisskránni eru meðal annars verk eftir Chopin , Beethoven , Nielsen og Rachmaninoff .
Tónleikarnir eru til styrktar væntanlegri tónleikaferð píanóleikarans .
