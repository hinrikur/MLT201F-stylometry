Bann við forverðmerkingum á kjötvöru frá 2011 hefur haft jákvæðar afleiðingar fyrir neytendur að því leyti að nú þarf fólk ekki lengur að reikna sig til verðsins vegna alls konar tilboða .
Þetta er álit Neytendastofu .
Stofnunin hefur hins vegar ekki forsendur til að meta áhrif bannsins á vöruverð .
Orri Páll Ormarsson orri@mbl.is Tryggvi Axelsson , forstjóri Neytendastofu , kveðst ekki hafa forsendur til að meta hvort verð hafi almennt lækkað eftir að bann við forverðmerkingum á kjötvöru tók gildi árið 2011 .
Stofnunin hafi því miður ekki haft bolmagn til að gera verðkannanir til að ganga úr skugga um þetta .
" Hafi einhverjir aðrir gert slíkar kannanir væri afar gagnlegt að fá þær fram , " segir hann .
Fram kom í Morgunblaðinu í vikunni að Samkeppniseftirlitið telur að bann við forverðmerkingum hafi verið til góðs og leitt til lækkunar á vörverði .
Kvörtunum hefur fækkað Neytendur þurfa að skanna verð vöru sjálfir í verslunum eftir að bannið tók gildi í þar til gerðum verðskönnum þegar verðmerking er ekki á umbúðum , hillu eða hólfum kæliskápa .
Tryggvi staðfestir að Neytendastofu hafi til að byrja með borist margar kvartanir frá neytendum vegna þessa en þeim hafi fækkað umtalsvert .
" Þetta var nýr háttur og fólki þótti verðskannarnir of fáir .
Það varð til þess að Neytendastofa lagði til fast viðmið : Væri neytandi ekki búinn að finna út verð innan þrjátíu sekúndna teldist varan óverðmerkt .
Í framhaldi af þessu fjölguðu verslanir skönnum .
" Tryggvi segir stærsta kostinn við bannið frá sjónarhóli neytenda þann að þeir þurfi ekki lengur að reikna sig til verðsins .
" Eins og fólk man var afsláttarmiðum skellt á allar mögulegar pakkningar og fólk þurfti í mörgum tilvikum stöðugt að finna eiginlegt verð út sjálft í huganum .
Nú er þessi viðskiptaháttur að mestu úr sögunni .
Þá hefur náðst að staðla ýmsar pakkningarnar og fyrir vikið eru hillumerkingar orðnar algengari t.d. á áleggi og þess háttar vörum .
Endanlegt verð er því nú sýnilegra og ekki þarf að reikna það út frá afsláttarprósentum .
Þess vegna eiga meðvitaðir neytendur auðveldara með að gera verðsamanburð milli verslana .
" Verðskannar þurfa að virka Til þess að þetta fyrirkomulag sé sem skilvirkast þurfa verðskannar vitaskuld að virka og vera læsilegir .
Tryggvi hvetur neytendur til að hafa samband við Neytendastofu sé þeim málum ábótavant og senda ábendingar t.d. í gegnum heimasíðu stofnunarinnar .
Hann minnir fólk einnig á að fylgjast vel með því hvort munur sé á verði í hillu og á kassa .
Þar sé pottur stundum brotinn .
" Þessar upplýsingar þurfum við að fá , annars virkar samkeppnin ekki .
" 