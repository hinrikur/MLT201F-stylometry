ÞÞað sveif alþjóðlegur andi yfir þegar blaðamaður fékk að vera fluga á vegg einn morgun nýlega í Myndlistarskólanum í Reykjavík , en þar hefur staðið yfir tveggja vikna námskeið í ljósmyndun og kvikmyndagerð .
Kennararnir voru ekki af verri endanum en ljósmyndahlutann kenndu hin heimskunna Mary Ellen Mark og Einar Falur Ingólfsson ljósmyndari .
Martin Bell , eiginmaður Mark , kenndi svo kvikmyndagerðarhlutann , en hann er vel þekktur fyrir heimildamyndir og kvikmyndir sínar .
Nemendur námskeiðsins , sem voru átján talsins , komu víða að .
Helmingur var frá Norður-Ameríku en einnig voru þar nemendur frá Brasilíu , Mexíkó , Frakklandi , Svíþjóð , Noregi og Íslandi .
Að verða betri ljósmyndarar Þau hjón hafa heimsótt Ísland af og til í 24 ár , en síðustu þrjú sumur hafa þau haldið ljósmynda- og kvikmyndanámskeið hér á landi , en Mark heldur einnig reglulega námskeið í Mexíkó .
" Það mikilvæga við svona námskeið er að nemendurnir verða að mynda daglega , annars fá þau ekki þá leiðsögn og þá gagnrýni sem þau geta unnið með , en ég sé yfirleitt framför hjá öllum , " segir hún .
" Ég vil hjálpa þeim að verða betri ljósmyndarar , það er markmiðið .
Sumir eru einfaldlega með myndrænni hugsun en aðrir , eru með það innbyggt .
Það þýðir ekki að ekki sé hægt að kenna fólki það , bara að sumt fólk skilur greinilega hvernig ljósmynd er uppbyggð , " segir Mark um kennsluna .
" Ég er hreinskilin við þau .
Ég ríf þau ekki niður , en er hreinskilin .
Ég segi þeim kannski að þau þurfi að taka meiri áhættu , eða reyna að hugsa á sjónrænni hátt , að þau eigi að túlka myndefnið meira en þau gera , " segir hún .
Fylgir eftir gömlum myndefnum Mark er einn kunnasti ljósmyndari samtímans og hefur myndað í nær hálfa öld .
Ljósmyndir hennar hafa birst í öllum helstu tímaritum heims og hún hefur unnið til flestra þeirra verðlauna og viðurkenninga sem ljósmyndurum geta hlotnast .
Hún hefur nýlega brotið á sér öxlina og getur lítið myndað sjálf þessa dagana og sér fram á nokkurra mánaða hlé , en hún er hvergi nærri hætt .
Á næstunni stefnir hún á að mynda einu sinni enn konu í Seattle sem kallast Tiny .
Mark myndaði hana fyrst árið 1984 þegar stúlkan var fjórtán ára götubarn .
Í dag á Tiny tíu börn og býr í sárri fátækt .
Bell gerði einmitt heimildarmyndina " Streetwise " um þessa stúlku og aðra útigangskrakka og nú hyggjast þau gera framhaldsmynd og nýja ljósmyndaseríu um líf hennar í dag .
" Það er næsta verkefnið okkar , ég ætlaði að byrja í sumar , en get það ekki núna út af öxlinni , hef ekki nógan hreyfanleika núna , " segir hún og ekki laust við svekkelsi í röddinni .
Mark hefur oft áður leitað uppi fólk sem hún hefur áður myndað .
" Ég elska að fylgja svona sögum eftir , gera framhaldssögur .
" Námskeiðið gjörbreytti lífinu Einar Falur hefur þekkt þau hjón lengi , en hann sótti einmitt námskeið hennar fyrir tuttugu og fimm árum .
Þegar blaðamaður spurði Mark hvort honum hefði farið fram , stóð ekki á svari .
" Já , en hann var góður fyrir , mjög sjónrænn , " segir hún og hlær .
Einar Falur hefur nú bæði reynslu sem nemandi hennar og samkennari .
" Ég fór á námskeið hjá Mary Ellen á sínum tíma og hún gjörbreytti mér sem ljósmyndara , og lífi mínu , " segir hann .
" Við viljum hjálpa þessum nemendum til þess að finna sig betur sem ljósmyndarar , við vinnum með þeim og finnum þeirra áhugasvið og hjálpum þeim með það sem þau vilja gera , hvers konar ljósmyndir vilja þau taka , " segir hann , en áhugasviðin liggja víða .
Sumir einblína á götuljósmyndun , aðrir á uppákomur , mannlífið eða portrett .
Gríðarlega ólíkir ljósmyndarar Í hópnum eru bæði reyndir atvinnuljósmyndarar og metnaðarfullir áhugaljósmyndarar .
" Atvinnuljósmyndararnir eru komnir til að styrkja sig á þeim sviðum sem þeir eru veikastir fyrir á , en aðrir eru að reyna að ná betri tökum á að nota ljósmyndamiðilinn til að skapa áhrifameiri ljósmyndir .
Við erum ekki að kenna hér ljósmyndatækni , heldur að aga þeirra sýn á ljósmyndun , " segir Einar Falur .
" Það er margt í gangi núna , til dæmis þessi frábæra vika fyrir Gleðigönguna og allt sem tengist henni , " segir hann .
" Það er svo skemmtilegt á lokadeginum að sjá afrakst-urinn , en heila málið er að við Mary Ellen sjáum framför og að þau verði öll betri á sínu sviði , " segir hann .
" Við vinnum með jákvæða , uppbyggilega gagnrýni og þau taka henni vel , enda komin hingað til að læra , en þetta eru gríðarlega ólíkir ljósmyndarar .
Það er líka það sem gerir þetta svo spennandi , " segir hann .
Ísland með sterkan persónuleika Lögð er áhersla á mannlífið á Íslandi fremur en landslag .
Þau segja að þótt að Ísland sé þekkt fyrir landslagsmyndir er hér nóg annað að mynda .
" Mannlífið hér er lifandi , og fólk hér er opið fyrir að láta mynda sig , " segir Mark .
" Erlendis er litið á Ísland sem land fyrir landslagsljósmyndara , og auðvitað er það frábært fyrir þá .
En það er líka mjög áhugavert mannlíf hérna , og okkar námskeið snýst fyrst og fremst um það , " segir Einar Falur .
Mark bendir einnig á að Ísland sé frábært land fyrir námskeið af þessu tagi vegna þess hversu allt er smátt í sniðum .
" Mér finnst þetta áhugaverðasta landið af Norðurlöndunum .
Það er svolítið einangrað og óflekkað og hefur sinn eigin persónuleika , sterkan persónuleika , " segir hún .
" Hér er svo auðvelt að kenna , bæði er Ísland svo myndrænt og svo er svo auðvelt að nálgast fólk , allir þekkja alla , " segir hún og Einar Falur bætir við , " við reynum svo sannarlega að nýta okkur þetta litla samfélag , til að fá verkefni fyrir okkar nemendur , fá að heimsækja listafólk , Bláa lónið og slíkt .
" Já , þetta er mjög vinalegt land , " segir Mark og vonast til að koma aftur á næsta ári með nýtt námskeið .
Þriggja mínútna afrakstur Martin Bell hefur áratuga reynslu af kvikmyndagerð og hefur starfað við gerð margra heimildamynda , en hann er kunnastur fyrir heimildamyndir eins og " Streetwise " , sem tilnefnd var til Óskarsverðlauna árið 1985 .
Hann leikstýrði einnig myndinni " American Heart " , með Jeff Bridges í aðalhlutverki .
Hingað er hann kominn í þriðja sinn að kenna , en hann er með fjóra nemendur , tvo erlenda og tvo íslenska .
" Nemendur mínir þurfa að gera kvikmynd sem að lokum er ekki meira en þrjár mínútur .
Myndin þeirra gæti sjálfsagt verið miklu lengri , klukkutími þess vegna , en það sem þau sýna í lokin er þá stikla af því sem þau hafa gert , " segir hann .
Nemendur ráða hvort þeir gera heimildarmynd eða leikna , en þessir fjórir völdu sér heimildarmyndagerð .
" Það erfiðasta er klippingin , og þetta er tímafrekt , þannig að ég get ekki haft fleiri nemendur í einu , " segir Martin .
" Viðfangsefnin eru misjöfn , einn myndar fötluð börn , annar er á veitingastað , þriðji er í iðnaðarfyrirtæki og ég veit ekki alveg hvað sá fjórði er að gera , ég held hann sé að vinna með hestum og jafnvel hundum , það kemur í ljós , " segir hann og brosir .
Þegar hann er spurður um hvað hann vilji kenna sínum nemendum hlær hann og svarar : " Hvað sem þau vilja vita , sem ég veit ! Það er erfitt að segja .
Kenna þeim að segja einfalda sögu í kvikmyndaformi .
" Martin segir það ákaflega erfitt að klippa myndirnar , að komast að kjarna sögunnar .
" Galdurinn er í handritinu , ef það er skáldverk , eða að fá aðgang að sögunni ef það er heimildarmynd , " segir hann .
" En það mikilvægasta er klippingin , það er listform í sjálfu sér , þetta snýst um að þjappa , að komast að kjarnanum , " segir Bell að lokum .
" Þetta er stórgott ! " Gabriela Olmedo , þriggja barna móðir frá Mexíkó , er atvinnuljósmyndari í sínu heimalandi en hún sérhæfir sig í portrett ljósmyndun .
Áhugi hennar kviknaði snemma , en faðir hennar , sem var barnalæknir , var mikill áhugaljósmyndari .
Glæpagengi rændi honum og heimtaði lausnargjald en myrtu hann síðan .
Olmedo , sem er einkabarn , segir að þrátt fyrir þann hrylling sem hún gekk í gegnum , hafi það orðið til þess að hún fór að læra það sem hugur hennar stóð til , sem var ljósmyndun , en hún nam markaðsfræði til að byrja með .
" Þegar ég var lítil , áður en að pabbi dó , vorum við vön að fara í sirkusinn í Mexíkó , og ég man að þegar við komum heim sýndi pabbi mér bækurnar hennar Mark til að fá aðra sýn á sirkus , og ég var alveg heilluð .
Ég hef verið aðdáendi hennar síðan , " segir hún , en hún hefur einnig sótt námskeið hjá henni í sínu heimalandi .
" Í byrjun var hún ansi hörð við mig , þegar hún sá fyrst möppuna mína var hún ekki ánægð .
En mér hefur farið mikið fram , þannig að þetta hefur verið frábært .
Gagnrýni getur verið erfið , en alveg frábær , " segir hún .
Blaðamaður lá á hleri þegar Mark skoðaði nýjustu myndirnar hennar .
Greinilegt er að Olmedo hefur farið fram , því það eina sem heyrðist frá meistaranum var , " frábært , stórfínt hjá þér , nú ertu að taka " þínar " myndir , nema bara á Íslandi , þetta er stórgott ! " " Hún er mjög móðurleg " Beverley Abramson , margra barna amma , er hingað komin frá Toronto í Kanada .
Hún segir það hafi verið Mark sem hafi dregið sig alla leið til Íslands .
" Ég hef verið aðdáandi hennar lengi , en ég breytti alveg lífi mínu árið 1996 þegar ég hætti sem ráðgjafi og fór í háskóla í ljósmyndun , " en síðar fór hún á námskeið hjá Mark í Mexíkó .
Abramson hefur sérstakan áhuga á að mynda dans .
" Ég hef reynt að mynda dansara alls staðar sem ég kem , og einnig bak við tjöldin , að segja sögu í ljósmyndum um hvað dansarar upplifa , " segir hún .
" Á þessu námskeiði langar mig að bæta mig , fínpússa ýmislegt og æfa mig meir , og svo er hér allt annað umhverfi , " segir hún , en hún hyggst mynda götudansara en einnig dansa á Gaypride .
Hún ber Mark vel söguna .
" Hún er mjög móðurleg .
Allir hennar nemendur eru eins og börnin hennar og hún er mjög gefandi .
Hún tók mig strax undir sinn verndarvæng og hefur hjálpað mér mikið , " segir hún .
" Öll hennar gagnrýni er hjálpleg og uppbyggileg .
" 