Ný rannsókn lækna í Newcastle og Sunderland í Bretlandi sem birtist í Plos One blaðinu leiddi í ljós að þeir sem eru komnir yfir 65 ára aldur ættu að neyta minna áfengis en þeir gerðu áður .
Stíf drykkja roskins fólks er falið vandamál í Bretlandi , segir meðal annars í rannsókninni .
53 tóku þátt í rannsókninni og voru þeir á aldrinum 65-90 ára .
Í dag er sagt að eldra fólk megi drekka 14-21 einingar af áfengi .
En margir sem tóku þátt í rannsókninni sögðust drekka mun meira .
Ein drakk rauðvínsflösku á dag , en það munu vera 63 einingar af áfengi .
Karlmennirnir sögðust drekka fimm til sex bjórkönnur á dag .
Graeme Wilson , sem stjórnaði rannsókninni , segir að líkami eldra fólks sé lengur að vinna úr áfenginu og sé drykkjan því mjög skaðleg heilsu þessa fólks .
" Þá kom einnig í ljós að fólk notar áfengi til að deyfa sársauka , til að slaka á , til að vera með vinum og einnig til að vinna á einmanaleika .
