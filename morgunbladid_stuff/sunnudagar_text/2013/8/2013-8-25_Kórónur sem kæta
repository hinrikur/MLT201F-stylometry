Anna Sóley Viðarsdóttir og Eva Dögg X eiga og reka búðina Ampersand í Danmörku .
Búðin hefur vakið mikla athygli enda eru þær stöllur þekktar fyrir að vera ávallt glæsilegar til fara og miklar smekkkonur .
Þær hafa sjálfar verið að hanna ýmsar gersemar og þar á meðal falleg hárbönd sem líkja má við kórónur .
" Við höfum alltaf verið mikið fyrir að planta einhverju á hausinn á okkur og elskum hatta , hárskraut , klúta og kórónur , " segja þær .
" Þorbjörg úr Retro Stefson var svo sæt að bjóða okkur á tónleika með þeim hér í Kaupmannahöfn og langaði okkur til að gera eitthvað fyrir hana og þá lá beint við að gera eitthvað höfuðskraut .
Þannig varð fyrsta Ampersand hárbandið til og var hún meira segja með það á sér á tónleikunum , þangað til hún þurfti að slamma .
" Innblástur frá framandi löndum Anna Sóley og Eva Dögg segja að innblástur þeirra komi úr öllum áttum en hafi þó aðallega verið framandi í hugsun .
Þær hafa sankað að sér efnum og bútum allsstaðar að .
" Við vorum meðal annars með efni frá Malaví , Suður-Afríku , Indlandi , Mexíkó og Istanbúl sem okkur langaði að gefa líf í einhverju formi .
Úr urðu hárbönd , jógatöskur og nú vinnum við að litlu upplagi af buxum með gríðarstóra sál .
" Hárböndin eru gerð úr þessum efnum , handlituðum efnum , vinaböndum , heklbútum , gömlum flíkum , leðri , perlum og öllu því sem verður á vegi þeirra og hentar hverju sinni .
" Þetta er okkar leið að endurnýta , fullnýta og gefa annað líf .
Þar fyrir utan leggjum við mikla ást og kærleik í hvert band .
" Vegna mikillar eftirspurnar á Íslandi hafa vinkonurnar sent nokkur bönd il landsins svo að hæft sé að máta og velja .
En að auki hafa þær sent hárböndin vítt og breitt um heiminn .
" Nú nýlega var eitt þeirra notað sem hárskraut í giftingu þar sem brúðurin bar Ampersand kórónu , sem okkur fannst mikill heiður og þá ákváðum við að gera nokkur hárskraut með brúðarslör í hugsa , nokkurs konar mini-brúðarlínu .
" Hárböndin fögru eru á misjöfnu verði eftir stærð og gerð en það ódýrasta er á 8.900 og svo fer það bara eftir vinnunni , efninu og tímanum sem er lagður í það .
Flest þeirra sem eru á Íslandi eru á bilinu 10-16 þúsund .
Hægt er að nálgast þau í gegnum facebook síðu þeirra , Ampersand , eða senda e-mail á ampersand@houseofampersand.com .
Eins halda þær úti skemmtilegu bloggi um ýmislegt sem má nálgast á slóðinni Houseofampersand.tumblr.com 