Samtök aldraðra afhentu eigendum 25 íbúðir í Kópavogstúni 2-4 í Kópavogi nú í vikunni .
Með þessum áfanga er lokið byggingu 443 íbúða á vegum samtakanna á höfuðborgarsvæðinu .
Húsið er sex hæðir , byggt af byggingarfélaginu Dverghamri ehf. Í húsinu eru 28 íbúðir , 30 stæði í bílageymslu , þvottastæði , dekkjageymsla , geymslur og fundarsalur .
Átta tveggja herbergja íbúðir , 18 þriggja herbergja íbúðir og tvær toppíbúðir á 6. hæð .
Sala íbúða hefur gengið vel .
Það var einkum tvennt sem réði vali Samtaka aldraðra á byggingu húss á þessum stað , það er staðsetning í næsta nágreni við þjónustu og hjúkrunarheimili og frábært umhverfi .
" Fyrra atriðið er reyndar grundvöllur þjónustuíbúða og ætti að leiða til þess að geta búið við nauðsynlegt öryggi sem lengst , " segir í fréttatilkynningu .
Þjónusta í Sunnuhlíð Fyrstu skóflustunguna að byggingunni góðu tók Guðríður Arnardóttir , formaður bæjarráðs Kópavogs , 26. janúar 2011 .
Í aðdraganda byggingarsamninga milli Dverghamars og Samtaka aldraðra fóru fram margir formlegir og óformlegir fundir , m.a. með fulltrúum bæjarráðs Kópavogskaupstaðar um almenna og lögbundna þjónustuskyldu við eldri borgara og síðan fundur með stjórn Sunnuhlíðar-samtakanna um sama efni og þjónustugetu þeirra .
Munu íbúar eiga kost á allri þeirri þjónustu sem Sunnuhlíð býður .
sbs@mbl.is 