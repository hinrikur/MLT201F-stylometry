Hagur samfélagsins er að stemma stigu við stöðugt vaxandi kostnaði vegna veikinda og heilbrigðisþjónustu .
Er litið í æ ríkari mæli til vinnustaðarins og mögulegs hlutverk hans í því sambandi .
Þetta segir í pistli frá Virk starfsendurhæfingarsjóði .
Er þar vitnað til samantektar í tímaritinu Mayo Clinic Proceedings þar sem áhrif heilsu- og velferðaráætlana á vinnustaði eru skoðuð .
Kemur í ljós að þau eru víðtæk .
Því segir , að eðlilegt sé að líta á vinnustaðinn sem stað til að takast á við veikindi og sjúkdóma , því flest starfandi fólk eyði lunganum af deginum í vinnunni .
Arðbær fjárfesting Fjárfestingar fyrirtækja í velferðarmálum eru arðbærar , segir Virk .
Rannsóknir eru sagðar leiða í ljós að draga má úr veikindafjarveru hafi fyrirtæki vinnuvernd og heilsueflingu á dagskránni .
Slíkt sparar fjármuni og bætir starfsánægju og -anda .
Þetta getur líka skipt máli þegar nýtt fólk er ráðið til starfa , dregið úr starfsmannaveltu og bætt orðspor fyrirtækis .
sbs@mbl.is 