Vinsæl heilsumeðferð hefur verið að ryðja sér til rúms á meðal stjarnanna í Hollywood , svokölluð sogglasameðferð eða " cupping therapy " og eru leikkonurnar Jennifer Aniston og Gwyneth Paltrow meðal þeirra sem hafa látið setja sogglösin á bakið á sér .
Sogglösin eru ekki ný af nálinni en þau koma frá Kína og eru ævaforn , yfir 4.000 ára gömul .
Þó eru aðeins fáein ár frá því að hún lét á sér kræla í Hollywood .
Aðferðin fer þannig fram að súrefni er tæmt úr sogglösunum með hita og glösin síðan lögð á bakið , sogkraftur myndast sem sogar húðina upp í glösin .
Hins vegar skilja sogglösin eftir sig hringlaga för sem eru þónokkurn tíma að jafna sig en fyrrnefndar stjörnur hafa ekki látið það stoppa sig og ganga stoltar um með hringlaga bletti á bakinu .
Sogglösin eiga að auka blóðflæði í bakinu og eru sögð vinna gegn streitu , vöðvabólgu og jafnvel styrkja húðina og stinna .
Fólk ætti að finna fyrir árangri strax , líða betur í líkamanum og eiga auðveldara með hreyfingar .
