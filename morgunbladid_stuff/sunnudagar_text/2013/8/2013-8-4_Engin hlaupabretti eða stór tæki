" Okkur finnst vanta nýjar hugmyndir inn í líkamsræktarheiminn hér heima á Íslandi ; þegar fólk heyrir orðið líkamsræktarstöð sér það fyrir sér bákn með lyftingatækjum og hlaupabrettum en það sem við erum að fást við er ný hugsun að bandarískri fyrirmynd .
Lítið er af tækjum ; við erum vissulega með handlóð , ketilbjöllur og bjóðum upp á ólympískar lyftingar , en hér eru ekki þessi venjulegu lyftingatæki .
Við erum með hópatíma þar sem fólk vinnur saman í ýmsum , mjög fjölbreyttum æfingum og notar mikið eigin líkamsþyngd , " segir Fannar Karvel .
