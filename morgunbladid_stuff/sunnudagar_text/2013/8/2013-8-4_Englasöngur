Á tónlistarhátíðinni Englar og menn í Strandarkirkju syngja þau Anna Sigríður Helgadóttir mezzósópran og Kristinn Ágúst Friðfinnsson sóknarprestur á Selfossi Englamessuna eða Messa de Angelis .
Einnig mun Anna Sigríður flytja Maríubænir og söngva er tengjast englum .
Viðburðurinn er sá fjórði í röðinni á hátíðinni Englar og menn en hún stendur yfir sjö sunnudaga í sumar í Strandarkirkju eða fram til 25. ágúst .
Á hátíðinni er boðið upp á lifandi viðburði á þessum sögufræga stað sem kirkjan stendur á og er markmiðið um leið að auðga tónlistar- og trúarlíf á Suðurlandi .
