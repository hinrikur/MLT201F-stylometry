Skjárinn er stærsti sökudólgurinn - Stórir , litríkir skjáir nota mikla orku .
Passaðu upp á birtustillinguna á skjánum .
Fækkaðu tilkynningum - Það er algengt að þau forrit sem sett eru upp í símanum vilji minna á sig með einum eða öðrum hætti .
Slökktu á tilkynningum frá eins mörgum forritum og þú kemst af með .
Notaðu minna 3G - Gagnaflutningur um 3G eyðir meiri orku en gagnaflutningur um wifi .
Reyndu að takmarka 3G notkun .
Enn meiri orkusparnaði má ná með því að slökkva á wifi líka þegar það er ekki í notkun .
Notaðu flýtiminni - Á mörgum símum og spjaldtölvum ( og forritum ) er hægt að stilla stærð flýtiminnis ( e. cache ) sem þýðir að síminn geymir meira í minni , en sækir minni gögn .
Notaðu meira flýtiminni en minna .
Náðu í póst handvirkt - Þú getur stillt póstforritið svo það nær einungis í póst þegar þú biður um það , í stað þess að ræsa netið og athuga með nýjan póst með reglubundnum hætti .
Slökktu á staðsetningarþjónustu - Innbyggð GPS staðsetningartæki senda boð til að staðsetja þig með reglulegu millibili .
Slökktu á staðsetningarþjónustu eða fækkaðu forritum sem hafa heimild til að nota hana til að spara orku .
Fylgstu með uppfærslum - Flest forrit eru uppfærð reglulega og framleiðendur leita sífellt leiða til að gera forrit neyslugrennri .
Uppfærðu forritin , því oft eyðir ný uppfærsla minni orku .
