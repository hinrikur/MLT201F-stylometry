Það er löngu landsþekkt hve upptekinn Páll Óskar Hjálmtýsson er .
Popparinn síkáti tilkynnti í vikunni á Fésbók að hann væri loksins kominn með sérlega aðstoðarmanneskju í anda ráðherranna , en Ingibjörg Örlygsdóttir , gjarnan nefnd Inga á Nasa , kemur til með að halda utan bókunarmál kappans héðan í frá .
Raunar var í nógu að snúast á Fésbókarsíðu Palla þessa vikuna .
Hann birti mynd sem sýndi sláandi andstæður Gay Pride í Reykjavík og Moskvu , en 3.594 Fésbókaraðdáendur hans deildu henni áfram og í ofanálag eignaðist hann sinn 29.000 Fésbókaraðdáanda – geri aðrir betur .
Í vikunni var tilkynnt um komu trúboðans Franklins Graham til landsins , en hann er meðal annars er þekktur fyrir afar vafasöm ummæli í garð samkynhneigðra .
Graham er ætlað að ávarpa Íslendinga í Laugardalshöllinni á viðburði sem kallaður er Hátíð vonar .
Líkt og gefur að skilja stuðaði tilkynningin landann , ekki síst vegna tímasetningar hennar , en Hinsegin dagar í Reykjavík voru settir á fimmtudaginn var .
Í kjölfar tilkynningarinnar fór af stað herferð gegn viðburðinum á Fésbók og hvöttu ýmsir Fésbókarnotendur fólk til að tryggja sér miða á viðburðinn en skrópa til að tryggja tóman sal .
Á meðal þeirra sem breiddu út boðskap þeirrar herferðar var ritstýran Þóra Tómasdóttir .
Einnig voru léttvægari málefni á dagskrá á Fésbók í vikunni , en leikkonan Saga Garðarsdóttir sá ástæðu til að senda frá sér eftirfarandi tilkynningu á sinni síðu : " Að gefnu tilefni vil ég taka það fram að ég var ekki lítill grís í fyrra lífi .
" Hvergi er þó greint frá forsögu tilkynningarinnar .
