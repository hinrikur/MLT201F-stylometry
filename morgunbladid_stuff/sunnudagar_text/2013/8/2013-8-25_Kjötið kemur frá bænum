Hvassafell er einn af Steinabæjunum undir Eyjafjöllum .
Þar er rekinn veitingastaðurinn Gamla fjósið í gömlu fjósi sem byggt var árið 1954 .
Mjólkurframleiðsla og nautgriparækt er aðalatvinnugreinin á Hvassafelli og framleiðir búið um 300 þúsund lítra af mjólk á ári .
Árið 1999 var tekið í notkun á Hvassafelli róbótafjós og var þá hætt að nota gamla fjósið .
Því var breytt í veitingastað .
Gamla fjósið opnaði 12. ágúst 2011 og er aðaluppistaðan á matseðli afurðir af nautgriparæktinni .
Salurinn er um 90 m ² og tekur um 50 manns í sæti .
Áhersla er lögð á að vera með ferska matvöru úr heimabyggð og að skapa stemmingu sem minnir á gamla tíma og nýja í sveitinni .
Nautakjötið sem bragðast svo vel framleiða þau sjálf , fiskurinn og humarinn á matseðlinum kemur frá Vestmannaeyjum .
Hveitið og repjuolía í brauðið er framleitt á Þorvaldseyri .
Sýslumaðurinn í Vík , hún Anna Birna í Varmahlíð , ræktar salat og grænmeti fyrir staðinn sem þau nota í Sýslumannssalatið .
Á matseðlinum eru Eldfjallasúpa sem er gúllassúpa , sterk og bragðmikil .
Hamborgararnir eru 140 gr. hreint nautakjöt , Steinaloka með nautasneiðum , piparsteik bóndans og nautalund .
Auk þess fiskur dagsins , humar og fleira góðgæti .
Gamla fjósið mun loka eftir aðeins viku en Heiða Björg Scheving , húsfreyja á Hvassafelli , segir að hún sé alltaf til í að opna staðinn fyrir góða hópa .
Þá séu nokkrir viðburðir fastir liðir á haustin , Fýlaveisla verður um miðja september , sviðaveisla í október , Villibráðarhlaðborð í nóvember og jólahlaðborð í desember .
Steinaloka Innihald Brauð , nautavöðvi , sveppir , laukur og bernessósa .
Aðferð Gott brauð , hægt að nota hvaða brauð sem er .
Í Gamla fjósinu er bakað brauð og notar Heiða Björg í það heilhveiti og repjuolíu frá Þorvaldseyri sem er rétt austan við Gamla fjósið .
Nautakjötið er skorið í þunnar sneiðar og snöggsteikt á pönnu ásamt lauknum og sveppum .
Bernessósan getur bæði verið heimatilbúin eða keypt í næstu búð .
Brauðið er smurt með sósunni , mikið eða lítið , allt eftir smekk og kjötið , sveppir og laukur sett á milli .
Einfalt en bragðgott .
