Hárgreiðslustofan Carter í Hafnarfirði býður viðskiptavinum " meira " í stólnum í auglýsingu sem birt hefur á vefmiðlum .
Eins og sjá má á auglýsingunni sem birt er til hliðar sýnir hún mynd af sólbrúnni konu sem liggur út af með buxurnar hnepptar frá og texti við myndina segir : " Þú færð meira í stólnum hjá okkur .
" Róbert Magnússon , eigandi Carter , segir í samtali að hver megi túlka slagorðið á sinn hátt .
" Hvað viltu að það sé ? " segir Róbert aðspurður fyrir hvað " meira " stendur fyrir .
" Þessi auglýsing er búin að vera síðan 1994 , af hverju ertu ekki búin að hringja fyrr ? Þetta er auglýsing sem var sett saman af strákum og ef fólk vill lesa gott eða misjafnt í þetta , þá bara gerir það það .
Það er ekkert annað en jákvætt á bak við þetta .
" Róbert segir að í hvert skipti sem auglýsingin sé birt skapist umræður um hana .
" Þessi auglýsing kemur og fer en það myndast alltaf einhverjar umræður þegar ég set hana upp og það er bara ágætisauglýsing , " segir Róbert .
" En það hefur enginn karlmaður kvartað yfir þessari auglýsingu , " tekur hann fram í samtali við blaðamann .
Bara konur þá ? " Ja , eða það hefur ein hringt hérna á stofuna yfir þetta 19 ára tímabil .
" Af hverju helduru að það sé ? " Ég veit það ekki .
Það er allavega enginn að tuða yfir þessu eða argast út í þetta eða neitt .
" Aðspurður hvort viðskiptin aukist eftir birtingu auglýsingarinnar segir hann svo ekki vera .
" Ég er ekki að segja að ég hafi fengið meira að klippa , þetta er nú bara hárgreiðslustofa .
En það eru ýmsar konur sem hafa ákveðnar skoðanir og þær mega alveg hafa þær " .
gunnthorunn@mbl.is 