Töfrar Mývatnssveitar eru engu líkir og flugurnar þar á bæ eru ansi margar eins og flestir vita .
Friðrik Dagur Arnarson landvörður skellti sér út með myndavélina sína og smellti af nokkrum myndum þar sem rykmý sést í gríðarlegu magni mynda stróka .
Á Íslandi eru þekktar 80 tegundir rykmýs og eru margar þeirra mjög mikilvægar í vistkerfum vatna og oft undirstöðufæða fugla og fiska .
" Þetta er allt rykmý sem sést á myndunum .
Það er búið að vera mikið af rykmýi hér í sveitinni undanfarna daga .
Þetta eru karldýrin að dansa , reyna að lokka kvendýrin að sér .
Stundum er hægt að syngja fyrir hópinn og þá breytist takturinn í flugnastrókunum .
" Friðrik hefur prófað að humma mismunandi lög og séð slíka breytingu með sínum eigin augum .
Hann segir að ferðamennirnir taki flugunum misjafnlega en finnist þetta merkilegt , sem þetta er .
" Sumir halda reyndar að þetta sé eitthvert afbrigði af moskítóflugunum og ég sá fólk ganga með klúta fyrir vitum um daginn .
Þetta mý angrar .
Það fylgir manni ekki eftir og gerir ekki neitt .
Það hefur engan áhuga á mannfólkinu .
" Töluverð umræða hefur verið um vinsæla ferðamannastaði hér á landi og hvernig ágangur ferðamanna sé að eyðileggja þá .
Mývatnssveit er vinsæll ferðamannastaður enda er fegurðin mikil þó ruslið og verðlagið í sveitinni fæli marga frá .
Friðrik segir að aðeins hluti Mývatnssveitar sé friðaður og svæðið þreytist vegna álags en gríðarlegur fjöldi ferðist um sveitina á hverju sumri .
" Það er reynt að halda þessu við en margir af þessum stöðum eru ekki friðlýstir , því miður .
" 