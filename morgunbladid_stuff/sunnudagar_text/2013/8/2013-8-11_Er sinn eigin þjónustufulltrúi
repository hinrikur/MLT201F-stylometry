Valgerður Guðjónsdóttir er ekki þekkt fyrir að sitja með hendur í skauti .
Þessi fyrrverandi framhaldsskólakennari vinnur nú að mastersritgerð númer tvö , sýnir ferðamönnum landið , sest stundum í bílstjórasætið í strætó og fer fyrir fríðum flokki lesbía á mótorhjólum á Gay Pride göngu helgarinnar .
Hvað eruð þið mörg í heimili ? Við erum tvær frekar hagsýnar húsmæður , ég og konan mín , Kristín Sævarsdóttir .
Hvað áttu alltaf til í eldhúsinu ? Chili , hvítlauk , engifer og smjör .
Ef það er til er alltaf hægt að búa til góðan mat .
Ekki má gleyma hafragrautnum sem er borðaður mjög oft á morgnana .
Hvar kaupirðu helst inn ? Bónus , Krónunni og Nettó .
Hvað freistar helst í matvörubúðinni ? Lakkrísinn er nú alltaf hættulega freistandi .
Hvernig sparar þú í heimilishaldinu ? Tek oftast með mér nesti í vinnuna sem er yfirleitt afgangur af matnum frá kvöldinu áður .
Einnig tek ég stundum strætó .
Hvað vantar helst á heimilið ? Safapressu til að búa til grænan engiferdrykk sem við drekkum daglega .
Svo er heimilistölvan orðinn óttalegur skrjóður en við ýtum henni í gang .
Eyðir þú í sparnað ? Geri það og er minn eigin þjónustufulltrúi .
Þannig eigum við alltaf fyrir óvæntum útgjöldum .
Skothelt sparnaðarráð ? Ekki kaupa hluti fyrr en til er fyrir þeim .
Einnig er hægt að búa til veislumat úr flestum afgöngum og þarf aldrei að henda mat ! Muna : Chili , engifer og hvítlaukur og málið er leyst .
