Sýningin Stolnar fjaðrir fjallar að hluta til um eyðingu ; dýr í útrýmingarhættu og eyðing skóga koma m.a. við sögu , en þau málefni hafa lengi verið listakonunni ofarlega í huga .
" Ég hef tekið þátt í alls kyns samsýningum á síðustu árum en þegar mér bauðst að sýna hér fannst mér það kalla á stóra innsetningu .
Ketilhúsið er spennandi salur fyrir fólk sem vinnur í þrívídd ; hægt er að horfa á verkið frá öllum hliðum , að ofan , utan og innan úr og ég ákvað því fljótlega að gera innsetningu sem væri dálítið há , " segir Þórdís Alda Sigurðardóttir , í samtali við Sunnudagsblað Morgunblaðsins í tilefni sýningarinnar hennar sem hefst í dag , laugardag , í Ketilhúsinu .
Líf mannsins á jörðinni Í stóra salnum eru einskonar tré – að vísu úr járni .
" Trén mynda rætur sem fléttast saman í rótarflækju .
Á veggjunum eru myndir af dýrum sem eru í útrýmingarhættu , sem ég valdi úr af gríðarlega löngum lista .
Líklega hefði ég þurft að leggja undir mig allt Listagilið eins og Aðalheiður ! " segir hún og vísar til stórsýningar Aðalheiðar S. Eysteinsdóttur í sumar , " ef ég hefði gert stóra úttekt af þeim lista .
Í stað þess að vera með myndir af öllum valdi ég ellefu dýr en ljósritaði síðan lista þar sem öll hin eru talin upp .
" Þetta er þungamiðjan í sýningunni .
" Innsetningarnar eru reyndar fjórar , sú sem ég nefndi áðan er glæný , hinar hef ég sýnt áður í örlítið breyttri mynd en þær tóna vel saman ; eru greinar á sama tré .
" Verk listamannsins eru einnig á svölum Ketilhússins og þá nýtir Þórdís herbergi inn af salnum .
Þetta er fyrsta einkasýning Þórdísar í nokkur ár sem fyrr segir , en hún hefur tekið virkan þátt í samsýningum , ekki síst erlendis , auk þess sem hún kom að rekstri START ART listamannahússins í Reykjavík um nokkurra ára skeið .
Hún segist hafa unnið að sýningunni allar götur síðan í október , þegar Hannes Sigurðsson Sjónlistamiðstöðvarstjóri bauð henni að sýna í Ketilhúsinu .
Vegferð mannsins á jörðinni hefur lengi verið listakonunni ofarlega í huga .
" Einstefna mannsins er óneitanlega mjög mikil ; hann setur sjálfan sig á oddinn ; við virkum einhvern veginn ekki eins og hluti af lífskeðjunni , tökum ekki nægjanlegt tillit til þarfa annarra tegunda og hrifsum til okkar allt það besta sem næst til .
" Hluti innsetningarinnar er myndband þar sem lítið barn segir frá ; tilvísun í framtíðina , segir Þórdís Alda .
" Ég hef unnið að sýningunni í vetur í Skagafirði , þar sem ég bý núna , og meðal annars rætt töluvert við krakka sem hafa sagt mér frá áhyggjum sínum .
Þetta eru glöð og kát börn en segjast samt velta mikið fyrir sér hvað verður um heiminn í framtíðinni , mögulegum náttúruhamförum og öðru slíku .
Það hreyfði verulega við mér að táningar og krakkar niður í 11 ára , væru strax farnir að hugsa um þetta .
Hver einasta kynslóð hefur líklega haft áhyggjur af framtíðinni , en mér finnst það átakanlegt að þau skuli þurfa að hafa þessar áhyggjur og hversu nærri jörðinni við ætlum að ganga .
" Þórdís Alda segist ekki hafa getað gleymt áðurnefndu myndbandi , þar sem barnið segir frá , og fengið góðfúslegt leyfi foreldranna til að nota það .
" Mér finnst þar koma fram svo margt um sakleysi og umhyggju ; umhyggjan er eðlislæg , held ég , að minnsta kosti á meðan sakleysið er til staðar .
" Listakonan segist hafa löngun til að koma skoðunum sínum á framfæri og hafa áhrif , en kveðst þó ekki vera með vísifingurinn á lofti í verkum sínum .
" Ég vona að verk mín séu sjónrænt spil , ekki lexía .
Ég vil frekar að verkin hafi skynræn og tilfinningaleg áhrif , hreyfi við fólki .
Það getur svo verið mjög misjafnt hvernig fólk upplifir sama verkið og sami einstaklingur getur upplifað eitthvað nýtt við endurtekna skoðun .
" Allt síðan Þórdís Alda byrjaði í myndlist hefur hún notað nýtt gamalt efni sem henni áskotnast með einhverjum hætti .
Nú er t.d. mikið um járn og fatnað á sýningunni .
" Það má segja að ég hafi alltaf verið í endurvinnslu og gefið sumum hlutum nýtt líf .
" Hún segir það vissulega meiri áskorun að halda einkasýningu en að taka átt í samsýningum .
" En ég stóð í nokkur ár í gallerírekstri ásamt fleiri myndlistarmönnum og var í því að setja upp sýningar , oft tvær til þrjár á mánuði ; við höfðum heilt hús til umráða , nokkrar sýningar í gangi í einu , maður var á kafi í þessu og gleymdi eiginlega sjálfum sér á meðan maður var að pæla í annarra manna list .
En ég hef sjálf tekið þátt í samsýningum á undanförnum árum og það er vissulega líka ákveðin áskorun í sjálfu sér að vinna með öðrum .
Þá þarf að miðla málum og það er lærdómsríkt .
" Heimatúnið Þetta er fyrsta einkasýning Þórdísar Öldu á Akureyri en í annað skipti sem hún sýnir í bænum , því hún átti verk á sýningunni Bæ , bæ Ísland , fyrir nokkrum árum .
Þar var hún á svipuðum nótum og á samsýningunni Mega Vott í Hafnarborg á sínum tíma , þar sem hún fjallaði um " eiturefni sem við sáldrum í kringum okkur en finnst við samt vera svo hrein og fín og flott , og lítum frekar niður til þeirra sem eru ekki komnir á okkar stað í " þróuninni " – köllum það vanþróuðu löndin .
Sýningin er því í sjálfu sér mikil sjálfskoðun ; ég bendi ekki bara á aðra heldur dreg sjálfa mig fram sem geranda .
Mér finnst athyglisvert hve Vesturlandabúar hugsa mikið um sjálfa sig sem öxul jarðarbúa ; við erum á kafi í eigin fréttum og eru Vesturlönd þó aðeins lítið svæði þegar hugsað er um allan heiminn sem heild .
Það sem gerist hér er þó alltaf einhvern veginn aðalmálið í fréttum okkar .
Áður hugsuðu menn mikið og vel um sitt heimatún og eina von mannsins gæti verið sú að fólk fari að hugsa þannig að allur heimurinn sé heimatúnið .
" 