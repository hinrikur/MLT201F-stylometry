Heimili Hildar og Guðmundar í Faxaskjóli einkennist af líflegum , persónulegum stíl og dásamlegu útsýni .
Þau leggja upp úr því að vera samkvæm sjálfum sér þegar kemur að því að innrétta og forðast að eltast við tískusveiflur .
Texti : Sigurborg Selma Karlsdóttir sigurborg@mbl.is Ljósmyndir : Ómar Óskarsson omar@mbl.is Í fallegu húsi í Vesturbænum í Reykjavík búa hjónin Hildur Sumarliðadóttir og Guðmundur Annas Árnason ásamt tveimur börnum sínum .
Hildur er fatahönnuður og hárgreiðslukona að mennt og starfar samhliða því sem stílisti en Guðmundur er tónlistarmaður og kokkur .
Mikil sköpunagleði ríkir því á heimilinu og má það sjá á fallega innréttuðu húsi og áhugaverðum munum .
Hjónin leggja upp úr persónulegum stíl og sækja innblástur á netið , í tímarit og önnur falleg heimili .
Þau gæta þess að eltast ekki við tískustrauma í innréttingum svo heimilið haldi ákveðnum persónuleika og sköpunargleði .
" Ég myndi lýsa stílnum mínum sem frekar persónulegum ; nokkurs konar blanda af gömlum munum með sál og nýjum .
Reyndar er kominn tími á að safna sér fyrir einum nýjum hlut á heimilið til að koma á smájafnvægi við gömlu hlutina .
Góði hirðirinn er búinn að vera vinsæll á námsárunum , " segir Hildur en hún verslar helst til heimilisins í Góða hirðinum , Kolaportinu og á ýmsum mörkuðum .
Miðrýmið , sem hefur að geyma borðstofu og eldhús , er uppáhaldsstaður fjölskyldunnar í húsinu þar sem stór gluggi snýr að hafinu og útsýnið því óborganlegt .
