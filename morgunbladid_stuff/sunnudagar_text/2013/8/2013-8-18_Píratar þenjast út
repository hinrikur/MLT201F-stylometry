Komandi sunnudag verður stofnfundur ungmennafélags Pírata haldinn í Stúdentakjallaranum .
Stefán Vignir Skarphéðinsson situr í undirbúningshóp að stofnun félagsins .
" Meðalaldur flokksins er um 34 ár og því gætu tæp 69% flokksins einnig setið í unghreyfingu , sem er kannski ekki gáfulegt .
Við ákváðum að setja mörkin við 30 ár , sem lækkar mögulegan fjölda niður í 42% , " segir Stefán .
" Með því að lækka meðalaldurinn sem hefur verið kallað eftir , erum við að setja ákveðið fordæmi .
" Píratar eru upprunalega frá Svíþjóð en fyrr í mánuðinum fóru fjórir einstaklingar frá Pírötum hér á landi á ráðstefnu þar sem Evrópusamtök ungra Pírata voru stofnuð , Young Pirates of Europe .
Ungu Píratarnir hefðu viljað taka þátt í samtökunum en fyrst þarf að stofna formleg ungmennasamtök hér á landi .
Píratar virðast því vera víða .
" Píratar eru gríðarlega stórir í Svíþjóð en hafa þó ekki komist á þjóðþing þar ennþá , enda er töluvert hærri þröskuldur þar .
Hins vegar eru þeir á ríkisþingum í Þýskalandi og Píratar náðu inn í öldungadeild á tékkneska þinginu .
Við erum þó einu Píratarnir sem hafa náð inn á þjóðþing og er því mikið litið upp til okkar .
" Starfa vel saman Stefán segir að ávallt hafi hugsunin verið að Píratar myndu festa sig í sessi sem stjórnmálaflokkur .
" Það var alltaf hugsunin frá því að við stofnuðum Pírata á sínum tíma að þetta yrði alvöru stjórnmálaflokkur .
Það er alveg að sýna sig og sanna núna , " segir hann en Píratar vilja fara óhefðbundnar leiðir hvað varðar uppbyggingu á stjórnmálaflokki .
" Við ætluðum aldrei að fara þessa hefðbundnu leið að flokksuppbyggingu með þann flata strúktúr sem er enn til staðar .
" Píratar voru stofnaðir á þessu ári og er því ungur stjórnmálaflokkur en að sögn Stefáns gengur flokksstarfið vel .
" Mjög fá okkar hafa verið í stjórnmálum áður en við virkum vel saman sem heild .
" Áhersla á málefni unga fólksins Að sögn Stefáns mun ungmennafélag Pírata leggja ríka áherslu á málefni ungs fólks .
" Það sem einkennir þetta félag umfram önnur ungliðafélög er að við erum ekki að fara að álykta um þjóðmál .
Félagið mun einblína á málefni ungs fólks og verður áhersla lögð á samstarf við aðrar ungliðahreyfingar hér á landi og erlendis .
Reynsla þeirra sem hafa eitthvað starfað í ungliðahreyfingum og koma að þessari stofnun er sú að litlu er komið í verk ef ávallt er verið að álykta um þjóðmál .
" Öllum er frjálst að mæta á stofnfundinn en aðeins meðlimir Pírata hafa atkvæðarétt .
Um er að ræða fyrsta aðildarfélag Pírata en fleiri koma til með að vera stofnuð .
gunnthorunn@mbl.is 