Haldin verður " Menningarnótt " í Verksmiðjunni á Hjalteyri á morgun , sunnudag , kl. 16-20 , þar sem teiknandi rithöfundar og skrifandi myndlistarmenn verða á ferðinni , eins og það er orðað í tilkynningu .
Opnaðar verða tvær myndlistarsýningar ; annars vegar á verkum Kristínar Eiríksdóttur , hins vegar Auðar Önnu Kristjánsdóttur og Sítu Valrúnar .
Upplestrar og gjörningur byrja kl. 17 .
Kristín Eiríksdóttir les úr Hvítfeld , Þórarinn Leifsson les úr handriti á lokastigum : Maðurinn sem hataði börn , Auður Jónsdóttir les úr Ósjálfrátt , Angela Rawlings fer með gesti í Hljóðagöngu .
Á eftir býður Auður Jónsdóttir upp á stutt kaffispjall fyrir áhugasama um skapandi skrif .
