FaceTime er frábær valkostur ef þú vilt eiga meira en hefðbundið símtal .
Hins vegar kemur það ekki að góðum notum þegar þú vilt tala við einhvern sem notar ekki Mac eða annað tæki útbúið iOS tækni .
Skype er því eitthvað sem nauðsynlegt er að niðurhala .
Snertiflöturinn í Skype er auðveldur í notkun , sem gerir flestum kleift að nota smáforritið til þess að hringja frítt eða ódýrt í aðra Skype notendur .
Aldrei aftur myrkur Bjart , fljótlegt og auðvelt .
Búðu til vasaljós úr símanum þínum á engum tíma .
Hver kannast ekki við það að rafmagninu slái út og batteríið í gamla vasaljósinu er dautt svo þú sérð ekkert á rafmagnstöfluna .
Smáforritinu Flashlight fylgir einnig innbyggður áttaviti og kort sem gæti komið sér vel í myrkrinu þegar þú ratar illa utandyra .
Fáðu úrslitin beint í æð Smáforritið LiveScore er þarfaþing fyrir fótboltafíkla sem hafa unun af því að fylgjast með úrslitum allra fótboltaleikja , hvort sem þeir fara fram í úrvalsdeildinni á Englandi , frönsku annarri deildinni eða sænsku þriðju deildinni .
Um er að ræða sáraeinfalt smáforrit sem birtir úrslit úr leikjum hvers dags " í beinni " auk upplýsinga um markaskorara úr öllum helstu fótboltadeildum heims .
