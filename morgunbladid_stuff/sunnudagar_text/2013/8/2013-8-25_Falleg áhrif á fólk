The Love ' s Awakening nefnist helgarnámskeið sem boðið verður upp á laugardaginn 31. ágúst til sunnudags 1. september á Sólheimum í Grímsnesi .
Námskeiðið hjálpar til að opna líkama , huga , hjarta og anda í gegnum hugleiðslu , hreyfingu og innri íhugun .
" Þetta er alveg magnað , " segir Tristan Gribbin , sem skipuleggur námskeiðið hér á landi .
Þrír erlendir kennarar koma frá München , en námskeiðið er haldið á ensku og er pláss fyrir 16-20 manns .
Á námskeiðinu glímir fólk við að vinna bug á neikvæðum hugsunum , sleggjudómum , læstum tilfinningum , efasemdum , vanmáttarkennd , ótta og kvíða .
" Þetta er mjög falleg og djúp vinna , mikil hugleiðsla .
Ég hef stundað jóga og hugleiðslu í gegnum árin og þetta er fallegasta upplifun sem ég hef fengið , " segir hún .
Tristan hefur lært erlendis og kennir nú hugleiðslu í Baðhúsinu .
Love ' s Awakening er alþjóðlegt fyrirtæki og mörg þúsund manns hafa sótt námskeið hjá þeim síðustu tuttugu ár , en er nú í fyrsta sinn á Íslandi .
Námskeiðið hentar öllum vel sem vilja kynnast hugmyndafræði Love ' s Awakening og hvað hugleiðslutæknin hefur fram að færa .
Það dýpkar andlega lífið og hjálpar fólki að brjótast í gegnum stíflur í lífi sínu .
" Ég er sjálf búin að vera að læra þetta og hef þekkt þetta fólk sem heldur námskeiðið í fimmtán ár .
Það er svo gott að geta gefið til baka , þetta er svo nærandi fyrir sálina og hefur svo falleg áhrif á fólk .
" Allar nánari upplýsingar er að finna á fésbókarsíðunni : www.facebook.com / events / 548107768571050/ 