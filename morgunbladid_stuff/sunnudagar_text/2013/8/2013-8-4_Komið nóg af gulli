" Eftir eins og hálfs árs vinnu sem rafvirki í gullnámunni á Grænlandi segi ég þetta gott , " segir Kári Birgir Angantýsson sem hefur verið búsettur í Grænlandi .
" Það mun nú samt vera frekar erfitt að kveðja þennan stað því maður er búinn að mynda góð tengsl hérna .
Það sem mun alltaf standa upp úr í þessu ævintýri er að ferðast fram og til baka , frá vinnubúðunum til Íslands .
Það hefur oft tekið langan tíma , oft upp í 5 daga .
Leiðin getur tafist vegna hafíss , þoku eða í raun hvers sem er .
Við ferðumst á milli með þyrlum þannig að ekki þýðir að hafa mikla þoku .
Eftir allan þennan tíma í Grænlandi er ég alveg ákveðinn að koma margoft aftur til Grænlands .
En Ísland er besta landið til að búa á – enda Ísland best í heimi .
Kári Birgir Angantýsson 