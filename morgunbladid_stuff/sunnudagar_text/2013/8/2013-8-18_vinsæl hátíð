Næst síðasti viðburður tónlistarhátíðarinnar Englar og menn fer fram á morgun , sunnudag kl. 13 í Strandarkirkju í Selvogi .
Meðal þeirra sem stíga á stokk á morgun er Hulda Jónsdóttir , 21 árs fiðluleikari .
Hún lauk diplómanámi frá Listaháskóla Íslands vorið 2009 og lauk B. Mus .
gráðu í Julliard tónlistarháskólanum í New York síðastliðið vor .
Í haust heldur hún í mastersnám í sama skóla .
Björg Þórhallsdóttir , sópransöngkona , er listrænn stjórnandi og framkvæmdarstjóri hátíðarinnar .
Hún segir hátíðina hafa fallið vel í kramið og ávallt sé fullt út úr dyrum .
Uppskerumessa hefst í kirkjunni kl. 14 þar sem séra Svavar Stefánsson , sóknarprestur í Fella- og Hólakirkju þjónar , kór Þorlákskirkju syngur og organisti er Hannes Baldursson .
Hulda mun flytja tónlist frá kl. 13.40 til 14 ásamt því að flytja tónlistaratriði í messunni .
Með henni koma einnig fram Gyða Halldórsdóttir á orgel og Ragnar Jónsson á selló .
