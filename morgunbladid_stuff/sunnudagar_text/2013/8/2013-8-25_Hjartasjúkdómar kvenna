Hjarta- og æðasjúkdómar eru aðalorsök dauðsfalla og örorku í heiminum , en 17,3 milljónir manna létust árið 2008 af þeim völdum , þar af þrjár milljónir undir sextugt .
Virðist sem hjartasjúkdómar leggist harðar á konur , en nýlegar tölur frá Bandaríkjunum eru að finna á hjartalif.is .
Þar segir að nærri 13% kvenna yfir 45 ára aldri hafi fengið hjartaáfall þar í landi .
Í samanburði kynjanna , deyja fleiri konur af völdum hjartasjúkdóma en karlar .
Á fyrsta ári eftir hjartaáfall deyja 38% kvenna en aðeins 25% karla , og 35% kvenna fá aftur hjartaáfall innan sex ára , á móti 18% karla .
Í hjáveituaðgerðum eru tvöfalt meiri líkur á að kona deyi en karl .
Fleiri konur látast úr hjartasjúkdómum í Bandaríkjunum en karlar þrátt fyrir að mun færri konur en karlar fara í hjartaþræðingu , fá gangráð eða fara í opnar hjartaskurðaðgerðir .
