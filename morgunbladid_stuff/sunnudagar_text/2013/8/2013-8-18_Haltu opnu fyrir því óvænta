Wang Hao – Alexey Dreev Svartur leikur og vinnur .
Staðan hér að ofan kom upp í 2. umferð heimsbikarmótsins í skák sem nú stendur yfir í Tromsö í Noregi .
Staðan sem Alexei Dreev sat frammi fyrir minnir okkur á það að stundum þarf að brjóta hlekki hugar til að finna besta leikinn ; að halda opnum huga gagnvart óvæntum möguleikum – það er vandinn .
Ekki veit ég hvað braust um í huga Dreev en fyrsta spurning þessa öfluga stórmeistara hefði átt að vera : hverjir eru valkostirnir ? Hann kaus að leika 46 .
...
Re1 + , hafði vinningsmöguleika á ýmsum stigum en jafntefli varð þó niðurstaðan .
Góður leikur var 46 .
...
Hc3 , en sá albesti í stöðunni er af dýpri gerðinni : 46 .
...
f5 ! ! Eftir 47 .
Hbxd3 He2 + verður hvítur mát , t.d. 48 .
Kf1 Hf2 + 49 .
Kg1 Hc1 + og mátar .
Þetta er annað stórmótið sem Norðmenn standa fyrir í ár og vitanlega má rekja þessa framkvæmdagleði til frammistöðu Magnúsar Carlsen ; Norðmenn eru að safna sér saman fyrir heimsmeistaraeinvígið sem hann mun heyja við Anand í haust ; á næsta ári halda þeir svo Ólympíumótið i skák .
Ýmsir gestir okkar frá síðustu Reykjavíkurmótum hafa verið að gera góða hluti .
Kínverjinn kornungi Wei hefur slegið út Nepomniachtchi og Shirov , Norðmaðurinn Hammer sló Movsesian úr keppni og sigurvegarinn frá síðasta Reykjavíkurmóti , Pavel Eljanov , er kominn áfram í 3. umferð .
Meðal þeirra sem þurft hafa að snúa heim eru Judit Polgar og landi hennar Peter Leko , sem laut í lægra haldi fyrir Perúmanninum Granda Zuniga og Gata Kamsky .
Upphaflega voru 128 skákmenn skráðir til leiks en um um helgina verða þeir orðnir 32 .
Cori-systkinin frá Perú , Deysi og Jorge , unnu hugi og hjörtu manna á Reykjavíkurmótinu 2010 .
Jorge Cori var til alls vís er hann mætti Teimour Radjabov í 1. umferð .
Kappskákunum lauk 1:1 en vegna tungumálaörðugleika kom upp misskilningur varðandi tímasetningu á hraðskákunum , Cori mætti of seint og var dæmdur úr leik .
Hann átti betra skilið eins og eftirfarandi vinningsskák ber með sér .
Lokahnykkurinn er bráðsnjall .
Eitt það erfiðasta í skák er að bakka með vel staðsettan mann en þegar menn eru í stuði " koma svona leikir til manns " , orðaði það einhver ágætur maður : Jorge Cori – Teimour Radjabov Kóngsindversk vörn 1. d4 Rf6 2. c4 g6 3 .
Rc3 Bg7 4. e4 d6 5 .
Rf3 O-O 6 .
Be2 e5 7 .
O-O Rc6 8. d5 Re7 9. b4 Rh5 10 .
He1 Ein vinsælasta leiðin enn í dag komin frá Ivan Sokolov .
Radjabov gerþekkir þetta afbrigði .
10 .
...
f5 11 .
Rg5 Rf4 12 .
Bxf4 exf4 13 .
Hc1 h6 14 .
Re6 Bxe6 15. dxe6 Bxc3 16 .
Hxc3 fxe4 17 .
Bf1 e3 18. fxe3 fxe3 19 .
Hcxe3 a5 20. b5 c6 21. bxc6 bxc6 22 .
Hd3 Db6 23 .
Kh1 d5 24. cxd5 cxd5 25 .
Hxd5 ! ? Vegna hins ógnandi frípeðs á e6 tekur hvítur ekki mikla áhættu þó hann láti skiptamun af hendi .
25 .
...
Rxd5 26 .
Dxd5 Had8 27 .
De4 Hf6 ? Eðlilegur leikur en samt meinleg ónákvæmni .
Best var 27 .
...
Hf5 .
28. e7 ! He8 29 .
Dd5 + Lítur vel út en 29. a4 ! var mun sterkara .
Við hótuninni 30 .
Bb5 er þá lítið að gera .
29 .
...
Kg7 30 .
De5 Df2 ? Hér var eina vonin fólgin í því að draga í land og leika 30 .
...
Db8 ! með hugmyndinni 31 .
Dxb8 Hxf1 + 32 .
Hxf1 Hxb8 , e7 peðið fellur og svartur á jafnteflisvon .
31 .
Bb5 ! Kh7 32 .
Da1 ! – Radjabov gafst upp .
Helgi Ólafsson helol@simnet.is 