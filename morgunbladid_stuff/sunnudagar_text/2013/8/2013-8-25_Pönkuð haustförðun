Konur ættu ekki að vera hræddar við að notast meira við létta smokey förðun , hvort sem um ræðir hversdags eða um helgar .
Það er ávallt hægt að velja liti sem henta hverri og einni og svokölluð smokey þýðir ekki endilega dökkir litir .
Fylgjum förðunar-trendunum og poppum þannig upp okkar eigin fegurð .
Sigurborg Selma Karlsdóttir sigurborg@mbl.is Flóra Karítas Buenaño förðunarfræðingur útskrifaðist árið 2007 úr Emm School of Make-up .
Hún vinnur sjálfstætt sem förðunarfræðingur ásamt því að hafa starfað hjá förðunarfyrirtækinu MAC í tæplega sex ár og er þar partur af Norðurlandateymi sem farðar fyrir tískuvikurnar í Kaupmannahöfn .
Flóra er því nýkomin heim úr tískuvinnunni þar sem hún farðaði fyrir tískuhús á borð við Wood Wood , Anne Sofie Madsen , David Andersen og fleiri .
Sunnudagsblað Morgunblaðsins fékk Flóru til þess að segja frá heitustu stefnunum í förðun fyrir veturinn og leiðbeina lesendum hvernig hægt sé að tileinka sér þær .
Það sem þótti áberandi á tískuvikunni í Kaupmannahöfn var pönkuð smokey-förðun og vel greiddar og náttúrulegar augabrúnir .
Húðin var falleg með gljáa á kinnbeinum , nefbeinum , fyrir ofan varir , mitt enni og á augabrúnabeinum .
Áhersla var , í flestum tilvikum , lögð á augun en minna á varir , því fallegt er að hafa léttan lit á vörum þegar dökk augnförðun er megináherslan .
Einnig var mikil vinna lögð í að hafa augnhárin vel pönkuð , jafnvel klesst og því um að gera að bæta nokkrum lögum af maskara .
Húð Flestar íslenskar konur eiga það til að fá frekar þurra húð yfir vetrartímann og því er mikilvægt að nota góð rakagefandi krem .
Careblend-olían er mjög hentug til þess að blanda út í farða og ná fram heilbrigðu útliti því olían þynnir farðann en heldur þekjunni .
Olíunni má einnig blanda við of þykka eða þurra hyljara .
Augu Þegar unnið er með mikla augnförðun er mikilvægt að byrja á því að bera á sig augnskuggagrunn eða " primer " .
Þannig blandast liturinn betur á augnlokið .
Best er að byrja á augnförðuninni áður en andlitsfarðinn er settur á því yfirleitt fellur augnskuggi undir augun og þá er auðveldara að þrífa hann af án þess að eiga það á hættu að skemma farðann .
Augabrúnir Til þess að ná hinum fullkomnu augabrúnum er mikilvægt að byrja á því að greiða augabrúnirnar upp með augabrúnagreiðu .
Þetta auðveldar þér að móta augabrúnirnar á náttúrulegan máta .
Því næst berðu augabrúnablýant eða lit í púðurformi á augabrúnirnar og gætir þess að greiða vel á milli , það kemur í veg fyrir að liturinn festist í húðinni .
Til þess að fullkomna augabrúnirnar er gott að enda á glæru augabrúnageli sem festir brúnirnar á réttum stað og gefur þeim heilbrigðan og fallegan ljóma .
Augnhár Til þess að ná augnhárunum sem þykkustum er gott að bera svokallaðan augnháraprimer á augnhárin .
Primerinn gefur augnhárunum umsvifalaust meiri þykkt og er maskarinn borinn á yfir hann .
Þeir sem vilja ýkja augnhárin enn meira geta púðrað með lausu púðri yfir maskarann og borið svo annað lag af maskara yfir púðrið .
Við þetta fá augnhárin ennþá meiri fyllingu og þú nærð þessu þykka og mikla yfirbragði sem var áberandi á tískuvikunni án þess að nota gerviaugnhár .
Varir Þegar áhersla er lögð á augnförðun þurfa varirnar ekki að vera mikið unnar .
Gott er að byrja á því að bera varasalva á varirnar og leyfa honum að næra varirnar , því næst notar þú fingurinn til þess að dúmpa í varalitinn og síðan létt yfir varirnar til þess að fá minni þekju og getur því notað nánast hvaða lit sem er .
Vörurnar sem notaðar voru 1 .
Careblend olía 2 .
Prep + prime lash primer 3 .
Plush lash maskari 4 .
Matchmaster farði 5 .
Something special kremkinnalitur 6 .
Pressed pigment - deeply dashing , á mitt augnlokið og næst augnhárunum 7 .
Lipgloss 8 .
Prep + prime augnskugga primer 9 .
Mineralize powder - til að þykkja augnhárin og matta T-svæði Nauðsynlegt í snyrtiveskið Hyljari Á veturna á fólk það til að verða rautt í kuldanum og þá kemur hyljarinn sér vel .
Kremkinnalitur Kremkinnalitur gefur kinnunum einstaklega ferskt útlit og einnig má nota hann á varirnar .
Glært gloss Það má bera það á allt andlitið , varir , augu og kinnar til þess að fríska andlitið örlítið og gefa því ljóma .
Púður Hvort sem er í lausu eða föstu formi til þess að matta svokallað T-svæði sem mikill glans er á .
Maskari Til þess að ýkja augnhárin fyrir kvöldið .
Augnskuggi - Pressed pigment Pressed pigment er vara sem allar konur ættu að eiga , gefur einstakan ljóma á augnlokið .
