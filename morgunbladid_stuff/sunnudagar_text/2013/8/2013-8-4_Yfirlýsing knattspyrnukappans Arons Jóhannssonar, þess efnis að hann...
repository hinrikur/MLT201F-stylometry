Yfirlýsing knattspyrnukappans Arons Jóhannssonar , þess efnis að hann hyggist leika fyrir bandaríska landsliðið í stað þess íslenska , var eitt helsta umræðuefnið á netinu þessa vikuna .
Yfirlýsing Geirs Þorsteinssonar , formanns KSÍ , vakti ekki síður athygli og skrifaði fjölmiðlamaðurinn Óskar Hrafn Þorvaldsson eftirfarandi tíst á Twitter-síðu sína í kjölfarið : " Í hvert skipti sem greifarnir í Laugardalnum opna á sér munninn út á við verður úr almannatengslaharmleikur .
" Sjónvarpsmaðurinn Helgi Seljan hafði eftirfarandi orð við umræðuna að bæta á Facebook : " Illugi Gunnarsson menntamálaráðherra hefur sent bandarískum kollega sínum bréf þar sem frumsýningu kvikmyndarinnar 2 Guns í Los Angeles , eftir Baltasar Kormák er mótmælt .
Baltasar sé íslenskur og eigi því ekki að gera aðrar myndir en íslenskar .
" Í umræddri mynd , sem gerð er í óþökk íslensku þjóðarinnar enda á engilsaxnesku , er enginn íslenskur hestur , engin geðsjúk einsetukona né heldur bóndi sem skýtur hest eða hund og heldur til borgarinnar , til þess eins að snúa aftur í sveitina , " segir í yfirlýsingunni .
Þetta sé til marks um að Baltasar hafi gróflega gengið á bak þjóðerni sínu og þeim gildum sem honum voru kennd í íslensku skyldunámi .
Bandarísk yfirvöld voru í lok bréfsins hvött til þess að handtaka Baltasar og senda hann aftur heim til Íslands .
" Sundkonan Hrafnhildur Lúthersdóttir keppti í undanúrslitum á HM í sundi þar sem hún lenti í 15. sæti í 200 metra bringusundi .
Að lokinni keppni skrifaði Hrafnhildur á Facebook : " Ekki frábær tími en ég skemmti mér og þetta var rosaleg upplifun .
Takk fyrir stuðninginn ! " Textann skrifaði hún þó á ensku , enda nemi við University of Florida .
Þess má til gamans geta að sundkonan fagnaði 22 ára afmæli sínu daginn eftir .
