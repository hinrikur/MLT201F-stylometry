Hildur Sif Jónsdóttir viðskiptafræðinemi og tíkin Mía hafa verið vinkonur síðan Hildur Sif fékk hana í arma sína í apríl 2004 .
Mía er blanda af chihuahua og Peking en það sem er sérstakt við hana er að hún er vægast sagt sterkur persónuleiki .
" Hún er ótrúlega sterkur karakter og er besta vinkona í heimi , " segir Hildur Sif .
" Það sem er svolítið fyndið er að hún heldur að hún sé stærri en hún er og ég hugsa að hún sé ekki alveg viss hvort hún sé hundur eða manneskja .
Hún vill nefnilega helst borða við matarborðið og sofa í rúmi með sæng og kodda .
" Nafnið Mía er komið úr finnsku bókunum um Múmínálfana , en þar er einmitt ein persónan kölluð Mía .
" Mía í Múmínálfunum var lítil , rauðhærð og algjör frekjudolla , alveg eins og mín Mía .
Nafnið átti því mjög vel við hana , " segir Hildur Sif og hlær .
Uppáhaldsmaturinn hennar Míu er fiskur og þá sérstaklega lax .
Hildur Sif segir Míu vera hollustuhund enda er uppáhaldsnammið hennar avókadó og vínber en því miður má hún ekki éta það .
" Mía kann allskyns kúnstir og yrði án efa flottur sirkushundur , " segir Hildur Sif .
Þær stöllur eru þó duglegar að liggja í sólbaði þegar sú gula lætur sjá sig og er hún mjög kelin við þá sem hún þekkir best , fjölskylduna .
