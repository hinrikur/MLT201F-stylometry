Natura er nýlega endurbætt hótel staðsett mitt í náttúruparadís Reykjavíkur við Nauthólsvík og Öskjuhlíð .
Þar býðst öll sú þjónusta sem gera má kröfu um á fyrsta flokks hóteli .
220 herbergi eru á hótelinu og af ýmsum stærðum og gerðum , t.d. flóruherbergi , náttúruherbergi , skáldaherbergi og listamannaherbergi auk glæsilegrar bleikrar svítu þar sem hluti innkomunnar rennur beint til Krabbameinsfélagsins .
Unnið í sátt við umhverfið Veitingastaðurinn Satt er á hótelinu og þar er eldað af bæði alúð og innlifun og lögð áhersla á heimagerðan hollan mat úr gæðahráefni .
" Meistarakokkar okkar elda einnig ofan í starfsfólk Icelandair og vorum við að opna nýja matstofu fyrir starfsfólk í vikunni sem fékk nafnið Rétt .
Við erum afar stolt af þessum nýja stað og að geta þjónustað okkar fólk og fyrirtækin í kring með fyrsta flokks mat á góðu verði .
" segir Sólborg Steinþórsdóttir hótelstjóri .
Reykjavík Natura er með umhverfisvottun og starfar eftir gæðastöðlum í sátt við umhverfið .
" Hönnunin á hótelinu er í sterkum tengslum við náttúruna og umhverfið í kring og eins reynum við að tengja hótelið vel við nærumhverfi okkar .
Sem dæmi notum við náttúrulegar sápur á öllum herbergjum úr umhverfinu , búnar til úr íslenskum jurtum sem sumar má meira að segja tína hér í Öskjuhlíðinni .
" Alls konar afþreying " Húsnæðið okkar hefur upp á svo margt að bjóða og andrúmsloftið er notalegt og heimilislegt .
Nóg er af hvers kyns afþreyingu innanhúss fyrir gesti en þeir geta til dæmis skemmt sér við lifandi tónlist , tískuviðburði , bíósýningar eða upplestur á kvöldsögum .
Gestir njóta þess svo að dekra við sig og slaka á í Sóley Natura Spa eftir erilsaman dag .
" Falleg bókastofa prýðir anddyri hótelsins og er hún hugsuð sem afdrep fyrir gesti til að grípa niður í íslenskar náttúru- og listaverkabækur eða hreinlega slaka á með tölvuna .
Í bókastofunni eru tvö stór listaverk eða áhugaverðar bækur þar : Flóru bókin hans Eggerts Péturssonar og Fuglabókin hans Benedikts Gröndals .
" Svona reynum við ávallt að vera í góðum tengslum við nafn og þema hótelsins gestum til ánægju og yndisauka , " segir Sólborg .
List í hávegum höfð " Á Reykjavík Natura er íslenskri list gert hátt undir höfði og bjóðum við gestum og gangandi að njóta ýmissa verka sem til sýnis eru hér og þar um hótelið og eins fyrir utan það , en á móti gestum okkar taka Nína Tryggvadóttir og Ásmundur Sveinsson með sín listaverk .
Þegar inn er komið tekur Rúrí svo við með vídeólistaverki sínu BLIK en þar upplifa gestir sterk tengsl við náttúruna bæði í mynd og hljóði .
Kindurnar hennar Aðalheiðar Eysteinsdóttur skúlptúrista sem jarma í hljóði að gestum í anddyrinu vekja jafnan athygli og þá er stigahús hótelsins notað sem myndagallerí bæði undir eigin verk og sýningar listamanna sem eiga listamannaherbergi á hótelinu .
Hér er alltaf líf og fjör og gaman að vera og vinna .
Engir tveir dagar eru eins og við leggjum okkur fram hvern dag við að veita gestum okkar glaðar stundir hér og það tekst okkur með okkar frábæra starfsfólki , " segir Sólborg að lokum .
jonagnar@mbl.is 