Halla Vilhjálmsdóttir leikkona og fyrirsæta fékk sendan blómvönd frá nafnlausum aðdáanda í vikunni en hún býr í London .
Halla auglýsti eftir sendanda blómvandarins á Facebook-síðu sinni á fimmtudag .
" Hver sendi blóm ? Takk , þau eru falleg , en þú gleymdir að láta nafn þitt fylgja með .
Engin svör virðast hafa borist .
Hamingjuóskum rigndi inn á Facebook-síðu listakokksins Yesmine Olsson í gær en hún og eiginmaður hennar , Arngrímur Fannar Haraldsson , héldu þá upp á 5 ára brúðkaupsafmæli .
Meðal þeirra sem sendu þeim hlýja kveðju var bróðir Adda Fannars , eins og hann er jafnan kallaður , Einar Bárðarson .
Meðan þau hjón tóku við ótal kveðjum var annar sem lýsti því yfir á Facebook þennan sama dag að hann ætlaði alls ekki að gefa " læk " á stöðuuppfærslur .
" Í dag ætla ég að vera mjög spar á lækin mín , svo ef þið fáið læk frá mér , þá megið þið vera upp með ykkur , " skrifaði Óttar Martin Norðfjörð .
Kvikmyndaspekúlantinn Ásgrímur Sverrisson tók það svo að sér að mæla með bíómynd fyrir facebook-vini sína .
" Mikið makalaust afbragð er Before Midnight , illa svikinn ef þetta er ekki ein allra besta mynd ársins og þó víðar væri leitað .
Einföld , sterk og grípandi .
" Kvikmyndin er sýnd í Bíó Paradís þessa dagana en Ásgrímur getur þess einnig að gamall kennari hans , tökumaðurinn Walter Lassally , leiki aukahlutverk í kvikmyndinni .
Lassaly hlaut Óskarsverðlaun fyrir Zorba the Greek frá árinu 1964 og er einn þekktasti tökumaður Breta .
