Björn Jón Bragason , sagnfræðingur og framkvæmdastjóri Samtaka kaupmanna og fasteignaeigenda við Laugaveg , á nafnlaust fress sem dvalist hefur á heimili hans undanfarin sex ár .
Björn eignaðist köttinn þegar hann var sjö ára gamall .
" Til stóð að honum yrði lógað , en það var auðvitað ekki í myndinni .
Hann var spikfeitur þegar hann kom , u.þ.b. átta kíló , en hefur grennst með aldrinum , enda orðinn 13 ára gamall .
Hann er húðlatur og fer ekki langt .
Hann virðist sjá illa og hvæsir á nágrannana .
Þá kemur hann stundum heim angandi af rakspíra á hnakkanum , svo það virðist sem einhver gamall karl sé að klappa honum af og til , " segir Björn í gamansömum tón og bætir við að kettinum og blaðbera Fréttablaðsins virðist ekki semja vel .
" Stúlkan sem ber út Fréttablaðið á oft fótum fjör að launa , en henni virðist vera sérlega illa við ketti .
Kötturinn gengur stundum svo langt að elta hana á hlaupum en hann kemst vitaskuld ekki langt á hlaupum , svona spikfeitur , " segir Björn en segir þó að kettinum semji almennt vel við fólk og vilji helst liggja í fanginu á mönnum öllum stundum .
