Leikarinn og fyrrverandi harðjaxlinn úr fótboltanum , Vinnie Jones , er staddur hér á landi þessa dagana að leika í rússneskri mynd sem kallast Calculator .
Myndin er fyrsta rússneska geimmyndin og er mjög stór í sniðum .
Tökur fara fram við Hjörleifshöfða á Mýrdalssandi .
Jones hefur náð töluverðum frama sem leikari eftir að fótboltaferlinum hans lauk .
Hann sló fyrst í gegn í myndinni Lock , Stock and Two Smoking Barrels og Snatch .
Myndirnar Swordfish , Mean Machine og Gone in Sixty Seconds gerðu hann að Hollywoodstjörnu .
Jones er þó þekktastur fyrir tæklingar sínar innan vallar en hann er hluti af hinu þekkta " Brjálaða gengi " sem var í Wimbledon .
Jones verður í einkaviðtali við Sunnudagsblað Morgunblaðsins í næstu viku .
