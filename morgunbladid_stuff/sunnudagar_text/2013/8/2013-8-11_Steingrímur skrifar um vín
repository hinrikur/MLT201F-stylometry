Steingrímur Sigurgeirsson mun halda áfram ötulu starfi sínu við að auka á vínþekkingu landsmanna með bók sinni Vín – frá þrúgu í glas en hún er væntanleg í verslanir um næstu mánaðamót .
Steingrímur hóf að rita greinar um vín í Morgunblaðið árið 1989 og síðar greinar um mat og veitingahús .
Hann er höfundur bókarinnar Heimur vínsins sem kom út árið 2000 og hefur einnig ritað fjölmargar greinar í innlend sem erlend tímarit um vín og vínmenningu .
Þeir sem hafa unun af að drekka eðalvín – náttúrlega í hófi eins og vera skal – munu fagna útkomu þessarar bókar , enda alltaf gagnlegt að fá ráðleggingar frá fagmönnum .
