Um daginn sá ég þátt á Skjá einum sem heitir Last Comic Standing en þar keppa uppistandarar í fyndni .
Það er greinilega hægt að keppa í öllu .
Það segir sig eiginlega sjálft að þáttur eins og þessi er skemmtilegur og verður skemmtilegri þegar á líður .
Þeir sem eru minna fyndnir en aðrir detta nefnilega úr keppni .
Það felst mikið réttlæti í því .
Ég er engin sérstök áhugamanneskja um uppistand en ég er ánægð með þessa þætti .
Hvernig er annað hægt ? Maður er þakklátur fyrir allt sem kemur manni í gott skap .
Ekki er ýkja langt síðan RÚV sýndi uppistandsþátt með Ara Eldjárn .
Ari er ekta húmoristi .
Hann er afar næmur á umhverfi sitt , kemur auga á það fyndna í hversdagslegustu hlutum og setur það í snjallan búning .
Það á að sjást meira af Ara í sjónvarpi .
Fyndið fólk er mikil blessun .
Fúllyndi er ekki eftirsóknarverður eiginleiki en alltof margir sem tjá sig í fjölmiðlum eru fangar fúllyndis .
Það getur varla verið hollt .
Við eigum að hlæja meira og vera kát og glöð .
