Myndlistasýning Brynju Harðardóttur , Píkublóm , verður opnuð í dag í Listagilinu á Akureyri .
Með sýningunni vill Brynja vekja fólk til umhugsunar um fegurðarviðmið í samfélaginu í dag sem leiðir oft til þess að konur láti breyta kynfærum sínum með lýtaaðgerð .
Sýningin er einnig lofgjörð til konunnar , lífs og vaxtar og í fréttatilkynningu segir Brynja að hér sé á ferðinni verðugt málefni sem þarf til þess að skapa ábyrga umræðu um viðfangsefnið og nauðsynlegt sé að hvetja fólk til gagnrýninnar hugsunar á skilaboð fjölmiðla og tískuiðnaðarins .
Opnunin stendur yfir milli 14 og 19 og er um að ræða málverk og innsetningu á píkublómum .
