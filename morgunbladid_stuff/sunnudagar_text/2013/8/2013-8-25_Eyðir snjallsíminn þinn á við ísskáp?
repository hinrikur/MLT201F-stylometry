Samkvæmt nýrri skýrslu sem kom út í Bandaríkjunum í þessum mánuði eyðir snjallsími meira rafmagni á ári heldur en ísskápur .
Þetta þóttu sláandi niðurstöður .
Sannleikurinn er þó sjaldnast einfaldur .
Snjallsímar , einir og sér , eyða í raun litlu rafmagni .
Hver rafhlöðuhleðsla kostar þig sáralítið .
En að nota snjallsíma kostar óhemju mikla orku .
Það þarf að knýja 3g sendistöðvar fyrir gagnaflutninga , símturna fyrir símtölin , wifi-net um allan bæ , gagnaver til að sinna internetinu , en upplýsingatækni er talin vera ábyrg fyrir 10% af allri orkunotkun í heiminum .
Ef reiknuð er út samtala af orkunotkun allra innviða sem fylgja notkun snjallsíma og deilt á fjölda notenda , fæst tala sem er hærri en orkuþörf venjulegs ísskáps .
Að sama skapi má svo aftur horfa til þess að snjallsímar og spjaldtölvur eru oft notuð til þess að leysa af hólmi eldri og orkufrekari tæki .
Samkvæmt nýlegum tölum nota fleiri snjallsíma en tölvu til að skoða Facebook .
Áhorf á myndbönd ( Youtube , Netflix o.s.fv .
) hefur aukist mikið á snjallsímum og spjaldtölvum en dregist saman á tölvum , Þá eru sífellt fleiri sem nota spjaldtölvur til að fylgjast með sjónvarpsefni , en sjónvörp eyða allt að hundrað sinnum meira rafmagni en snjallsímar .
Það má því reikna með að heildaráhrif snjallsíma á orkunotkun sé jákvæð þegar upp er staðið .
