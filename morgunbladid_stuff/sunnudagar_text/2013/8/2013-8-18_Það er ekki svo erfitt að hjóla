Aurapúkinn uppgötvaði síðasta vetur að það er ekkert skelfilegt að hjóla í vetrarveðrum .
Púkinn er mikill unnandi einkabílsins og þykir hið besta mál að fólk njóti þess lúxuss að eiga bíl .
Honum þykir eðlilegt að gert sér ráð fyrir akandi umferð í borginni .
En bíllinn er dýr og hjólið er gott sparnaðartæki .
Aurapúkinn bjó síðasta vetur í um 20 mínútna fjarlægð frá vinnustaðnum og vandi sig á hjólið í tiltölulega mildum haustveðrum .
Lærin stæltust og kálfarnir styrktust á nokkrum vikum og fljótlega var púkinn hættur að mæta kófsveittur og móður til vinnu .
Í allraverstu veðrunum var hjólinu sleppt , en smá kuldi og vetrarrigning reyndust alveg viðráðanleg .
Hvort hjólið væri góður kostur fyrir lengri ferð en 20 mínútur aðra leið , eða upp miklar brekkur skal ósagt látið .
En sá sem getur vanið sig á að hjóla meira og aka minna hagnast svo sannarlega á því .
