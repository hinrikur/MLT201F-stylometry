Kaup á matvælum eru yfirleitt með stærstu útgjaldaliðum heimilisins .
Að vera vanur að borða , og kunna eingöngu að elda , fáa rétti úr frekar dýrum hráefnum getur reynst æði kostnaðarsamt .
Það er raunin í dag að hinn dæmigerði Íslendingur kann oft ekki að elda úr sumum af ódýrustu og hollustu matartegundunum sem til eru .
Þannig var aurapúkinn kominn á fertugsaldurinn þegar hann í fyrsta skipti spreytti sig á að sjóða linsubaunir .
Síðan þá hafa linsurnar reynst mikill bjargvættur fyrir fjárhag heimilisins og ekki skemmir fyrir að linsurnar eru bráðhollar og bragðgóðar .
Lítill poki af linsum kostar hlægilega lítið og úr hálfum poka má búa til gómsæta baunastöppu sem dugar í nokkrar máltíðir eða sem meðlæti í marga daga .
Allt sem þarf er að setja baunirnar á væga suðu með slatta af vatni , kjötkrafti , tómatmauki og kryddum .
