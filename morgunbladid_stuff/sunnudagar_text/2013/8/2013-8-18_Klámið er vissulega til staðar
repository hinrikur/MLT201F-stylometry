Íslensku niðurhalssíðurnar , sem deila íslensku efni frítt milli notenda , geyma myndir og myndbrot sem sýna gróft klám .
Nauðganir , barsmíðar og önnur niðurlæging er mikið sótt á þessum síðum .
Sunnudagsblað Morgunblaðsins komst í samband við fyrrum stjórnanda slíkrar síðu .
Hann segir síðurnar ekki gerðar út á klám en það sé vissulega til staðar .
Benedikt Bóas benedikt@mbl.is Mikið hefur verið fjallað um íslensku deilingarsíðurnar eftir að þær fóru að leyfa íslenskt efni þar inni .
Nú getur hver sem er náð sér í kvikmyndirnar Djúpið , Borgríki , Kurteist fólk , Frost og þætti frá Stöð 2 og SkjáEinum án þess að kunna nokkuð á tölvur .
Ekki voru allir á eitt sáttir með þessa ákvörðun og hættu margir sem stjórnendur og umsjónarmenn vefsíðnanna .
Vildu ekki eiga það á hættu að þurfa að borga háar skaðabætur þegar lögreglan og lögfræðingar næðu í skottið á þeim .
Klámefni er aðgengilegt á þessum síðum .
Sunnudagsblað Morgunblaðsins komst í samband við mann sem áður rak slíka síðu en hætti í kjölfar þess að íslenska efnið var leyft .
Hann segist hafa fengið talsvert upp úr því að reka síðuna .
" Ég var að fá svona 400-500 þúsund á mánuði , 40 þúsund fóru í rekstur á síðunni og restin í minn eigin vasa , " segir maðurinn , sem vill ekki láta nafns síns getið .
" Margir vitlausir í klám " Maðurinn kallar sig Dean Sounders í netheimum og stjórnaði áður íslenskri deilingarsíðu .
Hann segir að peningarnir komi frá notendum og í formi styrkja .
" Ég er með afbrotaferil á bakinu og flestir aðrir í þessu , en sá sem rekur deildu er bara gutti og ekki á sakaskrá .
Hann hefur unnið sem pitsusendill .
" Dean Sounders er að setja á laggirnar nýja síðu sem verður opnuð von bráðar .
Hann vill ekki meina að svona síður gangi út á klám og að klám sé einhvers konar gjaldmiðill þarna inni .
" Nei , ég myndi ekki segja það , en auðvitað eru margir vitlausir í klám og það hjálpar öðrum notendum .
Síðurnar eru aðallega gerðar út á allt annað en klám , þó klámið sé vissulega til staðar .
" Ofbeldisklám aðgengilegt Eins og blaðamaður komst að raun um spannar klámefnið á síðunum allt frá erótískum myndum yfir í ofbeldisklám þar sem konum er misþyrmt á hryllilegan hátt .
Slíkar myndir eru vinsælar til niðurhals og þegar þær koma inn fara þær yfirleitt strax á toppinn .
Myndirnar ganga út á að konan gerir einhver mistök og er refsað grimmilega .
Oft má sjá maskara og annað leka eftir að leikkonan grætur og biður um miskunn .
Í titli myndarinnar er svo sagt að allt þetta sé " bara leikur " .
Tólf klámmyndir komu inn á deildu.net á miðvikudag , allar nema ein frá sama notanda .
Vinsælustu myndinni var halað niður sex þúsund sinnum , jafnoft og íslensku myndinni Djúpið .
Dean Sounders segir að strákarnir sem eru á bak við síðurnar séu 15-25 ára .
Hann hefur vitað um eina konu sem hefur verið stjórnandi eða stofnandi svona vefsíðu .
" Ég hafði nokkra sem unnu í kvikmyndahúsum ásamt ýmsum öðrum , " segir hann en oft komi myndir til hans í fullum gæðum með íslenskum texta á undan myndbandaleigum .
Enda eru slíkar að deyja hægt og rólega út .
Það er erfitt að keppa við efni sem er frítt og komið inn á heimili fólks í fullum gæðum með íslenskan texta .
Óhræddur við lögguna Afleiðingar af því að stjórna svona síðum eru ekki miklar .
Miðað við að stjórnendur séu með 500 þúsund í mánaðarlaun .
Sektin sem stjórnandi Istorrent fékk í Hæstarétti var milljón krónur , eða tvenn mánaðarlaun .
Síðan var uppi töluvert lengur en það .
Enginn þurfti að sitja inni vegna málsins .
" Ég er ekkert sérstakalega hræddur við að löggan komi og banki uppá hjá mér .
Þá greiði ég mína sekt og held mína leið .
Ég veit að sá sem á deildu.net er reyndar skíthræddur núna .
Það vissi enginn að ég átti eða var stjórnandi þessarar síðu .
Ég gerði þetta í algjöru leyni og ætla að gera slíkt hið sama með nýju síðuna mína .
" 