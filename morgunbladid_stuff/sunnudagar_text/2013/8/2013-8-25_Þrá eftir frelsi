Árlega falla fleiri á Íslandi fyrir eigin hendi en deyja í umferðarslysum .
Bókin Þrá eftir frelsi sem kom út í vikunni er tilraun til að auka heilbrigða umræðu um þetta vandamál .
Í henni eru reynslusögur eftirlifenda og góð ráð gefin til þeirra til að komast í gegnum sorgina .
Þar er einnig talað til þeirra sem eru í sjálfsvígshugleiðingum og farið í gegnum hættumerki svo að aðstandendur geti gripið inn í áður en að sjálfsvígi kemur .
" Ég bankaði á herbergisdyrnar og þegar ekki var svarað leit ég inn og bjóst við að hann svæfi .
Sonur minn kæri , fjórtán ára gamall , hafði hengt sig í bríkina á efstu kojunni .
Ég ætlaði aldrei að geta hætt að veina .
" Eftirlifendur geta orðið viti sínu fjær af hræðslu og lamast af losti og skelfingu .
Í minningu einnar eftirlifandi móður segir hún : " Tveimur dögum eftir að nítján ára sonur okkar svipti sig lífi vorum við örmagna þegar við fórum að sofa , " segir hún .
" Við lágum þarna eins og dauðyfli og þjáðumst óbærilega .
Við vorum bæði gagntekin sama hryllingnum .
Hvorugt okkar gat sofið .
Að lokum andvarpaði maðurinn minn og annað hvort okkar spurði : " Viljum við lifa áfram ? " " Því tilfinningalega nánari viðkomandi einstaklingi sem eftirlifendur eru , þeim mun lengri , sársaukafyllri og dýpri er sorgin .
Sorg er ekki fyrirbæri heldur ferli .
Eftirlifendur , sem af velviljuðu fólki eru of snemma hvattir til að " halda áfram " , verða að vita hve mikilvægt það er að þeir gangi í gegnum sorgarferlið á sínum eigin forsendum .
Tilraun til að syrgja samkvæmt óskum annarra veldur auknum þjáningum og ruglingi .
Það eru engar reglur um hvernig beri að syrgja , engin tímamörk , engin föst munstur , engin rétt aðferð , engin röng .
Afmælisdagar , dagur sjálfsvígsins og hátíðisdagar eru erfiðastir .
" Dagur 366 var ekkert frábrugðinn degi 50 eða 120 , " segir eftirlifandi eiginmaður .
" Þeir voru allir erfiðir .
En sálfræðingurinn minn óskaði mér til hamingju með að hafa lifað af heilt ár og ég áttaði mig á að það var orðið lengra á milli sársaukabylgnanna og þær stóðu ekki eins lengi yfir og í byrjun .
" Fyrstu viðbrögðin eru ef til vill reiði en hún gegnir líka nauðsynlegu hlutverki við að vinna úr sorginni .
Það er hollt að láta reiði sína í ljós á viðeigandi hátt .
Reiðin táknar ekki að eftirlifendur elski ekki lengur þann látna .
Hún táknar þjáningu þeirra .
Georg , eftirlifandi eiginmaður , lýsir því svo að lífið hafi verið martröð sem hann gat ekki vaknað af .
Hve lengi varir sorgin ? Það er eins og að spyrja hve hátt er upp ? Hún hverfur aldrei alveg en eftirlifendur segja oft að eftir annað árið fari klakaböndin að bresta og margar bældar tilfinningar brjótist fram þá .
Fjölskylda og vinir , sem höfðu búist við að þeir væru að verða aftur eins og þeir ættu að sér , upplifa svekkelsi og vonbrigði yfir þessari nýju holskeflu sorgar .
Það getur tekið allt frá tveimur til fimm árum að jafna sig á þessu flókna sorgarferli .
Þá finnur fólk ekki lengur til þessa gífurlega stöðuga sársauka .
Klisjum varðandi sjálfsmorð er svarað í bókinni og þar er bent á að hin skelfilega staðreynd er að sjálfsvíg hefur engin landamæri .
Það kemur fyrir fólk á öllum aldri , af öllum kynþáttum , báðum kynjum , fólk með hvers kyns gáfnafar , hæfileika og lífsstíl .
Það þarf ekki annað en að tala við eftirlifendur til að átta sig á að það er engin sérstök manngerð til sem er hættara við sjálfsvígi en annarri .
Í bókinni er kafli þar sem er talað til þeirra sem eru að hugsa um sjálfsvíg .
Sá kafli fær mann til að hugsa hvort þessi bók eigi ekki að vera á sérhverjum spítala að gjöf til þeirra sem þangað koma eftir misheppnaða tilraun til sjálfsvígs .
Í bókinni eru líka leiðbeiningar til fólks um að sjá hættumerkin hjá ástvinum sínum .
Hættumerkin eru útskýrð vandlega og farið í gegnum það hvernig skuli bregðast við þeim .
ÁHÆTTUÞÆTTIR OG AÐVÖRUNARMERKI UM YFIRVOFANDI SJÁLFSVÍG Fyrri tilraunir Fjölskyldusaga um sjálfsvíg Árekstrar Breytingar á hegðun og / eða neysla fíkniefna Fjarlægð Nýlegur missir einhvers sem máli skiptir Vonleysi og volæði Kvíði Óeðlilegur áhugi á dauðanum Undirbúningur fyrir dauðann Skyndilegur léttir í skapi 