Sumarið eftir útskrift úr Listaháskóla Íslands bauðst Steinunni Björgu Hrólfsdóttur fatahönnuði starf í undirfatadeild hjá tískurisanum Hennes & Mauritz í Svíþjóð .
Steinunn er með BA-próf í lögfræði en hún vildi frekar starfa við eitthvað skapandi .
Hún starfar í teymi og tekur þátt í að teikna nýjar vörur sem enda á slánum í verslunum H & M. Sigurborg Selma Karlsdóttir sigurborg@mbl.is H & M er ein af stærstu verslunarkeðjum heims en undir því fyrirtæki eru um 2.900 verslanirnar sem staðsettar eru víðs vegar um Evrópu undir merkjunum H & M , Cheap Monday , Monki , COS , Weekday og & Other Storys .
Steinunn útskrifaðist árið 2012 úr fatahönnun .
Hún býr nú í Stokkhólmi ásamt kærasta sínum Birki sem stundar meistaranám í arkitektúr og dóttur þeirra Fanneyju Ingu .
Hún segist kunna vel við sig í starfinu hjá sænsku tískukeðjunni Hennes & Mauritz , eða H & M. Hjá H & M starfar fjöldinn allur af ólíkum einstaklingum með mismunandi bakrunn í tískugeiranum .
Þar á meðal eru tveir Íslendingar , mikið af Bretum , en einnig mikið af Svíum og öðrum Norðurlandabúum .
Tískuhúsið er alþjóðlegt og leggur upp úr því að ráða inn fjölbreytta einstaklinga til þess að móta alþjóðlega stemningu í hönnun .
Einnig starfar margt fjölskyldufólk hjá fyrirtækinu og mikið tillit er tekið til þess .
Hvað er það við tísku sem heillar þig ? " Það er ákveðin ímyndarsköpun sem heillar mig við tísku , einhverskonar tjáning á sjálfinu .
Mér finnst það alltaf jafn fyndin þversögn þegar fólk segist ekki hafa áhuga á tísku og ekkert pæla í klæðaburði .
Það er meðvituð afstaða að taka afstöðu gegn tísku og þannig verður klæðnaður líka útpældur sem er jú ákveðin tíska , eða tjáning í tísku .
Þetta snýst allt um ákveðið sjálf eða ímyndarsköpun .
" Í hverju felst starf þitt hjá H & M ? " Ég starfa í litlu teymi í deild sem heitir " nightwear " og heyrir undir undirfatadeildina .
Ég vinn við að teikna skissur , gera tækniteikningar af flíkum og taka á móti prufum sem við förum með í mátun og lagfærum síðan .
Einnig vinn ég líka mikið við smáatriði og útfærslur hugmynda .
Ég starfa náið með aðalhönnuði míns teymis , og er stór hluti af starfinu að fylgja eftir athugasemdun í mátun og lagfæra skissur eftir breytingar ásamt því að teikna nýjar vörur .
Teymið mitt samanstendur af innkaupastjóra , klæðskera , aðalhönnuði og textílhönnuðum sem öll starfa náið saman og eru allar ákvarðanir teknar í hóp .
Síðan er það innkaupastjórinn sem tekur endanlega ákvörðun um hvaða vörur fara í framleiðslu sem gerir það að verkum að hönnuðirnir eru frjálsari í sinni sinni vinnu , það er að segja við getum hannað það sem við viljum og þurfum ekki að hugsa of mikið um hvort að varan sé nægilega söluvæn , sú ákvörðun er tekin fyrir okkur .
" Hefur þú þá frelsi til þess að hanna það sem þú vilt ? " Já , það kom mér á óvart hvað ég hef mikið frelsi .
Þetta er auðvitað risastórt fyrirtæki sem er mjög sölu- og markaðsmiðað en það er lagt upp úr því að hönnuðirnir séu frjásir .
Það tók mig smátíma að venjast því að orðið " söluvænt " eða " commercial " væri jákvætt en þetta orð heyrir maður til dæmis ekki í skólanum .
" Er vinnuferlið svipað því sem þú vandist í skólanum ? " Í raun er þetta mjög svipað vinnuferli .
Maður vinnur með ákveðið hugmyndaspjald eða " moodbord " sem hannað er af " concepthönnuði " , form , smáatriði og litapallettu .
Án þess þó að vera að hanna heila línu felst þetta frekar í því að hanna ákveðnar vörur inni í línu þar sem heildarmyndin þarf að virka saman .
Við hönnum líka út frá ákveðnum kúnnahóp og tel ég það góða reynslu því þá lærir maður að hanna óhlutdrægt á mjög ólíkar týpur .
" Hvað kom þér mest á óvart þegar þó byrjaðir að vinna ? " Vinnuaðstaðan mín kom mér mest á óvart .
Ég er með skrifstofu í opnu rými þar sem ég sit fyrir framan tölvuskjá og vinn aðallega á Illustraitor .
Það tók mig smátíma að sætta mig við það .
" Hvað er það besta við starf þitt sem fatahönnuður hjá H & M ? " Þegar ég tók starfinu var ég ósammála mörgu sem fyrirtækið stendur fyrir en ég ákvað að slá til bæði þar sem það er flott tækifæri að komast inn hjá fyrirtæki af þessari stærð og fá þannig reynslu í mínu fagi en líka bara af forvitni .
Núna er ég þó búin að komast að því að mér finnst gífurlega spennandi og hvetjandi hvað ég get í raun haft mikil áhrif .
Með því að vera hönnuður innanhúss get ég haft áhrif á til dæmis umhverfisvæna framleiðslu en H & M hefur tekið það mál virkilega föstum tökum núna og leggur upp úr því að kveikja áhuga hönnuða á því hugtaki .
90% af umhverfissporum vöru eru ákveðin á teikniborðinu og vörur sem ég hanna eru framleiddar í svo gríðarlega stóru upplagi .
Ég get ákveðið í hvaða efni varan er gerð úr og hvernig hún er sniðin sem getur skipt miklu máli upp á efnisnotkun og efnissóun .
Það eru komin mörg ný og spennandi efni eins og endurunnin gerviefni sem eru umhverfisvænni og skipta virkilega miklu máli þegar kemur að fjöldaframleiðslu .
Textíliðnaðurinn er svo gífurlega mengandi og þessi stóru tískuhús eru ekkert að fara neitt .
Það þarf bara að finna nýjar lausnir til að gera þetta viðskiptamódel sjálfbærra og þykir mér það skemmtilegast við vinnuna mín að finna það að ég geti haft áhrif .
Það þurfa vissulega allir að vera í fötum og margir sækjast eftir ódýrum fatnaði því það hafa ekki allir efni á að kaupa sér dýrar hönnunarvörur og svo eru þær oft heldur ekkert framleiddar á umhverfisvænni hátt .
Þrátt fyrir að það sé dýrara þýðir það ekki endilega að varan sé betri .
Með þessu starfi er ég búin að átta mig á því að mig langar til þess að einbeita mér að og þróa nýjar umhverfisvænni og sjálfbærari lausnir .
" Hvað sérðu fyrir þér í framtíðinni ? " Mig langar í meira nám , ég er sjúk í að mennta mig .
Ég tel það mikilvæga reynslu að starfa hjá H & M og hefur sú reynsla virkilega kveikt áhuga minn á umhverfisvænu deildinni og að kynna mér betur sjálfbærar lausnir í fatahönnun og textíliðnaði .
Mér finnst virkilega áhugavert að vera þátttakandi í þessu ferli á svona stóru stigi .
Ég hef sterkar skoðanir á þessu málefni og draumurinn væri að komast í " Sustainable " eða sjálfbæru deildina hjá H & M og taka virkan þátt í því sem þar fer fram .
" Hvernig er svo að sjá vöru sem þú hannar verða að veruleika ? " Það er ótrúleg tilfinning , samt pínuerfið því varan breytist mikið í ferlinu og fyrsta " prótótýpa " er oft alveg hræðileg .
Það er samt ótrúlega gaman að sjá hlutina verða til .
Teymið sem ég starfa í tekur allar ákvaðanir í sameiningu og hver vara sem fer inn í búð er búin að fara í gegnum marga fundi og skoðanir .
" Hvaðan sækir þú innblástur ? " Það er mjög misjafnt .
Ég fæ innblástur frá vinnufélögum , umverfinu , tónlist og stundum er það til dæmis bara ákveðin sena í bíómynd sem heillar mig .
" Ertu með eitthvert ráð þegar kemur að tísku ? " Að vera samkvæmur sínum eigin stíl og eiga nóg af klassískum og góðum flíkum og krydda þær með fylgihlutum .
" Hvaða ráð myndirðu gefa ungum fatahönnuðum ? " Mestu máli skiptir að fylgja sinni eigin sannfæringu .
Ég tel mikilvægt að hlusta á aðra , án þess þó að fara milliveginn til þess að þóknast öðrum .
Þannig þróar maður sinn stíl og verður sterkari hönnuður fyrir vikið .
" Innblásin af frelsisbaráttu og kúrekamenningu Útskriftarlína Steinunnar úr Listaháskólanum vorið 2012 var óður til kvenleikans .
Hún vildi hanna föt fyrir ofurkonur án þess að detta í þá klisju að sækja innblástur í herraklæðnað að eigin sögn .
Steinunn skoðaði mikið áttunda áratuginn og þá frelsisbaráttu sem braust út í samfélaginu á þeim tíma .
Innblásturinn var sóttur til stemningarinnar sem ríkti meðal ungs fólks sem barðist fyrir jafnrétti og frelsi og notaði því mikið form og efni sem einkenndu það tímabil .
Steinunn kynnti sér einnig kúrekamenningu .
" Kúrekar eru grjótharðir einfarar sem á sama tíma klæðast mjög flóknum og skrautlegum fatnaði sem mér fannst passa fullkomlega fyrir mína ímynduðu ofurkonu .
Þaðan komu fyrirmyndirnar í munstrunum og svo viðurinn og hestahárin sem ég notaði .
Þetta var fyrst og fremst ótrúlega rómantísk lína fyrir rómantískar hetjur , " segir Steinunn Björg um útskriftarlínu sína .
Skömmu eftir útskrift var henni boðið starfið hjá sænska tískurisanum .
