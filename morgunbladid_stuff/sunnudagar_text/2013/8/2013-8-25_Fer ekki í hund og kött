Tíkin Lucy og kettirnir Simbi og Rósa lifa í sátt og samlyndi í Kópavogi .
Simbi er af Sómalakyni , Lucy er Cavalier en Rósa óbreytt hefðarkisa .
" Lucy er ofboðslega róleg , ljúf og góð .
Rósa er mjög gáfuð .
Hún til dæmis opnar útidyrahurðina þegar hún vill fara inn eða út með því að stökkva á hurðarhúninn .
Svo fylgist hún náið með þegar heimilisfaðirinn Siggi eldar , " segja þær mægður Ásdís Ósk Erlingsdóttir og Arnfríður Helgadóttir .
" Simbi hefur engan áhuga á dekri í mat og er enginn " gourmet " köttur .
" Hann er klaufskur og ekki sérlega gáfaður , " segir Ásdís .
" Hann kann ekki að veiða , en Rósa hefur komið heim með mýs , " segir hún .
Þegar farið er út að ganga með Lucy á kvöldin , elta kettirnir alla leiðina , um hálftíma göngutúr um hverfið .
Virðast kettirnir hafa gaman af því að rölta með Lucy og Sigga .
Ekki er von á fjölgun hjá Simba og Rósu .
" Nei , þau fá ekki leyfi til þess , það er búið að loka á öllum vígstöðvum , " segir Ásdís og brosir .
