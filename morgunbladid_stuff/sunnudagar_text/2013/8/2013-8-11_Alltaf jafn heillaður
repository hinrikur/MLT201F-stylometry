Um verslunarmannahelgina var ég staddur í borg drauma minna , New York .
Ég fór ásamt Sesselju vinkonu minni til þess að fá innblástur og sjá enn og aftur hversu mikið borgin hefur upp á að bjóða .
Það sem er skemmtilegast við New York er að ganga um og upplifa .
Ég verð alltaf jafn heillaður í West Village , bæði af götumenningunni og aðallega strákunum en allir þessir myndarlegu virðast safna sér saman á þessu svæði .
Við fórum út að borða eitt kvöldið á Spice Market , stað sem ég fer alltaf á í borginni .
Ótrúlega góður matur , flottur staður og stutt þaðan á einn af mínum uppáhalds skemmtistöðum á Manhattan , Le Baine .
Við vinirnir fórum á Broadway-sýningu á laugardagskvöldinu og sáum Rock of Ages þar sem fólk stóð margsinnis upp úr sætum sínum til að dansa og syngja með .
Á sunnudeginum fórum við til Williamsburg en um helgar er æðislegur markaður þar sem heitir Brooklyn Flea og þar er hægt að finna margar gersemar .
Þessi ferð var fáránlega skemmtileg með góðum vinum og til urðu margar nýjar og ógleymanlegar minningar .
Eyjólflur Gíslason 