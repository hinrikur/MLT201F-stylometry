Anna Kristín Óskarsdóttir er sjálfstætt starfandi förðunarfræðingur sem hefur meðal annars farðað fyrir auglýsingaherferðir Nikita , Kronkron og Hoppípolla-tónlistarmyndband Sigur Rósar .
Það er nóg að gera hjá Önnu því ásamt því að farða starfar hún sem flugfreyja og er listnámsnemi við Iðnskólann í Hafnarfirði .
Sigurborg Selma Karlsdóttir sigurborg@mbl.is Ef þú fengir að eiga fataskáp einhvers , hver myndi það vera og af hverju ? Chloe Sevigny , hún er ein af fáum , tel ég , sem hefur tekist að vera klassísk , rokkuð , rómantísk og ögrandi og það stundum allt á sama tíma .
Ég elska stílinn hennar og hvernig henni tekst að blanda saman merkjavöru og eitthverju úr t.d. H & M. Áttu þér uppáhalds flík ? Ég keypti mér " biker " leðurjakka í Zöru fyrir sex árum og ég er ekki ennþá komin með leið á honum .
Hann passar eitthvern veginn við allt og verður bara flottari með hverju árinu .
Hver var fyrsta hönnunarflíkin sem þú keyptir þér ? Ætli það hafi ekki verið kjóll frá Wood Wood sem ég keypti mér fyrir tíu árum en þá var ég nýbúin með förðunarnámið og var að reyna að koma mér áfram sem sminka og átti því engan pening og þótti þetta vera þvílík kaup .
Þessi kjóll hangir ennþá í skápnum mínum í dag .
Hver er uppáhaldsverslunin þín ? Guð ...
Þær eru svo margar , það fer doldið eftir hverju ég er að leita , en ætli ég kíkja ekki oftast í KronKron , GK , Kiosk og Einveru .
Manstu eftir einhverjum tískuslysum sem þú tókst þátt í ? Úff ...
Þau voru ansi mörg þegar ég var yngri .
Ætli það versta hafi ekki verið melluböndin og útvíðu flauelsbuxurnar þegar ég var 12-13 ára .
Hvað kaupir þú þér alltaf þó þú eigir nóg af því ? Peysur .
Langar alltaf í fullt af hlýjum peysum á haustin og svo þegar það fer að vora langar mig í nýjar þynnri peysur fyrir sumarið .
Áttu einhverja dýrmæta flík sem þú tímir ekki að nota ? Í rauninni ekki .
Finn mér yfirleitt tækifæri til að nota allar flíkurnar mínar , stundum getur þó alveg liðið ár þangað til ég nota hana næst .
Hvað er nauðsynlegt í snyrtitöskuna ? Rakagefandi andlitskrem , góður maskari ( muna að skipta honum út reglulega ) , varasalvi með smá lit og baugahyljari og þá ertu tilbúin fyrir allar aðstæður .
Svo er ekki verra að hafa einn flottan varalit líka til að geta breytt aðeins til .
Áttu þér eitthvert gott stef , ráð eða mottó , þegar kemur að fatakaupum ? Festast ekki í einhverjum tískulitum þegar ég er að kaupa mér föt .
Maður er fljótur að fá leið á þeim .
Ef þú fengir aðgang að tímavél sem gæti flutt þig aftur til árs að eigin vali og þú fengir dag til að versla , hvaða ár myndirðu velja og hvert færirðu ? Ég myndi fara til Parísar í kringum 1930 , rétt fyrir seinni heimsstyrjöldina .
Ég elska tískuna í París og sérstaklega á þessum tíma .
