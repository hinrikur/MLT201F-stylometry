Eftir að vera búin að vera við nám og störf í Bandaríkjunum í fjórtán ár er komið að því að eyða ári í Evrópu .
Það er mikið búið að gerast síðastliðið ár , það sem stendur upp úr er æviráðning sem dósent í félagsfræði við Boston University .
Fór til Chile í Suður-Ameríku í sumar og er nú nýkomin af ráðstefnu ameríska félagsfræðifélagsins í New York .
Best var að hitta gamla vini úr doktorsnáminu og eiga góðar stundir saman .
Í þetta sinn var máltíð á skandinavískum veitingastað , Aquavit , sérstaklega minnisstæð , en þar var tekið einstaklega vel á móti mér sem Íslendingi , m.a. af yfirmatreiðslumanninum .
Þessa dagana er ég að pakka saman veraldlegum eigum mínum þar sem ég verð í rannsóknarleyfi í Þýskalandi í haust .
Kem til Íslands með vorinu .
Kv. Sigrún Ólafsdóttir .
