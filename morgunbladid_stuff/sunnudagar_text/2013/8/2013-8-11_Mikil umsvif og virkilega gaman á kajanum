Á athafnasvæði Eimskips í Sundahöfn eru umsvif mest á þriðjudögum og fimmtudögum .
Í byrjun viku koma Ameríkuskipin í höfn og eins fraktararnir á Bláu leiðinni svonefndu , sem sigla á Evrópuhafnir .
Síðdegis á fimmtudegi fara skipin aftur út , fullfermd af íslenskum vörum og öðru því sem til fellur .
Dettifoss og Goðafoss sigla Bláu leiðina og á leiðinni út hafa þau viðkomu á Reyðarfirði , í Þórshöfn í Færeyjum , Rotterdam í Hollandi og í nokkrum höfnum í Skandinavíu .
Síðasti viðkomustaður áður en stefnt er í norður eru Árósar , þar sem gjarnan eru teknar neysluvörur sem fluttar eru til Færeyja .
Losa , lesta , færa og flytja Umsvif Eimskips þar eru mikil og Þórshöfn er mikilvægur tengiliður í flutningum félagsins á Norður-Atlantshafinu .
Einnig hafa Bláu skipin tvö viðkomu á Grundartanga og sækja útflutningsafurðir úr iðjuverunum hér .
" Þegar verið er að losa og lesta skipin eru mikil umsvif hér á hafnarsvæðinu og þá er oft virkilega gaman , " segir Ólafur W. Hand , upplýsingafulltrúi Eimskips .
Um 750 manns vinna hjá fyrirtækinu hér heima .
Störfin eru fjölbreytt og á gámavellinum í Sundahöfn starfa um 90 manns .
Þeirra hlutverk er að losa og lesta skipin , færa gámana til og frá skipum , koma vörum í hús eða á flutningabíla og svo mætti áfram telja .
Umsvifin endurspeglast Raunar er alla virka dagana verð að lesta skip og losa .
Umsvifin eru mikil og hvergi sem í flutningaþjónustu endurspeglast umsvif í atvinnulífinu betur .
Segja má þó að þau séu ekki ósvipuð sveiflu sjávarfallanna .
Mikið er flutt út til dæmis þegar vel veiðist : hvort sem það er bolfiskur , loðna eða makríll .
Í kjölfar aflahrota fossar gjaldeyrir inn í landið .
Snúningurinn er svo aftur í hina áttina t.d. á haustin þegar jólavörurnar koma og undir vorið þegar bílaumboðin , verslunarmenn og aðrir fá sumarvörurnar sendar .
Þá sigla inn sundin " ...
skrautbúin skip færandi varninginn heim , " eins og í ljóðinu segir .
sbs@mbl.is 