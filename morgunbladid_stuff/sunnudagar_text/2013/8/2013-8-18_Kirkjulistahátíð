Kirkjulistahátíð var sett í gær með hátíðardagskrá í Hallgrímskirkju og stendur til 25. ágúst undir yfirskriftinni Frá uppsprettum til himindjúpa .
Á hátíðinni verður boðið upp á átta tónleika , myndlistarsýningu , listasmiðju barnanna , fyrirlestur og hátíðlegt helgihald .
Um 400 listamenn koma fram , búist er við að alls 4000 manns muni sækja dagskrá hátíðarinnar í þá tíu daga sem hún stendur .
Þetta er í þrettánda sinn sem Kirkjulistahátíðin er haldin , en segja má að hún sé dótturfyrirtæki Listvinafélags Hallgrímskirkju .
