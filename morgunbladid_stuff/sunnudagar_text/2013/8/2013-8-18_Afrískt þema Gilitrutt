Það var afrískt þema í þessu matarboði .
Mér tókst næstum að slasa mig á því að djúpsteikja bananana .
Olían var alltof heit og ég gleymdi að þerra bananana .
Það er kannski ágætt að það komi fram .
Það þarf að þerra þá vel , hér lá við sprengingu , " segir Anna Bergljót Thorarensen sem skrifað hefur þrjú síðustu verkin fyrir Leikhópinn Lottu .
Hópurinn hefur sýnt Gilitrutt í sumar við góðar móttökur .
Sýningin hefur farið um allt land og ávallt er sýnt utandyra .
Anna hefur verið í Afríku og ferðaðist um Vesturströnd landsins – lærði þessa matseld þar .
Hún bauð í fjögurra rétta máltíð , Red Red-baunakássu , spínatsósu og kartöflur , kjúklingasúpu og hnetusúpu .
" Við eigum tvær sýningar eftir .
Á sunnudag verðum við á Blómstrandi dögum í Hveragerði og svo er lokasýning á miðvikudag í Elliðaárdalnum .
Þetta er búið að ganga svakalega vel í sumar .
Búin að ferðast nokkrum sinnum í kringum landið á bíl sem þolir allt .
" Anna er þegar farin að undirbúa næsta sumar en Leikhópurinn Lotta hefur sýnt ævintýri síðan 2007 .
" Það er komið í tölvuna og maður er aðeins byrjaður , " segir hún leyndardómsfull í röddu .
" Það má ekkert gefa upp en ég get þó sagt að við ætlum að halda áfram að blanda saman ævintýrum .
" Spínatsósa og kartöflur Spínat – stór poki fjórir litlir rauðlaukar 1 kg kartöflur 2 litlar dósir tómatpúrra 1 matskeið cayenne-pipar salt eftir smekk einn teningur fiskikraftur spínatsósa Setjið vel af olíu á pönnu .
Skerið laukinn smátt og brúnið í olíunni .
Bætið tómatpúrru , krafti , salti og pipar út á pönnuna og hrærið saman við , látið malla í 5 mínútur .
Ath. að það sé mikið af olíu á pönnunni þannig að laukurinn hálfsyndi í henni .
Hakkið spínatið smátt og bætið út á pönnuna .
Sjóðið spínatið niður í sósuna og hrærið í um 5 mínútur .
Skerið kartöflurnar í litla bita .
Setjið í pott , vatn svo rétt fljóti yfir og slatta af salti .
Sjóðið þar til þær eru orðnar mjúkar og hellið vatninu svo af .
Setjið spínatsósu og kartöflur í jöfnum hlutföllum á hvern disk .
Hnetusúpa hálf dolla hnetusmjör lítil dós tómatpúrra nokkrir chilli-pipar 4 stk. eggaldin 4 stk. laukur 6 stk. tómatar 8 leggir kjúklingur ( má einnig nota krabba eða fisk ) 1 til 2 teningar kjúklingakraftur Blandið hnetusmjörinu saman við einn bolla af vatni .
Leggið til hliðar .
Setjið kjúklinginn í pott , botnfylli af vatni í pottinn og kveikið undir .
Skrælið eggaldin og skerið í bita , setjið í pott með lauk og tómötum .
Sjóðið þar til mjúkt .
Losið vatnið af grænmetinu og maukið með töfrasprota eða í blandara .
Bætið söxuðum chilli-pipar út í maukið og saltið eftir smekk .
Bætið 3 bollum af vatni út á kjúklinginn auk hnetusmjörsins og látið sjóða .
Setjið maukað grænmetið út í hnetukjúklinginn og náið aftur upp suðu .
Sjóðið í 15 mínútur .
Red Red-baunakássa Ein krukka hvítar baunir hellingur af sólblómaolíu 4 stk. laukur 1 lítil dós tómatpúrra slatti af cayenne-pipar 8 stk. bananar , eiturgrænir og óþroskaðir einn teningur kjúklingakraftur hálfur hvítlaukur ca 4 cm engifer salt eftir smekk Setjið olíu á pönnu .
Skerið laukinn smátt og brúnið í olíunni .
Bætið tómatpúrru , hvítlauk , engifer , salti og pipar út á pönnuna og hrærið saman við , látið malla í 5-10 mínútur .
Bætið baununum við og haldið áfram að hræra .
...
Haldið heitu á lágum hita .
BANANAR Afhýðið bananana og skerið í hæfilega bita ( langsum ) .
Setjið bananana í skál með köldu vatni og salti og látið bíða í smá stund .
Hitið olíu á pönnu eða í potti .
Hún verður notuð til djúpsteikingar svo það þarf mikið af henni ( 1/4 af flöskunni ) .
Þegar olían er heit þerrið þá bananana og setjið þá í .
Snúið banönum í olíunni og takið þá svo upp þegar þeir eru orðnir fallega gulbrúnir .
Setjið baunakássu og banana í jöfnum hlutföllum á hvern disk .
Kjúklingasúpa 3 stk. eggaldin 6 stk. tómatar 4 stk. laukur 8 leggir kjúklingur 3 stk. chilli-pipar hálfur lítill hvítlaukur 1 til 2 teningar kjúklingakraftur Skrælið eggaldin og skerið í bita , setjið í pott með lauk og tómötum .
Sjóðið þar til mjúkt .
Hellið vatninu af grænmetinu og maukið með töfrasprota eða í blandara .
Setjið hálfan bolla af vatni í pott , hitið undir , bætið pipar , hvítlauk og krafti út í og hrærið saman .
Setjið kjúklinginn í pottinn og eldið í gufunni með lokið á í 8 mínútur .
Bætið við tveimur bollum af vatni og setjið einnig maukað grænmetið út í pottinn .
Sjóðið þangað til vatnið er næstum því horfið og þið sjáið olíu á yfirborðinu .
Bragðið á súpunni meðan hún er ennþá að sjóða og bætið í cayenne-pipar og salti eftir smekk .
