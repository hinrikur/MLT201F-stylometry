Lofgjörð um tónlist Ásgeirs Trausta Einarssonar er orðin daglegt brauð í færslum útlendinga á Twitter enda heimsfrægðin að banka á dyrnar .
Í gær vakti ein færslan sérstaka athygli en þar sagði farþegi í norskri flugvél að það væri ekki annað hægt en að elska Norðmenn .
Flugáhöfn var að undirbúa flugtak af norskum flugvelli og á meðan farþegar spenntu beltin og undirbjuggu sig andlega , var tónlist Ásgeirs Trausta látin hljóma .
Flugfarþegar virðast hafa kunnað því vel miðað við færsluna .
Þess má geta að mjög mikið er tíst á fjölmörgum erlendum tungumálum um Ásgeir Trausta .
