" Jú , það er afar gaman að heyra af þessum góðu viðtökum og ánægjulegt að þetta skuli ganga vel .
Vonandi að sem flestir skili sér í bíó , " segir Hafsteinn Gunnar Sigurðsson kvikmyndagerðarmaður en endurgerð íslensku kvikmyndarinnar Á annan veg eftir Hafstein var frumsýnd um helgina í bandarískum kvikmyndahúsum .
Myndin , með þeim Paul Rudd og Emile Hirsch í aðalhlutverkum , hefur fengið afbragðsdóma .
Á ensku kallast hún Prince Avalanche og leikstjórinn David Gordon Green hlaut Silfurbjörninn fyrir bestu leikstjórn á kvikmyndahátíðinni í Berlín Hafsteinn Gunnar segir nokkuð til í þeim orðrómi að leikararnir og leikstjórinn séu væntanlegir hingað til lands í tilefni frumsýningar hennar hérlendis .
" Það er verið að vinna í því og ef tímaplön ganga eftir munu einhverjir þeirra vonandi koma .
Það er ekki útséð með það en góður möguleiki á því .
" Frumsýningardagur liggur ekki fyrir en Hafsteinn segir líklegt að það verði í október .
