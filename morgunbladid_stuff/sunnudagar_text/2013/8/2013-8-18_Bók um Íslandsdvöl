Washington Post fjallaði í vikunni um ritverk sem gerist á Íslandi en lítið hefur farið fyrir í umfjöllun hérlendis .
Það er breskur verðlaunarithöfundur , Sarah Moss , sem skrifar bókina , en hún kom út á síðasta ári vestanhafs .
Bókin fær prýðisdóma á vefmiðli dagblaðsins í vikunni .
Titill verksins er Names for the Sea : Strangers in Iceland og byggir Moss frásögnina á Íslandsdvöl sinni árin 2009-2010 en þá ákvað hún að flytja hingað til lands ásamt fjölskyldunni .
Gagnrýnandi Washington post segir frásögn rithöfundarins veita góða innsýn í hvernig það var að búa á Íslandi á þeim tíma , sem hafi greinilega ekki verið auðvelt í ljósi efnahagskreppunnar .
Áhugasömum er bent á að hægt er að nálgast bókina á Amazon.com en í gær , föstudag , voru einungis sjö eintak þar eftir í augnablikinu .
Þá má nefna að Moss hefur einnig skrifað bækurnar Night Waking og Cold Earth en sú síðarnefnda fjallar um dvöl hennar á Grænlandi fyrir nokkrum árum .
