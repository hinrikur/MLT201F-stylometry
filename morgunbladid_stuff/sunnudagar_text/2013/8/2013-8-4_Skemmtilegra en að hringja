" Það er ekki eins sniðugt að hringja bara á milli , " segir Bjarni Sverrisson radíóamatör en hann ætlar að taka þátt í Útileikum íslenskra radíóamatöra sem fara fram um helgina .
" Þetta er keppni og það eru gefin stig eftir gæði sambands , hvort menn séu á húsrafmagni eða öðru .
Búnaðurinn kemur líka inn í stigagjöfina auk annara þátta .
" Keppnin hefur verið haldin árlega síðan 1979 en að vera radíóamatör hefur verið kallað vísindalegt áhugamál .
Vilhjálmur Kjartansson hefur verið radíóamatör í mörg ár og ætlar að taka þátt .
" Ég hef aldrei misst úr leika .
Þetta er mjög fjölbreytt áhugamál og allt öðruvísi en að hringja .
Við radíóamatörar notum mors-kóðann og ég sofna stundum út frá spjalli við Nýja-Sjáland með morsi , " segir Vilhjálmur en hann á tæki sem er á stærð við eldspýtustokk .
Geri aðrir betur .
Hægt er að fræðast meira um leikana með því að fara inn á heimsíðuna ira.is 