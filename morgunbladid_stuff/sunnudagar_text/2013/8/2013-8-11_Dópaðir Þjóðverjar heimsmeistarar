Svört skýrsla frá Þýskalandi birtist í vikunni þar sem lyfjanotkun þýskra íþróttamanna var tekin fyrir .
Þar kemur í ljós að skattborgarar borguðu fyrir kerfisbundna lyfjamisnotkun íþróttamanna Vestur-Þýskalands og jafnvel er haldið fram að leikmenn landsliðsins í fótbolta , sem lentu í 3. sæti í heimsmeistarakeppninni 1970 , hafi verið á örvandi lyfjum .
Stjórnvöld í Vestur-Þýskalandi umbáru og leyndu lyfjamisnotkun íþróttamanna landsins í marga áratugi .
Þau hvöttu jafnvel til að íþróttamenn neyttu lyfja samkvæmt skýrslunni sem telur 501 blaðsíðu .
Federal Institute of Sport Science , eða alríkisstofnun íþróttavísinda í Þýskalandi , gerði skýrsluna .
Anabólískir sterar , testasterón , estrógen og EPO eru efni sem fundist hafa í lyfjasýnum íþróttamanna sem höfundar skýrslunnar fengu aðgang að .
Engin nöfn eru í skýrslunni , þau voru strikuð út .
Fyrsta skýrslan sem átti að birta taldi 804 blaðsíður og þar voru nöfn þátttakenda en þau voru síðan strokuð út .
Þrír féllu eftir úrslitaleik Í skýrslunni kemur fram að þrír leikmenn vestur-þýska liðsins sem tapaði 4:2 fyrir Englendingum í úrslitaleik heimsmeistaramótsins í fótbolta árið 1966 hafi verið að nota efedrín .
" Hingað til hefur bréf frá FIFA til Dr. Max Danz , sem var forseti íþróttasambands Þýskalands á þessum tíma , ekki verið gert opinbert .
Þar kemur fram að þrír leikmenn hafi fallið á lyfjaprófi .
Það fundust leifar af efedríni í þeim öllum .
" FIFA hefur neitað að hafa vitað um tilvist þessa bréfs .
Kraftaverkið í Bern Skýrslan tekur einnig fyrir heimsmeistarakeppnina 1954 þar sem Þjóðverjar fögnuðu sigri eftir ótrúlegan leik gegn Ungverjum .
Leikurinn er kallaður " Kraftaverkið í Bern , " en mótið fór fram í Sviss .
Ungverjar komust í 2:0 eftir aðeins átta mínútna leik með mörkum Ferenc Puskas og Zoltans Czibors .
Max Morlock minnkaði muninn og staðan var 2:2 eftir 20 mínútur .
Helmut Rahn skoraði svo sigurmark Þjóðverja skömmu fyrir leikslok og tryggði Þjóðverjum heimsmeistaratitilinn .
Ungverjar voru með gríðarlega öflugt lið á þessum tíma og Ferenc Puskas sagður einn sá besti í heiminum .
Algjör yfirburðamaður .
En fyrir úrslitaleikinn fengu leikmenn Þýskalands sprautu með Pervitin , efni sem var búið til af nasistum fyrir hermenn svo þeir gætu barist lengur á vígvellinum .
Það er meira að segja sagt að ekki hafi verið skipt um nál á milli leikmanna .
Allir fengu sömu nál .
Alfred Pfaff var einn fárra sem tóku ekki lyfið en hann var fyrirliði Eintracht Frankfurt sem komst í úrslit Evrópukeppninnar 1960 .
Vængmaðurinn Richard Herrmann tók lyfið og lést átta árum síðar aðeins 39 ára gamall .
Þjóðverjar fögnuðu aftur sigri á heimsmeistaramótinu 1974 þar sem Keisarinn sjálfur , Franz Beckenbauer , fór fyrir liðinu .
Ekki er tekið fram að neinn knattspyrnumaður hafi fallið á lyfjaprófi þar .
Kerfisbundin lyfjamisnotkun Fótboltinn var ekki eina íþróttin sem fékk að kenna á kerfisbundinni lyfjamisnotkun þar sem eina markmiðið var að vinna til verðlauna .
Fórnarkostnaður mannslífa kristallast að sögn skýrslunnar í Birgit Dressel sem lést 1987 aðeins 26 ára gömul .
Krufning sýndi 101 lyf í líkama hennar .
Hingað til hefur verið haldið fram að hún hefði látist af ókunnum ástæðum .
Skýrsluhöfundar fengu ekki aðgang að öllum þeim sýnum og blöðum sem þeir vildu því þegar rannsóknin hófst árið 2008 var fjölda sýna og annarra sönnunargagna eytt .
