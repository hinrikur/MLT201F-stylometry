Einn af stórmeisturum glæpasögunnar , Bandaríkjamaðurinn Elmore Leonard , lést í liðinni viku 87 ára að aldri .
Fyrsta saga Leonards birtist á prenti árið 1951 og sextíu árum síðar var hann enn að senda frá sér eina bók á ári , " því það er svo skemmtilegt , " sagði hann .
Í byrjun skrifaði Leonard vestra en hann færði sig síðan yfir í glæpasögur og vakti mikla athygli fyrir sterka persónusköpun , svöl samtöl og knappan og vandaðan stíl .
Meðan þekktustu bóka hans eru " Get Shorty " , " Freaky Deaky " og " Glitz " .
Bandaríkjadeild PEN-samtakanna heiðraði Leonard fyrir ævistarfið árið 2009 og voru bækur hans þá sagðar ekki bara klassískar spennusögur heldur einhver bestu skrif á ensku síðustu hálfa öldina .
