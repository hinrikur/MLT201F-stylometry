Friðrik Ólafsson er í góðum félagsskap á skákhátíð , " Pegasus chess summit " , sem hefst í Dresden í Þýskalandi þann 16. ágúst nk. en ýmsar gamlar hetjur skákarinnar eru þar kallaðar til og heiðraðar fyrir framlag sitt til skáklistarinnar og vekur þátttaka Boris Spasskí fyrrverandi heimsmeistara mesta athygli .
Nú er ár liðið frá því hann hann flutti óvænt og með leynd frá Frakklandi til Rússlands þar sem hann unir hag sínum vel þrátt fyrir fötlun í kjölfar heilablóðfalls .
Spasskí mun væntanlega taka sæti í liði Rússa , sem teflir samráðaskák við úrvalslið Þjóðverja með " lifandi taflmönnum " frá " skákbænum Stroeberg " .
Viðureignin fer fram á torginu fyrir framan Frúarkirkjuna í Dreden .
Hún var endurreist fyrir um 20 árum en var bókstaflega brædd niður í loftárásum Bandamanna á síðustu dögum seinni heimsstyrjaldar .
Friðrik tók þátt í þessari hátíð í fyrra og tefldi þá sýningarskák í gömlum kastala við gamla brýnið Wolfgang Uhlmann .
Annar kappi sem flýgur yfir hafið til Dresden er bandaríski stórmeistarinn William Lombardy .
Kannski er líka kominn tími til að endurreisa hinn skapheita og bænheita Bill Lombardy í hugum vorum því sannleikurinn er sá að hann átti ekki lítinn þátt í uppgangi Bobby Fischers á sjötta áratugnum , var aðstoðarmaður hans í Portoroz ´ 58 og aftur í " einvígi aldarinnar " ´ 72 .
Lombardy vann ýmis mögnuð afrek áður hann tók vígslu sem kaþólskur prestur í byrjun sjöunda áratugarins ; varð heimsmeistari unglinga árið 1957 með fullu húsi , hlaut 11 vinninga af 11 mögulegum og á heimsmeistaramóti stúdenta í Leningrad árið 1960 leiddi hann bandarísku sveitina til sigurs með glæstum árangri á 1. borði , 12 vinningum af 13 mögulegum .
Það fór ekki vel í yfirvöld í Sovét og Spasskí var umsvifalaust settur út af sakramentinu , þurfti kannski á því að halda því frægðarsól hans reis aldrei hærra en á árunum 1964-1970 .
Eftir að hafa " kastað hempunni " skömmu eftir einvígið mikla í Reykjavík hóf Lombardy að tefla aftur og var í liði bandarísku sveitarinnar sem vann gullverðlaun á Ólympíumótinu í Haifa í Ísrael árið 1976 .
Hann tefldi á fjölmörgum mótum hér á landi á tímabilinu 1957-1986 .
En lítum á áðurnefnda skák við Spasskí .
Leningrad 1960 : Boris Spasskí – William Lombardy Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bg5 Rbd7 7 .
Bc4 Da5 8 .
Dd2 e6 9 .
O-O Miklu skarpara er að hrókera langt eins og Spasskí gerði í frægri vinningsskák gegn Tigran Petrosjan vorið 1969 .
9 .
...
Be7 10. a3 h6 11 .
Be3 Re5 12 .
Ba2 Dc7 13 .
De2 b5 14. f4 Reg4 15. h3 Rxe3 16 .
Dxe3 O-O 17 .
Hae1 Svartur hefur auðveldlega náð að jafna taflið og stendur heldur betur betur ef eitthvað er .
17 .
...
e5 18 .
Rf5 Bxf5 19. exf5 ( Sjá stöðumynd ) 19 .
...
d5 ! Þennan einfalda leik hefði Spasskí átt að hafa séð fyrir , svartur hótar að leppa drottninguna með 20 .
....
Bc5 .
20 .
Dxe5 Bd6 21 .
De2 Bxa3 ! 22 .
Rd1 ? Slakur leikur .
Hvítur gat haldið jafnvægi með 22. rxd5 Rxd5 23. bxd5 Dc5 + 24 .
Kh2 Dxd5 25. bxa3 Dxf5 26. c4 ! o.s.frv. ) 22 .
...
Hae8 23 .
Df3 Bc5 + 24 .
Kh1 Hxe1 25 .
Hxe1 Da5 ! Tvöfalt uppnám .
Svartur stendur til vinnings .
26 .
Rc3 b4 27 .
Rxd5 Dxa2 28 .
Rxf6 + gxf6 29 .
Dc6 Dc4 ! – og hér má svara 30 .
Dxf6 með 30 .
...
Dxf4 o.s.frv. Spasskí gafst upp .
Helgi Ólafsson helol@simnet.is 