Sigurbjörn segist hafa sérlega gaman af því að elda saltfisk .
" Ég nota jafnan fisk frá Elvari vini mínum í Ektafiski , úrvalshráefni , og þessi réttur er í raun sáraeinfaldur .
" Hann segir eitt hnakkastykki , um það bil 180 grömm , passlegt fyrir hvern og einn .
" Ég hita ólífuolíu á pönnu ásamt ferskum chili-pipar og ferskum hvítlauk , strái svolitlum hvítlaukspipar á fiskinn , báðum megin , og bregð honum á pönnuna í stutta stund til að fá smá húð á báðar hliðar .
Legg svo fiskinn til hliðar og útbý sósu úr ýmiskonar rótargrænmeti .
Það getur í raun verið hvað sem er , eftir efnahag og smekk , en í þetta skipti notaði ég gulrófur , gulrætur , kartöflu , grasker – sem er sérstaklega gott með fiskinum – rauðlauk og blaðlauk .
Skar þetta allt í litla bita , ca 3 mm á kant ; það er kallað brunoise á fagmáli .
" Grænmetið er steikt á pönnu , kryddað með salti , pipar og hvítlaukspipar .
" Út í það set ég töluvert af Teryaki sósu og engifersósu [ e. ginger glace ] , slettu af sojasósu og sætri chili-sósu .
Magnið fer bara eftir smekk , en grænmetið þarf að geta flotið , því þetta er sósan með fiskinum .
Ég leyfi grænmetinu að malla á pönnunni góða stund .
" Sigurbjörn notar heilt , ferskt fennel með fiskinum .
Tekur innan úr því rótina og sker í fernt og ber einn bita fram á hverjum diski ( sjá stóru myndina ) .
Hann bakar fennelið og konfekttómata í 25 mín .
í ofni við 180 gráðu hita , en lækkar hitann í 140 gráður síðustu 7 til 9 mínúturnar og setur þá fiskinn í ofninn .
Sá tími fer eftir þykkt stykkjanna .
" Áður en ég set fiskinn í ofninn helli ég ofan á hvítlauks- og rósmarín dressingu frá Maxi , sem gefur mjög gott bragð .
" Gjarnan fenginn til að elda í góðra vina hópi Sigurbjörn Sveinsson var árum saman einn eigenda veitingahússins Greifans á Akureyri og starfaði þar .
Að þeim kafla loknum var hann í hópi manna sem eignuðust KEA-hótelin og var hótelstjóri flaggskipsins , hótels KEA á Akureyri , þar til fyrir nokkrum misserum að flestir seldu sinn hlut .
Nú starfar Sigurbjörn hjá Ásbyrgi Flóru .
" Ég er lærður þjónn og var lengi í veitingabransanum , " segir hann við Sunnudagsblað Morgunblaðsins .
Áhugi á mat og matreiðslu hefur fylgt Sigurbirni lengi og hann segist ekki síst hafa gaman af því að elda fisk , sérstaklega saltfisk .
" Hann er frábært hráefni og mér finnst best að drekka með honum gott , spænskt rauðvín .
" Þegar Morgunblaðið hitti Sigurbjörn var hann með nokkrum vinum .
" Ég get ekki neitað því að það kemur fyrir að ég er beðinn um að elda í góðra vina hópi ; að minnsta kosti að vera með í því að elda , " sagði hann .
