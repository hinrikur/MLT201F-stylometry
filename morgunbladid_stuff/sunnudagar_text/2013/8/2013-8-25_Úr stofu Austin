Á síðustu stofutónleikum sumarsins á Gljúfrasteini á sunnudag koma fram þau Daði Sverrisson , Lilja Dögg Gunnarsdóttir og Þórunn Elín Pétursdóttir og flytja tónlist í anda breska rithöfundarins Jane Austin .
Flutt verða einsöngslög , aríur og dúettar frá 17. , 18. og fyrsta tug 19. aldar .
Jane Austen lék sjálf á píanó og hafði unun af söng .
Tónlist kemur því víða við sögu í verkum hennar og var oftar en ekki flutt heima við .
Jane Austen nýtti sér tónlist til að skýra og skerpa söguhetjur sínar og draga fram mismunandi andrúmsloft í sögunum .
Tónlistaratriðin verða öll tengd verkum , söguhetjum og lífi Jane Austen á einhvern hátt .
Tónleikarnir hefjast kl. 16 á sunnudag .
