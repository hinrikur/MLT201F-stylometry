Fyrir viku var fjallað á þessari síðu um hefðirnar í kringum þjórfé .
Það minnti Aurapúkann á mikilvægi þess að sýna aðgát þegar þjórfé er greitt með greiðslukorti .
Víða um heim getur matargestur sem greiðir með korti skrifað inn þjórfjárupphæðina í sérstakan reit á kortastrimlinum .
Hefur það gerst að óprúttnir þjónar hafa átt við strimilinn og hækkað þjórféð eftir á , með því að krota inn tölustaf aftan eða framan við þjórfjárupphæðina .
Aurapúkinn verst þessu með því að krossa yfir reitinn fyrir þjórfé á strimlinum og skilja tipsið í staðinn eftir í reiðufé .
Hvað á svo að gera þegar heimsókn á veitingastað er alveg afleit ? Púkinn veit að stundum er ekki þjóninum að kenna um það sem aflaga fór .
Ef aðstæður kalla á það má þó – að vandlega athuguðu máli – skilja eftir eina smámynt .
Að skilja eftir t.d. 10 senta þjórfé eru skýr skilaboð um að þjónustan var með öllu óviðunandi .
