Á Hólahátíð fyrir ári var séra Solveig Lára Guðmundsdóttir vígð í embætti vígslubiskups í Hólastifti en að þessu sinni verður hátíðin , sem fram fer um helgina , að miklu leyti helguð 250 ára afmæli dómkirkjunnar á Hólum , elstu steinkirkju landsins .
" Það var mikil áskorun að takast á við þetta verkefni , " segir Solveig Lára við Sunnudagsblað Morgunblaðsins .
" Það fyrsta sem ég áttaði mig á þegar ég flutti hingað að Hólum var að kirkjan ætti stórafmæli í ár og við vildum auðvitað halda stóra og mikla hátíð .
" Solveig Lára segir að kirkjubyggingin sjálf sé í brennidepli á hátíðinni nú , m.a. verður opnuð vegleg sögusýning , sem Þorsteinn Gunnarsson arkitekt hefur veg og vanda af ásamt Guðmundi Oddi Magnússon , Goddi , prófessor .
Fjölbreytt dagskrá Auk sýningarinnar má nefna að flutt verður leikrit um múrarameistarann Sabinsky , sem stjórnaði byggingu kirkjunnar .
Verkið skrifaði Björg Baldursdóttir , kennari við Grunnskólann á Hólum , en félagar úr Leikfélagi Hofsóss leika undir stjórn Maríu Grétu Ólafsdóttur .
Gengin verður pílagrímaganga yfir Heljardalsheiði , messað í Gvendarskál og gengið upp í Námuna í Hólabyrðu , þangað sem Sabinsky sótti rauða steininn í bygginguna .
Agnes M. Sigurðardóttir , biskup Íslands , prédikar í hátíðarmessu á Hólahátíð kl. 14.00 á sunnudag , Kristján Jóhannsson syngur einsöng , Vilhjálmur Egilsson , rektor háskólans á Bifröst , flytur Hólaræðuna og Hjörtur Pálsson flytur frumsamið afmælisljóð .
Sérstök tilfinning " Það verður mjög sérstök tilfinning að taka þátt í Hólahátíð að þessu sinni .
Ég var vígð á hátíðinni í fyrra og er því í raun að gera allt í fyrsta skipti ; hryggjarstykkið í mínu starfi síðasta árið hefur verið að heimsækja mjög marga söfnuði í Hólastifti og seinni hluti vetrar og sumarið hefur farið í að undirbúa hátíðina .
En svo tekur alltaf eitthvað nýtt við ; 400 ára fæðingarafmæli Skagfirðingsins Hallgríms Péturssonar er til dæmis á næsta ári og við munum taka þátt í hátíðahöldum í tilefni þess , " segir Solveig Lára Guðmundsdóttir .
Þorsteinn Gunnarsson arkitekt er fróðastur manna um dómkirkjuna á Hólum og stjórnaði lokakafla breytinga hennar á árunum 1987 til 1988 .
" Þetta er slæðusýning með barokktónlist undir og lesinn texti þar sem farið er í gegnum söguna ; fyrst er gerð grein fyrir eldri timburkirkjum á staðnum og svo greint frá arkitekt kirkjunnar og list hans ; danska arkitektsins Thurah , " segir hann við Sunnudagsblað Morgunblaðsins , spurður um sýningu þeirra Godds .
" Kirkjan er barokkhús , teiknað árið 1757 , elsta steinkirkja landsins og raunar elsta kirkja landsins í sinni upprunalegi mynd , má segja , " segir Þorsteinn .
Í sýningunni er kirkjan borin saman við aðrar steinkirkjur frá 18. öld .
" Hóladómkirkja er hluti af framtaki danskra stjórnvalda á seinni hluta 18. aldar til að reisa hér opinberar byggingar úr varanlegu efni ; andlegu húsin eru Viðeyjarkirkja , Landakirkja í Vestmannaeyjum , Bessastaðakirkja og Dómkirkjan í Reykjavík og þau veraldlegu Bessastaðastofa , Viðeyjarstofa , Nesstofa og tukthúsið við Arnarhól , sem nú er stjórnarráðshúsið .
" Fjallað er um turninn við Hóladómkirkju sem reistur var 1950 , og breytingar sem gerðar voru á kirkjunni þegar búnaðarskóli var settur á stofn á staðnum 1880 , endursmíð Matthíasar Þórðarsonar þjóðminjavarðar á innréttingum kirkjunnar og svo lokakafla endurreisnar kirkjunnar seint á níunda áratug síðustu aldar sem Þorsteinn Gunnarsson stjórnaði .
Sú eina í barokkstíl " Hóladómkirkja er merkilegt hús að því leyti til að hún er eina steinkirkjan sem við eigum í barokkstíl .
Það er líka merkilegt að kirkjan er að hluta til byggð úr rauðum sandsteini og var upphafleg öll úr rauða steininum úr Hólabyrðu , " segir Þorsteinn .
Það glæsilega fjall rís yfir Hólastað .
" Í Lárentíusarsögu , segir að Auðunn rauði biskup hafi fundið steininn , dregið heim til Hóla og lagt grunn að dómkirkju sem hann hugðist reisa úr þessum rauða steini .
" Ekki náðist að ljúka þeirri steinbyggingu en Auðunn lét reisa mannhæðarháan múr í kringum timburkirkjuna sem þá stóð .
Dómkirkjan var múrhúðuð laust fyrir aldamótin 1900 , eftir að búnaðarskólinn var stofnaður , og hvítmáluð þegar turninn var reistur .
" Ég var í dálitlum vandræðum með hvað ætti að gera við hana , " segir Þorsteinn þegar hann rifjar upp vinnuna við endurreisn kirkjunnar undir lok níunda áratugar síðustu aldar , " en lausnin var að forkirkjan – sem ekki var teiknuð af arkitektinum – er klædd rauða steininum en kirkjan sjálf múrhúðuð , eins og arkitektinn hafði teiknað hana , og máluð hvít , annars hefði hún stungið mjög í stúf við turninn .
" Þorsteinn segir innri gerð kirkjunnar líka sérstaklega merkilega , m.a. vegna þess að gólfið er lagt úr hellum úr þessum sama rauða steini .
" Upphaflegu innréttingarnar sem voru teknar úr kirkjunni 1888 , endurgerði Matthías Þórðarson .
Ég endurskoðaði endurgerð Matthíasar og breytti nokkrum atriðum , þeim sem voru ekki alveg í stíl arkitektsins , vegna þess að Gísli Magnússon , biskup sem þá var , gat ekki fallist á barokkstílinn innandyra .
" 