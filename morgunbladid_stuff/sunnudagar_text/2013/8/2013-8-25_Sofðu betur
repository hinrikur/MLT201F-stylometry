Margir kannast við svefnleysi og reyndar glíma flestir við það einhvern tímann á lífsleiðinni .
Svefnleysi getur haft neikvæð áhrif á andlega líðan , verið steituaukandi og dregið úr afköstum .
Ýmsar náttúrulegar leiðir má reyna til að ná tökum á svefninum áður en stokkið er af stað til læknisins eftir svefnpillum .
Borghildur Sverrisdóttir borghildur74@gmail.com Vendu þig á svefnreglu Farðu að sofa og farðu á fætur á svipuðum tíma , einnig um helgar .
Stundum getur verið nauðsynlegt að leggja sig á daginn á meðan maður er enn svefnvana en láttu það ekki trufla svefnvenjur þínar í kringum nóttina .
Best er að sleppa því að sofa á daginn , en ef það er nauðsynlegt gerðu það frekar fyrripart dags en seinna .
Ef svefninn læðist að þér eftir kvöldmat , komdu þér þá á hreyfingu eða hringdu í einhvern frekar en að liggja í sófanum .
Stilltu og stjórnaðu hinni náttúrulegu líkamsklukku Melatonin er hormón í líkamanum sem er stjórnað af sólarljósinu og hefur því áhrif á hins náttúrulega klukku líkamans .
Melatonin eykst á kvöldin og það eru því hormónin sem gera okkur syfjuð .
Ef við erum inni nánast allan daginn og sjáum varla dagsljósið getur það gert okkur syfjuð en þá gæti verið um of mikla melatonin-framleiðslu .
Eins getur of mikið ljós eða birta , sérstaklega frá tölvuskjáum eða sjónvarpi dregið úr framleiðslu líkamans á melatonin og ruglað svefninn .
Skapaðu afslappað andrúmsloft Það er auðveldara að sofna ef maður skapar afslappaðar aðstæður .
Róleg tónlist og lestur getur hjálpað þér að slaka á , en mikilvægt er að draga úr áreiti , s.s. hljóði og sjónrænum áreitum .
Ef hljóðið er utanaðkomandi gætu eyrnatappar hjálpað .
Dragðu úr neyslu á kvöldin Forðist kaffi og áfengi á kvöldin .
Koffín örvar heilann og getur því truflað svefninn og áfengi gæti virst geta hjálpað mann að sofna en alkóhól getur einnig truflað svefninn og maður getur átt það til að vakna upp og eiga í erfiðleikum með að sofna aftur .
Þá eykur kaffi og áfengi líkur á að maður þurfi á klósett um miðja nótt .
Forðist líka sykur að minnsta kosti tveimur tímum fyrir svefn .
Ef maður er svangur á kvöldin er mál að fá sér nokkrar hnetur eða volga mjólk sem lengi hefur verið talin geta hjálpað til við að sofna .
Passið líka að drekka ekki of mikið á kvöldin .
Það eykur líkur á svefntruflunum eða klósettferðum .
Hreyfðu þig reglulega Regluleg hreyfing eykur endorfínframleiðslu líkamans sem dregur úr streitueinkennum og eykur líkur á djúpsvefni .
30 mínútur af hreyfingu á dag getur því aukið svefngæðin mikið .
Reynið þó að stunda hreyfinguna síður rétt fyrir svefn , þar sem hún getur haft örvandi áhrif .
Reynið að klára æfinguna að minnsta kosti 3 tímum fyrir svefntíma .
Það er eðlilegt að rumska aðeins yfir nóttina og oftast munum við varla eftir því ef svefninn okkar er góður , en margir vakna upp á nóttunni og geta ekki sofnað aftur .
Hér er nokkur ráð til að sofna aftur .
Haltu áfram að slaka á Til að ná að sofna fljótt aftur er að viðhalda slökuninni .
Í stað þess að hugsa um að reyna að sofna aftur , en það getur aukið streitutilfinningu , reyndu þá að einblína á slökun líkamans .
Djúpöndun , djúp vöðvaslökun og hugleiðing eru góðar slökunaræfingar .
Gerðu eitthvað róandi Ef þetta dugar ekki og þú ert búin að vera andvaka í meira en 30 mínútur , farðu rólega fram úr og gerðu eitthvað róandi eins og að lesa bók .
Ekki kveikja skær ljós og alls ekki kveikja á tölvu eða sjónvarpi .
Jurtate gæti líka hjálpað til .
Farðu aftur upp í rúm um leið og þú finnur fyrir syfju .
Hreinsaðu hugann Passaðu þig að láta hugann ekki reika í átt að áhyggjum eða að leysa lífsgáturnar .
Þú hugsar skýrar á daginn og það eina sem slíkar hugsanir gera er að draga þig lengra frá svefninum .
Ef hugmynd eða draumur heldur fyrir þér vöku getur þó verið betra að skrifa niður nokkur stikkorð svo þú getir frekar slakað á .
Ef þessar leiðir duga ekki til að lækna svefnleysið gætir þú þurft að hafa samband við lækni , þar sem svefnleysi til lengri tíma getur verið hættulegt heilsunni , líkamlegri og andlegri , og dregið úr lífsgæðum .
www.women.webmd.com www.kevinmd.com / blog 