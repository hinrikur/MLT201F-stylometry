Perlur íslenskra einsöngslaga eru nú sungnar í Hörpu .
Þar spreytir sig ungt íslenskt tónlistarfólk sem margt hefur hlotið mikið lof .
Á dagskrá eru sönglög , þjóðlög , sálmar og ættjarðarsöngvar .
Tónleikar eru daglega allan ágústmánuð og má nálgast miða á midi.is .
Laugardaginn 3. ágúst kl. 15 verður opnuð sýningin " The Fixed & The Volatile " í Verksmiðjunni á Hjalteyri .
Sýnd verða vídeólistaverk , fluttir raddgjörningar og sungin skosk þjóðlög .
Um kvöldið verða svo tónleikar .
Lesa má nánar um dagskrána á vefnum verksmidjan.blogspot.com .
Opnuð verður sýning í Gallerí Dverg á Grundarstíg í Reykjavík laugardaginn 3. ágúst kl. 19-21 .
Þar sýnir hinn ungi norski listamaður Øyvind Aspen en sýningin ber nafnið HARD WORK – LARD WORK – ART WORK .
Aspen vinnur með myndband , texta , skúlptúra og gjörninga .
Sýningin er aðeins opin þetta kvöld og sunnudaginn 4. ágúst frá 15-18 .
Nú stendur yfir síðasta sýningarhelgi London Utd , samsýningar fimm breskra listamanna í Kling & Bang gallerí á Hverfisgötu í Reykjavík .
Sýningin veitir innsýn í breska listasenu og er kærkomin viðbót í flóru íslenskra myndlistarsýninga .
Opið er fim.-sun .
kl. 14-18 .
Alþjóðlegt orgelsumar í Hallgrímskirkju tekur enda um verslunarmannahelgina en komið er að síðasta erlenda organista sumarsins .
Hinn sænski Hans Fagius mun leika á tvennum tónleikum , 3. ágúst kl. 12 og á sunnudag 4. ágúst kl. 17 .
