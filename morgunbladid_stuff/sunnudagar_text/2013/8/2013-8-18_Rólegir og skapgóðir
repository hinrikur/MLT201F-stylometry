" Þeir hjálpa nú lítið til við búskapinn , eru óskaplega rólegir og skapgóðir með eindæmum .
Ég hef aldrei kynnst svona geðgóðum skepnum , " segir Þorsteinn Gunnarsson , bóndi á Vatnsskarðshólum við Vík í Mýrdal , en hann á tvo hunda af Nýfundnalandskyni – þá einu sem vitað er um hér á landi .
Þorsteinn var að leita að hundi enda segist hann ekki geta verið án hunds .
" Ég var að skoða einhverjar hundasíður á netinu og stoppaði alltaf við þessa tegund .
En það var ekkert um þessa hunda hér á landi .
Svo barst mér flöskuskeyti , tveggja lítra kókflaska sem hafði verið ár á leiðinni .
Viti menn , flöskuskeytið kom frá Nýfundnalandi .
Ég leit á þetta sem skilaboð til mín um að ég ætti að fá mér þessa tegund .
Sem ég gerði .
Borghildur kom fyrir fjórum árum en Lúkas í vor .
Ég veit ekki hvort ég hefji ræktun en möguleikinn er fyrir hendi , " segir Þorsteinn og hlær .
Bæði Borghildur og Lúkas koma frá Noregi og una sínum hag mjög vel í fegurðinni í sveitinni við Vík í Mýrdal – þrátt fyrir að hjálpa lítið til við búskapinn .
