Margar vinsælar getnaðarvarnir sem konum standa til boða í dag innihalda hormón .
Misjafnt er í hvaða mæli og hvernig áhrif þau hafa á líkamann .
Vinsælast hormónagetnaðarvarna eru pillan og hormónalykkjan .
" Flestar getnaðarvarnir sem innihalda hormóna , eins og samsetta pillan , hindra egglos og þá fá eggjastokkarnir hvíld og sömuleiðis slímhúðin inni í leginu og dregur verulega úr frjósemi , sem er auðvitað helsta ástæðan fyrir því að við erum að gefa þau , " segir Ragnheiður Bjarnadóttir , kvensjúkdómalæknir á Landspítalanum .
Hún bætir við að getnaðarvarnir sem innihalda hormóna hafi oft jákvæð áhrif .
" Þær hafa góð áhrif á til dæmis tíðaverki , blæðingar verða oft minni og jafnvel hætta , fyrirtíðaspenna getur minnkað og einnig geta þær dregið úr áhættu af sýkingum , " segir hún .
" Þannig geta hormónin haft mjög jákvæð áhrif , en þetta eru auðvitað hormón sem hafa áhrif á blóðstorkukerfi , brjóstkirtilvef , og ýmislegt annað , þannig að þetta getur haft neikvæð áhrif líka .
" Formæður ekki oft á blæðingum Ragnheiður bendir á að hormónalykkjan hefur aðallega staðbundin áhrif , þynnir slímhúðina inni í leginu en þykkir líka slímtappann .
" Hún minnkar mikið blæðingar og tíðaverki og minnkar jafnvel líkur á ýmsum kvensjúkdómum , eins og legslímuflakki , hnúta í legi og slíkt , en hindrar ekki alltaf egglos , " segir Ragnheiður .
Margar konur sem eru á hormónalykkjunni hafa engar blæðingar og segir Ragnheiður það hið besta mál .
" Það er bara allt í góðu , þá er slímhúðin í leginu mjög þunn og svipuð eins og þegar kona er með barn á brjósti , " segir hún og bætir við : " sumir halda því fram að það að vera með blæðingar kannski þrettán sinnum á ári , frá kannski tólf ára aldurs til fimmtugs , sé kannski í raun ekkert eðlilegt .
Formæður okkar fóru ekki svona oft á blæðingar , því þær voru ýmist ófrískar eða með barn á brjósti mestallt sitt frjósemisskeið , " útskýrir hún .
" Það eru ákveðnir kvensjúkdómar sem virðast tengjast því að vera með tíðahring .
Þannig að það að stöðva tíðahringinn , er kannski ekki eins neikvætt og margir halda , " segir hún .
" Það hefur verið sýnt fram á að til dæmis pillan , af því hún hindrar egglos , dregur mjög úr áhættu af krabbameini í eggjastokkum og leginu , " segir hún .
Misjafnt hvað hentar Ragnheiður segir að það sé misjafnt hvað henti hverri konu , og fer það einnig eftir aldri þeirra .
Hjá eldri konum hentar oft hormónalykkjan betur , en oft eru konur þá búnar að eignast börn og eru tilbúnar í getnaðarvörn sem endist í fimm til sjö ár .
Um þriðjungur kvenna hættir alveg á blæðingum þegar hún er notuð en þær minnka verulega hjá hinum .
" Flestar konur eru alsælar með hormónalykkjuna , " segir hún .
" Kostirnir eru auðvitað færri blæðingar og þetta er mjög örugg getnaðarvörn , jafnvel öruggari en ófrjósemisaðgerð .
" Áhætta og óþægindi Sumar konur kvarta yfir einkennum sem þær rekja til þessara getnaðarvarna , eins og skapsveiflum , bólum , þyngdaraukningu og blæðingum .
" Já , þær geta auðvitað haft aukaverkanir sem tengjast hormónagjöf , en líkaminn framleiðir svipuð hormón einnig þannig að þessi einkenni geta líka komið fram hjá konum sem ekki taka hormónalyf , " segir hún .
Mikið hefur verið rætt um hvort getnaðarvarnir valda blóðtöppum .
" Pillan eykur áhættu af blóðtöppum og hefur það verið vitað frá því að pillan kom fyrst á markað fyrir um fimmtíu árum , " segir Ragnheiður .
" Pillan hefur orðið veikari og veikari með árunum , og því er minni hætta á blóðtöppum , en hins vegar hefur komið fram að nokkrar af nýju pillutegundum eru með aukna blóðtappaáhættu miðað við eldri tegundir , en þetta eru svo sem engar nýjar fréttir , " segir hún , og bætir við að hún mæli ekki með pillunni eftir 35 ára aldur ef konur eru með aðra áhættuþætti fyrir að fá blóðtappa .
Aðrir kostir í boði Ragnheiður bendir á margir aðrir þættir geta spilað stórt hlutverk , eins og ættarsaga sjúkdóma , meðfæddir storkugallar , aldur , reykingar , offita og fleira .
" Þannig að ef pillan bætist ofan á hjá konu sem er eldri , reykir og / eða of þung , eykur það áhættuna af blóðtöppum , " segir hún .
Fyrir konur sem vilja sleppa hormónum eru margir aðrir kostir í boði .
" Smokkurinn stendur alltaf fyrir sínu , ef hann er notaður rétt , koparlykkjan hentar sumum konum og svo er alltaf algengara að karlar fari í ófrjósemisaðgerðir , " segir Ragnheiður .
Hvað eru hormón ? Hormón er nauðsynleg líkamanum en þau sjá um að stjórna þroska hans og vexti og viðhalda starfsemi í jafnvægi .
Þau teljast til boðefna líkamans og eru mynduð í innkirtlum , eins og skjaldkirtli , undirstúku , nýrnahettum , briskirtli , heiladingli og kynkirtlum .
Hormónin berast svo út í blóðrásina .
Kynhormónin östrogen og progesterón eru einkennandi fyrir þann hluta ævi kvenna sem kallast frjósemistímabil , en þau myndast í eggjastokkunum .
Tíðahvörf kvenna eru yfirleitt um 45-55 ára aldur , en þá lýkur nær alveg myndun kynhormóna .
Konur fá oft ýmis einkenni af þessum sökum , svo sem blæðingartruflanir , svitaköst , svefntruflanir og höfuðverk svo eitthvað sé nefnt .
Margar rannsóknir síðustu áratuga hafa verið gerðar og skiptar skoðanir eru um ágæti þess að gefa konum hormón .
Margar getnaðarvarnir innihalda hormón , svo sem p-pillan , hormónalykkjan , hormónaplástur og hormónasprautur .
