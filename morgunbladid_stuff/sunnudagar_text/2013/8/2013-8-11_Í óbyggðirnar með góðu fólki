Veiðivötn eiga sér stað í hjarta margra .
Margir koma hingað samkvæmt dagatalinu , hafa fastsetta viku og mánaðardaga og mæta á hverju ári .
Veiðin skiptir vissulega máli , en fyrir mörgum snýst þetta um að komast inn í óbyggðir og vera með góðu fólki , " segir Rúnar Hauksson á Hellu .
Fylgjast með lífríkinu Í sumarbyrjun héldu þau Rúnar og Bryndís Hanna Magnúsdóttir eiginkona hans til fjalla , en þau hafa sinnt vörslu í Veiðivötnum frá árinu 1986 ; í 27 ár .
" Já , svæðið heillaði mig strax og ég hef bundist því sterkum böndum .
Og eðlilega fer maður í þessu starfi að fylgjast vel með gangi náttúrunnar ; veðráttu , dýralífi , fiskgengd og öðru í hringrás lífríksins , " segir Rúnar .
Veiði í Veiðivötnum á sumri hverju hefst 17. júní og stendur fram undir ágústlok .
Eftir það hafa bændur og landeigendur heimild til netaveiða í nokkra daga .
Nú eru 11.628 fiskar komnir á land , að stærstum hluta urriðar en í nokkrum mæli þó bleikja sem veiðist í vötnum syðst í klasanum , þeim sem renna í Tungná .
Stærsti fiskur þessa sumars vó 6,2 kg og veiddist í Grænavatni .
" Núna í vikunni voru hér ágætir veiðidagar - eða þokkaleg skot - enda þótt væri kalt með roki og rigningu .
Þetta var hins vegar trekt um verslunarmannahelgina .
Þá stóð vinur af norðri og norðaustri og þá sást hér ekki út úr augum fyrir byl af ösku , sem má ætla að koma að einhverju leyti úr Eyjafjallajökli .
Það var eftirtektarvert þarna að askan var mjög hátt upp í loftinu og þó veður gengi niður og færi að rigna lak askan áfram niður , " segir Bryndís .
Fimmtíu vötn " Veiðin í sumar hefur gengið sæmilega , en þó ekki alveg í samræmi við væntingar , " segir Rúnar .
Hann segir tímabilið t.d. ekki verða í neinni líkingu við það sem var 2010 en þá veiddust alls 37.369 fiskar Í það heila talið eru Veiðivötnin um fimmtíu talsins og leyfðar stangir á dag eru um 100 .
Veiðimenn geta líka víða borið niður , svo sem í Hraunvötnum sem eru nyrst í klasanum , Litlisjór er fengsæll og sama má segja um Fossvötn og Grænavatn .
Sunnarlega á svæðinu eru Skyggnisvatn , Snjóölduvatn og Krókspollur .
Allt eru þetta þekktir veiðistaðir og hver maður á sitt eftirlætisvatn .
