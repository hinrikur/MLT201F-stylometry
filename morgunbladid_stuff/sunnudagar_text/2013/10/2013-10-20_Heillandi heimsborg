Barcelona er höfuðborg Katalóníu á Spáni .
Borgin er önnur stærsta borg Spánar með íbúafjölda sem telur 1,6 milljónir manna en séu íbúar aðliggjandi byggða teknir með fer fjöldinn upp í 4,5 milljónir .
Aðeins höfuðborgin Madríd er stærri .
Þrátt fyrir að vera ein af stórborgum Evrópu er stemningin í Barcelona mjög afslöppuð .
Árið 1992 hélt Barcelona sumarólympíuleikana og bjuggu borgaryfirvöld þá til strendur fyrir gesti og gangandi .
Allar götur síðan hafa strendurnar verið einn aðalviðkomustaður túrista en Barcelona er ein vinsælasta borgin til að heimsækja í Evrópu .
Árið 2012 komu 14 milljónir manna til borgarinnar en vinsælustu staðirnir til að skoða eru La Sagrada Familia , L ' aquarium de Barcelona og heimavöllur knattspyrnuliðsins í Barcelona , Camp Nou .
Kirkja , söfn og Picasso Verkfræðingurinn og arkitektinn Antoni Gaudí er einn dáðasti sonur Barcelona borgar en nánast allt sem hann snerti varð að glæsilegum byggingum og hefur Barcelona gert margt til að varðveita hans arfleið .
Borgin hefur einni alið af sér marga þekkta listamenn eins og Joan Miró .
Gaudí hannaði þekktasta kennileiti borgarinnar og þótt víðar væri leitað ; kirkjuna Sagrada Família ( kirkja hinnar heilögu fjölskyldu ) sem hefur verið í stöðugri byggingu síðan á síðasta hluta 19 aldar .
Þeir sem koma þar inn vilja eiga nóg minni á símanum sínum því kirkjan er ótrúlega falleg .
Listasöfnin eru einnig mörg , en þau sem skemmtilegast er að njóta eru listasöfn Mirós og Picassos .
Veturinn er besti tíminn til að skoða söfnin því sumartúristabiðröðin er þá horfin en hún getur verið ansi löng .
Á veitingastöðum Barcelona er borinn fram matur nær allan sólarhringinn sem gerir miklu meira en að kitla bragðlaukana .
Hverfi borgarinnar hafa hvert sín sérkenni og það er gaman að leigja hjól og hjóla til að upplifa þessa fjölbreytni sem borgin hefur upp á að bjóða .
Hvar sem maður er niðurkominn í borginni getur maður verið viss um að það er góður matur í næsta nágrenni .
Í Barcelona er auðvelt að njóta sín enda iðar þessi einstaka borg af lífi , hvort sem er um hábjartan daginn eða um miðjar nætur .
Skemmtistaður í virki Það er stíll yfir Barcelona .
Fallegar og sérstæðar byggingar fanga athygli manns á hverju götuhorni og gamli hluti borgarinnar , Barrio Gotico , þar sem fyrstu byggingarnar risu á 13. öld , er einstakur .
Næturlífið í Barcelona spannar allt litrófið og er kröftugt og fjörmikið .
Það er meira að segja útiskemmtistaður í gömlu virki .
La Terrrazza heitir hann og er stórskemmtilegur .
Barcelona er borg til að skoða , þar er hægt að skemmta sér , snæða góðan mat , kaupa hátískuvörur og njóta lífsins .
Menningarlífið er gríðarlega mikið í Barcelona , nánast með ólíkindum .
Tónlist finnur þú hvar sem er í borginni , hvort sem er klassík , djass eða hinn hefðbundni flamenkó .
Liceu , óperuhöllin , Palau de Musica með klassík og óperur , listasöfn Picassos , Mirós og Dalís , þjóðlistasafnið Museu Nacional d ' art de Catalunya eða MNAC hefur að geyma minjar Katalóníu .
Nýlistasafnið – MACBA er nýjasta afrek arkitektsins Richard Meyers .
Safnið var reist í miðju Raval-hverfinu og hýsir sýningar nútímalistamanna .
Börsungar Barcelona hefur á að skipa frábærum íþróttaliðum .
Frægast er fótboltaliðið , FC Barcelona , en Börsungar , eins og Bjarni Fel kallaði þá fyrstur , hafa einnig frábært handboltalið sem og körfuboltalið .
Þá er Espanyol einnig í borginni .
Borgin hélt Ólympíuleikana 1992 sem þóttu takast gríðarlega vel í alla staði .
Þá voru nokkrir leikir á Heimsmeistaramótinu 1982 spilaðir í borginni .
Þá var Camp Nou sviðið á einum ótrúlegasta fótboltaleik sögunnar þegar Manchester United vann FC Bayern 2:1 í úrslitum Meistaradeildarinnar 1999 .
Börsungar hafa verið með besta fótboltalið heims í áraraðir , spila fallegasta fótboltann og eru með Lionel Messi , Xavi , Iniesta , Busquets og Neymar innanborðs .
Þá er La Masia-unglingastarfið rómað um allan heim .
Eiður Smári Guðjohnsen spilaði með Börsungum um tveggja ára skeið og vann meðal annars Meistaradeildina .
Handboltinn skipar einnig stóran sess í hugum Börsunga en þar er valinn maður í hverju rúmi .
Viggó Sigurðsson spilaði eitt sinn með Barcelona í handboltanum .
Neðanjarðarlestin er þægilegur ferðamáti í borginni .
Lestarkerfið er ekki eins einfalt og í London en samt er lítið mál að læra á það .
Leigubílar eru þolanlega dýrir og gott orðspor fer af leigubílstjórum í borginni .
Þeir eru ekkert að fara aukahring til að græða aukaevrur .
Ekkert mál er að nota strætó , sem gengur eftir öllum aðalgötum .
Einnig er Bus Turistic góður kostur .
Sá stoppar á athyglisverðum stöðum í borginni .
Frábær aðferð til að kynnast borginni í tveggja hæða opnum strætó .
Ramblan er verslunargata .
Á Römblunni eiga vissulega mörg heimsþekkt vörumerki heimili sitt í borginni en sleppa ferðalangar að skoða í búðarglugga og skoða á göturnar má sjá magnaða götulistamenn .
Það bera þó að varast vasaþjófa sem gera fólki oft lífið leitt í Barcelona og þeir eru sérstaklega varasamir á Römblunni .
Gamli góði veskispungurinn kemur að góðum notum vilji fólk ekki missa verðmæti sín .
Ekki mjög langt frá Barcelonaborg er fjallið Montserrat .
Til að komast að rótum fjallsins þarf að ferðast í rúma klukkustund með bíl eða lest frá aðalbrautarstöð Barcelona .
Þegar þangað er komið er hægt að taka kláf upp að klaustri Benediktínareglunnar , sem hefur komið sér fyrir uppi í fjallshlíðinni .
Frá munkaklaustrinu taka þeir lötu annan kláf upp , en hinir ganga upp eftir merktum stígum .
Fjallið er um 1.200 metra hátt og þaðan er stórkostlegt útsýni .
Kastalinn sem kenndur er við Montjuic er stórskemmtilegur staður til að koma við á þegar Barcelona er heimsótt .
Útsýni yfir hafið , höfnina , gamla bæinn , gosbrunnurinn magnaði og góður matur .
Kvöldganga þarna uppeftir er rómantískari en margt annað .
Erfitt að skrifa um stemningu – þetta er nokkuð sem allir þurfa að upplifa .
Fjölmargir frábærir veitingastaðir eru í Barcelona og þrír af þeim hafa Michelin stjörnu .
Flestir borða þó tapas réttina eða þjóðarréttin Bacalao þar sem íslenskur þorskur kemur við sögu .
Við Ólympíuhöfnina er einnig úrval veitingastaða .
