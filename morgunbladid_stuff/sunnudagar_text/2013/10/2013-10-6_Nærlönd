Guðmundur Ármann myndlistarmaður opnar í dag , laugardag klukkan 15 , sýningu í Bergi , menningarhúsi Dalvíkinga .
Sýninguna kallar hann Nærlönd og á henni gefur að líta olíumálverk og vatnslitamyndir .
Vatnslitamyndirnar , sem eru málaðar undir berum himni , eru rannsókn á línum , litum og formum sem birtast okkur í náttúrunni og eru kveikjur að olíumálverkunum sem eru einskonar innra landslag , að sögn málarans .
Olíumálverkin eru unnin á vinnustofunni sem niðurstöður upplifunar sem var skráð í vatnslit .
Myndefnið hverfist um nærlönd við Eyjafjörð , þar sem Guðmundur er búsettur .
