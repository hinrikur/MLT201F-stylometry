Nanna Bryndís Hilmarsdóttir , söngkona hljómsveitarinnar Of Monsters and Men , var í viðtali við fjölmiðla í Dúbaí en hljómsveitin spilaði þar á Sandance-hátíðinni á föstudag .
Þar sagði Nanna meðal annars frá lífi sínu og hvernig það er , alveg frá því bandið vann músíktilraunir og fram að deginum í dag – hvernig sé að lifa nánast í ferðatösku .
Hún rifjar einnig upp þegar hljómsveitin spilaði í þættinum Saturday Night Live þar sem grínleikarinn Zach Galifianakis var sem gestgjafi .
" Strákarnir fóru og hittu hann en ég sagði bara lítið " hæ " því ég varð svo ofboðslega feiminn við hann .
Við vorum í búningsherbergi við hliðina á honum og bassaleikarinn okkar fór í vitlaust herbergi , kom að honum í einhverjum drekabúning og hann sagði bara " hello " eins og ekkert væri eðlilegra .
Hann er mikill meistari , " sagði Nanna í viðtali við vefmiðilinn albawaba.com .
