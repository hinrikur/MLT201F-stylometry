Augu Íslendinga fyrir GSM-símum opnuðust árið 1994 þegar Póstur og sími opnaði farsímanetið .
Þá voru ekki margir símar á markaðnum .
Nokia og Ericsson voru vinsælustu símarnir hér á landi en þeir voru nærri því hálft kíló að þyngd .
Árið 2000 var WAP-tæknin kynnt til sögunnar .
Þá sagði í frétt í Morgunblaðinu að ný tegund farsíma gerði " notendum nú mögulegt að sækja upplýsingar á vefsíður og notfæra sér margs konar þjónustu þeirra " .
Það var sem sagt hægt að fara á netið , sem þykir jafn eðlilegt og fyrir fólk að opna augun þegar það vaknar í dag .
Það sem þykir æðislegt í dag verður gjarnan hallærislegt á morgun og jafnvel aftur æðislegt hinn daginn.Tískan fer í hringi eins og allir vita .
Það á ekki síður við um farsíma .
Farsímar eru ekkert öðruvísi en annað í þessum efnum .
Stórir og voldugir þóttu símar frábærir á upphafsárunum , svo minnkuðu þeir niður í nánast ekki neitt .
Margir muna þá tíð þegar farsíminn vó hátt í hálft kíló en örfáum árum síðar vógu símar rétt rúmlega 70 grömm .
Í dag er Iphone 5 gefinn upp sem 112 gramma ferlíki , Samsung Galaxy mini er 107 grömm og HTC One S vegur 120 grömm .
En þessa síma mætti líka kalla tölvu .
GSM-símar seldust mjög vel enda tók hinn vestræni heimur þessari tækni opnum örmum .
Snjallsíminn hefur tekið við hinum gamla góða síma sem entist og entist og entist .
Apple hefur selt yfir 300 milljónir iPhone-síma frá því það undratæki kom á markaðinn .
iPhone 4s seldist í 60 milljónum eintaka en iPhone 5 hefur nú þegar selst í 50 milljónum eintaka og ekki er langt síðan hann kom á markað .
Samsung hefur einnig selt vel af snjallsímum enda er það mál manna í símaiðnaðnum að Nokia hafi orðið á eftir í þróun síma .
Þar ríkja Samsung og Apple , allavega í bili .
