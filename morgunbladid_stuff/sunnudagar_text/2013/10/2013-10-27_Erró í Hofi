Sýning á tuttugu og átta grafíkverkum eftir Erró opnar í menningarhúsinu Hofi á Akureyi í dag , laugardag , klukkan 16 .
Munu verkin prýða veggi hússins í vetur .
Um er að ræða bæði litógrafíur og silkiþrykk .
Verkin eru öll i eigu Listasafns Reykjavíkur en stofnað var til hins mikla safns þess á verkum Errós árið 1989 er listamaðurinn gaf safninu um 2000 verk sem spanna allan hans feril .
Hefur hann síðan haldið áfram að færa safninu verk eftir sig .
Ingibjörg Ösp Stefánsdóttir , framkvæmdarstjóri Hofs , segir það mikinn heiður að fá að sýna verk Errós í Hofi og vonar að sem flestir njóti sýningarinnar .
