Mér finnst mjög gaman að halda matarboð , geri þó nokkuð af því og hef lært af reynslunni að einfaldleikinn er bestur .
Þetta matarboð var ekki flókið í undirbúningi .
Ég mæli með að fólk gefi sér um það bil þrjár klukkustundir fyrir matreiðsluna en þá eru líka ekki mörg handtök eftir þegar gestirnir koma , " segir Steingrímur Sigurgeirsson , einn af helstu vínsérfræðingum landsins og vínbókahöfundur .
" Ég valdi rétti þar sem notast er við vín í matargerðinni sjálfri .
Vín er skemmtilegt krydd í matargerðina og gefur góðan bragðgrunn .
Þemað var ítalskt og franskt , risotto er í miklu uppáhaldi hjá mér sem og andarbringur .
Öndin er líka eitt það besta sem hægt er að fá með góðu víni .
Margir halda að það sé mikið mál að elda önd en það er ekkert flóknara en að elda kjúkling .
Oft hugsa ég fyrst um það hvaða vín mig langar að bjóða gestunum og vel svo réttina út frá því .
" Steingrímur lumar á góðum ráðum fyrir þá sem vilja spreyta sig með vín í matargerð .
Sjálfur hefur hann skrifað fjölmargar greinar í erlend og innlend tímarit um vínmenningu og ekki er langt síðan bók hans Vín – frá þrúgu í glas kom út en þar eru kaflar um vín og mat .
Í bókinni er sérkafli um hvað hafa ber í huga þegar kemur að því að velja vínið með matnum , bæði um hvað maður á að forðast og svo líka þumalputtareglur um hvað það er sem passar vel saman .
" Ein algengustu mistökin sem fólk gerir yfirleitt er að bera rauðvínið fram of heitt og hvítvínið of kalt .
Gott rauðvín nýtur sín best við 18-20 gráður , sem er nokkuð undir því sem kalla má hinn dæmigerða íslenska stofuhita .
Það þarf að passa að vínið hvorki valti yfir matinn né falli í skuggann af honum .
Stundum vilja menn hafa vínið í aðalhlutverki og þá þarf maturinn að styðja við það .
Svo mæli ég eindregið með því að nýta afgangsvín í matargerð .
Frysta það til dæmis í klakabox og eiga þá alltaf eitthvað til að setja í sósur og grunna .
Það er hægt að frysta vín í marga mánuði eða ár .
Þá er þetta bara í litlum einingum sem eru tilbúnar .
" Humarrisotto með kúrbít og kryddolíu Það þarf um 800 g af humar í skel í þessa uppskrift .
Byrjið á því að taka humarinn úr skelinni og garnhreinsa .
Notið ca .
2/3 af skeljunum í soðið og 1/3 í olíuna .
Humarsoð humarskeljar 2 gulrætur 1 sellerístöngull 1 laukur 2 dl hvítvín nokkrir steinseljustönglar 1 lítil dós tómatpúrra 1 tsk .
piparkorn 2 lárviðarlauf ólífuolía Grófsaxið grænmetið .
Hitið olíuna í þykkum potti .
Steikið humarskeljar , sellerí , gulrætur og lauk ásamt piparkornum og lárviðarlaufum þar til þetta hefur tekið á sig lit , 6-8 mínútur .
Blandið tómatapúrrunni saman við .
Hellið hvítvíninu út í pottinn og sjóðið niður .
Bætið ca .
2,5 lítrum af vatni út í og látið malla í 30-40 mínútur .
Síið og geymið soðið .
Humarkryddolía 4 dl ólífuolía humarskeljar 1 fennelbelgur 1 skalottlaukur nokkrir timjanstönglar 1 lítil dós tómatapúrra Skerið laukinn í tvennt .
Grófsaxið fennelbelginn .
Setjið skeljar , lauk , fennel , timjan og tómatapúrru á pönnu og steikið í nokkrar mínútur eða þangað til þetta fer að taka á sig lit .
Hellið olíunni á pönnunna og látið malla á vægum hita í um klukkutíma .
Síið olíuna frá í gegnum fínt sigti .
Humarrisotto 4 dl risottogrjón , arborio eða carnaroli 1,5 lítrar humarsoð 600 grömm humar 2 dl hvítvín 1 kúrbítur 2 skalottlaukar 3-4 hvítlauksgeirar 1 lúka fínt söxuð flatlaufa steinselja 1 mjög væn lúka rifinn parmesanostur 25 g smjör Haldið humarsoðinu heitu í potti .
Saxið skalottlaukinn og hvítlaukinn .
Hitið olíu á stórri pönnu og mýkið laukana í 2-3 mínútur .
Bætið þá grjónunum út á og steikið áfram í 2-3 mínútur , þau eiga að vera orðin vel heit .
Hellið hvítvíninu út á og leyfið að sjóða nær alveg niður .
Byrjið að ausa soðinu út á þannig að það rétt þeki grjónin .
Haldið áfram að ausa soðinu út á eins og þarf , einni ausu í einu .
Það tekur um 18-20 mínútur að sjóða grjónin og misjafnt hvað þarf að nota mikið af soðinu .
Skerið kúrbítinn í teninga .
Þegar þið eruð búin að sjóða grjónin í um 8 mínútur er kúrbítnum bætt saman við .
Þegar grjónin eru tilbúin slökkvið þið á hitanum og blandið humarhölunum og ostinum saman við .
Látið standa í nokkrar mínútur .
Humarinn eldast í heitum grjónunum .
Bragðið til með salti og vel af pipar .
Hrærið loks smjörinu saman við .
Setjið á diska og sáldrið fínt saxaðri steinseljunni yfir .
Setjið um matskeið af olíunni á hvern disk meðfram grjónunum .
Frönsk súkkulaðimús með appelsínuívafi 100 g dökkt súkkulaði með appelsínu ( til dæmis Valor 70% ) 25 g smjör 2 eggjarauður 2 eggjahvítur 2 msk .
sykur 1,5 dl rjómi Skerið súkkulaði og smjör í bita og bræðið yfir vatnsbaði .
Takið af hitanum og hrærið eggjarauðurnar út í eina í einu .
Stífþeytið eggjahvíturnar ásamt sykrinum og blandið þeim varlega út í eggjahræruna .
Það er best að gera það með sleif eða sleikju .
Þeytið síðan rjómann og bætið honum við blönduna .
Setjið í glös eða bolla ( passar í fjögur glös ) og kælið í ísskáp í nokkra klukkutíma .
Andarbringur með rauðvínssósu Fyrir fjóra , 2-3 bringur Affrystið bringurnar í ísskáp.Takið þær úr ísskápnum 2-3 klukkustundum áður en þið eldið þær , þannig að þær nái stofuhita .
Hitið ofninn í 200 gráður .
Skerið síðan í bringurnar skinnmegin bæði í gegnum húðina og fitulagið alveg niður að vöðvanum .
Saltið vel með Maldon-salti og nuddið því ofan í rásirnar sem þið eruð búin að skera .
Leggið bringurnar á kalda pönnu með skinnhliðina niður , kveikið undir og steikið á háum hita þar til puran er orðin stökk og fín .
Snúið þá bringunum við og steikið í 2-3 mínútur á hinni hliðinni .
Það er auðvitað hægt að setja bringurnar á heita pönnu en puran verður stökkari með þessum hætti .
Takið bringurnar af pönnunni , setjið í ofnfast form og setjið inn í ofninn í 8-10 mínútur .
Takið út og leyfið bringunum að jafna sig undir álpappír í nokkrar mínútur .
Skerið bringurnar í sneiðar .
Þær eiga helst að vera bleikar .
Saltið varlega með Maldon-salti .
Þegar búið er að steikja bringurnar og setja þær inn í ofn eru kartöflur sem hafa verið forsoðnar og skornar í bita steiktar í andarfitunni sem er eftir á pönnunni .
Saltið þær og piprið .
Rauðvínssósa 3 skalottlaukar , saxaðir ½ dl balsamikedik 5 dl rauðvín 2½ dl andarsoð eða 2 msk .
andarkraftur 2 timíanstönglar smjör Hitið smávegis smjör á pönnu og mýkið skalottlaukinn ásamt timíani í nokkrar mínútur .
Hellið balsamediki út á og sjóðið alveg niður í kjarna .
Setjið rauðvínið út í og sjóðið niður um 2/3 .
Setjið soðið ( eða kraftinn ) út á og sjóðið aftur niður um helming ef þið hafið notað soð .
Síið sósuna og sjóðið áfram í potti .
Sósan á að vera orðin þykk og nokkuð sæt og góð .
Ef ekki er bara að sjóða lengur .
Bragðið til með salti og pipar .
Pískið matskeið af köldu smjöri út í sósuna í lokin .
Þegar andarbringurnar eru búnar að hvíla sig í nokkrar mínútur eftir að þær komu úr ofninum eru þær skornar í þunnar sneiðar , það má salta þær örlítið og síðan bornar fram með rauðkáli , kartöflum og rauðvínssósunni .
Í fordrykk var Veuve-Clicquot kampavín .
Með forréttinum þarf nokkuð öflugt og þétt vín að sögn Steingríms .
" Ég bauð upp á Pieropan La Rocca – einnar ekru vín frá Soave í Veneto á Ítalíu .
Það væri líka hægt að hafa gott hvítvín frá Friuli með .
Önd og Bordeaux eru síðan fullkomin samsetning .
Við buðum upp á Chateau Branaire-Ducru 2002 og Pichon-Longueville 2001 .
Önnur góð Bordeaux-vín eða vín frá Ribera eða Rhone myndu einnig passa vel við .
" 