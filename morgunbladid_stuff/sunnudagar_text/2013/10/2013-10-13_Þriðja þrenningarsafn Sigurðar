Nýtt ljóðasafn Sigurðar Pálssonar , Ljóðtímasafn , er væntanlegt í næstu viku – það er þriðja þrenningarsafn Sigurðar og inniheldur ljóðabækurnar Ljóðtímaskyn , Ljóðtímaleit og Ljóðtímavagn .
Áður hafa komið út Ljóðnámusafn ( 2008 ) og Ljóðlínusafn ( 2010 ) .
Sigurður situr aukinheldur við þýðingar þessa dagana og vinnur þar að verkinu HHhH eftir Laurent Binet , umtöluðu meistaraverki um ógnarverk böðulsins Reinhards Heydrichs og hefndir nasista fyrir dauða hans .
Í næstu viku kemur svo út ný bók um tónlistarhúsið Hörpu eftir Þórunni Sigurðardóttur .
Bókin er á ensku og ríkulega myndskreytt en þar skrifar Þórunn um sögu þessa glæsilega en umdeilda húss og kemur víða við .
Í bókinni er einnig fjallað um ýmsar viðurkenningar og verðlaun sem byggingin hefur fengið og viðburði sem haldnir hafa verið þar .
