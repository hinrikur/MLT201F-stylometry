15:15 -tónleikaröðin í Norræna húsinu hefst að nýju þennan veturinn með tónleikum Tríós VEI á sunnudag kl. 15.15 .
Tónleikana kallar tríóið " Hljóðpípuseið og söng " .
Tríó VEI skipa þau Ingibjörg Guðjónsdóttir sópran , Einar Jóhannesson klarínettleikari og Valgerður Andrésdóttur píanóleikari .
Um þessar mundir halda þau upp á sitt tíunda starfsár .
Efnisskrá tónleikanna er fjölbreytt og samstendur af íslenskum og breskum tónverkum .
Elsta verkið er frá árinu 1920 en það yngsta frá aldamótaárinu 2000 .
Flutt verða bresku verkin " Songs of Innocence " eða Söngvar sakleysisins eftir Arnold Cooke við þekkt ljóð Williams Blakes , " Two Nursery Rhymes " eftir Arthur Bliss og " Beauty Haunts the Woods at Night " eftir Malcolm Arnold en þau eru öll skrifuð fyrir rödd , klarínett og píanó .
Lokaverk tónleikanna er " Sónata op .
29 fyrir klarínett og píanó " eftir sir Malcolm Arnold en þar má meðal annars heyra áhrif frá tékkneskum dansi .
Þá verða flutt þrjú sönglög Þorkels Sigurbjörnssonar úr lagaflokknum " Þorpinu " við ljóð Jóns úr Vör og verk hans " Seiður fyrir klarínett og píanó " sem var samið árið 2000 og þar magnast seiður galdraþulu uns hápunkti er náð en þá hefst fagurt niðurlag .
" Við komum saman þegar tækifærin bjóðast , " segir Ingbjörg .
" Þá ákveðum við efnisskrá og höfum einstaklega gaman af .
" Hún segir að eftir áratugar samstarf séu þau orðin mjög " þéttur hópur " .
Það séu í raun forréttindi að fá að leika saman .
" Tækifærin hér til að koma fram eru ekki mjög mörg en þegar þau gefast er það ómetanlegt .
Þetta er algeng samsetning , sópran , klarínett og píanó , og gríðarmikið til af tónlist fyrir hana .
Við eigum öll bunka af tónlist sem við erum í raun rétt að byrja að flytja .
Svo höfum við líka verið það heppin að íslensk tónskáld hafa samið fyrir okkur verk að frumflytja , " segir hún .
Atli Heimir Sveinsson , Jón Ásgeirsson , Oliver Kentish , Helmut Neumann , Tryggvi M. Baldvinsson og John Speight hafa allir samið og útsett fyrir tríóið .
Í vetur verða alls níu tónleikar á dagskrá 15:15 -tónleikaraðarinnar .
