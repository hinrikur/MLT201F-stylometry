Fjölbreytt dagskrá verður í Sveitarfélaginu Árborg nú í október þar sem stiklað verður á stóru með ýmsu menningartengdu .
Í ár verða fjórir meginviðburðir sem íþrótta- og menningarnefnd sveitarfélagsins stendur .
Í dag , laugardag , kl. 15 verður afhjúpuð stytta af Páli Ísólfssyni við Þuríðarbúð á Stokkseyri .
Í framhaldinu tónleikar í Stokkseyrarkirkju undir yfirskriftinni Blítt er undir björkunum þar sem Kvartett Kristjönu Stefánsdóttur flytur lög tónskáldsins .
Aðgangur er ókeypis .
Næstkomandi fimmtudag , 17. október kl. 20 , verður dagskrá um iðnaðarstarfsemi Kaupfélags Árnesinga .
Í húsum við Ölfusárbrú , sem voru rifin um 1980 , rak fyrirtækið félagið lengi smiðjur , s.s. bílaverkstæði , járnsmiðjur og fleira .
Þar unnu fleiri hundruð manns þegar best lét og á nefndri samkomu verður sögu smiðjanna minnst með frásögnum starfsmanna , ljósmyndum og sagnfræðilegri yfirferð , í umsjón Guðna Ágústssonar og Gríms Thorarensen Arnarsonar .
Sunnudagur 20. október verður á Eyrarbakka dagskráin Sögur af Bakkanum .
Þar verða sagðar sögur og gengið um götur undir leiðsögn Siggeirs Ingólfssonar .
Kirkjukór Eyrarbakka syngur og boðið verður upp á kaffisopa .
Dagskráin hefst að stað klukkan 15 .
Fyrstu sporin í menningarsalnum Yfirskrift dagskrár fimmtudagur 24. október er Menningarsalurinn okkar .
Nýverið eignaðist sveitarfélagið Árborg að nýju menningarsalinn í Hótel Selfossi og bíður hann nú framtíðarhlutverks " sem okkur vonandi tekst með samstilltu átaki að koma í gagnið á næstu árum .
Það er því viðeigandi að unga fólkið okkar eigi þar fyrstu sporin , " segir í fréttatilkynningu .
Nefndan dag verða hljómsveitir í Árborg því með tónleika sem hefjast kl. 20 .
Fleiri atburðir eru sömuleiðis á dagskránni á næstunni og á vefsetrinu www.arborg.is má finna frekari upplýsingar um þá .
sbs@mbl.is 