Í fjölda ára hefur Guðrún Axelsdóttir staðið vaktina í verslun Bernharðs Laxdal á Laugavegi og hjálpað konum á öllum aldri að finna á sig huggulegar flíkur á hagstæðu verði .
Hún sparar með því að kaupa innmat á haustin en á erfitt með að standast fallegar steikur .
Hvað eruð þið mörg í heimili ? Við erum tvö á heimilinu en þrjú ef með er talinn kötturinn hún Solla .
Hvað áttu alltaf til í ísskápnum ? Ostinn , smjörið og eggin má ekki vanta en ég reyni líka að eiga alltaf til ávexti .
Hvað fer fjölskyldan með í mat og hreinlætisvörur á viku ? Útgjöldin geta verið mishá en eru yfirleitt í kringum 20.000 kr Hvar kaupirðu helst inn ? Krónan og Bónus verða oftast fyrir valinu en endrum og sinnum kem ég við í Melabúðinni .
Hvað freistar helst í matvörubúðinni ? Fallegar steikur er erfitt að standast og Himneska hollustan hennar Sollu freistar mín einnig .
Hvernig sparar þú í heimilishaldinu ? Pottþétt og margreynt ráð er að skrifa niður það sem vantar áður en keypt er inn , og halda sig við listann .
Ég stunda það líka að kaupa innmat á haustin enda fæða sem kostar fáránlega lítið en er bæði holl og góð .
Hvað vantar helst á heimilið ? Alltaf er hægt að finna eitthvað sem vantar , en í augnablikinu man ég ekki eftir neinu sem mig vanhagar um .
Skothelt sparnaðarráð ? Það borgar sig að kaupa vandaða hluti sem endast lengi .
