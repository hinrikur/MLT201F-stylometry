Tilkynnt verður á næstunni hver hreppir Nóbelsverðlaunin í bókmenntum í ár .
Eins og ætíð eru margir kallaðir en aðeins einn útvalinn .
Veðbankar á Bretlandseyjum velta líkunum fyrir sér , og þótt Sænska akademían komi iðulega á óvart með vali sínu , og velji ekki vinsælustu höfundana , þá telja veðbankarnir líklegast að japanski rithöfundurinn Haruki Murakami hreppi hnossið .
Verk hans njóta mikillar hylli lesenda , jafnt í heimalandi hans sem á Vesturlöndum .
Í öðru sæti listans er bandaríski höfundurinn Joyce Carol Oates , þá hinn ungverski Peter Nadas , Ko Un frá Suður-Kóreu og Assia Djebar frá Alsír .
Að undanförnu hafa margir Norðmenn veðjað á landa sinn Jon Fosse og steig hann nokkuð upp listann við það .
