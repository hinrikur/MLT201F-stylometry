Í tilefni af því að á þessu ári eru níutíu ár liðin frá opnun Listasafns Einars Jónssonar í Hnitbjörgum á Skólavörðuholti efnir safnið til málþings um höfundarverk listamannsins í safninu á sunnudag milli kl. 14 og 16.30 .
Listasafn Einars var fyrsta listasafnið sem opnað var almenningi í eigin húsnæði hér á landi og markaði opnun þess því tímamót .
Safnbyggingin var jafnframt fyrsta húsið sem reis á Skólavörðuhæð í Reykjavík .
Á málþinginu fjallar Ólafur Kvaran prófessor um helstu höfundarverk listamannsins , Júlíana Gottskálksdóttir forstöðumaður um verk Einars á almannafæri og Pétur Ármannsson arkitekt um safnbygginguna .
