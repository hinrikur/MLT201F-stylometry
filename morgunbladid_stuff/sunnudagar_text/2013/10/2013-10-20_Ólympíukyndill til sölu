Á uppboðsvefnum eBay er hægt að kaupa ýmsan varning tengdan Ólympíuleikunum .
Alvöru verðlaunapeningar , eins og silfurmedalían í handbolta sem komst í fréttirnar í vikunni , eru þó sjaldséðir .
Þó er hægt að ná sér í svokallaðar þátttökumedalíur frá ýmsum tímum , en það eru peningar sem allir þátttakendur leikanna fá .
Þá ganga borðar af verðlaunapeningum og kassar undan þeim kaupum og sölum á uppboðsvefnum .
Meðal eigulegustu muna sem boðnir eru upp þessa dagana á eBay er þó líklega kyndillinn frá leikunum í Berlín 1936 .
Fullyrðir seljandinn að um upprunalegan kyndil sé að ræða .
