Skífan og Gamestöðin opna í dag , laugardag , risastóran tölvuleikjaheim í Smáralind í nýrri verslun sem er á neðri hæð verslunarmiðstöðvarinnar .
Sjö risaskjáir munu verða tölvuleikjaunnendum til afnota þar sem þeir geta prófað leiki við bestu aðstæður .
Tölvuleikjaheimurinn , sem er í samstarfi við Coke Zero , er sá eini sinnar tegundar hér á landi og er þjónustan ekki síst miðuð að þeim sem vilja prófa áður en þeir kaupa .
" Nýja verslun Skífunnar og Gamestöðvarinnar í Smáralind verður með sama sniði og verslunin í Kringlunni .
Skífan og Gamestöðin sameinuðust 1. mars og er nýja verslunin eðlilegt næsta skref eftir vel heppnaða sameiningu , " segir Ágúst Guðbjartsson , framkvæmdastjóri Skífunar og Gamestöðvarinnar .
Ýmis tilboð verða kynnt við opnun nýju verslunarinnar , að því er segir í tilkynningu .
Leiðandi á sínu sviði Skífan er þekktasta afþreyingarverslun landsins með tónlist , kvikmyndir , heyrnartól og aðra aukahluti .
Gamestöðin selur nýja og spilaða tölvuleiki og er eina verslunin sem kaupir tölvuleiki af einstaklingum sem þeir hafa lokið við að spila og safna jafnvel ryki í hillunum .
Þetta er vel þekkt fyrirkomulag víða um heim og hefur reynst afar vel hér á landi .
Þá hefur Gamestöðin einnig ákveðið að hefja sölu aukahluta fyrir farsíma enda eru farsímar öflugar leikjavélar .
jonagnar@mbl.is 