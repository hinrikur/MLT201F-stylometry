Matseðill þarf að vera raunhæfur og taka mið af hverjum markhópi fyrir sig , hann þarf einnig að vera spennandi og praktískur og ekki of flókinn í hádeginu þar sem tíminn er dýrmætur , " segir Fríða Rún Þórðardóttir næringarráðgjafi og næringarfræðingur á Landspítalanum sem jafnframt er einn af eigendum og ritendum á www.heilsutorg.com .
Sunnudagsblað Morgunblaðsins leitaði til Fríðu Rúnar og bað hana um að koma með tillögu að hentugum hádegisverði fyrir mismunandi hópa þjóðfélagsins sem sjá má hér til hliðar .
Hafa þarf nokkur lykilatriði í huga þegar skipuleggja á matseðla , hvort sem það eru mötuneyti , veitingastaðir eða einfaldlega að búa til vikuseðil fyrir heimilið .
Fyrst nefnir Fríða Rún fjölbreytni sem mikilvægan þátt enda sé engin ein fæðutegund það næringarrík að hún veiti öll næringarefnin sem líkaminn þarfnast .
Fjölbreytni geri máltíðirnar enda meira spennandi og kynnir börnunum mismunandi bragð og áferð .
" Þá metum við matinn sem okkur stendur til boða fyrst með augunum .
Ef maturinn lítur ekki nógu girnilega út eru minni líkur á því að við borðum hann .
Þá skipta litir í máltíðum mjög miklu máli .
Þeir gleðja augað sem leiðir til aukinnar matarlystar .
Margir vilja meina að miða megi við að í hverri máltíð séu minnst tveir litir .
Það er einfalt með því að nota ríkulega af grænmeti og jafnvel ávexti í rétti og með mat , " segir Fríða Rún og bætir við að best fari á því að matseðill sé þannig samsettur að næringargildi , bragð , útlit og áferð fari .
Mikilvægt að gæta jafnvægis Ekki síður eru það andstæður sem skipta máli .
" Andstæður í bragði , lit , áferð , matreiðsluaðferð og samsetningu koma þeim sem borða matinn á óvart .
Það eykur einnig lystina , sem stundum skiptir öllu fyrir til dæmis aldraða og börn .
" En hvað hafði Fríða Rún í huga þegar hún valdi hráefnið ? " Að maturinn væri kunnuglegur og hollur og að koma að grænmeti , grófmeti og fiski eftir því sem það átti við og væri praktískt og öfgalaust .
Auðvitað eru fiskbollur misjafnar og ekki fullkomin fiskmáltíð en það er langtum betra að borða fiskbollur en engan fisk eins og svo margir gera .
Auðvitað er óskastaðan sú að sem flestir borði sem heilnæmasta fæðu í hverri einustu máltíð , máltíð sem mætir þörfum hvers og eins hvað varðar orku og næringarefni .
Þetta er bara oft mjög illframkvæmanlegt en þeim mun oftar sem fólk borðar vel samsetta máltíð , þeim mun betra .
" Gjarnan er talað um að skipta eigi disknum upp í þrjá jafna hluta og að fiskur eða kjöt og sósa eigi að fara á þriðjung , kartöflur , pasta eða hrísgrjón á þriðjung og grænmetið hylji það sem eftir er .
Þá væri mælt með hýðisgrjónum í stað hvítra og litsterku grænmeti með sín næringar- og varnarefni .
" Þeir sem aðhyllast lágkolvetnismataræðið myndu aldrei leggja til slíka samsetningu heldur væri hlutur kjöts eða fisks og sósu mun stærri og grænmetið kæmi á móti því ásamt sáralitlu af kolvetnum .
Þeir sem aðhyllast grænmetisfæði myndu heldur ekki borða af diski sem liti svona út heldur væri hlutfall kolvetna mun hærra og próteingjafinn af öðrum toga , til að mynda sojakjöt , baunir , linsubaunir eða hnetur .
" Svo vaknar sú spurning hver stærðin á disknum eða skálinni skuli vera og hversu oft eigi að setja á diskinn en Fríða Rún segir að erfitt sé að gefa slíkar leiðbeiningar .
" Þá skiptir líka máli að bera fram mat sem hentar þeirri kynslóð sem hún er borin á borð fyrir .
Orkuþörf er mismunandi og matarsmekkur einnig , svo og vinnutími , aðgengi og álagstímar á vinnutíma en allt skiptir þetta máli fyrir heildarútkomuna .
Það er í sjálfu sér ekkert rétt og rangt , alltaf , í þessu tilliti , mikilvægast er að gæta jafnvægis og forðast stíf boð og bönn , prófa sig áfram og læra að finna út hvað hentar í hvert sinn og undir tilteknum kringumstæðum .
" Uppstilling á mat og myndataka var í höndum Sunnudagsblaðs Morgunblaðsins .
Hádegisverður eldri borgarans Eldri borgarinn fær oft eina heita máltíð á dag en borðar léttan kvöldverð , til dæmis brauðmeti með áleggi , til að mynda síld og eggi eða osti og agúrku .
Skyr , mjólkurgrautur eða súpa gæti verið í eftirmat .
Því ætti hádegisverðurinn að gefa stærri hluta en heildarorku dagsins , eða um 60% .
150 g gufusoðinn steinbítur 120 g kartöflur 80 g gulrófur , gulrætur 10 g smjör 1 sneið rúgbrauð 150 g blandaður ávaxtagrautur 0,5 dl rjómabland Hádegisverður skrifstofunnar Skrifstofufólk í þessu dæmi hreyfir sig lítið yfir daginn .
Það fær sér gjarnan ávexti kl. 10 og kl. 15 og þarf því minna af kolvetnum í hádeginu .
Fiskur væri góð máltíð með miklu grænmeti .
Um kvöldið er gott að hafa létta máltíð .
330 g ofnbakaður hvítur fiskur með sítrónupipar , sólþurrkuðum tómötum , ólífum , tómötum , paprikum , eggaldini og rifnum osti 150 g byggsalat með grænmeti 80 g ferskt salat 10 g trönuber 10 g sólblómafræ 1 sneið grófkorna brauð Hádegismatur í erfiðisvinnu Fyrir þann sem stundar erfiðisvinnu má gera ráð fyrir að töluverð orka komi úr millimáltíðum .
200 g steiktar fiskibollur 150 g blönduð hrísgrjón 1 dl karrýsósa með kókosmjöli 50 g gulrætur og brokkál ½ sneið rúgbrauð , þunnt smurt 1,5 dl hrísgrjónagrautur 1 msk .
kanilsykur Hádegisverður unglings Unglingsstúlkan fær mat í mötuneyti skólans .
Hún fær sér millibita kl. 9.30 og aftur er hún kemur heim .
200 g kjúklingalasagne 40 g hvítlauksbrauð 50 g maískorn ¼ l trópí 1 stk. meðalstórt epli Þeir sem standa allan daginn Sá sem vinnur í verslun á stundum ekki kost á að taka skipulagða kaffitíma .
Sumir borða morgunverð og næst hádegisverð þar sem vinna hefst kl. 9 en ekki kl. 8 eins og gjarnan hjá skrifstofufólki .
Raunhæft að miða við að hádegisverðurinn gefi meiri meiri orku þar sem máltíðir fyrripart dags eru færri .
100 g pasta 90 g af blöndu af túnfiski , kotasælu og ananas 1 harðsoðið egg 20 g fetaostur 10 g furuhnetur 80 g blandað ferskt grænmeti 1 brauðbolla , til dæmis lífskorn 330 ml bústdrykkur ; bláberjaskyr , banani og jarðarber Hádegisverður leikskólabarnsins Leikskólabarnið fær morgunverð , hádegisverð og 2 millimáltíðir á leikskólanum , miða má við að hádegisverðurinn gefi 25% af heildarorku .
50 g fiskibollur 60 g kartöflur ½ dl karrýsósa 20 g gulrætur 10 g smjör 50 g hrísgrjónagrautur ½ msk .
kanilsykur 