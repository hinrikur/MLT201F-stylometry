Liðsfélagarnir kalla hana Hröbbu og hún er landsþekkt fyrir afrek sín á handboltavellinum .
Hún er landsleikjahæsti og markahæsti leikmaður kvennalandsliðsins í handknattleik frá upphafi .
Hversu oft æfir þú á viku ? Fimm sinnum .
Hvernig æfir þú ? Yfirleitt 90 mínútna handboltaæfingar og oft mikið tempó á æfingum .
Svo lyftum við einu sinni í viku yfir keppnistímabilið , mun oftar á undirbúningstímabili .
Henta slíkar æfingar fyrir alla ? Nei , ekki þá sem hafa ekki áhuga á handbolta .
Hvernig er best fyrir nýliða að koma sér af stað ? Æfa aukalega ef þeir ætla að ná árangri .
Huga vel að sálræna þættinum og umfram allt vera góður félagi sem allir vilja hafa í liðinu sínu .
Hver er lykillinn að góðum árangri ? Að vera hluti af góðri liðsheild .
Hvað er það lengsta sem þú hefur hlaupið ? Hef ekki hugmynd um það en mun seint verða langhlaupari þar sem mér finnst einstaklega leiðinlegt að hlaupa án bolta .
Ég mun pottþétt finna mér eitthvað annað að gera en hlaupa eftir að ferlinum lýkur .
Hvað ráðleggurðu fólki sem vill hreyfa sig meira ? Að finna sér eitthvað skemmtilegt að gera og fyrir svona félagsverur eins og mig að finna sér einhvern skemmtilegan hóp til að stunda hreyfingu með .
Líður þér illa ef þú færð ekki reglulega útrás fyrir hreyfiþörfina ? Get sem betur fer slakað vel á inn á milli en get ekki verið lengi án hreyfingar og þarf helst alltaf að finna eitthvað að keppa í .
Get nánast keppt í öllu .
Hvað er það lengsta sem hefur liðið á milli æfinga hjá þér ? Það eru einhverjir mánuðir þegar ég var ólétt og nýbúin að eiga .
Hvernig heldurðu þér í formi þegar þú ferð í frí ? Misjafnt .
Undanfarin ár hef ég glímt við álagsmeiðsl í hásinum þannig að ég hef þurft að taka mér frí inn á milli en þá tekur smátíma að komast í gott stand aftur .
Annars hef ég yfirleitt haldið mér í standi með styrktarþjálfun .
Ertu almennt meðvituð / ur um mataræðið ? Já , það hefur orðið mikil vitundarvakning varðandi mataræði íþróttamanna , man ekki eftir að mataræði hafi verið mikið rætt á mínum yngri árum .
Hvað borðarðu til að halda þér í formi ? Ég er með frábæran danskan kokk í vinnunni , hana Jytte , sem eldar svakalega góðan og hollan mat þannig að ég stóla bara á hana .
Hvaða óhollustu ertu veik fyrir ? Er ekki allt gott í hófi ? Líka súkkulaði ? Hvað ráðleggurðu fólki sem vill bæta mataræðið ? Ekki fara út í öfgar .
Hvaða gildi hefur hreyfing og líkamsrækt fyrir þig ? Nauðsynleg fyrir vellíðan .
Hversu lengi varstu að ná þér aftur á strik ? Hef nánast aldrei misst af leik allan minn feril , þeir eru allavega mjög fáir .
Hver eru heimskulegustu meiðslin sem þú hefur orðið fyrir ? Ég er einstaklega lagin við að meiða mig í svefni og vakna með furðulegustu meiðsl eins og að geta alls ekki lyft upp hendinni eða varla stigið í fótinn en þau hafa sem betur fer lagast mjög fljótt aftur .
Hvað eru algeng mistök hjá fólki við æfingar ? Að vera að gera eitthvað allt annað en að æfa .
Hver er besti samherjinn ? Get ekki nefnt einhverja eina þar sem mjög margar koma upp í hugann .
Hef verið mjög heppin með samherja í gegnum tíðina .
Hver er fyrirmynd þín ? Mamma mín , sem er ofurkona .
Held í alvöru að það sé ekki til duglegri kona í öllum heiminum .
Hver er besti íþróttamaður allra tíma ? Jordan .
Skemmtileg uppákoma ? Gleymi seint þegar ákveðinn leikmaður mætti nakinn með fötin sín í fanginu í lobbýið á hótelinu sem við vorum á í landsliðsferð eftir að hafa verið gómuð að næturlagi í lauginni .
Ég hló mjög mikið þá .
Skilaboð að lokum ? Settu þér markmið og náðu þeim , aldrei gefast upp .
