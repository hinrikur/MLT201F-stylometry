Listakonan Yoko Ono var útnefnd heiðursborgari Reykjavíkur á miðvikudaginn síðastliðinn og tendraði friðarsúluna í Viðey seinna um kvöldið .
Þórunn Antonía Magnúsdóttir , leikkona og söngkona , viðurkenndi á Fésbókarsíðu sinni að hana hafi stundum langað til að mála annað en þekkt merki á súluna .
" Ég þrái ekkert heitar en heimsfrið ...
en mig hefur alltaf langað smá , bara pínu til að mála Batman-merkið á friðarsúluna .
" Eins og flestum er kunnugt hefur Gísli Marteinn Baldursson sagt skilið við pólitíkina , í staðinn fer hann senn í loftið á Rúv með nýjan þátt .
" Hæ .
Vinna við þáttinn minn er í fullum gangi .
Við erum að pæla í nafni á hann og aðallega tvö nöfn koma til greina .
Má ég biðja ykkur að gera mér greiða og segja mér hvort nafnið ykkur finnst betra eða hvort þið eruð með einhverja aðra stórkostlega hugmynd .
Takk ! " Tillögur á borð við Bakkabræður , Marteinn , REFILL , Gíslataka og fleiri hafa komið fram en spurningin er : Hvert verður nafnið ? Heimildamyndin The Act of Killing hefur vakið mikla athygli og er Þóra Tómasdóttir , ritstýra Nýs Lífs , meðal annars mikill aðdáandi .
" Reyndi að heilaþvo áhorfendur Djöflaeyjunnar í gær með því að tala enn og aftur um hvað The Act of Killing er rosaleg .
Ekki missa af henni í Bíó Paradís " .
Kristinn Hrafnsson er ekki ánægður með að búningur Supermans hafi þróast eins og raun ber vitni .
" Ég ítreka megna andúð mína á því að Superman sé hættur að fara í rauðu nærbuxurnar utanyfir bláa samfestinginn og tel þetta menningarsögulegt skemmdarverk .
Sum tískuslys sögunnar eiga að fá að lifa um aldur og ævi " .
