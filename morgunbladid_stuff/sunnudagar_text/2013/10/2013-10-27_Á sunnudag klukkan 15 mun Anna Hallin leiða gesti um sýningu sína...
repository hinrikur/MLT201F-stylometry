Á sunnudag klukkan 15 mun Anna Hallin leiða gesti um sýningu sína , Samleik " , í Ásmundarsafni .
Þar vinnur hún með einskonar samspil eigin verka og verka Ásmundar Sveinssonar frá fjórða og fimmta áratugnum .
Á laugardagskvöld kl. 22 hefst á Gamla Gauk við Tryggvagötu innrás tveggja athyglisverðra hljómsveita frá Bretlandi , The Activators sem er skipuð tíu manns og Kill Pretty sem kemur frá Manchester .
Í Bíó Paradís hefst um helgina ný dagskrá þar sem sýndar eru vandaðar verðlaunakvikmyndir fyrir börn og ungmenni á laugardögum og sunnudögum klukkan 16 .
Markmiðið er að auðga kvikmyndaframboðið fyrir aldurshópinn .
Fyrst er sýnd teiknimynd frá 2012 , Ernest og Celestína , í nýrri talsetningu .
Útgáfu nýrrar bókar Lani Yamamoto , Stína stórasæng , verður fagnað í Sparki á Klapparstíg 33 klukkan 16 á laugardag .
Börn eru sérstaklega velkomin og boðið verður upp á vöfflur og heitt súkkulaði .
Crymogea gefur bókina út og Vík Prjónsdóttir hannaði " hlýja bókarkápu " .
Á sunnudag kl. 13 , 14 , 15 og 16 verður boðið upp á áhugaverða leiðsögn um Gljúfrastein - hús skáldsins .
Fjallað verður um húsmuni , hönnun og handverk á heimili Halldórs og Auðar Laxness .
