Bílaumboðið Askja frumsýnir þrjá nýja bíla á sérstökum atvinnubíladegi í dag , laugardag kl. 12-16 .
Þetta eru þrjár gerðir af Mercedes-Benz , Sprinter , Atego og Actros , sem allar hafa fengið góða umsögn , fyrir þægindi í akstri , sparneytni , afl og lítinn útblástur .
Actros í ellefu útgáfum Atego hefur fengið nýtt útlit og vélar .
Annars vegar er 4 strokka 5,2 lítra vél sem hægt er að fá í 156 til 231 hestafla útgáfum og hins vegar öflug 6 strokka 7,7 lítra vél sem fæst í 238 til 299 hestafla útgáfum .
Atego er oftast notaður sem sendibíll en hægt er að fá hann í mörgum gerðum öðrum .
Actros hefur verið endurhannaður frá grunni .
Aðallega eru í boði þrjár vélar sem eru 10,7 , 12,8 og 15,6 lítra að rúmtaki en samtals koma þær í ellefu aflútgáfum , þar sem aflmesta vélin er 625 hestöfl .
Sprinter , sem eru mjög vinsælir bílar hér á landi , hefur fengið nýtt útlit á framenda og nýja innréttingu .
Bíllinn er með nýjan öryggisbúnað sem hjálpar ökumanni við ýmsar aðstæður , m.a. í hliðarvindi .
Að auki er hann þremur sentimetrum lægri en eldri bíllinn til að draga úr eldsneytiseyðslu og útblæstri .
Sprinter er í boði með 2,1 lítra , fjögurra strokka dísilvél , með túrbínu sem skilar frá 95-163 hestöflum .
Öflug vinnutæki " Þetta eru spennandi bílar í stækkandi atvinnubílaflota Mercedes-Benz .
Þeir eru allir öflug vinnutæki sem henta vel við ólíkar aðstæður , " segir Agnar Daníelsson , sölustjóri Mercedes-Benz atvinnubíla hjá Öskju , í fréttatilkynningu .
sbs@mbl.is 