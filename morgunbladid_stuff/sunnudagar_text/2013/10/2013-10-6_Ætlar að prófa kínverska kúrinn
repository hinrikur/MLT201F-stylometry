Arnar Sigurðsson er 31 árs kvikmyndagerðarmaður sem lætur hendur standa fram úr ermum .
Til viðbótar við kvikmyndagerðina er Arnar einn af aðstandendum hópfjármögnunarvefsins Karolina Fund .
Hvað eruð þið mörg í heimili ? Þrjú .
Ég , kærastan mín Arnhildur Lilý og læðan Artemis .
Hvað áttu alltaf til í ísskápnum ? Ost og smjör .
Hvar kaupirðu helst inn ? Bónus fyrir innkaup , en ég kaupi of mikið af tilbúnum mat , því miður .
Hvað freistar helst í matvörubúðinni ? 10-11 eru með 50% afslátt af heitum mat eftir klukkan 2 .
Það er bara allt í lagi hjá þeim miðað við svona fjöldaframleiddan heimilismat .
Hvað fer fjölskyldan með í mat og hreinlætisvörur á viku ? Ég er alls ekki nógu góður í að hafa yfirsýn yfir það .
Hvernig sparar þú í heimilishaldinu ? Ef ég myndi spara , þá væri það með því að elda eitthvað úr baunum .
Á Indlandi vandist ég á að borða ofboðslega góðan mat úr baunum , og þær eru mjög ódýrar .
Í raun mun betri en kjöt að flestu leyti finnst mér , þó ég sé ekki grænmetisæta .
Hvað vantar helst á heimilið ? Ég var einu sinni orðinn þreyttur á því að borða dýran og óhollan tilbúinn mat og hugsaði til Kínverjanna sem ég bjó með í London .
Í hverri viku báru þeir inn heilan sekk af hrísgrjónum , og svo hafði hver sinn hrísgrjónahraðsuðupott og meðlæti með .
Þetta var alltaf mjög fljótlegt og lystugt hjá þeim , og alveg aðdáunarvert hvað það var ódýrt .
Er kominn með svona pott núna en ekki enn byrjaður á " kínverska kúrnum " .
Eyðir þú í sparnað ? Ég legg ekki fyrir .
Raunar verð ég svolítið tortrygginn þegar ég heyri svona markaðsslagorð sem innihalda þversögn .
Skothelt sparnaðarráð ? Í stað þess að vinna sér inn peninga til að kaupa það sem manni finnst gaman , er ódýrast að reyna að hafa gaman af því sem maður vinnur við .
Það gengur auðvitað ekki alltaf upp .
