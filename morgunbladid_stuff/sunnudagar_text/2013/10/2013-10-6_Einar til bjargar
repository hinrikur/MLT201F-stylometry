Einar Örn Jónsson , íþróttafréttamaður á RÚV , kom félaga sínum , Ólafi Stefánssyni , til bjargar í vikunni .
Ólafur átti að mæta í viðtal hjá 365 í Skaftahlíð þar sem hann var fyrsti gestur Sportspjallsins .
Eitthvað hefur Ólafur verið utan við sig þegar hann var boðaður í viðtalið því hann mætti á RÚV í Efstaleiti að tala við Henry Birgi Gunnarsson íþróttafréttamann .
Enginn kannaðist við téðan Henry á RÚV enda vinnur hann á 365 .
Fór mikil leit af stað innan veggja RÚV af þessum Henry sem enginn kannaðist við .
Þegar komið var með Ólaf inn á íþróttadeildina þekktu menn þar nafnið og Einar skutlaði Ólafi á réttan stað svo viðtalið gæti farið fram .
Einar er reyndar sjálfur að vinna að þætti um Ólaf sem verður sýndur á RÚV en þar verður farið í gegnum feril hans og spjallað við leikmenn sem spiluðu með honum .
