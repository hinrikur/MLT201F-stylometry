Við ætlum að reyna að vera dálítið gagnvirk , þannig að það verði auðvelt fyrir fólk að hafa samband við þáttinn , jafnvel í beinni útsendingu , " segir Gísli Marteinn Baldursson , umsjónarmaður nýs sjónvarpsþáttar á RÚV sem kallast einfaldlega Sunnudagsmorgunn .
Fyrsti þátturinn fer í loftið kl. 11 á sunnudag en þættirnir verða helgaðir stjórnmálum , menningu , fréttum vikunnar og samfélaginu almennt .
" Ég hlakka til að fara " í loftið " aftur í beinni útsendingu , " segir Gísli Marteinn en hann hætti með þátt sinn Laugardagskvöld með Gísla Marteini vorið 2005 .
" Undirbúningurinn er búinn að ganga vel og vera mjög skemmtilegur .
Það er heilmikið mál að koma nýjum þætti í loftið , því auk þess að búa til nýja sviðsmynd , ákveða áherslur og stefnu þarf að velja allt frá kaffibollum til leturgerðar sem passa inn í svona þátt .
Þetta er því mjög skapandi og skemmtilegt .
" Áhorfendur geta sent spurningar og ábendingar inn í gegnum facebooksíðu þáttarins sem og á Twitter og einnig má senda tölvupóst á sunnudagsmorgunn@ruv.is .
Bestu spurningarnar verða valdar úr en þau fyrstu til leiks sem hægt er að beina spurningum til verða menntamálaráðherrarnir fyrrverandi og núverandi ; Illugi Gunnarsson og Katrín Jakobsdóttir .
Þau eru þó síður en svo einu gestir þáttarins því góðir gestir munu fletta helgarblöðunum í líflegu kaffispjalli .
Gestir í þeim hluta verða Ólafur Stephensen , ritstjóri Fréttablað sins , Kolbrún Bergþórsdóttir blaðamaður og rapparinn og uppistandarinn Dóri DNA .
Þau fara yfir fréttir vikunnar , bæði þær skemmtilegu og forvitnilegu sem og þær sem þeim þykja hafa fengið of mikla eða of litla athygli .
Helgarblöðin verða þá á borðinu hjá þeim og farið yfir það sem hæst ber í þeim .
Silfur Egils naut mikilla vinsælda þau 13 ár sem Egill Helgason hafði umsjón með þættinum og verður forvitnilegt að sjá hvernig fer um þjóðfélagsumræðuna á nýjum vettvangi .
