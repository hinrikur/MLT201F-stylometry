Þegar Morgunblaðsmenn heimsóttu Ölgerðina í vikunni sátu stjórnendur fyrirtækisins á rökstólum og dreyptu á fyrstu löguninni af jólabjór ársins .
Fylling , bragð , sætleiki , litur og styrkur eru atriði sem horfa þarf til og eru þróuð frekar ef ástæða þykir til .
Og við slíkt er ekki hikað enda er bjórinn sem flaggskip í framleiðslu Ölgerðarinnar , en haldið er upp á 100 ára afmæli hennar á þessu ári .
Tæknivæðing vakti efirtekt " Sú mikla tæknivæðing sem framleiðsla Ölgerðarinnar byggist á var það sem vakti mesta eftirtekt mína þegar ég kynntist starfsemi fyrirtækisins en hingað kom ég til starfa í febrúar á þessu ári .
Einnig fannst mér gaman að kynnast þessum mjög svo jákvæða starfsanda sem hér er ríkjandi , " segir Svanhildur Sigurðardóttir , samskiptastjóri fyrirtækisins .
Ölgerðin er stórfyrirtæki .
Starfsmenn eru um 300 og heildarvelta fyrirtækisins á þessu ári er áætluð um 19 milljarðar kr. Starfsemin er margskipt og má þar til að mynda nefna að tekjusviðin eru fjögur .
Egils er drykkjarvörusviðið , en undir þeim merkjum er sala á til dæmis gosi , bjór og áfengi .
Danól selur mat- og sérvöru og Gastró selur og flytur inn vörur fyrir til dæmis skyndibitastaði , bakarí og matvælaiðnað .
Fjórða sviðið er Hressing sem annast þjónustu við fyrirtæki , stofnanir og skóla um mat og drykk ásamt því að reka um 300 sjálfsala .
Unnið allan sólarhringinn Virku daga vikunnar er starfsemi allan sólarhringinn í húsum Ölgerðarinnar , því nóttin er gjarnan notuð til tína saman pantanir til viðskiptavina .
Sú afgreiðsla fer fram í vöruhúsi Ölgerðarinnar við Grjótháls , en þar er aðstaða til þess að geyma vörur á alls 12.500 vörubrettur , afhentar eru pantanir til 430 viðskipavina á dag og 15 vörubílar eru notaðir til þess að dreifa út rúmlega 1.000 tonnum af vörum í hverri viku .
sbs@mbl.is 