Íris Ann og Lucas Keller eru ungt listafólk sem lengi hafði dreymt um að opna eigin veitingastað .
Nú , átta árum síðar , er draumurinn orðinn að veruleika en í sumar hafa hjónin unnið sjálf að hönnun veitingastaðarins The Coocoo ' s Nest sem er einskonar Delí með ítölsku ívafi .
Sigurborg Selma Karlsdóttir sigurborg@mbl.is Þegar hjónin Íris og Lucas fengu fokelt húsnæði afhent í vor gerðu þau sér litla grein fyrir því stóra verkefni sem var fyrir höndum .
" Það er svo ótrúlega gefandi að sjá þetta allt vera smella núna á síðustu dögunum fyrir opnun .
Á staðnum höfum við reynt að vera umhverfisvæn og endurnýtt mikið af gömlum við og gefið gömlum munum nýtt líf , " segir Íris og bætir við að þau hafi sótt innblástur til ferðalaga .
Írisi og Lucas hafði lengi dreymt um að opna skemmtilegan og fjölþjóðlegan vinnustað eða allt frá því að þau kynntust á Ítalíu fyrir átta árum .
Hugmyndin að veitingastaðnum kviknaði þegar hjónin voru í heimsreisu , með lítilli dagbók sem þau glósuðu í á ferðalaginu .
" Þegar við fréttum að það væri laust pláss í gömlu verðbúðunum úti á Granda hljómaði það mjög spennandi .
Bæði það að geta nýtt gamalt húsnæði og líka það að fá að taka þátt í uppbyggingu á nýju svæði , " segir Íris en á sama tíma og þau voru að sækjast eftir húsnæðinu fæddist frumburður hjónanna Óðinn Sky og því sumarið búið að vera ansi fjörugt hjá litlu fjölskyldunni .
Matseldin á The Cooco ' s Nest er innblásin frá heimabæ Lucasar í Kaliforníu og Ítalíu og lögð er áhersla á hádegisverð virka daga en um helgar verður boðið upp á einstakan " brunch " í anda San Francisco .
Einnig verður boðið upp á ítalskt " Happy- hour " eða Aperativo .
