Nýtt vegglistaverk eftir Theresu Himmer verður afhjúpað á útvegg Jórufells 2-12 í Breiðholti á laugardag kl. 14 .
Verkið kallar listakonan " Birtingarmynd " og mun borgarstjóri afhjúpa það við athöfnina .
Í tilkynningu segir að verkefnið komi til af áhuga hans á að gefa borgarbúum tækifæri til að njóta myndlistar í daglegu lífi .
Ákveðið var að láta gera tvær stórar veggmyndir á gafla tveggja hárra fjölbýlishúsa í Efra-Breiðholti .
Listasafn Reykjavíkur hefur umsjón með verkefninu og efndi til lokaðrar samkeppni um val á listamönnum .
Dómnefndin var skipuð fulltrúum frá hagsmunaaðilum og var Theresa fengin til að gera þetta verk og Sara Riel annað í Asparfelli .
