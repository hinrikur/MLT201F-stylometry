Gréta Ingþórsdóttir , framkvæmdastjóri Styrktarfélags krabbameinssjúkra barna , bauð nánustu fjölskyldu heim í kvöldverð að hætti LKL-mataræðisins sem hefur notið mikilla vinsælda síðustu misserin .
Sjálf fór hún að fylgja þessu mataræði í sumar og eiginmaðurinn fylgdi fljótlega í kjölfarið .
Raunar voru kvöldverðargestir allir búnir að prófa mataræðið svo það var enginn nýgræðingur viðstaddur .
" Réttirnir brögðuðust allir mjög vel en ég hef alltaf verið óhrædd við að prófa nýjar uppskriftir og ég hafði aldrei útbúið neitt af þessu áður , " segir Gréta .
Hún ákvað að prófa nýjar uppskriftir úr bókinni Lág kolvetna ljúfmeti sem kom út fyrir stuttu í íslenskri þýðingu en bókin er sænsk að uppruna .
" Mér líst mjög vel á bókina en annars hef ég yfirleitt verið að nýta mér internetið hvað mest í leit að uppskriftum .
Það sem ég prófaði úr bókinni var meðal annars æðislegur forréttur en ég hafði aldrei bragðað halloumi-ostinn sem er notaður í salatinu .
Ég setti hann reyndar ekki á pönnu eins og á að gera heldur í samlokugrillið og fékk því þessar fallegu , gylltu rendur á ostinn sem kom afar vel út .
" Forrétturinn sló enda í gegn hjá gestunum .
Eiginmaður Grétu , Gísli Hjartarson , greindist með glútenóþol árið 1999 svo Gréta segir að það hafi trúlega ekki verið jafn mikið mál og það sé kannski fyrir aðra að skipta yfir í LKL-mataræðið .
En er Gréta mikil matarboðskona ? " Mér finnst í það minnsta afar gaman að elda og miklu , miklu skemmtilegra en að ganga frá .
Ég er líka dugleg að skoða hvaða kjöt er á tilboði hverju sinni og kaupa það og leita svo bara að uppskriftum , það er nú snilldin við internetið .
En ég þarf ekkert endilega alltaf að fara eftir uppskriftum , maður veit orðið hverju maður á að sleppa svo að þetta er allt orðið fremur auðvelt , " segir Gréta að lokum .
Sítrónukjúklingur með ítölsku salati 4 skammtar 700 g úrbeinuð kjúklingalæri 2 msk .
ólífuolía saltflögur og svolítil piparblanda 1 sítróna ferskt estragon Ítalskt salat 100 g blandað salat 100 g klettasalat ½ jöklasalathaus ½ rauðlaukur 200 g svartar og grænar ólífur með steinum Salatsósa ½ dl ólífuolía 2 msk rauðvínsedik 1 tsk salatkrydd , t.d. salt , grófmalaður pipar , þurrkaðar kryddjurtir 1 tsk fljótandi hunang Aðferð Hitið ofninn í 175 gráður .
Setjið kjúklinginn á bökunarplötu , hellið olíu yfir og veltið honum upp úr henni og salti og piparblöndu .
Skerið sítrónuna í báta og setjið á plötuna .
Setjið í ofninn í 20 mínútur .
Bætið fersku estragon út á .
Blandið allt salatið í skál .
Skerið rauðlaukinn í þunnar sneiðar og setjið ofan á salatið ásamt ólífunum .
Blandið öllu hráefni í salatsósuna og hellið henni yfir salatið .
Berið salatið fram með kjúklingnum .
Bláberjabúðingur með límónu Það má vel búa búðinginn til daginn áður 4 skammtar 1 dl frosin bláber 2 matarlímsblöð 3 dl rjómi 2 msk .
agave-síróp eða 1 msk .
steviaduft börkur af 1 límónu Skraut 1 dl þeyttur rjómi 1 dl fersk bláber og granateplakjarnar Aðferð Setjið bláberin í matvinnsluvél og blandið í deig .
Leggið matarlím í bleyti í kalt vatn .
Sjóðið upp rjómann með sírópi eða stevia .
Bætið bláberjablöndunni og rifnum límónuberki saman við .
Setjið matarlímið út í og hrærið svo að þau bráðni .
Hellið rjómablöndunni í eftirréttaglös og setjið í kæli í að minnsta kosti 2 klukkutíma , gjarnan 4 klukkutíma .
Takið búðinginn út nokkrum mínútum áður en hann er borinn fram og setjið þeyttan rjóma , fersk bláber og granateplakjarna ofan á .
Ferskjusalat með halloumi og spírum 4 skammtar 100 g ferskt spínat 2 nýjar ferskjur 50 g möndlur 1 dl blandaðar spírur 200 g halloumi-ostur 1 msk .
ólífuolía Að auki góð ólífuolía , saltflögur og nýmalaður svartur pipar .
Aðferð Skiptið spínatinu á diska .
Skerið ferskjurnar í sneiðar .
Setjið sneiðarnar á spínatið ásamt möndlum og spírum .
Sneiðið ostinn og steikið hann í ólífuolíu nokkrar mínútur á hvorri hlið .
Leggið ostinn ofan á salatið og berið fram með góðri ólífuolíu , saltflögum og nýmöluðum svörtum pipar .
