Vefsíður banka komast á topp tuttugu yfir mest sóttu vefsíður á Íslandi og fimm af tíu mest sóttu vefsíðum landsmanna eru innlendir fréttavefir .
Facebook er mest sótta vefsíðan en Twitter nýtur talsvert minni vinsælda hér á landi en annars staðar á Norðurlöndunum .
Sveinn Birkir Björnsson sveinnbirkir@gmail.com Netgreiningarfyrirtækið Alexa Internet heldur úti mjög greinargóðum vef um netumferð .
Þar má sjá með góðu móti hvernig umferð skiptist á milli ólíkra vefja , greina hana nánar eftir löndum og sjá hvar hinir ýmsu vefir eru í röðinni , en alls fylgist Alexa með umferð á einar 30 milljónir vefsíðna .
Vefurinn nýtur talsverðs trausts , en Alexa er dótturfyrirtæki netrisans Amazon .
Það kemur margt forvitnilegt í ljós þegar skoðað er hverjar eru vinsælustu síðurnar á netinu og jafnvel þegar þær eru bornar saman við það sem mest er skoðað hér heima og annars staðar .
Margt bendir til að netnotkun Íslendinga sé frábrugðin því sem gerist og gengur í kringum okkur .
Fátt kemur á óvart á toppnum Það þarf engan að undra að mest heimsótta vefsíða heims er leitarsíðan Google.com .
Að sama skapi ættu flestir að geta giskað á að síðurnar þar á eftir eru Facebook og YouTube .
Einhverjum kann að koma á óvart að Yahoo vermir fjórða sæti listans yfir mest sóttu vefi heims og hefur verið í sókn undanfarið .
Það er hins vegar kínverska leitarvélin Baidu sem er í fimmta sæti , en henni svipar um ansi margt til Google .
Það er ekki ólíklegt að Baidu.com eigi eftir að fara hærra á þessum lista innan skamms , en notendum netsins í Kína fer stöðugt fjölgandi .
Ef við horfum hingað heim til Íslands hins vegar þá er það Facebook sem flestir heimsækja .
Í öðru og þriðja sæti er Google ( .
com og .
is ) en Youtube vermir fjórða sætið .
Vefur Morgunblaðsins , mbl.is , er sá íslenski vefur sem fær flestar heimsóknir og er í fimmta sæti .
Íslenskir vefir skipa svo næstu fimm sæti þar á eftir , en í 11. sæti er Wikipedia .
Yahoo , sem er í fjórða sæti í heiminum , nær einungis 15. sæti hér á landi .
Yahoo hefur þó lagt mikið í sölurnar til að fjölga notendum undanfarið og býður nú meðal annars upp á tölvupóst sem er að mestu sambærilegur við Gmail , en býður notendum upp á eitt terabæt í geymslupláss .
Það má reikna með að íslenskir notendur taki við sér og gefi Yahoo meiri gaum í nánustu framtíð .
Bankar vinsælir á Íslandi en Twitter ekki Tveir af stóru viðskiptabönkunum ná inn á topp 20 yfir vinsælustu vefi landsins , en Landsbankinn situr í 21. sæti .
Þess ber þó að geta að í 21. sætinu er vefurinn einkabanki.is .
Það er netbanki Landsbankans og er rekinn á sérléni , ólíkt netbönkum hinna bankanna .
Það má leiða að því líkur að samanlögð traffík af vefjum Landsbankans ( landsbankinn.is ( 29. sæti ) , l.is og einkabankinn.i s ) myndi fleyta honum inn á topp 20 .
Það vekur jafnframt athygli að bæði lénin isb.is ( 12 ) og islandsbanki.is ( 20 ) eru ofarlega , en þau vísa bæði á sama vefinn .
Ef þetta er borið saman við þau lönd sem við erum gjörn á að mæla okkur við , s.s. Bandaríkin , Bretland og hinar Norðurlandaþjóðirnar , kemur í ljós að einungis í Noregi og Svíþjóð komast bankar inn á topp 20 og þá einungis einn í hvoru landi .
Í fljótu bragði er ekki hægt að geta sér til um hvað veldur þessum sérkennilega áhuga Íslendinga á netsíðum bankastofnana .
Að undanskildum vef Facebook eru samfélagsmiðlar ekki áberandi í efstu sætum mest sóttu vefja á Íslandi .
Twitter , sem er í 10. sæti yfir mest sóttu vefi heims , er til að mynda einungis í 43. sæti á Íslandi .
Það er jafnframt umtalsvert lægra en í samanburðarlöndunum sem nefnd voru fyrr ( sjá töflu ) .
Þá eru vinsælir samfélagsmiðlar á borð við Pinterest ( 39 ) , Tumblr ( 33 ) og Instagram ( 49 ) neðarlega á Íslandi , en Pinterest virðist reyndar eiga undir högg að sækja alls staðar á Norðurlöndum .
Svo virðist þó sem Twitter-notkun hér á landi sé óvanalega lítil .
Það er freistandi að skýra það með smæð samfélagsins og því gamalkveðna : Á Íslandi þekkja allir alla .
Mikill áhugi á fréttum og klámi Fimm af tíu vinsælustu vefjum Íslands eru innlendir fréttavefir .
Það er hærra hlutfall en hjá hinum þjóðunum .
Í Svíþjóð nær einn innlendur fréttavefur á topp 10 , sömu sögu er að segja í Bretlandi .
Í Danmörku eru tveir innlendir fréttavefir á topp 10 og enginn í Bandaríkjunum .
Það er helst að Norðmenn komist nálægt fréttaáhuga Íslendinga , en þar eru þrír af tíu vinsælustu vefjunum innlendir fréttavefir .
Það vekur jafnframt sérstaka athygli að á Íslandi njóta enskir fréttamiðlar mikilla vinsælda , en vefir bresku blaðanna Daily Mail , Telegraph og Guardian raða sér allir inn á listann á topp 50 , ásamt vef BBC , áður en fyrsti bandaríski fréttamiðillinn birtist .
Ef skoðaðar eru tölur frá hinum Norðurlandaþjóðunum er vefur BBC eini erlendi fréttamiðillinn sem nær inn á topp 50 , en hann er þar hjá þeim öllum þremur .
Klám virðist einnig eiga meira upp á pallborðið hjá Íslendingum en hjá nágrannaþjóðum okkar .
Í 30. sæti yfir vinsælustu síður landsins er klámsíðan Youporn , en það er að minnsta kosti 14 sætum ofar en klámsíða nær í nokkru samanburðarlandi að undanskildu Bretlandi , þar sem klámsíða nær 32. sæti yfir vinsælustu vefi landsins , og þrettán sætum ofar en vinsælasta klámsíða heims , sem situr í 43. sæti .
Ísland – best í heimi Það er varhugavert að draga of miklar ályktanir um þjóðarsálina út frá þessum tölum .
Áhugi Íslendinga á bankastofnunum og fréttum er þó mögulega rannsóknarefni fyrir mannfræðinga framtíðarinnar .
