Þetta er mjög flott tækifæri og mjög spennandi að sjá hvað kemur út úr þessu , " segir fatahönnuðurinn Rakel Sölvadóttir sem nýlega sendi útskriftarlínu sína í heild til poppstjörnunnar og tískufyrirmyndarinnar Lady Gaga .
Eftir útskrift úr Listaháskóla Íslands síðastliðið vor var Rakel boðið að taka þátt í Designer ' s Nest sem er keppni milli nýútskrifaðra fatahönnuða í Skandinavíu .
Keppnin er haldin í samfloti við tískuvikuna í Kaupmannahöfn og mæta þangað nemar með þrjá alklæðnaði úr útskriftarlínum sínum .
Tískuvikan í Kaupmannahöfn er með þeim stærri í Skandinavíu og er því frábært tækifæri fyrir nýútskrifaða hönnuði að geta tekið þátt í keppninni og kynnt sig og línur sínar .
Eftir sýninguna hvarflaði þó að Rakel að skilja fatnaðinn eftir í Kaupmannahöfn enda sá hún ekki fyrir sér að línan yrðinotuð í annað en að taka pláss í fataskápnum .
Stuttu eftir heimkomu hafði þó umsjónarmaður keppninnar samband við Rakel með þau skilaboð að Lady Gaga hefði áhuga á línunni og var hún beðin um að senda línuna í heild til stílista Lady Gaga .
" Lady Gaga er þekkt í tískubransanum sem ákveðið tískuíkon og er í raun frægust fyrir fötin sem hún klæðir sig í , " segir Rakel sem er að vonum ánægð með tækifærið .
Lady Gaga er ein af brautryðjendum tískuheimsins og hafa stjörnur á borð við Karl Lagerfeld fatahönnuður og Marina Abramovic , einn fremsti gjörningalistamaður samtímans , hampað stíl hennar og framkomu sem jafnvel mætti túlka sem nokkurskonar gjörninga .
Lady Gaga hefur vissulega vakið mikla athygli fyrir fatnaðinn sem hún klæðist og því mikið hrós fyrir nýútskrifaðan hönnuð að hún hafi beðið um fatnaðinn .
Lady Gaga er að gefa út geisladisk í byrjun nóvember og eru fötin hugsuð í ýmsar kynningar og viðburði tengda útgáfunni .
Köld framtíðarsýn um herveldi kvenna Lína Rakelar er frekar óhefðbundin og einkennist af formum og umbreytingu líkamans .
Rakel skapaði ákveðna erkitýpu og hannaði línuna út frá þeirri hugmynd .
" Það er framtíðarblær yfir línunni sem endurspeglar eins konar samspil milli valda og elegans .
Þetta er köld distópía um herveldi kvenna sem stefna ótrauðar áfram og líta aldrei til baka .
Þær finna ekki , þær gleðjast ekki , þær hræðast ekki .
Konurnar eru valdamiklar og kaldar , " segir Rakel .
Að sögn Rakelar hófst ferlið sem rannsókn á formum í tengslum við líkamann .
Form línunnar eru hörð og sterk og grafík er notuð til að ýkja þau .
Síð , niðurmjó silúetta , stórar axlir og grafísk form blása lífi í kraftmikla , agaða konu .
