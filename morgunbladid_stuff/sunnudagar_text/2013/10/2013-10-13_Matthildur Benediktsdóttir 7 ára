Ég var að klára að lesa Bróður minn Ljónshjarta .
Við , mamma eða pabbi , lásum einn kafla á hverju kvöldi – stundum tvo , ef kaflinn var spennandi .
Ég var mjög spennt þegar Snúður var handsamaður í hellinum og hann þurfti að finna plat-afa sinn .
Ég var mjög fegin þegar Snúður fann hvíta húsið og afa sinn .
Eftir að við kláruðum bókina horfðum við á myndina .
Ég var pínu hrædd við Þengil og smá við drekann en ekki mikið .
Núna erum við að lesa Mary Poppins og ætlum að horfa á myndina eftir það .
Ég er búin að sjá leikritið og skemmti mér rosalega vel .
Ég les mikið í skólanum og tek stundum bækur með mér heim af bókasafninu .
Mér finnst ævintýrabækur mjög skemmtilegar og 101 Dalmatíuhundur líka og svo líka bækur um prinsessur sem eru í fínum kjólum og með flotta kórónu , eins og til dæmis Garðabrúða og Þyrnirós .
Ég og vinkonur mínar klæðum okkur oft í prinssessukjóla og höldum teboð eins og í alvöru kastölum .
Hinrik afi minn segir mér alltaf söguna af Búkollu þegar hann passar mig .
Stundum sofnar systir mín , hún Kolfinna , áður en hann klárar hana .
Ég fékk nýja lestrarbók heim með mér úr skólanum sem heitir Græni gaukurinn .
Ég klára yfirleitt eina bók í viku og er orðin góð að lesa .
Hrafnhildur vinkona mín er samt betri , hún les sko alvöru bækur .
