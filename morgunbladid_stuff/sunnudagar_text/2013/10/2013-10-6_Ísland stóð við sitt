Stórmyndin um Þór , Thor : The Dark World , verður frumsýnd eftir tæpan mánuð í Hollywood .
Kynningarstikla úr myndinni kom út á veraldarvefinn í vikunni en Ísland skipar stórt hlutverk þar sem stór hluti myndarinnar var tekinn upp hér á landi .
Tom Hiddlestone , annar aðalleikarinn , segir í stiklunni að Ísland hafi svo sannarlega staðið undir væntingum .
" Það er ekki hægt að ímynda sér hvað landið er fallegt .
Það er stærra en ímyndunaraflið , " og leikstjórinn Alan Taylor tekur í sama streng .
" Myndin heitir svartir heimar og er heimur svartra afla .
Við þurftum að finna stað sem gat verið heimilið þeirra og fundum hann á Íslandi .
" 