Fimmtudaginn 10. október sl. veitti styrktarfélagið Göngum saman íslenskum rannsóknaraðilum á sviði grunnrannsókna á brjóstakrabbameini rannsóknarstyrki að fjárhæð 8 milljónir króna .
Með þessari styrkveitingu hefur Göngum saman úthlutað alls rúmum 40 milljónum króna til grunnrannsókna á brjóstakrabbameini frá stofnun félagsins fyrir sex árum .
Styrkurinn skiptist á milli sex aðila : • Anna Marzellíusardóttir , meistaranemi við Háskóla Íslands .
Leit að áhrifabreytingum í erfðaefni fjölskyldna með háa tíðni brjóstakrabbameins .
Ein milljón króna .
• Birna Þorvaldsdóttir , meistaranemi við Háskóla Íslands .
Hefur telomer-lengd í blóði forspárgildi um brjóstakrabbameinsáhættu hjá BRCA2-arfberum ? Ein milljón króna .
• Edda Sigríður Freysteinsdóttir , meistaranemi við Háskóla Íslands .
Leit að brjóstakrabbameinsgenum í fjölskyldum án BRCA1 / 2-tengsla .
Ein milljón króna .
• Inga Reynisdóttir , forstöðumaður Rannsóknarstofu í meinafræði , Landspítala .
Leit að samrunagenum í brjóstaæxlum sem bera mögnuð litningasvæði .
Tvær milljónir króna .
• Laufey Tryggvadóttir , klínískur prófessor við Háskóla Íslands og framkvæmdastjóri Krabbameinsskrár .
Áhrif meðferðar og æxliseiginleika á horfur brjóstakrabbameinssjúklinga með BRCA2-stökkbreytingar .
1,2 milljónir króna .
• Sigríður Þóra Reynisdóttir , doktorsnemi við Háskóla Íslands .
miRNA-tjáning í BRCA2-tengdu brjóstakrabbameini .
1,8 milljónir króna .
Göngum saman byggir starf sitt á þátttöku almennings .
Styrkveitingin í ár byggist að mestu leyti á frjálsum framlögum einstaklinga sem hafa lagt hafa sitt af mörkum með þátttöku í styrktargöngum , Reykjavíkurmaraþoninu og kaupum á söluvarningi félagsins .
Einnig hafa ýmis félagasamtök , fyrirtæki og einstaklingar lagt málefninu lið .
Upplýsingar um félagið er að finna á www.gongumsaman.is .
jonagnar@mbl.is 