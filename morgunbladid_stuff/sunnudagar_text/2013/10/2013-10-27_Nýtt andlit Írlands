Listamaðurinn Jorge Rodriguez-Gerada gerði ógnarstórt listaverk af lítilli stúlku fyrir Belfast-hátíðina , listahátíð sem hefst nú um helgina .
Alls er verkið rúmir rúmir fjórir fótboltavellir að stærð og þurfti Gerada að notast við 30 þúsund trjágreinar , tvö þúsund tonn af jarðvegi og álíka af sandi .
Verkið kallar hann Wish eða Óskina og er það stærsta jarðlistaverk í Stóra-Bretlandi .
Verkið sést illa á jörðu niðri en gestir hátíðarinnar geta farið í þyrluflug eða litlar flugvélar til að kíkja á þetta ótrúlega verk að ofan .
Gerada er þekktur fyrir list sína á jörðu niðri sem er yfirleitt ekki einhver smásmíði .
Hann sló fyrst í gegn þegar hann gerði risamynd af Bandaríkjaforseta , Barack Obama , árið 2008 .
Barnið sem er fyrirmynd Gerada að verkinu segir hann að sé bara innfædd stúlka sem hann sá á lestarstöðinni í Belfast þegar hann kom þangað í sumar .
" Það skiptir mig miklu að áhorfandinn sjái bara stúlkuna og verkið .
Ekki hvort hún sé af kaþólskum ættum eða trúi á hitt eða þetta .
Hún er bara fallegt barn sem ég sá og ákvað að nota í verkið , " sagði listamaðurinn við Irish Times .
