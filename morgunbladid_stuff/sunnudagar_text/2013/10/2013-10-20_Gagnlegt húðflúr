Indverskur lögreglumaður , sem týndist sex ára , hafði uppi á fjölskyldu sinni á dögunum eftir 24 ára leit .
Ganesh Raghunath Dhangade varð viðskila við foreldra sína 1989 þegar fjölskyldan tók lest , en drengurinn varð eftir á pallinum .
Ganesh sá um sig sjálfur í fyrstu og bjó síðar á tveimur heimilum fyrir munaðarlausa .
Eftir að hann lenti í bílslysi lá Ganesh meðvitundarlaus í fjóra mánuði og mundi að því loknu lítið sem ekkert um fjölskyldu sína .
Árum saman rýndi hann í lista yfir týnt fólk á lögreglustöðvum og lifði alltaf í voninni , ekki síst vegna þess að nafn móðurinnar , Manda , hafði verið húðflúrað á handlegg drengsins í æsku .
Í skjölum frá fyrra munaðarleysingjahælinu fundust nýverið upplýsingar um að hann hefði nefnt " Mama Bhanja " sem heimili ; skógarsvæði í nágrenni Mumbai .
Þar fann Ganesh Dhangade móður sína , og þrjú systkini .
Móðirin kannaðist strax við húðflúrið .
" Við þögðum um stund en föðmuðumst svo innilega og grétum , " segir Ganesh .
Þetta var augljóslega Guðs vilji .
Kraftaverk .
" 