Vegaframkvæmdirnar á Álftanesi yfir Gálgahraun voru til umfjöllunar á samfélagsmiðlinum Facebook í vikunni .
Sindri Freysson rithöfundur sagði í stöðuuppfærslu í vikunni : " Til hamingju Vegagerð ríkisins : Á einu augnabliki tókst ykkur með hjálp lögreglunnar að þúsundfalda tölu þeirra sem vilja friða Gálgahraun .
" Baggalúturinn og fjölmiðlamaðurinn Bragi Valdimar Skúlason gerði handtöku Ómars Ragnarssonar að umtalsefni : " Ég nenni ekki að vera með í þjóð sem handtekur Ómar Ragnarsson , " sagði hann í stöðuuppfærslu í vikunni .
Fyrrverandi samstarfskona Ómars , þingkonan Elín Hirst , setti þessa stöðuuppfærslu á sinn vegg : " Að Ómar Ragnarsson minn kæri samstarfsmaður til margra ára og föðurlandsvinur yrði handtekinn á Íslandi hefði ég aldrei ímyndað mér fyrir að standa fast á skoðun sinni sem umhverfissinni .
Þetta fer ekki vel í mig .
Ekki endilega sammála en við verðum að leysa málin hér á landi í friði og með rökræðu .
Þetta minnir á atburði á Söguöld .
" Andri Snær Magnason rithöfundur lagði meðal annars þetta til málanna í vikunni : " Lögregla , hermenn og aðrir eru ekki bara að vinna vinnuna sína .
Þeir eru menn með samvisku og lúta yfirstjórn með samvisku og vilja .
Ekkert er verra en samfélag sem getur beitt lögreglu þegar stjórnmálamenn vilja valta yfir fólk með valdi .
Ef Vegagerðin og Garðabær hafa klúðrað friðsamlegri lausn á máli og það er komið fyrir dómstóla – á lögreglan ekki að stuðla að eyðileggingu á náttúruverðmætum með því að fjarlægja og handtaka heiðarlegt fólk .
" 