Á tónleikum í Salnum á sunnudagskvöld kl. 20 flytur Kristjana Skúladóttir leikkona lög sem voru vinsæl meðan á síðari heimsstyrjöldinni stóð og segir sögur .
Lögin urðu m.a. vinsæl með Marlene Dietrich og Veru Lynn .
Haustsýning Íslenska dansflokksins , " Tímar " , er sýnd í Borgarleikhúsinu á sunnudagskvöld .
Rýnir Morgunblaðsins hrósaði verki Helenu Jónsdóttur , þar sem saga dansflokksins er sögð í " einstöku dansverki " .
Leifur Þorsteinsson , einn af nestorum íslenskrar ljósmyndunar undanfarna áratugi , opnar sýningu á ljósmyndunm í Listhúsi Ófeigs , Skólavörðustíg 5 klukkan 15 á laugardag .
Sýninguna kallar hann " Dreggjar sumarsins " .
Myndirnar voru teknar þar sem ljósmyndarinn gekk um gróin hverfi borgarinnar .
Sýningar á nýju Brúðulofti Þjóðleikhússins fara afar vel af stað , en rýnir Morgunblaðsins gaf metnaðarfullri sýningu Bernds Ogrodnik , Aladdín , fimm stjörnur og sagði að þar birtust töfrar á heimsmælikvarða .
Tvær sýningar eru á ævintýralegu verkinu á laugardag .
Vetrardagskrá Svartra sunnudaga í Bíó Paradís hefst á sunnudagskvöld klukkan 20 með kunnri kvikmynd Davids Cronenbergs , Videodrome ( 1983 ) .
Er um að ræða útfærslu hans á áhrifunum sem fjölmiðlar geta haft á fólk .
