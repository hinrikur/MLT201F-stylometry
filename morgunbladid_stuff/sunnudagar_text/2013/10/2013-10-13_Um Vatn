Á Kirkjulistahátíð í ágúst síðastliðnum var opnuð í fordyri Hallgrímskirkju sýningin " Vatn " , með verkum eftir Guðrúnu Kristjánsdóttur myndlistarmann .
Í dag , laugardag kl. 15 , munu Guðrún og Daníel Bjarnason tónskáld verða með leiðsögn um sýninguna .
Sem tákn um hringrás vatns og lífs drýpur vatn í glæra skál sem situr á sandbeði .
Frumsamin tónlist Daníels er stór hluti þessa aðalverks sýningarinnar og er það flutt á steinaspil Páls á Húsafelli af Frank Aarnink .
Á sýningunni er einnig ljósmyndaröð um tilraun sem gerð var á Hafrannsóknastofnun um áhrif blessunar á vatn .
