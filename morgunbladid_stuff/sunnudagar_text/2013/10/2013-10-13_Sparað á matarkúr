Aurapúkinn prófaði nýlega að fylgja n.k. afbrigði af lágkolvetna- og hellisbúamataræði .
Í heilan mánuð innbyrti Púkinn heil ósköp af eggjum og beikoni , rjóma og hnetum , vatni og berjum .
Þrátt fyrir allt beikonið og smjörið bætti Púkinn ekki á sig þyngd þann mánuðinn og leið hreint ágætlega á sál og líkama á meðan tilraunin varði .
Hitt sem kom Púkanum á óvart var að matarinnkaupin virtust ódýrari , þegar upp var staðið .
Kjöt og annað lágkolvetna góðgæti kostar sitt , en Aurapúkinn fann að hann borðaði minna magn af mat þegar kolvetnunum var sleppt .
Fitan og próteinið reyndust vera svo seðjandi að lengra varð á milli máltíða og allt nart minnkaði .
Þá sparaðist líka heilmikið með því að sneiða hjá sælgætis- og goshillum matvöruverslananna .
