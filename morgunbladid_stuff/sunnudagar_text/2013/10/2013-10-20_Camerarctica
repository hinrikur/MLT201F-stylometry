Kammerhópurinn Camerarctica kemur fram á öðrum tónleikum Kammermúsíkklúbbsins á þessu starfsári , í Norðurljósasal Hörpu á sunnudagskvöldið kl. 20 .
Camerarctica hefur á undanförnum árum staðið að heildarflutningi á ýmsum merkum tónverkasöfnum .
Á tónleikunum mun sópransöngkonan Marta Guðrún Halldórsdóttir slást í hóp Camerarctica-liða , eins og undanfarin tvö ár , og ljúka þau heildarflutningi á Níu þýskum aríum eftir Händel .
Einnig flytja þau strengjakvartett nr. 2 eftir Bartók , tríósónötu fyrir fiðlu , flautu og fylgirödd í F-dúr eftir Telemann og klarinettukvartett í Es-dúr eftir Hummel .
