Fólkið í blokkinni er gamanþáttaröð sem byggð er á smásögum Ólafs Hauks Símonarsonar og verður fyrsti þáttur frumsýndur á sunnudagskvöldið kl. 20:00 , á Rúv .
Ólafur , sem skrifaði meðal annars Gauragang , segir þættina samansetta af ótal skemmtilegum sögum .
" Það gerast skemmtilegar sögur þúsund sinnum á dag allt í kringum okkur .
Lífið er frekar skemmtilegt og fólk er bara yfirleitt ágætt .
Sérstaklega krakkar , þeir eru ótrúlega snjallir og skemmtilegir , " segir Ólafur .
Hann segir þættina fjalla um fimm manna fjölskyldu sem búi í blokk með dæmigerðu úrvali af sómafólki sem flest er svona álíka létt-klikkað og ég og þú .
Ótalmargt gerist í heilli blokk á hverjum degi og sá sem hefur augu og eyru verður vitni að ýmsu skrítnu , skemmtilegu og jafnvel sorglegu .
Persónurnar eru fríður hópur leikara en þeirra á meðal eru Katla Margrét Þorgeirsdóttir , Gunnar Hansson , Þórhallur Sigurðsson eða Laddi , Steinn Ármann Magnússon og Aníta Briem .
" Það var mjög gaman að vinna á móðurmálinu og að vera í kringum íslensku leikarana .
Það er allt miklu meira afslappað hér , þessar svona óskrifuðu sett-reglur sem fólk úti fylgir eins og biblíunni eru minni .
Svo eru aukaatriðin önnur .
Maður er oftast sóttur í vinnuna úti því þeir vilja tryggja að þú mætir á réttum tíma , en hér keyrði ég sjálf í vinnuna , sem var bara kósý með íslenskt morgunútvarp í bakgrunni .
Búningsaðstaða var ekki eins " prívat " svo athygli og orku var beitt aðeins öðruvísi yfir langa vinnudaga , " segir Aníta sem var nýorðin ólétt þegar tökur stóðu yfir og þurfti stundum að næla sér í kríu milli atriða .
Eins og flestum er kunnugt býr hún í Los Angeles í Bandaríkjunum .
" Ég vildi gjarnan vinna meira á íslensku .
Móðurmálið hefur aðgang að hluta hjarta og heilans sem önnur tungumál geta ekki og íslenskir leikarar og listamenn búa yfir hráleika og kjarki sem er einstakur .
Mig langar að leika meira við þá .
" Aníta fer með hlutverk Karólínu og kemur inn sem gestaleikari í öðrum þætti .
Karólína og Siggi sæti sem Hilmar Guðjónsson túlkar eru bálskotin en vita ekki af hvort öðru .
Ástin fer loks að láta kræla á sér milli þeirra með aðstoð og samsæri barnanna í blokkinni .
" Væri ekki frábært ef það gerðist í raunveruleikanum ? Að börnin í hverfinu tækju sig saman að ýta þér í að gera alla þá hluti sem maður ætti að gera en er of hræddur við ? Já , takk " .
