Góð heilbrigðisþjónusta er mikilvægt byggða- og öryggismál .
Þetta segir í ályktun Eyþings , sem eru samtök sveitarfélaga í Eyjafirði og Þingeyjarsýslum , en þau héldu aðalfund sinn í sl. viku .
Skorað er á stjórnvöld að tryggja aðgengi að heilsugæslu og öldrunarþjónustu á öllu svæðinu og breytingar verði ekki gerðar nema í samráði við íbúa , stofnanir og sveitarstjórnir .
Í þessu sambandi er og ítrekað að þar sem aðeins ein fæðingardeild sé á Norðurlandi eystra verði að tryggja aðstöðu og stuðning fyrir verðandi foreldra í námunda við Sjúkrahúsið á Akureyri .
Svigrúm verði nýtt Framhaldsskólamál bar einnig á góma á fundi Eyþings .
Þar var undirstrikað mikilvægi þess að fyrirhuguð stytting framhaldsskólanáms verði unnin í nánu samstarfi við sveitarfélögin .
Það fjárhagslega svigrúm sem skapast verði nýtt til að bæta kjör og ná betri árangri í skólastarfi .
Í grunnskólum verði jafnframt leitað leiða til að efla virðingu fyrir list- og verkgreinum .
sbs@mbl.is 