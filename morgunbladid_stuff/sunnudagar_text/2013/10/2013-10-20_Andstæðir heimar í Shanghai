Mannlífið í milljónaborginni Shanghai er oft skrautlegt og skemmtilegt .
Ef manni leiðist er nóg að skreppa út út húsi því alltaf er eitthvað nýtt að sjá .
Hér höfum við fjölskyldan búið í þrjú lærdómsrík ár og haft tækifæri til að kynnast landi og þjóð .
Hlutirnir eru afar ólíkir því sem við eigum að venjast , þótt Shanghai sé að mörgu leyti alþjóðleg borg .
Andstæðurnar blasa við alls staðar , mikil fátækt og ótrúlegt ríkidæmi .
Á götunum sér maður heilu fjölskyldurnar saman á einu hrörlegu mótorhjóli en jafnframt sportbíla af fínustu gerð .
Dýrar merkjabúðir spretta upp eins og gorkúlur en frumstæðir markaðir eru aldrei langt undan .
Til gamans má nefna að við Elsa Ævarsdóttir bloggum reglulega um Kína á slóðinni www.medkvedjufrakina.wordpress.com .
Endilega lítið við .
Kveðja Sigríður Sigurðardóttir 