Taflfélag Vestmannaeyja er með naumt forskot í fyrri umferð Íslandsmóts skákfélaga sem fram fór í fjórum deildum í Rimaskóla um síðustu helgi .
Eyjamenn eru með 28½ vinning af 40 mögulegum en ný sameinuð sveit Hellis og Goðans-Máta sem heitir GM Hellir er ½ vinningi á eftir með 28 vinninga .
Víkingasveitin er svo í 3. sæti með 27 vinninga .
Baráttan um Íslandsmeistaratitilinn mun væntanlega standa milli þessara liða .
Sveit Taflfélags Reykjavíkur er í 4. sæti með 24½ vinning og Bolvíkingar og Skákfélag Akureyrar í 5.-6. sæti með 24 vinninga .
Allt getur gerst á lokasprettinum .
Nýjar reglur taka nú til keppninnar í 1. deild , fjölgað hefur verið úr átta í tíu sveitir og aðeins tveir erlendir skákmenn leyfðir í hverju liði .
Sameining Hellis og Goðans-Máta korteri fyrir keppnina hefur sætt gagnrýni en greinarhöfundur ætlar að leiða þær deilur hjá sér .
Staðreyndin er nefnilega sú , að ýtrustu túlkanir á ófullkomnum reglum hljóta að setja allt í bál og brand og ganga þvert á þann skemmtilega anda sem svífur yfir vötnum í keppni þar sem u.þ.b. 400 félagar hittast og tefla sjálfum sér og öðrum til ánægju .
Gleymdir meistarar hafa átt sína endurkomu um helgina ; " Unglingameistari Íslands 1962 " , Sveinn Rúnar Hauksson , sneri sér að öðrum hugðarefnum eftir sigurinn fyrir meira en 50 árum en tefldi nú opinberlega í fyrsta sinn í langan tíma fyrir Vinaskákfélagið .
Það virðist eiga betur við flesta að tefla í liði en að berjast þetta einir og sér .
" Rimaskóla-strákarnir " í Fjölni , Dagur Ragnarsson , Oliver Aron Jóhannesson og Jón Trausti Harðarson , sem allir eru í 1. deildarliði Fjölnis , vöktu athygli fyrir góða frammistöðu .
Þó að liðsmenn efstu sveitanna komi úr ýmsum áttum er samt ákveðinn kjarni " heimamanna " í flestum sveitum .
Eyjamenn hafa innanborðs Björn Ívar Karlsson , Nökkva Sverrisson , Ingvar Þ. Jóhannesson og undirritaðan .
Hjá Akureyringum hefur heiðursfélagi SÍ , Gylfi Þórhallsson , varla misst úr skák frá fyrstu viðureign " deildarkeppninnar " haustið 1974 .
Halldór Grétar Einarsson , Magnús Pálmi Örnólfsson , Guðmundur Daðason og Stefán Arnalds eru Bolvíkingar í húð og hár og ýmsir aðrir virðast vera að leita upprunans .
Rúnar Sigurpálsson er aftur kominn í sveit Skákfélags Akureyrar og vann sannfærandi sigur yfir nýjasta meðlimi Víkingasveitarinnar : Hjörvar Steinn Grétarsson – Rúnar Sigurpálsson Kóngsindversk vörn 1. c4 Rf6 2 .
Rc3 g6 3. d4 Bg7 4 .
Rf3 O-O 5 .
Bf4 d6 6. h3 Rbd7 7. e3 b6 8 .
Be2 Bb7 9 .
O-O Re4 10 .
Rxe4 Bxe4 11 .
Rd2 Bb7 12 .
Bf3 Bxf3 13 .
Rxf3 e5 14 .
Bh2 De7 15 .
Dc2 Hfe8 16 .
Had1 a5 17 .
Da4 Hac8 18. dxe5 Rxe5 19 .
Rd4 Rd7 20 .
Rc6 De4 21. b3 ? Fram að þessu allt tíðindalaust en þetta er ónákvæmur leikur .
Staðan má heita í jafnvægi eftir 21 .
Hd2 .
21 .
...
Rc5 ! 22 .
Db5 Dc2 ! Skyndilega riða peð hvíts á drottningarvæng til falls .
23 .
Ra7 Hb8 24 .
Dc6 Re6 25 .
Rb5 Hbc8 26. e4 ? Hann varð að reyna að ná jafntefli með 26 .
Ra7 og aftur 27 .
Rb5 .
26 .
...
Dxa2 27. f4 Dxb3 28. f5 De3 + 29 .
Kh1 Dc5 ! Hindrar allt mótspil .
30 .
Db7 Rg5 31. f6 Bf8 32. e5 dxe5 33 .
Hc1 Re6 34 .
Rc3 Rd4 35 .
De4 Hcd8 36 .
Rd5 b5 37 .
Re7 + Bxe7 38. fxe7 Dxe7 39. cxb5 Rb3 ! Hótar hróknum og 40 .
...
Rd2 sem vinnur skiptamun .
Hvítur gafst upp .
Helgi Ólafsson helol@simnet.is 