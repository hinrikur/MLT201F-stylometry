Árið 1703 átti sér stað merkur atburður á Íslandi .
Í fyrsta sinn í heimssögunni voru allir þegnar heils lands taldir , nöfn þeirra fest á blað ásamt aldri og þjóðfélagsstöðu .
Þeir sem sáu um þetta viðamikla verk voru þeir Árni Magnússon prófessor og Páll Vídalín varalögmaður .
Þetta varð hið ótrúlegasta verk og í sumar sem leið veitti umheimurinn manntalinu eina glæsilegustu viðurkenningu sem hægt er að fá fyrir merkar minjar þjóðar með því að færa það á skrá UNESCO yfir " Minni heimsins " .
Á þeim lista eru skjöl sem þykja hafa gildi fyrir sameiginlegan menningararf jarðarbúa .
Í tilefni Norræna skjaladagsins gefst fólki kostur á að skoða manntalið í Þjóðskjalasafninu sjálfu við Laugaveg en sýning á því verður opnuð 9. nóvember næstkomandi .
Það er undarleg tilfinning að blaða í manntalinu á Þjóðskjalasafninu .
Hreppstjórar landsins ferðuðust um allar trissur til að hitta fólkið sitt en sumir sátu þó heima í hlýjunni og stefndu sveitungum sínum heim til sín í staðinn .
Hver einasti Íslendingur mátti segja hvað hann hét , hvað hann væri gamall , hver staða hans væri í þjóðfélaginu og margir upplýstu í leiðinni hvernig þeim heilsaðist .
Sumir þekktu að vísu ekki aldur sinn , meira en 300 manns .
Stundum létu sýslumenn fylgja með eigin athugasemdir eða annarra sem þekktu til viðkomandi og þær voru ekki endilega alltaf fagrar .
Manntalið var tekið því þjóðin átti afar bágt , svo bágt að embættismenn kvörtuðu til yfirvaldsins yfir ástandinu sem varð til þess að þeim Árna og Páli var falið að rannsaka hvernig landsmenn hefðu það .
Í kjölfarið áttu þeir að koma með tillögur að því hvort og hvernig mætti bæta hag landsmanna en síðari hluta 17. aldar höfðu Íslendingar upplifað nær eintóma neyð og eymd .
Allt hjálpaðist þar til , veðurfar , hafís , eldgos , illa heyjaðist og fiskaðist .
Hungursneyð , barnadauði og eymd gerðu lífið oft óbærilegt .
Manntalið gerir þessa fortíð aðeins raunverulegri .
UNESCO gerir þær kröfur að skjöl sem samþykkt eru á skrá yfir " Minni heimsins " séu varðveitt við bestu mögulegar aðstæður sem í boði eru hverju sinni .
Í samræmi við þetta ákvæði hefur Þjóðskjalasafn Íslands látið sérhanna og útbúa nýjar umbúðir fyrir hverja skýrslu manntalsins fyrir sig .
Umbúðir sem tryggja sem öruggasta langtímavarðveislu frumgagnanna .
Til að tryggja öryggi skjalanna enn frekar eru þau varðveitt í öryggisgeymslu safnsins .
Aðgangur að geymslunni er takmarkaður , aðeins fáeinir starfsmenn hafa þar aðgang og öll umferð um hana er skráð .
Matar- og pappírsskortur Þau skjöl sem Árni Magnússon og Páll Vídalín fengu í hendur sýndu að hér á landi bjó fólk sem hafði öðru fremur búið við hungur , fátækt , barnsmissi og veikindi .
Í Fitjaannál þremur árum áður en manntalið er tekið er því lýst hvernig stór hluti þjóðarinnar hafði soltið til bana , sérstaklega fyrir norðan .
" Fundust hræ þeirra bæja á milli í seljum og úthreysum , þá uppleysti .
" Fólk reyndi að borða allt sem tönn á festi og dóu margir af því óæti sem þeir lögðu sér til munns en það var allt frá steiktum skóbótum upp í hunda og hrafna .
Á því ári sem manntalið var tekið höfðu frosthörkur verið langt umfram venju og á Skutulsfjarðareyri var sulturinn svo mikill að kaupmannsbúðin var brotin upp að gengnum dómi á Súðavíkurþingi .
Sýslumanninnum var gert að brjóta upp kaupmannsbúðirnar á Skutulsfjarðareyri og " úttaka þar mjöl og aðra lífsnæring almúganum til bjargar og lífsviðhalds , hvað hann og gerði .
" Það þarf því ekki að koma á óvart að það var lítið til af pappír og eru síður manntalsins því þéttskrifaðar og pappírsplássið vel nýtt .
Þjónustustúlkur og böðlar Þrátt fyrir að yfir 90 prósent Íslendinga hafi starfað við sveitastörf , sem bændur eða vinnufólk , er ýmsa aðra starfstitla að finna í manntalinu en þeim störfum sinntu viðkomandi þá nær alltaf með búskapnum en höfðu það ekki að aðalstarfi .
Hér eru nokkur starfsheiti fólksins í landinu árið 1703 og fjöldi þeirra sem sinntu starfinu samkvæmt því sem skráð er í manntalinu : 670 hreppstjórar 245 prestar 142 þjónustustúlkur 112 smalar 108 smiðir 76 hestasveinar 71 þjónustumenn 43 lögréttumenn 32 vikapiltar 30 vikastúlkur 38 barnfóstrur 13 smalastúlkur 7 böðlar 6 fálkafangarar Heilsufarslýsingar í manntalinu Skrásetjarar manntalsins skráðu ekki allir hjá sér heilsufar fólks en þegar það var gert voru ýmiss konar orð notuð til lýsingar – fólk var karlægt , kreppt , uppgefið , jafnvel aumingjar .
Algengast var að skrifarar punktuðu hjá sér að karlmaður eða kona hafi verið vanheil ef bágbornu heilsuástandi er lýst .
Þannig voru 350 karlmenn " vanheilir " og 38 konur .
Oft var nefnt að börn væru veik .
198 stúlkur voru sagðar veikar árið 1703 og 167 drengir .
Af sérstökum heilsufarslýsingum er þessar meðal annars að finna í manntalinu : " Á Gróttu í Seltjarnarneshrepp bjuggu hjón með þrjú börn , húsmanni og vinnufólki en auk þess var þar Þorbjörg Eyjólfsdóttir og sagði hreppstjóri að hún væri " uppgefinn niðursetningur .
" Ekki langt þar frá , á bænum Seltjarnarnesi bjó svo sýslumaður ásamt fleiru fínu fólki , svo sem fálkafangara sýslumanns .
Þá bjuggu þar niðursetningar og meðal annars Þorbjörg Guðmundsdóttir – " vanfær af óþrifum " .
Um ómaga í Romshvalaneshreppi í Gullbringusýslu : " Þessir allir framanskrifaðir ómagar [ ...
] eru bæði veikir og vanburða , flest af þeim varla flutningsfært bæja á milli , sumt aldeilis karlægt , óhreyfandi .
" Síra Magnús Þorvarðsson , 33 ára , í Andakílshreppi í Borgarfjarðarsýslu , er sagður " hugveikur , karlægur , kreptur .
" Um þrjátíu einstaklingar í manntalinu eru sagðir holdsveikir eða " spítelskir .
" Hér eru fleiri lýsingar : " Visinn og bæklaður ómagi " 27 ára karl .
" Veikur af áfallandi sárablettum " 17 ára karl " Nokkuð sturluð " 56 ára kona " Baglaður til læranna " 10 ára drengur " Veik árið í kring " 29 ára kona " Vesaldarskepna " 20 ára kona " Arlakaskepna orðin að eigin sögn " 48 ára kona 