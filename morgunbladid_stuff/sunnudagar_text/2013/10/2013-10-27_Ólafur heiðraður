Myndlistarmaðurinn Ólafur Elíasson fékk The Goslarer Kaiserring eða keisarahring þýsku borgarinnar Goslar í vikunni við hátíðlega athöfn .
Dómnefndin fór fögrum orðum um Ólaf og hans verk af þessu tilefni .
Þá var tilkynnt í vikunni að Ólafur hlyti Eugene McDermott-verðlaunin sem MIT-háskólinn í Bandaríkjunum veitir .
Verðlaunaféð nemur 100.000 dölum , um 12 milljónum króna , auk þess sem verðlaunahafinn fær vinnuaðstöðu í skólanum , sýningar eru kostaðar á verkum hans og honum boðið að halda fyrirlestur .
Verðlaunin eru veitt listamönnum sem þykja setja markið hátt og skara fram úr á sínu sviði .
Í tilkynningu segir að listsköpun Ólafs nái að hafa áhrif á veruleikann og líf .
Meðal fyrri verðlaunahafa eru Gustavo Dudamel og Jeff Wall og I.M .
Pei .
