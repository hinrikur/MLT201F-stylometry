" Mér fannst vera kominn tími fyrir eitthvað annað í mínu lífi , " segir fimleikakonan Íris Mist Magnúsdóttir en hún hefur ákveðið að hætta allri fimleikaiðkun á keppnisstigi .
Íris er ein fremsta íþróttakona sem Ísland hefur alið af sér en hún hefur unnið alla titla sem í boði eru í fimleikum hér á landi með félagsliði sínu , Gerplu , ásamt því að vinna tvo Evrópumeistaratitla með íslenska landsliðinu í hópfimleikum .
" Ég er búin að æfa fimleika í 19 ár .
Það var bara kominn tími til að eitthvað annað nýtt tæki við .
En ég get nú ekki séð fram á það að maður nái einhvern tímann að hætta alveg .
Ég á alltaf eftir að vera tengd fimleikum á einhvern hátt , hvort sem það er að þjálfa , dæma eða troða mér í einhverjar nefndir .
" Íris ætlar að einbeita sér að náminu í nánustu framtíð en hún er að læra sálfræði við Háskólann í Reykjavík .
