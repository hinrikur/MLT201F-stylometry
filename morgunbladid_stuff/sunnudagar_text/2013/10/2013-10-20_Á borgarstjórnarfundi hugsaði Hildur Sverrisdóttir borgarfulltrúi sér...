Á borgarstjórnarfundi hugsaði Hildur Sverrisdóttir borgarfulltrúi sér gott til glóðarinnar þar sem hún sá að konur væru þar í meirihluta .
" Mætt á borgarstjórnarfund og var að fatta að með innkomu minni í borgarstjórn eru konur nú meirihluti borgarfulltrúa .
Bylting á eftir girls ? " skrifaði hún í stöðufærslu á Fésbókinni og merkti þar inn samstarfskonur sínar þær Áslaugu Friðriksdóttur , Elsu Yeoman , Sóleyju Tómasdóttur , Oddnýju Sturludóttur , Þorbjörgu Helgu Vigfúsdóttur , Evu Einarsdóttur og Björk Vilhelmsdóttur .
Eins og mörgum er kunnugt var Google-bíllinn hér á landi fyrir stuttu að taka myndir fyrir síðuna Google Street View þar sem hægt er að skoða götur og umhverfi í nærmynd .
Margrét Erla Maack stendur hins vegar á gati þar sem mikil sól er á myndunum .
" Hvenær var gúglíbíllinn eiginlega á landinu ? Það virðist vera svo nice veður á þessum myndum .
" Enda var sumarið ekki upp á marga fiska .
Ólafur Darri Ólafsson leikari tók skref áfram í tækninni og skráði sig á samfélagsmiðilinn Twitter .
" Kæru vinir , ef þið eruð á Twitter þá ætla ég að prófa það olafur darri @ olafurdarri ...
" Nokkrir fésbókarvinir hans höfðu áhyggjur af þessu þar sem þeir ættu nú þegar fullt í fangi með að fylgjast með Fésbókinni .
Guðmundur Jörundsson fatahönnuður er mikill smekkmaður enda einn af fremstu hönnuðum hér á landi .
Hann er þó lítt hrifinn af landsliðsbúningnum í fótbolta .
" Mikið vona ég að þessum landsliðsbúningi verði fargað , komumst við til Brasilíu .
" Í athugasemdum segist hann vera búinn að hanna nýjan búning .
Ætli menn fari að ræða málin ? 