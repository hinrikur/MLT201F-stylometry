Þessi misserin er Arnar Þór Kristjánsson með annan fótinn í Bandaríkjunum þar sem hann stundar nám í hreyfimyndagerð og hinn í Reykjavík þar sem hann vinnur sem verslunarstjóri til að framfleyta sér í náminu .
Hann segist vera of mikill nirfill til að reykja .
Hvað eruð þið mörg í heimili ? Ég deili íbúð með pabba og bróður mínum .
Hvað áttu alltaf til í ísskápnum Við pössum að eiga alltaf hefðbundnu matvælin : brauð , egg , salt , pipar og mjólk ( bæði kúamjólk og hrísmjólk ) .
Svo má reyndar ekki gleyma skyldueign íslenska heimilisins ; tortillakökum .
Hvað fer fjölskyldan með í mat og hreinlætisvörur á viku ? Mjög misjafnt .
Heimilismenn haga sínum innkaupum hver í sínu lagi fyrir utan nauðsynjavörur eins og egg og brauð .
Fimmtán þúsund krónur vikulega í mesta lagi .
Það bætist svo við það sem er eytt í máltíðir utan heimilisins ( við erum uppteknir menn ) .
Hvað er það sem freistar þín helst í matvörubúðinni ? Ég er mjög veikur fyrir flestum kjöt- og fiskivörum , sérstaklega krydduðu grillkjöti og plokkfiski .
Svo á ég til að vera helst til gráðugur í bakaríinu / kökuhillunum og nammideildinni .
Hvernig sparar þú í heimilishaldinu ? Ég er nískur á réttu stöðunum .
Ég drekk lítið áfengi , yfirleitt bara bjór , og er of mikill nirfill fyrir reykingar .
Svo kaupi ég líka föt aðallega á útsölum og flóamörkuðum .
Það skilar sér í því að ég á t.d. oftar lausapening en ella , eins og fyrir t.d. bíómiðum , tónleikum og ég get leyft mér fleiri hamborgara og kaffihúsaferðir .
Hvað vantar helst á heimilið ? Peningaskáp .
Ef peningarnir fylgja með er það ekki verra .
Eyðir þú í sparnað ? Já , það er nokkuð sem ég neyðist til að gera , þótt svo ég sé alltaf að reyna að gera betur .
Ég hef haft það fyrir vana að leggja a.m.k. 25% af mánaðartekjum eftir skatta í einhvers konar sparnað í banka .
Núna og næstu mánuði legg ég svo 50-60% af laununum mínum eftir skatta í sparnað fyrir skólavistinni úti , sem er ekki ókeypis .
Skothelt sparnaðarráð ? Vera meðvitaður um eyðsluna , t.d. safna kvittunum fyrir öllum innkaupum yfir vissri upphæð , fylgjast með hverri krónu og vera tilbúinn að segja nei við sjálfan sig endrum og eins .
Skera niður þar sem hægt er að skera niður .
Það fer allt á útsölu einhvern tímann .
