" Ein af ljúfustu skyldum okkar í Dómkirkjunni er að þjóna með biskupi í vígsluathöfnum og fór vel á því að það væri síðasta messan þar sem ég gegndi starfi meðhjálpara , " segir Ástbjörn Egilsson .
Hann lét nú um mánaðamótin formlega af starfi kirkjuhaldara við Dómkirkjuna í Reykjavík sem hann hafði gegnt sl. fjórtán ár .
Athafnir fái umgjörð og reisn " Þetta hefur verið ánægjulegur tími og allt snýst þetta um samskipti við fólk .
Að gleðjast með fólki á stórum gleðistundum , sýna hluttekningu og samhug til dæmis við útfarir og sjá svo til þess að sérhver athöfn hafi þá umgjörð og reisn sem vera ber , " segir Ástbjörn sem átti fjölbreyttan feril að baki , þegar hann kom til starfa í Dómkirkjunni á sínum tíma .
Ástbjörn er lærður prentari og starfaði lengi við þá iðn , var síðar matvörukaupmaður og um skeið framkvæmdastjóri Miðbæjarsamtakanna .
Til starfa í kirkjunni kom hann árið 1999 , en hættir nú vegna aldurs .
" Ýmsar athafnir má telja til stærri viðburða í samfélaginu , svo sem þingsetningu og innsetningu forseta í embætti , " segir Ástbjörn .
" En þegar ég lít til baka þá er nótt ein í janúar 2009 , þegar ríkisstjórninni var mótmælt , pottar og pönnur barðar og Óslóarjólatréð borið á bálið , einna minnisstæðust .
Þá þorði ég ekki annað en vera hérna í kirkjunni , sat á bekk við dauf ljós og beið þess sem verða vildi .
Við öllu mátti búast .
En sem betur fer slapp þetta allt til og þegar aðeins lygndi voru sárþreyttir lögreglumenn því afar fegnir að geta komið hingað inn og fengið sér kaffi .
" Formaður í þúsund manna félagi Lífið er ekki á enda þótt formlegum starfsferli sé lokið .
Ástbjörn segist hafa mörg járn í eldinum og áhugaverð viðfangsefni séu framundan .
Hann hefur lengi verið starfandi innan Kiwanis-hreyfingarinnar og er formaður Félags eldri borgara í Garðabæ .
" Starfið er öflugt og fjölbreytt og þúsund manns í félaginu sem er áfram um að taka þátt í skemmtilegu starfi .
" sbs@mbl.is 