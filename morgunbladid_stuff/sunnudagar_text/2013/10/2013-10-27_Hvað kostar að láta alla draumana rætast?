Margir eiga sér þann draum að eignast hraðskreiðan sportbíl , búa í glæsilegu húsi og geta látið eftir sér spennandi ferðalög á framandi slóðir .
Sumir sjá jafnvel í hillingum að eiga eins og eitt íþróttalið líkt og milljarðamæringarnir sem skrifað er um í blöðunum .
En hvað kostar draumurinn ? Og hvað þarf mikið til að láta villtustu draumana rætast ? Fjármálaritið Forbes skoðaði þessi mál á dögunum .
Niðurstöðurnar eru áhugaverðar , og sumum gæti þótt það sláandi að uppgötva bæði hvað lífsstíll fólks getur breyst með því að bæta einu núlli fyrir aftan tekjurnar , og eins hvað lífsstíll hinna ríku og frægu getur virst langt utan seilingar fyrir venjulegan launamann .
Öðrum getur þótt gott að fá skýrari mynd af hvað þarf til svo að veraldlegu draumarnir rætist .
Eða hvernig er hægt að ná markmiðunum án þess að vita hvar marklínan liggur ? Eru ekki draumarnir eitthvað sem við eigum að stefna að ? Margt hægt fyrir milljón dali Forbes fær út að fyrir milljón dali , um 120 milljónir króna , sé hægt að hafa það nokkuð gott .
Einbýlishús á ágætum stað í Flórída kostar u.þ.b. 40 milljónir króna og fyrir afganginn af auðnum mætti kaupa Tesla Model S lúxusbíl , lítinn skemmtibát , örlitla eyju lengst úti í Kyrrahafi , fast sæti á góðum stað á leikvangi Dallas Cowboys og 25 klst. flug í einkaflugvél , með klink afgangs til að fara í eyðimerkurferðalag í Marokkó .
En með 10 milljónir dala í bankanum , 1.200 milljónir króna , verða valkostirnir enn áhugaverðari .
Fyrir þá fjárhæð mætti kaupa veglegt hús í Kaliforníu , Lamborghini-sportbíl í bílskúrinn , smásnekkju , eyju í Belize , Cessnu-flugvél , svítu hjá New York Yankees í eitt leiktímabil og fjármagna eitt stöðugildi hjá góðgerðarsamtökum .
Með nokkra milljarða Við 100 milljóna dala markið , 12.000 milljarða króna , er fátt sem ekki er hægt að eignast .
Léttur leikur er að kaupa tvö einbýlishús af bestu gerð á eftirsóttum stöðum í Bandaríkjunum , eignast Bugatti Veyron ofursportbíl á litlar 312 milljónir króna , meðalstóra snekkju á milljarð , og Learjet 45 einkaþotu á 1,4 milljarða – en ekki hvað .
Að kaupa paradísareyju rétt hjá Bahamaeyjum er leikandi létt fyrir " litlar " 430 milljónir og lítið bandarískt hafnaboltalið í annarri deild ætti ekki að kosta nema 900 milljónir króna Á góðgerðarsviðinu er hægt að setja mark sitt á heila borg eins og Barry Diller og Diane Von Furstenbeg sem létu 35 milljónir dala , 4,2 millarða króna , af hendi rakna til High Line-garðsins í New York .
Upptalning Forbes heldur áfram upp í 500 milljónir , milljarð og 10 milljarða dala , en þegar komið er út í slíkar öfgar fara aukanúllin að skipta litlu séð frá sjónarhóli okkar meðal- og lágtekjufólksins á jörðu niðri .
Húsin verða bara stærri og dýrari , káetunum og þyrlupöllunum fjölgar á snekkjunni , og hægt að koma fleiri farþegum fyrir í einkaþotunni .
