Fjarðaál á Reyðarfirði úthlutaði í vikunni styrkjum til tveggja málefna á Austurlandi , í tilefni af því að 125 ár eru nú liðin frá því fyrsta álver Alcoa tók til starfa , það er í Pittsburgh í Bandaríkjunum .
Af því tilefni er tímamótunum fagnað á starfsstöðvum fyrirtækisins um allan heim .
Í afmælisveislu hjá Fjarðaáli á dögunum var greint frá tveimur verkefnum sem Samfélagsjóður Alcoa styrkir .
Er annars vegar verkefni til eflingar almenningssamgangna á Austurlandi og hins vegar framkvæmdir við Jökulsá á Dal til að auka laxagengd í ánni .
Samfélagssjóður Alcoa hefur styrkt Veiðifélag Jökulsár á Dal um rúmar 10 millj. kr. Er unnið að fjölgun laxa í ánni og fjölgun veiðimanna , en í þessu sambandi eru náttúruvernd og efling ferðaþjónustu þeir þættir sem horft er sérstaklega til .
Miðar og skýli Austurbrú hefur umsjón með samgönguverkefni á Austurlandi .
Unnið er að því að bæta miðasölukerfi , setja upp strætóskýli og fleira .
Öll sveitarfélög á svæðinu standa sameiginlega að verkefninu , sem Samfélagssjóður Alcoa styrkir með 8 millj. kr. framlagi .
