Aron Bergmann leikmyndahönnuður , listamaður og að eigin sögn væntanlegur forsetaframbjóðandi 2020 vekur athygli fyrir fágaðan og herralegan stíl .
Aron er með mörg járn í eldinum og lauk nýverið tökum á kvikmyndinni Pawn Sacrifice með stórleikaranum Tobey Maguire í aðalhlutverki .
Siguborg Selma Karlsdóttir sigurborg@mbl.is Ein klassísk – hver hafa verið bestu kaupin þín fatakyns ? Held að bestu kaupin mín séu alltaf jakkaföt og þá sérstaklega frá Jör .
En þau verstu ? Held að ég geti ekki sagt að ég hafi einhvern tímann gert léleg kaup annað en það þegar ég hef keypt föt og þau slitna fljótt .
Það fer virkilega í taugarnar á mér þegar föt eru ekki endingargóð .
Hvað hefurðu helst í huga þegar þú velur föt ? Þegar ég vel mér föt vil ég að mér líði vel í þeim , sérstaklega þar sem ég þarf að ganga í þeim .
Áttu þér einhvern uppáhaldsfatahönnuð ? Mínir uppáhaldshönnuðir væru Guðmundur Jörundsson og Mundi vondi , tveir ólíkir hönnuðir en frábærir á sínu sviði og sérstaklega gaman að vinna með þeim .
Hvert er þitt eftirlætistískutímabil og hvers vegna ? Mér finnst tískan frá 1930 til 1960 mjög skemmtileg .
Þá gengu menn ávallt í jakkafötum og það virtist ekki skipta máli hvort þú varst stórkaupmaður eða götusópari ; það virtust allir vera í einhvers konar jakkafötum .
Herramennskan í fyrirrúmi .
Hvaða þekkta andlit finnst þér með flottan stíl ? Fylgist voðalega lítið með hverju fræga og fína fólkið klæðist .
Hverju er mest af í fataskápnum ? Skyrtum og bindum , er nefnilega að safna bindum .
Hvernig myndir þú lýsa þínum fatastíl ? Erfitt að lýsa stílnum , það fer bara eftir því hvað ég er að gera og hvert ég er að fara hvernig hann er , en í fljótu bragði myndi ég segja : Snyrtilegur bóndastrákur á leiðinni í kaupstaðinn Áttu þér uppáhaldsflík ? Jakkafötin mín frá Jör .
Hvað er uppáhalds " trendið " þitt fyrir haustið ? Á mér engin trend fyrir árstíðirnar annað en að vera maður sjálfur , það virðist alltaf fara öllum svo vel .
