Á sunnudag klukkan 14 verður opnuð í Safni Ásgríms Jónssonar að Bergstaðastræti 74 , sýning er kallast " Forynjur " .
Halldór Björn Runólfsson , safnstjóri Listasafns Íslands , mun opna sýninguna og fjalla um verkin .
Íslenskar þjóðsögur voru Ásgrími Jónssyni ( 1876-1958 ) eftirlætisefni , enda sýndi hann þeim meiri áhuga en nokkur annar íslenskur listamaður .
Hvers konar forynjur voru honum hugleiknar , eins og sést í verkunum .
Sýningin mun standa til 30. nóvember og er hér kjörið tækifæri fyrir skólahópa að kynnast þessum einstæða myndlistararfi en safnið er opnað fyrir hópa samkvæmt samkomulagi .
Opið er á sunnudögum milli kl. 14 og 17 .
