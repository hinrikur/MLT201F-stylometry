Svissneski sjónvarpsmaðurinn Fritz Muri , frá svissneska ríkissjónvarpinu , var staddur hér á landi fyrir skömmu að gera þátt um Gilbert úrsmið og fyrirtæki hans JS Watch .
Þátturinn er hluti af fjögurra þátta þáttaröð um úrsmiði sem eru að gera góða hluti utan Sviss en svissnesk úr þykja þau bestu í heimi .
" Svissnesku sjónvarpsmönnunum fannst mjög merkilegt og sérstakt að það sé til jafn góður úraframleiðandi og Gilbert á Íslandi , sem er nú ekki fjölmennt land , " segir Grímkell Sigurþórsson , hönnuður og meðeigandi í JS Watch .
Fóru þeir félagar meðal annars í flug með þyrlu Landhelgisgæslunnar en Gilbert styrkir Gæsluna um úr .
Þættirnir verða sýndir í tengslum við hina árlegu Basel World úra-og skartgripasýningu , en búist er við að allt að 120.000 manns heimsæki sýninguna vikuna 27. mars - 3. apríl á næsta ári .
