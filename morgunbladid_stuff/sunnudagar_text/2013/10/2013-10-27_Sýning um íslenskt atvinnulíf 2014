Háskólinn á Bifröst hefur hafið undirbúning að sýningu um íslenskt atvinnulíf .
Stefnt er að opnun hennar á Bifröst seinni hluta maímánaðar 2014 .
Sýningin verður öllum opin og er ætluð bæði almenningi og ferðamönnum .
Henni er ætlað að draga upp fjölbreytta og jákvæða mynd af íslenskum fyrirtækjum og þýðingu þeirra fyrir samfélagið .
Stjórnendur og starfsfólk fyrirtækjanna mun kynna starfsemi fyrirtækja sinna eftir margvíslegum miðlunarleiðum og segja frá því hvaða verðmæti fyrirtækin skapa og hvernig þau fara að því .
Framtíðarsýn fyrirtækjanna verður ennfremur gerð skil , að því er segir í fréttatilkynningu .
Tengsl atvinnulífs og skóla Sýningargestir eiga að ná góðri snertingu við íslenskt nútímaatvinnulíf á sýningunni .
Sýningin verður jafnframt útbúin í sérstakri skólaútgáfu sem hægt verður að fara með milli grunnskóla og framhaldsskóla til þess að kynna íslenskt atvinnulíf fyrir nemendum .
Sýningin getur þá staðið uppi í hverjum skóla í viku í senn þar sem samhliða yrðu skipulagðar sérstakar kynningar á atvinnulífinu .
Með þessum hætti er unnt að styrkja mjög tengsl milli atvinnulífsins og skólanna .
María Ólafsdóttir hefur verið ráðin sýningarstjóri fyrir sýninguna .
María starfaði sem blaðamaður á Morgunblaðinu um árabil og hefur auk þess víðtæka reynslu af vinnu við fjölmiðlun .
María er með BA-gráðu í blaðamennsku frá Háskólanum í Sheffield og MA-gráðu í þjóðfræði frá Háskóla Íslands .
jonagnar@mbl.is 