Marijúana hefur lengi verið notað í lækningaskyni og hefur afstaða til notkunar efnisins í því skyni mildast nokkuð í seinni tíð .
" Fyrir liggur að efnið getur haft góð áhrif á fólk sem þjáist af sjúkdómum eins og gigt og linað þjáningu krabbameinssjúklinga eftir lyfjameðferð , " segir Art Swift , framkvæmdastjóri hjá Gallup , og bætir við að þetta geti klárlega haft áhrif á vaxandi fylgi við lögleiðingu efnisins .
Skemmst er að minnast þess að Dalai Lama , trúarleiðtogi Tíbeta , lýsti því nýverið yfir að hann styddi notkun marijúana í lækningaskyni .
