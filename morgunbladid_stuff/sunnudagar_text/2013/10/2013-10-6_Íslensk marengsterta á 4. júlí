Sumarið er rétt að enda og haustið með sína stuttu viðkomu að skella á .
Jólabarnið í mér gleðst óendanlega yfir ótímabærum jólahlutum í búðum og þeim tyllidögum sem framundan eru hér fram til jóla .
Margt er búið að gleðja mig langa sumardaga .
Kvikmyndakvöld í Hollywood Cemetery , tónleikar í Hollywood Bowl , fallegir morgnar yfir Downtown frá skrifstofunni minni í Beverly Hills , ilmurinn í vinnustofunni minni í " hipsterville " , Silverlake , tónleikar með kór sem ég er í í Walt Disney Concert Hall og hafnaboltaleikur á Dodgers Stadium , skammt frá þar sem ég bý .
Ekki má heldur gleyma 4. júlí sem var minn fyrsti sem hálfur Ameríkani og " hálfur " Íslendingur .
Þar var fagnað með íslenskri marengstertu skreyttri ameríska fánanum .
Kannski ekki annað hægt eftir að hafa fengið skrifstofuna til að fagna 17. júní undanfarin ár með mér .
Bestu kveðjur heim – Unnur 