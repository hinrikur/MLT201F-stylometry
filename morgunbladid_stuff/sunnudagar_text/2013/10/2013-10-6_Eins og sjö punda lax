Master Nau er líklega minnsti maður jarðarinnar .
Hann er aðeins 40,64 sentimetra stór eða jafn stór og sjö punda lax .
Nau býr í þorpinu Bhairahawa í Nepal , sem er 350 kílómetra frá höfuðborginni Kathmandu , ásamt bróður sínum og fjölskyldu hans .
Nau sem er 73 ára er bundinn hjólastól og myndi keppa í flokki þeirra sem ekki geta gengið .
Hann flaug í vikunni til höfuðborgarinnar frá þorpinu sínu þar sem mælingamenn frá Heimsmetabók Guinnes tóku á mótu honum og mældu í bak og fyrir .
Sá minnsti sem skráður er í bókina er frá Taívan og er 69 sentimetrar .
Seema Sheikh , frænka Master Nau , segir hann hafa gaman af því að borða góðan og vel kryddaðan mat og hlusta á tónlist .
" Hann fer ekki jafn mikið út að borða eins og hann vildi .
Í hvert sinn sem við förum út safnast fólk að borðinu okkar og horfir á hann , vill fá að skoða hann og spyrja hann allskonar spurninga .
" Chandra Bahadur Dangi , einnig frá Nepal , er minnsti maður veraldar sem getur gengið en hann mælist aðeins 54,6 sentimetrar .
