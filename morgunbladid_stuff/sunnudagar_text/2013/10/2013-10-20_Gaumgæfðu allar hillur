Við eigum það til að venjast búðunum þar sem keypt er í matinn og leita alltaf í sömu rekkana og gangana til að finna það sem okkur vanhagar um .
Stundum getur margborgað sig að rannsaka aðra staði í búðinni og sjá hvort þar leynist ekki eitthvað gott og ódýrt .
Aurapúkinn þurfti t.d. eitt sinn að spara alveg sérstaklega mikið , og þræddi því ganga stórmarkaðarins síns með augun á verðmerkingunum .
Á endanum bar Aurapúkann að frystideildinni , sem hann hafði til þessa vanrækt að mestu .
Þar reyndist margt í boði á fínu verði .
Púkinn uppgötvaði líka falinn fjársjóð í neðstu hillu inni í horni kæliskáps í kjötdeidinni .
Dýri maturinn var á besta stað fyrir allra augum en þarna í litla horninu var að finna afsláttarvöru sem lítið bar annars á .
