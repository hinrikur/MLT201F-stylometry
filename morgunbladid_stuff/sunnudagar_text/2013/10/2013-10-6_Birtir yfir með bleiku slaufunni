Krabbamein er ekki einkamál einstaklingsins , segir ráðgjafi Krabbameinsfélagsins .
Öll fjölskyldan kemur að og samvinna er aðalmálið .
Einn af stofnfélögum félagsins segir það mikilvægt að allir leggi starfseminni lið því allir eru á einhvern hátt tengdir fólki sem hefur veikst af sjúkdómnum .
Gunnþórunn Jónsdóttir gunnthorunn@mbl.is Á takið Bleika slaufan er tákn Krabbameinsfélagsins í baráttunni gegn krabbameini í konum en það fór í gang að nýju 1. október síðastliðinn og stendur yfir út október .
Samhliða sölu á slaufunni fer fram ákveðin nýjung .
Uppboð á ýmsu skemmtilegu hefur verið bætt við og verður til 11. október .
Sigrún Lillie Magnúsdóttir leiðir Ráðgjafarþjónustu Krabbameinsfélagsins en áður starf-aði hún hjá Heimahlynningu frá árinu 1993 og í líknarráðgjafarteymi landspítala .
Markmið ráðgjafarþjónustunnar er að aðstoða fólk við að ná janfvægi í lífinu eftir það áfall að greinast með krabbamein .
Veikindin hafa áhrif á alla þá er standa næstir hinum veika .
Ráðgjafarþjónustan bíður upp á margþætta þjónustu sem snýr að þörfum krabbameinssjúklinga og aðstandenda þeirra .
Sálfélagslegur stuðningur í formi samtals , slökunar , sálgæslu og hvatningar er í boði fyrir einstaklinga , fjölskyldur og minni hópa .
Ráðgjöf um forvarnir , helstu einkenni krabbameins og ýmis úrræði er tengjast réttindamálum .
Nánari upplýsingar um þjónustuna er á vef krabbameinsfélagsins , www.krabb.is .
" Það geta allir leitað til okkar og eru velkomnir , " segir Sigrún .
Ráðgjafarþjónustan bíður upp á faglega símaráðgjöf alla virka daga milli kl. 13-15 í síma 800-4040 , en Sigrún hvetur fólk til að nýta sér þá þjónustu .
Í húsi félagsins í Skógarhlíð 8 , er oftar en ekki þétt dagskrá og fjölbreytt námskeið , fyrirlestrar og örráðstefnur sem eru opin öllum .
Eitt af námskeiðunum er , Gott útlit ...
betri líðan og er fyrir konur í krabbameinsmeðferð .
Þær upplifa oft miklar útlitsbreytingar sem geta haft neikvæð áhrif á sjálfsmyndina og líðanina .
Á námskeiðinu fá konurnar gagnlegar leiðbeiningar t.d. um umhirðu húðar og förðun .
námskeiðið hefur mælst vel til hjá þátttakendum .
svæðafélög Krabbameinsfélagsins eru víðsvegar um landið og einnig eru stuðningshóparnir víða .
Tíu stuðningshópar eru á höfuðborgarsvæðinu sem flestir hafa fasta fundi í hverjum mánuði ásamt viðtalstímum .
Þá hefur félagið íbúðir til umráða ásamt öðrum félagasamtökum fyrir krabbameinssjúklinga sem nýtast þeim og aðstandendum er koma af landsbyggðinni á meðan á meðferð stendur .
Gunnar og Qi-Gong Nú er að hefjast sjötti veturinn sem Gunnar Eyjólfsson , leikari , leiðir Qi-Gong ástundun í Ráðgjafarþjónustunni .
Sigrún segir að hann hafi sýnt félaginu einstaka tryggð og velvilja og mætt tvisvar í viku til að leiða Qi-Gong hugleiðslu sem margir hafa nýtt sér og notið góðs af.Gunnar er einn af stofnfélögum Krabbameinsfélags Reykjavíkur sem var fyrsta Krabbameinsfélagið á Íslandi .
Hann missti móður sína úr krabbameini ungur að aldri .
" Það er birta á sjóndeildarhringnum , ég trúi því .
Meðan þessi sjúkdómur sækir á fólk á öllum aldri þá á þjóðin virkilega að taka þátt í því .
Það eru allir tengdir fólki sem hefur orðið fyrir því að veikjast af þessum sjúkdómi .
En við erum líka bjartsýn vegna þess að það er verið að sigrast á mörgum sjúkdómunum og það er stórkostlegt að sjá árangurinn af því , " segir Gunnar .
" Við skulum öll leggja Krabbameinsfélagi Íslands lið með því að kaupa bleiku slaufuna .
Ég er stoltur af því að þetta félag skuli sinna þessum sjúkdómi eins og þeir gera .
" 