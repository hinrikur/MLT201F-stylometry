Áhyggjuefni er að norrænir ríkisborgarar skuli ekki lengur njóta fullra félagslegra réttinda þegar þeir flytja til annars norræns ríkis .
Þetta gerist þrátt fyrir samninga sem eiga að tryggja sömu réttindi alls staðar á Norðurlöndunum .
Þetta kemur fram í ályktun frá Norræna félaginu sem hélt sambandsþing sitt á dögunum .
Íslenskum námsmönnum hefur sem dæmi verið neitað um að vera tryggðir af sænsku tryggingastofnuninni , segir í frétt Norræna félagsins .
Íslendingar eru sjúkratryggðir í Svíþjóð en ekki félagslega tryggðir og geta því ekki sótt um t.d. fæðingarorlof , barnabætur og húsaleigubætur .
Ráði bót á hindrunum " Þingið hvetur norræna stjórnmálamenn , Norðurlandaráð og Norrænu ráðherranefndina til ráða bót á þessum landamærahindrunum sem eru í andstöðu við hugsjónina um norrænt samstarf jafnrétthárra frændþjóða , " segir í pistli frá félaginu .
sbs@mbl.is 