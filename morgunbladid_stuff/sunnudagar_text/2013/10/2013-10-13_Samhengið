Árið 1993 settist hópur fólks að hringborði í Hafnarborg og ræddi um samhengi myndlistar og arkitektúrs .
Í dag , laugardag kl. 14 , verður að nýju efnt til hringborðsumræðna í safninu , í tengslum við sýninguna " Vísar – húsin í húsinu " þar sem myndlistarmönnum og arkitektum var stefnt saman til að kryfja rými og stað .
Þátttakendur eru Sirra Sigrún Sigurðardóttir myndlistarmaður , Hildigunnur Sverrisdóttir arkitekt , Kristján Eggertsson arkitekt , Ólöf K. Sigurðardóttir forstöðumaður Hafnarborgar og Halldór Björn Runólfsson forstöðumaður Listasafns Íslands og Jón Proppé listfræðingur , sem báðir tóku þátt árið 1993 , auk Önnu Maríu Bogadóttur arkitekts og sýningarstjóra " Vísa " .
