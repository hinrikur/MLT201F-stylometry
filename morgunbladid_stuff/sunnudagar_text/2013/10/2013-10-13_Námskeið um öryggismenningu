Vinnueftirlitið heldur námskeið um öryggismenningu á vinnustað hinn 29. október næstkomandi .
Miklar framfarir hafa náðst síðustu áratugi í " efnislegu og tæknilegu öryggi , " segir í fréttatilkynningu - á vinnustöðum , til dæmis við hönnun vinnustaða , véla og tækja .
Til þess að ná lengra í öryggismálum og fækka vinnuslysum enn frekar þurfi að beita nýjum aðferðum .
Það þurfi að skoða sálræna og félagslega þætti í samspili við vinnuskipulag og vinnuumhverfi .
Ný hugmyndafræði Á þessu námskeiði verður gerð grein fyrir því hvernig hægt er að innleiða öryggismenningu á vinnustað , þ.e. breyta hugsun og hegðun starfsmanna og stjórnenda .
Námskeiðið er hugsað fyrir alla sem vilja bæta hjá sér vinnuumhverfið og fækka vinnuslysum .
Þátttakendur munu kynnast þar nýrri hugmyndafræði sem hjálpar til við að fækka vinnuslysum .
Námskeiðið verður byggt upp á fyrirlestri og hópverkefnum .
Námskeiðið fer fram 29. október kl. 13 – 16 að Stórhöfða 27 , 110 Reykjavík .
Skráning fer fram á heimasíðunni : www.vinnueftirlit.is .
jonagnar@mbl.is 