Haustið er skemmtilegasti árstíminn í New York .
Veðrið minnir á íslenskt sumar , trén í Central Park skipta litum og um leið fer að lifna yfir leikhúsunum .
Hér starfa ég hjá The Araca Group , sem framleiðir bæði leikrit og söngleiki á Broadway .
Um þetta leyti árs byrjum við að spá og spekúlera í þeim sýningum sem stendur til að frumsýna á nýju leikári , hvaða stykki eru líkleg til vinsælda og hverjir munu keppa um Tony-verðlaunin í vor .
Í ár höfum við veðjað á Betrayal eftir Harold Pinter með Daniel Craig og Rachel Weisz í aðalhlutverkum .
Það verður frumsýnt um helgina og ég er spennt að sjá hvernig til tekst .
Þar að auki hlakka ég til að halda upp á tíu ára afmæli söngleiksins Wicked á hátíðarsýningu hinn 30. október .
Þá munu listrænir stjórnendur , leikarar , framleiðendur og aðrir aðstandendur sýningarinnar koma saman og ég er viss um að stemningin í salum verður mögnuð þegar græna nornin fer á flug .
Kveðja , Elín Sigríður Eggertsdóttir .
