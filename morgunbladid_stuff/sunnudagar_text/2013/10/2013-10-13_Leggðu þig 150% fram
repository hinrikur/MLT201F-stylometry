Landsliðskonan Sara Björk Gunnarsdóttir er þjóðþekkt fyrir vasklega frammistöðu sína á fótboltavellinum .
Liðsfélagar hennar í sænska liðinu Malmö kalla hana Björkie og hún er hafsjór af upplýsingum um heilsu .
Hversu oft æfir þú á viku ? Núna á miðju tímabili æfi ég 7-8 sinnum í viku og spila leik cirka einu sinni í viku .
Hvernig æfir þú ? Það eru oftast bara fótboltaæfingar , svo lyftum við eða gerum styrktarprógramm sem við fáum , fer eftir álagi .
Henta slíkar æfingar fyrir alla ? Nei , myndi ekki segja það .
Styrktarprógrammið okkar er gert af styrktarþjálfaranum og við fáum einstaklingsprógramm út frá því hvar við erum veikar fyrir og hvað við þurfum að styrkja .
Hver er lykillinn að góðum árangri ? Lykillinn að góðum árangri er að sýna eins mikla ástríðu fyrir því sem þú ert að gera eins og þú getur , leggja þig alltaf 150% fram og meir en aðrir ef þú vilt skara fram úr , vilja alltaf ná árangri , vilja sjá árangur , setja sér háleit og krefjandi markmið og gera allt sem þú getur til þess að ná þeimog fyrst og fremst aldrei hætta að trúa á sjálfan sig .
Hvað ráðleggurðu fólki sem vill hreyfa sig meira ? Að skipuleggja sig , setja sér eitthver markmið og reyna gera sitt besta til þess að ná þeim , taka allan pakkann , líka hugsa um mataræði og reyna gera eitthvað fjölbreytilegt og skemmtilegt í stað þess að hamast í sömu æfingunum ..
Hvernig væri líf án æfinga ? Ég gæti ekki ímyndað mér lífið mitt án fótbolta eða án þess að hreyfa mig , það er svo stór hluti af lífi mínu .
Hvernig heldurðu þér í formi þegar þú ferð í frí ? Þegar ég fer í frí þá finnst mér gott að fara út að hlaupa , synda og lyfta og hugsa vel um mataræðið .
Ertu almennt meðvituð um mataræðið ? Já ég er það .
Ég reyni að borða mest hollan mat , hef gaman af því að elda og líður vel þegar ég borða hollan og góðan mat .
Og veit hversu mikilvægt það er þegar maður er að æfa og spila á fullu .
Hvaða óhollustu ertu veik fyrir ? Ég myndi segja bland í poka ...
eitthvað sem ég verð aldrei þreytt á og leyfi mér stundum .
Hvað ráðleggurðu fólki sem vill bæta mataræðið ? Byrja sem fyrst , vera skipulagður og reyna gera það að lífsstíl að borða hollt en ekki þurfa vera pína sig í að borða hollan mat .
Hvaða gildi hefur hreyfing og líkamsrækt fyrir þig ? Mikið gildi , þetta er eitthvað sem ég geri á hverjum degi og er búin að vera gera í mörg ár .
Ég elska að spila fótbolta á hverjum degi , þykir skemmtilegt að fara í ræktina og hugsa vel um sjálfa mig og líkama minn og það er eitthvað sem ég mun halda áfram að gera þótt ég verði ekki lengur að spila fótbolta í framtíðinni .
Hver eru erfiðustu meiðsli sem þú hefur orðið fyrir ? Erfiðustu meiðslin sem ég hef lent í voru þegar ég var 14 ára gömul og braut bein úr lærleggnum , sleit krossband og skaddaði liðbönd , allt á sama tíma .
Ég var 2 ár að ná mér og það heimskulega við þetta var að ég meiddist ekki á fóboltavellinum heldur í skólaferðalagi inni í íþróttasal í einhverjum leik .
Hvað eru algeng mistök hjá fólki við æfingar ? Mikið af fólki gerir æfingar vitlaust og er oft að hamast í sömu æfingunum í langan tíma .
Hver er besti samherjinn ? Það eru nokkrar sem kæmu til greina , en verð að segja Þóra Björg Helgadóttir , ekki slæmt að hafa hana í markinu hjá sér .
Hver er fyrirmynd þín ? Foreldarnir mínir eru mér mikil fyrirmynd .
Hver er besti íþróttamaður allra tíma ? Michael Jordan Skemmtileg saga frá ferlinum ? Það kom einu sinni upp í landsleik þegar við vorum að labba inná völlinn í hálfleik , þá kom einn af dómurunum til mín og starði á mig og sagði : " You are so beautiful .
" Ég vissi ekki alveg hvernig ég átti að haga mér og sagði bara " ja , ókey " því mér fannst þetta bara svolítið fyndið en þetta var víst eitthvert mál sem var tekið á eftir leikinn ...
Skilaboð að lokum ? Sá getur allt sem trúir .
