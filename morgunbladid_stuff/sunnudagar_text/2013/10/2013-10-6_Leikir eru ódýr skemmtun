Það er engin tilviljun að leikjatölvur hafa breiðst hratt út síðustu árin .
Tölvur á borð við X-Box og PlayStation kosta ekki lítið en eru miklar afþreyingarmiðstöðvar fyrir heimilið .
Ekki nóg með það heldur eru góðir tölvuleikir einstaklega hagkvæm skemmtun til að stunda .
Nýjustu tölvuleikirnir kosta um 12.000 kr. sem halda mætti að væri dýrt , en bestu leikina má spila svo klukkustundum skiptir og vel það .
Þegar reiknað er út hversu margar mínútur af afþreyingu fást fyrir hverja krónu er fátt sem slær við tölvuleikjum .
Aurapúkinn afrekaði það t.d. eitt sinn að spila hátt í 200 klst. í vinsælum skotleik .
Það er ekki amaleg fjárfesting þegar einn leikur er svo mikill tímaþjófur að hefði verið hægt að skrifa eins og eina skáldsögu á þeim tíma sem fór í skotbardagann á skjánum .
