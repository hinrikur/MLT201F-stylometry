Frjókorn munu aukast verulega á komandi vikum en talið er að um 7% Íslendinga fái ofnæmi fyrir frjókornum einhvern tímann á ævinni .
Um þriðjungur þeirra fær einkenni áður en hann nær 16 ára aldri og þau eru algengari meðal karla en kvenna .
Einkennin eru hnerri , kláði , nefrennsli og bólgin slímhúð .
Borghildur Sverrisdóttir borghildur74@gmail.com Frjóofnæmi er sumum leiðinlegur fylgifiskur sumarsins og getur jafnvel aftrað fólki frá að stunda útivist á þessum yndislega tíma ársins .
Þó ofnæmislyf geti komið að gagni er hægt að fylgjast með frjómælingum , haga útiverunni eftir magni frjókorna og hafa ýmsa þætti í huga til að draga úr einkennum og njóta útiveru í sátt við náttúruna .
Ýmsar gerðir frjókorna valda ofnæmi Á Íslandi eru þrjár gerðir frjókorna sem valda ofnæmi .
Þetta eru birkifrjó , grasfrjó og súrufrjó .
Frjódreifing birkifrjóa hefst fyrst af þeim frjókornum sem valda skæðasta ofnæminu .
Hún hefst oftast síðustu vikuna í maí samkvæmt mælingum í andrúmsloftinu í Reykjavík frá 1988 og nær hámarki öðrum hvorum megin við mánaðamótin maí og júní .
Vorveðrátta hefur mikil áhrif á það hvenær frjótíminn hefst , en því hlýrri sem apríl er þeim mun fyrr blómgast birkið .
Frjótíminn stendur yfir í 2 – 3 vikur .
Súrufrjó finnast í loftinu frá því snemma í júní og fram í ágúst , en þetta eru frjó úr hundasúru , túnsúru og njóla .
Þær eru í blóma allt sumarið frá júní og fram í ágúst , en mest er um súrufrjó í byrjun júlí .
Þau valda ekki eins sterkum ofnæmisviðbrögðum og hin tvö .
Algengt er að fólk með grasofnæmi hafi líka ofnæmi fyrir súrufrjóum , en súrufrjó koma varla fram á mælingum í Reykjavík .
Frjótími grasins hefst í júní og getur staðið yfir fram í september .
Frjótölur grass eru oftast lágar í júní en í júlílok og byrjun ágústmánaðar er hámark grastímans hér á landi .
Frjómælingar á textavarpinu Frjómælingar geta hjálpað til við greiningu ofnæmis og geta komið fólki sem greinst hefur með frjóofnæmi vel að gagni .
Náttúrufræðistofnunin hefur séð um frjókornamælingar ásamt Veðurstofunni frá 1997 .
Á Íslandi hefjast mælingar í apríl og standa út september , en frjókornamælingar eru stundaðar í yfir 300 borgum og bæjum í Evrópu , sums staðar allt árið .
Það sem hefur hvað mest áhrif á magn frjókorna sem berst út í andrúmsloftið er veðráttan og þar sem veðráttan er mjög óstöðug á Íslandi nægir ekki að mæla frjókorn í eitt sumar því það næsta getur orðið gjörólíkt .
Frjókorn í andrúmslofti eru mæld sem frjótala , en frjótala er fjöldi frjókorna í einum rúmmetra af lofti .
Þeir sem vilja fylgjast með frjómælingum geta kynnt sér málið á textavarpi RUV bls. 193 en þar eru þær uppfærðar vikulega .
Ef þið eruð á leið til Evrópu má benda á vef Europian Pollen Information www.polleninfo.org sem veitir upplýsingar um magn frjókorn í flestum Evrópulöndum .
Könnun á verði helstu ofnæmislyfja má finna á bls. 42. Ef þú ert með frjóofnæmi ...
– ekki þurrka fötin þín úti á snúru – farðu í sturtu eins fljótt og þú getur eftir hreyfingu úti í náttúrunni – þvoðu hárið oft , því frjóin festast frekar í hárinu – mundu að blaut föt draga meira í sig frjókorn en þurr – mundu að meira er um frjókorn á heitum þurrviðrisdegi en þegar rakt er og kalt 