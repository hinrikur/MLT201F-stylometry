" Ég á þrjár tíkur .
Elst er Fríða , 11 ára Cavalier King Charles Spaniel .
Síðan á ég tvær íslenskar fjárhundstíkur sem reyndar eru hálfsystur , Mæru fimm ára og Hrafntinnu á fjórða ári , " segir Linda Laufey Bragadóttir innanhússarkitekt .
" Í fyrstu var hugsunin sú að fá sér hund sem félagsskap fyrir yngsta strákinn okkar .
Seinna gerðist það að bróðir minn fékk sér íslenskan fjárhund og þar með hófust kynni mín af þessari frábæru hundategund sem í senn er þjóðargersemi og menningararfur .
Íslenski fjárhundurinn er svo lifandi og duglegur í allri útiveru og þar sem ég þurfti á hreyfingu að halda eftir bílslys þá fannst mér ég hafa himin höndum tekið .
" Núna er Linda líka komin út í ræktun og hvolparnir hennar fjórir sem Mæra eignaðist fyrir níu vikum heita Lappi , Snati , Tryggur og Kátur .
" Þeir eru yndislegir og geðgóðir eins og foreldrarnir .
Þessir hundar hafa gert það að verkum að ég er í útiveru á hverjum degi , aðallega úti í náttúrunni í kringum Hafnarfjörð og stundum förum við í bústaðinn .
" Nánar er hægt að fræðast um hunda Lindu á facebook.com / laufeyjarraektun .
