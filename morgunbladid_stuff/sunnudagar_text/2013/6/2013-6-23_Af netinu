Að sjálfsögðu voru stöðuuppfærslur á Facebook flestallar um " góða " veðrið sem landsmenn sunnan- og vestanlands fengu að njóta stöku sinnum í vikunni .
" Er þessi sól ekki á Facebook ? Ég væri alveg til í að vera vinur hennar , " segir Baggalúturinn Bragi Valdimar Skúlason .
Einn vinur svarar : " Þessi sól og ég eigum held ég sameiginlegan vin .
" Aðrir skrifuðu um Ungfrú Ísland sem halda skal í ár og konur hvöttu hver aðra á Facebook til að skrá sig í keppnina .
Gamall samningur sem keppendur urðu að skrifa undir fyrir nokkrum árum komst þá einnig í fréttirnar en mörg atriði hans þóttu ansi vafasöm .
Atli Fannar Bjarkason , aðstoðarmaður formanns Bjartrar framtíðar , henti gaman að slíkum samningum og skrifaði á vegg sinn : " Talandi um tímaskekkju , þá skilst mér að keppendur í ungfrú Ísland í ár þurfi að planka í bikiníi og vera með Harlem Shake-atriði .
" Fréttir um fyrirhugaða fegurðarsamkeppni trufluðu jafnvel sumarfrí .
Vigdís Grímsdóttir rithöfundur skrifaði á vegg sinn : " Stökk í land í Færeyjum , stóðst ekki mátið , rauf fésbókarfríið og skráði mig , systur mínar , mömmu mína , Maríu Guðmunds , Þórdísi dóttur mína , Þórdísi tengdamóður mína og allskonar fallegar vinkonur mínar í Ungfrú Íslands keppnina .
Fram til sigurs , stelpur ! " Sú sem hefur í raun unnið alheimsfegurðarsamkeppni , Linda Pétursdóttir , sagði svo frá ferð sinni í Byko nokkrum dögum síðar .
" Hættulegt hvað mér finnst gaman í byggingavöruverslunum .
Smellti mér á líka þetta fína , og bráðnauðsynlega , skrúfjárnasett .
Nú eru mér allir vegir færir ! " 