Hannes Hlífar Stefánsson er Íslandsmeistari 2013 eftir dramatíska lokaumferð Íslandsmótsins í Turninum við Borgartún .
Hannes var með vinningsforskot fyrir lokaumferðina en tapaði fyrir Héðni Steingrímssyni og á svipuðum tíma vann Björn Þorfinnsson Braga bróður sinn og komst upp að hliðinni á Hannesi .
Aukakeppni , tvær at-skákir , fór fram samdægurs og Hannes vann 1½ : ½ .
Að útkljá baráttuna um titilinn með tveim at-skákum verður að telja snubbóttan endi á Íslandsmóti sem að þessu sinni bauð ekki uppá nægilegar góðar aðstæður fyrir keppendur .
Mótshaldarinn , SÍ , fékk húsnæðið til umráða rétt tilbúið undir tréverk og leysti mörg erfið tæknileg viðfangsefni prýðilega .
Ljósu punktarnir voru þeir að margir ungir skákmenn náðu afbragðs árangri og fyrsti stórmeistaraáfangi hins vinsæla skákmanns Björns Þorfinnssonar gladdi menn .
70 skákmenn hófu keppni og í efstu sætum urðu : 1 .
– 2 .
Hannes Hlífar Stefánsson og Björn Þorfinnsson 8 v .
( af 10 ) 3 .
– 4 .
Héðinn Steingrímsson og Hjörvar Steinn Grétarsson 7½ v .
Teflt var um Íslandsmeistaratitil kvenna og varð Lenka Ptacnikova Íslandsmeistari , hlaut 6½ vinning úr 10 skákum .
Fyrir lokaumferðina var hún jöfn Jóhönnu Björgu Jóhannsdóttur að vinningum , fékk heldur viðráðanlegri andstæðing að kljást við en Jóhanna , sem tapaði .
Sigur Lenku kom ekki á óvart , hún ber höfuð og herðar yfir skákkonur okkar .
Hvað varðar taflmennsku Íslandsmeistarans , Hannesar Hlífars , er varla hægt að segja að þar hafi margt komið á óvart .
Sigrar hans voru flestir öruggir og áreynslulausir , hann fékk hvítt í sex skákum af tíu , samdi stutt jafntefli þegar hann tefldi við Hjörvar Stein og Henrik Danielssen og bauð Héðni Steingrímssyni jafntefli snemma tafls í lokaumferðinni , Héðinn hafnaði og afleik Hannesar í lokin má skrifa á reikning taugaspennu sem er eðlilegur fylgifiskur lokaumferðar .
Í áttundu umferð vann hann mikilvæga skák gegn Stefáni Kristjánssyni : Stefán Kristjánsson – Hannes Hlífar Stefánsson Ítalskur leikur 1. e4 e5 2 .
Rf3 Rc6 3 .
Bc4 Bc5 4. c3 Rf6 5. d3 O-O 6 .
Bb3 d5 7 .
De2 Stefán teflir ítalska leikinn gjarnan með þessum hætti .
Kannski leggur hann það á sig að læra nýja byrjun næst þegar hann sest að tafli .
7 .
...
h6 8. h3 Be6 9. g4 ! ? Þessa leikaðferð með framrás g-peðsins sá ég fyrst í blindskák Kasparovs við Helga Áss Grétarsson árið 1995 .
9 .
...
dxe4 10. dxe4 Rh7 11 .
Rbd2 He8 12 .
Rf1 Dd7 13 .
Re3 Bxe3 14 .
Bxe3 Bxb3 15. axb3 Had8 16. b4 a6 17 .
Rd2 De6 18. h4 Dg6 19 .
O-O-O Rf8 20 .
Df3 Re6 21. g5 ? ! Hví ekki 21 .
Df5 eða 21. h5 Dh7 22 .
Df5 .
21 .
...
h5 22 .
Rf1 ? Annar slakur leikur , betra var 22 .
Rb3 , 222 .
Rc4 eða 22 .
Kc2 .
Nú hrifsar svartur til sín frumkvæðið .
22 .
...
Hxd1 23 .
Kxd1 Rf4 ! 24 .
Rg3 De6 25 .
Bxf4 Db3 + 26 .
Ke1 exf4 27 .
Dxf4 Dxb2 28 .
Dd2 Db3 29 .
Kf1 Hd8 30 .
De3 Re5 31 .
Kg2 Rg4 32 .
Df4 g6 ! – Sjá stöðumynd – Það lá ekki alveg fyrir hvernig best væri að halda á stöðu svarts en Hannes fann bestu leiðina .
33 .
Dxc7 Hvítur á sér ekki viðreisnar von eftir þennan leik .
" Houdini " telur að eina vonin sé fólgin í stórfurðulegum leik , 33 .
Hh3 .
33 .
...
Hd2 34 .
Hf1 Re3 35 .
Kg1 Rxf1 36 .
Rxf1 Dd1 37 .
Db8 Kg7 38 .
De5 Kh7 39 .
Kg2 g4 40 .
Rg3 Hd3 – Stefán taldi vonlaust að halda baráttunni áfram og gafst upp .
Helgi Ólafsson helol@simnet.is 