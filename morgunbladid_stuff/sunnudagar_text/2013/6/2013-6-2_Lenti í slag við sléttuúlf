Söngkonan og skemmtikrafturinn Anna Mjöll Ólafsdóttir lenti í heldur óskemmtilegri lífsreynslu þegar hún var úti að ganga með hundana sína nærri heimili sínu í Los Angeles á dögunum .
Móðir hennar , Svanhildur Jakobsdóttir , var með í för .
" Út undan mér sá ég hund sem var ekki í ól og kom á ógnarhraða nálægt elskunum mínum .
Þegar ég sneri mér við sá ég að þetta var sléttuúlfur sem var nálægt að krafsa í einn hundinn minn , " segir Anna á fésbókarsíðunni sinni .
Hún heldur áfram : " Ég henti mér á milli og öskraði eins hátt og ég gat .
Ég vissi hreinlega ekki að ég gæti öskrað svona hátt .
Mamma tók á rás með hundana til að koma þeim burt úr garðinum .
Úlfurinn reyndi að fara framhjá mér en ég lokaði á hann með hrópum og köllum ásamt einhverjum dansi sem virtist vera víkingakarate .
Hann var ekki vitund hræddur við mig .
Bara pirraður .
Vinir hans biðu í runnunum .
Wow .
" 