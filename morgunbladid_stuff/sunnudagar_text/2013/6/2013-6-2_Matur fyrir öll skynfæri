Lárus Halldórsson var ekki lengi að bregðast við beiðni Sunnudagsblaðs Morgunblaðsins um uppskriftir og hafði þær að sjálfsögðu ferskar og sumarlegar enda " sumarið vonandi að bresta á " , eins og hann orðar það .
Lárus var aðgerðastjóri hjá föður sínum hjá Iceland Safari um árabil og þar kveiknaði áhugi hans á matargerð .
Hann fór með hóp franskra göngumanna um öræfi Íslands og eldaði úr því sem náttúran gaf .
Uppáhalds uppskrift hans frá þessum ferðum var bleikja með krækiberjalyngi .
Honum líður alltaf vel í eldhúsinu , ekki síst þegar hann er að prófa eitthvað nýtt .
" Ég er með menntaða kokka með mér í Mat englanna og mottóið hjá okkur er að taka það besta frá mörgum eldhúsum , því ítalska , japanska , franska og spænska , og vera óhræddir við að blanda þessu saman .
Okkur er ekkert hráefni óviðkomandi , svo lengi sem það er skemmtilegt að vinna úr því .
" Matur englanna er alhliða veislu- og viðburðaþjónusta .
" Í gegnum árin höfum við tileinkað okkur að þjóna viðskiptamönnum okkar vel .
Hlustum og sérhönnum síðan veisluna eða viðburðinn að þörfum hvers og eins .
Góð samskipti , metnaður og virðing eru okkar aðall , " segir á heimasíðu fyrirtækisins , maturenglanna.is .
Lárus upplýsir að þjónustan sé mjög sveigjanleg .
Minnst hafi verið eldað fyrir tvær manneskjur en mest fyrir tvö þúsund á árshátíð hjá stóru fyrirtæki .
Þriggja rétta dýrindismáltíð .
Matur englanna hefur mikið sinnt erlendum ferðamönnum , mest þúsund manna hópi frá Spáni .
Allt er opið í þeim efnum og hafa leikar borist víða , úti sem inni , meðal annars upp á jökla .
" Það er töluvert vinsælt hjá útlendingum sem hingað koma að snæða úti í náttúrunni – í framandi umhverfi .
" Matur englanna leggur ekki bara upp úr bragðinu , öll framsetning á matnum skiptir máli .
Gjarnan er búið til þema .
" Matur á að vera fyrir öll skynfæri , " segir Lárus .
Hann segir sumarið spennandi tíma enda sé þá meira gert á staðnum , ekki síst grillað fyrir hina og þessa hópa .
Á dögunum var slegið upp átta hundruð manna grillveislu á Grundartanga .
Matur englanna hefur verið töluvert í vöruþróun upp á síðkastið .
Ber þar hæst sultu sem Lárus hefur verið að gera og gefa viðskiptavinum sínum .
" Þetta er meðal annars rabarbarasulta með chili og engifer og bláberjasulta með engifer .
Við erum búnir að búa til einar þrjú þúsund krukkur .
Enn sem komið er höfum við bara verið að gefa viðskiptavinum þetta en til stendur að selja vöruna líka .
" Framtíðarplönin eru líka á hreinu ; að opna veitingastað undir merkjum Matar englanna .
Rauðrófusalat Englanna 4 rauðrófur 1 sítróna 100 ml ólífuolía salt og pipar Aðferð : Skerið rauðrófurnar í 2 cm bita og veltið upp úr olíunni .
Bakið í 25 mín .
við 170°C .
Rífið sítrónubörk yfir , kreistið safa úr hálfri sítrónu yfir og kælið .
Að lokum er gott er að skvetta smá sítrónu ólífuolíu yfir .
2 bréf parmaskinka 50 g svartar ólífur 50 g geitaostur 1 poki klettasalat 50 g ferskar döðlur 3 msk graskersfræ ½ rauðlaukur Aðferð : Laukurinn er skorinn fínt niður , döðlurnar í fjóra parta .
Hráefninu blandað saman í skál og geitaosturinn mulinn yfir – njótið .
Fyrir þá sem eru viðkvæmir fyrir geitaosti mæli ég með að kaupa hann rjómakenndan eða nota Camembert .
Einnig eru sumir ekki alltof hrifnir af döðlum .
Ekki vera hrædd við að nota þær í salat .
Sætan í þeim er æði á móti saltinu í parmaskinkunni og geitaosturinn snilld .
Grillaðar túnfisksteikur með bankabyggssalati og sesamsósu Fyrir 4 Bankabyggssalat : 200 g bankabygg 600 ml vatn 1 teningur grænmetiskraftur 50 g gúrka 2 tómatar ½ rauðlaukur 1 búnt kóríander börkur og safi af 1 lime salt og pipar Aðferð : Sjóðið byggið í grænmetissoði þangað til vatnið hefur gufað upp eða ca 20 mínútur og kælið .
Skerið grænmetið í teninga og blandið saman .
Síðan limebörk og -safa , smávegis salt og pipar og ferskt kóríander .
Sesamsósa með túnfiskinum : 3 msk sojasósa 1 msk hunang 1 tsk dijonsinep 1 msk balsamedik 100 ml olía 1 msk sesamolia 1 msk sesamfræ Aðferð : Öllu nema olíu blandað saman í matvinnsluvél .
Olían sett út í lokin í mjórri bunu .
700 g túnfiskur , 1,5-2 cm þykkar steikur .
Penslið þær , saltið og piprið .
Þær eru síðan grillaðar í 2 mín .
á hvorri hlið .
