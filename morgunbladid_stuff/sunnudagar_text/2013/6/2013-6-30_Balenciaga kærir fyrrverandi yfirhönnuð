Tískuhúsið Balenciaga hefur kært fyrrverandi yfirhönnuð fyrirtækisins , Nicolas Ghesquiére , fyrir neikvæð ummæli gegn fyrirtækinu í tímaritinu System .
Í viðtali við tímaritið sagði Ghesquiére tískuhúsið nánast hafa mergsogið sig og að vinnuumhverfið hefði verið hver vonbrigðin á fætur öðrum .
Þetta var fyrsta viðtal Nicolas Ghesquiéres eftir að honum var óvænt vikið frá störfum í nóvember á síðasta ári en við starfi hans hjá Balenciaga tók fatahönnuðurinn Alexander Wang .
