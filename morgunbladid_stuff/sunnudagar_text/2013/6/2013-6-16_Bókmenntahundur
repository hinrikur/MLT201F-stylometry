" Ég á tíkina Trínu .
Hún er rúmlega tíu ára gömul , tíu og hálfs ef maður á að vera nákvæmur .
Trína er það sem var kallað hundur í gamla daga .
Það er að segja , blanda af íslenskum hundi og Border Collie , " segir Þórarinn Eldjárn rithöfundur .
Þórarinn segir að ekkert sé vitað um ættir Trínu .
" Þetta er hinsvegar afskaplega góður hundur og hún hefur staðið sig með sóma .
Hefur mikinn áhuga á bókmenntum , það hefur oft komið í ljós .
" Þórarinn var í stuttu fríi fyrir norðan þegar Sunnudagsblað Morgunblaðsins sló á þráðinn og var Trína að sjálfsögðu með í för .
" Það er svo góð stemning í kringum svona dýr .
Þau eru svo afslöppuð .
Það nægir að horfa á hana til að slaka á .
" Þórarinn er einn af okkar fremstu rithöfundum og á að baki langan höfundarferil en fyrsta ljóðabók hans kom út árið 1974 .
Bækur hans hafa jafnan notið mikilla vinsælda og iðulega verið á metsölulistum .
Enda segir hann Trínu vera góðan félaga þegar kemur að skrifum .
" Hún gefur góð ráð , " segir hann að lokum .
