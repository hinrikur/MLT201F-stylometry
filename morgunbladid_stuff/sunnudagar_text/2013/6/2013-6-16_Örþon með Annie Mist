Klúbburinn Geysir hélt upp á hinn árlega Geysisdag síðastliðinn laugardag , þann 8. júní , en þetta var í þriðja sinn sem dagurinn er haldinn hátíðlegur .
Klúbburinn Geysir er vinnustaður fyrir fólk sem er eða hefur verið með geðraskanir .
Í klúbbinn kemur fólk sem vill verða þátttakendur í samfélaginu á nýjan leik á sínum forsendum , hvort heldur er í námi eða vinnu .
Klúbburinn hefur verið starfandi í 13 ár og hefur átt stóran þátt í að efla mannauð í samfélaginu .
" Enginn getur ekki neitt , því allir geta eitthvað , " eru nokkurs konar einkunnarorð klúbbsins .
Geysishópurinn fer sjaldan hefðbundnar leiðir og á deginum var meðal annars boðið upp á svokallað örþon , eða örstutt maraþon , sem hlaupið var með frjálsri aðferð .
Afrekskonan Annie Mist tók þátt í örþoninu og naut sín meðal Geysisfólks .
Með því að halda örþonið var hugmyndin að gera öllum kleift að taka þátt í gjörningi sem byggist á getu hvers og eins .
Enda leggur klúbburinn Geysir ofuráherslu á að steypa fólk ekki í sama mótið heldur vekja athygli á því að við erum öll ólík og höfum ólíka sýn á lífið .
