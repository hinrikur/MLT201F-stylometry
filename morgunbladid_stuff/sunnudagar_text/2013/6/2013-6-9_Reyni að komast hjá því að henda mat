Sigurður Eggertsson varð Íslandsmeistari á dögunum með Fram í handbolta og hætti í kjölfarið handknattleiksiðkun .
Sigurður er með háskólagráður í líffræði , kennslufræði og alþjóðasamskiptum og reynir að koma því að á öllum mannamótum .
Hann er kennari í Versló og því löngu kominn í sumarfrí .
Hann ætlar að nota sumarið í að hlúa að fyrirtæki sínu , Iceland Day Trips .
Hvað eruð þið mörg í heimili ? Við erum þrjú , ég og tvær stelpur .
Önnur er að verða þriggja ára en hin er þrjátíu og fjögurra og hálfs .
Hvað áttu alltaf til í ísskápnum ? Kotasæla hefur fylgt mér frá barnæsku og get ég borðað hana með öllum mat .
Morgunmatur meistarans er Cocoa Puffs og kotasæla .
Ég er hálfur maður án kotasælunnar .
Hvað fer fjölskyldan með í mat og hreinlætisvörur á viku ? Ég hef nú aldrei tekið það saman en það eru einhver ósköp .
Við borðum dýrt , mikið af skyndibitamat og þá sjaldan sem við eldum þá er það kjöt .
En það er meðvitað að eyða miklu í mat og spara frekar í fatakaupum og þessháttar .
Hvar kaupirðu helst inn ? Oftast fer ég í Krónuna .
Ef ég villist í 10/11 þá reyni ég alltaf að ræna einhverju því mér finnst alltaf eins og 10/11 sé að ræna mig um leið .
Hvað freistar helst í matvörubúðinni ? Ég er mikil kjötæta og ég er dreginn slefandi frá kjötborðinu yfir í nammilandið þar sem við kærustuparið deilum sameiginlegu áhugamáli .
Hvernig sparar þú í heimilishaldinu ? Ég ét til þrifa , þ.e. ef eitthvað er að renna út eða það er afgangur til þá reyni ég að borða það í stað þess að láta það fara til spillis .
Ég reyni að komast hjá því með öllum tiltækum ráðum að henda mat .
( Oft lauma ég allskonar sulli í barnamatinn bara til að þurfa ekki að farga því .
) Hvað vantar helst á heimilið ? Menningu og listir .
Ég myndi vilja hafa húsgögn með sögu og listaverk á öllum veggjum .
