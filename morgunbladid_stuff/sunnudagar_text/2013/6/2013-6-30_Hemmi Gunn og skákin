Fáir greiddu götu listamanna betur en Hermann Gunnarsson .
Það var eins og rauður þráður í starfi hans og kom sennilega best fram í þáttunum " Á tali " þar sem alltaf var opið fyrir nýja og ferska krafta .
Við fráfall hans er vert minnast þáttar Hemma við að auka hlut skákarinnar í sjónvarpi .
Uppúr 1990 þegar undirritaður var að bera fram hugmyndir um skák-útsendingar hjá RÚV hitti ég Hermann á göngum sjónvarpsins og hann bauð strax fram aðstoð sína .
Útsendingar frá úrslitum At-skákmóts Íslands fóru fram árum saman hjá RÚV og einnig á Stöð 2 , SÝN og Skjá 1 .
Með hjálp kostunaraðila voru síðar fengin í sjónvarpssal Garrí Kasparov , Anatolí Karpov , og Judit Polgar .
Hermann náði góðu sambandi við þessa höfuðsnillinga skákarinnar og á " Reykjavik rapid 2004 " komu fram Magnús Carlsen og Lev Aronjan .
Oft var Jón L. Árnason stórmeistari með í þessum útsendingum og Hermann bar snemma fram þá ósk að Egill Eðvarðsson yrði stjórnandi útsendinga .
Skáksamband Íslands heiðraði Hermann sérstaklega fyrir framlag hans á þessu sviði .
Hermann var býsna slyngur skákmaður , tefldi stundum fyrir Skattstofuna í Skákkeppni stofnana , tók þátt í fjölmörgum skákmótum með styttri umhugsunartíma .
Síðasta mót hans var hraðskákmót Vals sem fram fór í Lollastúku á Valsvellinum í apríl sl. Halldór í Henson vinur hans dró fram " Hrókinn " , gamlan grip úr timbri sem fyrst var keppt um árið 1959 .
Á yngri árum var Hermann stundum meðal áhorfenda á skákmótum í Breiðfirðingabúð .
Hann var alvörugefinn og íbygginn þegar hann tefldi .
Ef hann vann lék hann á als oddi – og ef hann tapaði þá lék hann líka á als oddi .
Veturinn 1997 efndi greinarhöfundur til skáknámskeiðs fyrir vini og kunningja og Hemmi mætti til leiks .
Á námskeiðinu var mikil áhersla lögð á gambíta : kóngsbragð , miðbragð og íslenska gambítinn .
Eitt kvöldið var haldið " þema-fjöltefli " .
Af skákinni sem við tefldum að dæma og birtist í þætti Jóns L. í DV , virðist ákveðin léttúð hafa ríkt og taflmennskan stenst ekki nákvæma skoðun .
Hermann tók á móti fórnum í anda " rómantíska tímabilsins " með bros á vör og vann að lokum : Helgi Ólafsson – Hermann Gunnarsson Kóngsbragð 1. e4 e5 2. f4 exf4 3 .
Rf3 g5 4 .
Bc4 d6 5 .
0-0 Bg7 6. d4 Bg4 7. g3 Bh3 8 .
Bxf7 + Kxf7 9 .
Rxg5 + Dxg5 10 .
Hxf4 + Rf6 11 .
Rc3 Kg6 ! ? 12 .
Hf5 Dxf5 13. exf5 + Bxf5 14 .
Re2 Rbd7 15 .
Rf4 + Kf7 16. c3 Hae8 17 .
Db3 + Kf8 18 .
Bd2 Re4 19 .
Hf1 ! ? Rxd2 20 .
Re6 + Ke7 Hvítur er búinn að fara alltof geyst og 20 .
...
Kg8 vinnur létt .
21 .
Dd1 Rxf1 22 .
Rxg7 Re3 23 .
Df3 Hef8 24 .
Dxe3 + Kf6 25 .
Dh6 + Bg6 26. d5 Re5 27 .
Re6 He8 28 .
Dg7 + Kf5 29 .
Dxc7 Bf7 30 .
Rg7 + Kg4 31 .
Dxd6 Rf3 + 32 .
Kf2 Re5 33. h3 + Kg5 34 .
Rxe8 ? ? " Stílbrot , " skrifar Jón L. Og það eru orð að sönnu .
Eftir 34. h4 + ! Kg4 35 .
Kg2 ! hótar hvítur 36 .
Db4 + o.s.frv. og á unnið tafl .
34 .
...
Hxe8 35. c4 Rd3 + 36 .
Kf3 Re5 + 37 .
Kg2 Bg6 38. b3 Rd3 39 .
Dd7 He5 40 .
Kf1 ? ? Eftir þennan afleik tapast skákin .
" Nú verða óvænt endalok , " skrifar Jón L. 40 .
...
He1 + 41 .
Kg2 Be4 + 42 .
Kh2 Hh1 mát ! Eftir námskeiðið fengu þátttakendur skákirnar úr fjölteflinu í hendur með skýringum .
Á góðri stundu nokkru síðar kom Hermann með plaggið til mín útprentað , rétti fram penna og sagði : " Skrifaðu : Algjör klassi hjá nemanda .
" Helgi Ólafsson helol@simnet.is 