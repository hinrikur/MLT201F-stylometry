1 Á kammertónleikahátíðinni á Kirkjubæjarklaustri um helgina er röddin hyllt , í margvíslegum birtingarformum .
Tónleikar eru í Kirkjuhvoli á staðnum klukkan 17 á laugardag og klukkan 15 á sunnudag .
2 Leikverkið 21:07 er sýnt í Frystiklefanum á Rifi á laugardagskvöld .
Þetta forvitnilega verk með þeim Kára Viðarssyni og Víkingi Kristjánssyni fjallar um væntanlega lendingu geimvera við Snæfellsjökul .
3 Sumarveisla unnenda orgeltónlistar heldur áfram um helgina , á hátíðinni Alþjóðlegu orgelsumri í Hallgrímskirkju .
Austurríski organistinn Matthias Giesen leikur á Klaisorgelið á tvennum tónleikum , klukkan 12 á laugardag og klukkan 17 á sunnudag .
Á efnisskrá eru m.a. verk eftir Bach , Liszt og Hindemith .
4 Stórmerkilegar og líflegar myndlistarsýningar Aðalheiðar S. Eysteinsdóttur voru opnaðar um liðna helgi í öllum sýningarrýmum Listagilsins á Akureyri .
Enginn sem á leið um Akureyri má missa af einstökum heimi listakonunnar sem lýkur með framkvæmdinni röð 50 sýninga .
5 Unnendur rokktónlistar og framúrskarandi ballaða eiga von á góðu , ef þeir sækja All Tomorrow ' s Parties-hátíðina á Keflavíkurflugvelli á laugardagskvöld .
Þá treður Nick Cave upp ásamt hljómsveitinni The Bad Seeds .
