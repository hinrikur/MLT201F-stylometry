Heimili bandaríska myndlistarmannsins Donalds Judds ( 1928-1994 ) , 101 Prince Street í SoHo í New York , hefur verið opnað gestum sem áhuga hafa á að sjá hvernig þessi heimskunni myndlistarmaður og hönnuður , sem hefur verið verið kallaður einn af helstu meisturum mínimalismans , þótt hann hafi harðneitað að tengjast því hugtaki , bjó sér ból .
Húsið er fimm hæðir , grindin steypt úr pottjárni , og Judd keypti þetta fyrsta hús sem hann eignaðist fyrir lítið fé 1968 .
Hann lagaði það að hugmyndum sínum um hvernig ætti að lifa lífinu , á einfaldan en stílhreinan hátt , og smám saman setti hann upp verk eftir samherja í listinni sem hann dáði .
Börn Judds hafa eytt mörgum árum í að gera húsið upp , án þess að raska neinu , og nú geta þeir skoðað sem vilja .
