Sumarið 2013 var ég búin að sjá í hyllingum .
Markmiðið var að flytja lögheimilið í Sundhöll Reykjavíkur þar sem ég ætlaði að flatmaga með sólarvörn , auðga andann með kiljulestri og auka ytri fegurð með því að skjóta á mig engiferskotum eins og enginn væri morgundagurinn .
Þess á milli ætlaði ég að hjóla í vinnuna , berleggjuð í kjól , eins og maður gerir yfir sumartímann ( allavega þegar allt er eðlilegt ) .
Eitt besta spariguggutrixið í þessu veðurfari er án efa blessuð augnháralengingin .
Alvöru augnháralenging er framkvæmd á viðurkenndum snyrtistofum en þar límir snyrtifræðingurinn gerviaugnhár við hvert einasta augnhár sem bæði þykkir og lengir okkar eigin augnhár .
Ég ætla nú ekki að vera með neinn áróður en ég mæli ekki með því að konur láti gera þetta í heimahúsum .
Það er nefnilega með þetta eins og svo margt annað í lífinu að það er betra að sleppa þessu en að láta gera þetta illa .
Ég hef séð með eigin augum illa leikin augnhár eftir heimaæfingar amatöra .
Það er nákvæmlega ekkert smart við það .
Augnháralengingin er dálítið eins og himnasending í tíð sem þessari , þar sem rignir og rignir .
Hún er líka góð fyrir sunddrottningar sem vilja vera töff í lauginni ( eða heita pottinum ) og auðvitað fyrir þær sem eiga það til að fella tár við og við .
Konur með augnháralengingar þurfa nefnilega aldrei að hafa áhyggjur af því að maskarinn sé að leka niður á kinnar eða sé farinn að klínast við augabrúnirnar .
Í hinu margbrotna lífi konunnar getur það verið lífsnauðsynlegt .
Auk þess getur lífið kallað á þær aðstæður að konan þurfi sérstaklega á því að halda að vakna ekki eins og Grýla , heldur eins og Sophia Loren ( þegar hún var upp á sitt besta ) .
Konur með augnháralengingar eru alltaf eins og frú Loren , alla daga ársins , allan sólarhringinn ...
Konur með augnháralengingar spara auk þess heilmikinn tíma því þær þurfa ekki að mála sig jafnmikið um augun og hinar .
Þetta kallar ekki á prófgráðu í bananaskyggingu og eyeliner-fræðum .
Í versta falli er settur örlítill blýantur í kringum augun til að ramma inn augnsvæðið og gera það þokkafyllra .
Það tekur reyndar í kringum tvo klukkutíma að fá augnháralengingu í fyrsta skipti en eftir það þarf að lagfæra augnhárin á nokkurra vikna fresti og þá tekur það í kringum klukkutíma .
Og nú kemur játning .
Ég er búin að vera með augnháralengingu svipað lengi og Óttar Proppé er búinn að vera með aflitað hár .
Við erum í sama vítahringnum , einu sinni byrjað – þú getur ekki hætt ! Það alversta af öllu er að geta ekki gert neitt á meðan augnhárin eru fixuð .
Í þennan klukkutíma get ég ekki verið andlega fjarverandi eins og alla hina dagana – allan ársins hring .
Það getur tekið á ...
martamaria@mbl.is 