V íkingur Heiðar gengur inn á kaffihúsið í Hannesarholti með taktmæli í höndunum .
" Ég á einn svona að lána þér , " segir einn gesturinn strax við píanóleikarann , veit að hann hefur auglýst eftir að fá taktmæla lánaða .
Víkingur þarf marga slíka , eitt hundrað stykki fyrir eitt verkið sem verður flutt á Reykjavík Midsummer Music-tónlistarhátíðinni sem hann veitir listræna stjórn .
Hátíðin verður nú haldin í annað sinn , í Hörpu dagana 19. til 21. júní .
Boðið verður upp á níu afar fjölbreytilegar uppákomur og tónleika þessa þrjá daga .
" Ástæðan fyrir þessu taktmælastússi er þema hátíðarinnar í ár , " Anachronism " eða " Tímaskekkja " , " segir Víkingur Heiðar .
" Þegar ég var búinn að ákveða þetta þema , sem býður upp á marga áhugaverða fleti , þá sá ég að ekki væri annað hægt en að setja hátíðina með fyrsta flutningi hér á " Poème symphonique " eftir Ligeti , verki fyrir 100 gamaldags upptrekkta taktmæla .
Við auglýstum að við þyrftum að fá slíka lánaða en í ljós hefur komið að flestir eru komnir með nýja elektróníska og sumir hafa hent þessum gömlu , sem er algjör glæpur ! Við erum komin með 60 mæla og vantar enn 40 .
" Þeir sem eiga taktmæla eru beðnir að koma með þá í Hörpu , þar sem þeir verða merktir " og farið um þá silkimjúkum höndum , og því fyrr því betra , því það þarf að kenna þeim að spila fallega saman " , segir hann .
" Eigendurnir geta síðan komið á opnunarhátíðina og fylgist stoltir með sínum taktmæli spila sinn part í þessari sinfóníuhljómsveit Midsummer Music-hátíðarinnar .
" Víkingur segir taktmæla koma meira við sögu , því á fimmtudagskvöld leikur hann sjálfur verk eftir Mauricio Kagel sem heitir " MM 51 " og er fyrir píanó og taktmæli sem er stilltur á 51 .
" Svo gerast ansi skrýtnir hlutir , tíminn er settur af sporinu og píanistinn eiginlega líka .
" Samtíminn oft ekki dómbær Víkingur Heiðar ber ábyrgð á hinni listrænu stjórn hátíðarinnar en segist vera með frábært fólk með sér í öllu öðru sem þarf að gera .
Við sögu á hátíðinni koma margir þekktustu klassísku hljóðfæraleikarar og söngvarar landsins .
Víkingur nefnir dæmi um tónlistarlegar tímaskekkjur sem gestir á hátíðinni fá að upplifa .
Þar á meðal sé flutningur á madrígölum eftir Carlo Gesualdo , mann sem hafi verið " 300 árum á undan sinni samtíð , og var um aldamótin 1600 að semja madrígala sem voru jafnframúrstefnulegir og nokkuð sem Wagner skrifaði 280 árum síðar .
Við erum þannig með framúrstefnutónlist sem passar ekki inn í samtíma sinn og verk manna sem þóttu gamaldags í sínum tónsmíðum , eins og Johann Sebastian Bach síðustu tuttugu ár lífs síns .
Síðar kom auðvitað í ljós að hann hafði verið að semja framúrstefnuverk .
Samtíminn er oft ekki dómbær á eigin sköpun .
Annað dæmi um það eru verk Rachmaninoffs , sem var allt að því hataður af öðrum tónlistarmönnum á sínum tíma , en fyrsta kvöldið verða meðal annars flutt sjö sönglög eftir hann .
Sumum þótti tónlist hans of sykursæt á sínum tíma " .
Víkingur hristir höfuðið hneykslaður .
Verk sem skekkir tímann " Svo langaði mig að skoða hvað tónskáld voru að gera á tímum heimsstyrjaldanna tveggja .
Ég gróf upp " Strengjakvartett nr. 2 " eftir Saint-Saëns , verk sem ég hafði aldrei heyrt áður .
Hann fæddist 1835 og samdi þetta verk 1918 , þá á níræðisaldri og búinn að lifa tímana tvenna .
Það er ótrúlegt fallegt ákall til veraldar sem var .
Hitt dæmið er Richard Strauss .
Árið 1948 semur hann verk sem er í uppáhaldi hjá mörgum , " Vier Lezte Lieder " .
Það er einhver fallegasta tónlist sem hefur verið saman , fyrir sópran og hljómsveit , en ég leik það með Þóru Einarsdóttur í stórskemmtilegri píanóútsetningu .
Þessi tvö áköll í tengslum við heimsstyrjaldirnar eru mjög á skjön við annað sem var að gerast á þeim tíma .
" Fjölbreytileiki verkanna er því mikill og sem dæmi nefnir Víkingur verk sem takast beint á við tímann sjálfan , eins og " Piano and String Quartet " eftir Morton Feldman .
" Það er verk sem skekkir tímann mjög fallega .
Er 80 mínútur í einum kafla en þegar maður leikur það hættir maður eftir tuttugustu mínútu að skynja hvar maður er staddur og siglir inn í einhverja eilífð , " segir Víkingur .
" Svo er gjörningur eftir Kakel frá 1970 sem nefnist " Ludwig Van " .
Pétur Grétarsson er að skapa hann með mér .
Þá erum við með kvikmyndasýningar ; sýnum myndir eftir vestur-íslenska leikstjórann Guy Madden , mynd Kagels sem ber sama heiti og gjörningurinn en er óskylt verk um arfleifð Beethovens , og heimildamynd Werners Herzogs um fyrrnefndan Gesualdo , sem var endurreisnarprins og morðingi , og tónskáld í hjáverkum ! Heillandi heildarmynd Hugmyndin er að þetta sé ekki beint hefðbundin tónlistarhátíð og að áherslurnar breytist frá ári til árs .
Nú tökum við kvikmyndir inn , það passar svo fallega í tímaskekkjuþemað .
Myndir Maddens fönguðu strax athygli mína og við sýnum þær á sérviðburðum en vefum þeim líka milli tónlistaratriða á opnunartónleikunum .
Eitt af mörgu góðu við Hörpu er hvað hægt er að gera fjölbreytilega hluti þar inni .
" Víkingur hlær þegar hann er spurður hvort ekki sé lengur nóg að boða fólk á tónleika , að horfa á flytjendur leika tónlistina eins vel og þeir geta .
" Jú , það er nóg , " segir hann .
" Ég vona að fólk hlusti líka .
En mig langar að gera eitthvað annað og meira núna .
Það er mikilvægt að hátíðin sé ólík frá einu ári til annars , upplifunin sé ný og fersk .
Mér finnst spennandi að fólk fái tilfinningu fyrir heild ; það hlýði á tónlist , sjái kvikmyndir og upplifi gjörninga , og að allt sé það huti af heillandi heildarmynd .
" 