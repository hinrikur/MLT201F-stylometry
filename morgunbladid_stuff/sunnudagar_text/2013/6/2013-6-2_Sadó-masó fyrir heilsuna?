Sumir sjá þetta sem pervertisma og ógeð , en að njóta svipusmellsins og hringlsins í keðjunum getur verið gott fyrir heilsuna samkvæmt rannsókn sem framkvæmd var við hollenska háskólann Tilburg af sálfræðingnum dr. Andreas Wismeijer .
Daily Mail sagði frá niðurstöðum rannsóknanna í blaði sínu í vikunni og hafa þær vakið athygli almennings .
Sumir þeirra sem daðra við BDSM þurfa því ekki lengur að skammast sín .
Sálfræðingurinn telur að ástæða þess að fólki sem leikur sér í þessum leikjum líði oft betur sé sú að það sé óhræddara við að prófa og minna lokað inní sér .
En ætla má að fleiri rannsóknir þurfi til að fullyrða um niðurstöðurnar .
