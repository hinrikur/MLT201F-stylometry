Fjölmiðlakonurnar María Sigrún Hilmarsdóttir og Ragnhildur Steinunn Jónsdóttir hjá RÚV og Helga Arnardóttir hjá 365 miðlum eiga ekki aðeins fréttamennskuna sameiginlega þessa dagana heldur bera þær allar barn undir belti .
Það er því mikið barnalán í heimi fjölmiðla á Íslandi í dag .
Helga á von á frumburði sínum í haust með matreiðslumanninum Reyni Erni Þrastarsyni en Ragnhildur Steinunn og Haukur Ingi Guðnason íþróttasálfræðingur eiga fyrir stúlku sem kom í heiminn árið 2010 .
Stutt er síðan María Sigrún og Pétur Árni Jónsson , útgáfustjóri Viðskiptablaðsins , eignuðust sitt fyrsta barn en lítill drengur kom í heiminn í apríl í fyrra .
María Sigrún las kvöldfréttir nánast fram á síðasta dag meðgöngunnar en eignaðist drenginn sinn tveimur kvöldum eftir að hafa verið á skjám landsmanna .
Það eru því aðeins um tuttugu mánuðir á milli systkina í aldri og óhætt að segja að það verður kátt í koti .
