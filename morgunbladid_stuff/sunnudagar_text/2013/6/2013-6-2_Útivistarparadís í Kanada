Bærinn Squamish í Bresku Kólumbíu við Kyrrahafsströnd Kanada er þekktur fyrir alls kyns útiveru ; fiskveiðar og siglingar , golf , fjallgöngur og skíðamennsku svo eitthvað sé nefnt .
Ég hef búið hér í þrjú ár ásamt eiginkonunni , Carrie Chase , og strákunum mínum , Nico Andra Árnasyni sem er tvítugur og Anthony Loga Árnasyni sem er 16 .
Þetta er um 17.000 manna bær , svipaður og minn gamli heimabær , Akureyri .
Við erum 45 mínútur að keyra suður til Vancouver og í 40 mín .
til norðurs er Whistler , eitt besta skíðasvæði í heimi .
Squamish er svefnbær ; flestir íbúarnir vinna í Vancouver eða Whistler og strákarnir mínir eru t.d. báðir í skóla í Vancouver .
Þetta er flottur staður – hingað þurfa allir að koma ! Árni Þór Árnason .
