Við vinkonurnar ákváðum að skella okkur í borgarferð og gistum á hóteli í hverfi sem heitir Kreuzberg og var áður þekkt sem hverfi fyrir tyrkneska innflytjendur en nú síðustu ár hafa fleiri og fleiri listamenn og ungt fólk sest að þar og nú iðar þar allt af mannlífi , góðum mat og mörkuðum .
Vinur minn er fæddur og uppalinn í Berlín og hafði lítið fyrir að lóðsa okkur um borgina – þvílík forréttindi að fá Berlín beint í æð ! Við kíktum á 48 klukkustunda menningarnótt í Neuköln , heimsóttum Helfarar-minnisvarðann og Berlínarmúrinn en síðan lá leiðin út fyrir Berlín á Open Air festival með vinum sem við höfðum kynnst um helgina .
Berlín er dásamleg og hefur upp á svo margt að bjóða .
Mig langaði alls ekkert heim enda hellingur af hlutum sem við náðum ekki að gera í þessari ferð ...
en það er þá bara góð ástæða til að fara fljótt aftur ! Telma Kristín Emilsdóttir 