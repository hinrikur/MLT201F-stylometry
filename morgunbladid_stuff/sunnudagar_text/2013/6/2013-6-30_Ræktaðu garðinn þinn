Aurapúkinn tók eftir því að útsölur eru hafnar í sumum fataverslunum , eitthvað fyrr en venjulega .
Drífðu þig og gerðu góð kaup , a.m.k. skárri en áður .
Nýjasta tískan er e.t.v. ekki í boði en þessi er varla mikið verri en sú í fyrra .
Útvegaðu þér smá landskika og settu niður þínar eigin kartöflur .
Það er miklu ódýrara en að kaupa þær alltaf úti í búð , og svo þarf heldur ekki að fara eins oft í ræktina .
Töluvert puð er að stinga upp garðinn að vori og taka upp að hausti .
Ræktaðu líka þínar eigin kryddjurtir .
Það er lítið sem ekkert mál í eldhúsglugganum eða í litlum kassa úti á lóð .
Miklu ódýrara en að kaupa þær í verslunum og töluvert betra , auðvitað ! Hjólaðu út í sjoppu eða í heimsókn , ef ekki er mjög langt að fara .
Það stælir líkamann og sparar bensín .
Safnast þegar saman kemur .
