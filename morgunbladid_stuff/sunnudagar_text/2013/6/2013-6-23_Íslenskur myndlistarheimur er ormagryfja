Pétur Gautur er í hópi vinsælustu myndlistarmanna þjóðarinnar , vel þekktur fyrir uppstillingar sínar .
Hann málar flesta daga á vinnustofu sinni á Snorrabraut , en auk þess hefur hann stundað nám í listkennsludeild Listaháskóla Íslands í vetur .
" Ég er ekki með masterspróf í mínu fagi og þótt ég hafi kennt fullorðnu fólki að mála undanfarin ár , hef ég ekki réttindi til að kenna börnum eða unglingum myndlist og ég er að bæta úr því með þessu námi , " segir hann .
" Ég málaði ekki mikið síðasta vetur þegar ég var í skólanum , enda er skólinn mjög krefjandi .
En nú er ég mættur aftur á vinnustofuna , fullur af hugmyndum og krafti .
Ég hélt fyrstu málverkasýningu mína árið 1993 þannig að ég hef verið að í samfellt tuttugu ár .
En auðvitað hefur þetta verið barátta .
" Gott málverk besta auglýsingin Hófst áhugi þinn á myndlist strax þegar þú varst krakki ? " Já , mamma sá að ég gat teiknað og málað og sendi mig í barna- og unglingadeild Myndlistar- og handíðaskóla Íslands þar sem ég var hjá Jóhönnu Þórðardóttur , sem var og er yndisleg manneskja og viðhélt áhuga mínum þannig að ég kom aftur , ár eftir ár .
Mamma mín var einstæð móðir þannig að það var örugglega ekki til of mikið af peningum á heimilinu og þessi námskeið voru auðvitað rándýr , þá eins og nú , en hún lagði mikla áherslu á að ég þroskaði myndlistarhæfileikana .
Í rauninni fannst mér myndlistarnámið vera allt of auðvelt .
Ég reyndi að gera ýmislegt annað og fór til dæmis í leiklistarskóla en það var eins og það væri skrifað í skýin að ég ætti að verða myndlistarmaður .
Ég lærði hér heima í Myndlistar- og handíðaskóla Íslands og var í málaradeildinni .
Ég vann alltaf í Þjóðleikhúsinu með náminu , mætti þar klukkan fimm alla daga eftir skóla og vann til ellefu á kvöldin .
Byrjaði þar í upphafi sem statisti í leikritum , en fékk svo að vera með strákunum í ljósadeildinni .
Þar var ég næstu árin .
Mér fannst frábært að vera í Þjóðleikhúsinu .
Það þroskaði mig og ég eignaðist þar góða vini sem ég held mikla tryggð við enn í dag .
Ég vildi vinna í leikhúsi og komst með krókaleiðum í Leiklistarskólann í Kaupmannahöfn þar sem ég lærði leikmyndahönnun .
Þar í borg kynntist ég konu minni fljótlega árið 1991 .
Hún var að læra landslagsarkitektúr og við eignuðumst yndislega stúlku , rétt áður en árið var liðið .
Það var nýtt upphaf í mínu lífi .
Ég hélt mína fyrstu málverkasýningu í Portinu í Hafnarfirði árið 1993 .
Mér fannst ég verða að sýna að ég gæti staðið á eigin fótum og lifað af listinni .
Ég byrjaði því strax að vinna sem myndlistarmaður og vildi heldur mála málverk sem seldust en seldust ekki , því það er rándýrt að mála úti í horni og safna á lager , sem enginn hefur áhuga á að eiga .
Tengdafaðir minn gaf mér mjög gott heilræði : Mundu að þín besta auglýsing er alltaf góð málverk eftir þig , hangandi uppi á veggjum hjá stoltum og ánægðum eigendum .
Ég hafði ætlað að vinna sem leikmyndahönnuður og listmálari en varð strax fremur vinsæll sem málari , með ágætar tekjur þannig að það hefði ekki verið viturlegt að vinna við leikmyndahönnun þegar svo vel gekk enda launin í leikhúsinu skelfilega léleg .
Fyrir þremur árum gerði ég svo leikmynd fyrir Rocky Horror Show sem Leikfélag Akureyrar sýndi .
Það var mjög gaman að fara aftur í leikhúsið og kynnast nýju fólki .
" Ertu mjög vinnusamur listmálari ? " Í Danmörku kynntist ég því hvernig málarar vinna .
Á Íslandi tíðkuðu listmálarar oft að stunda tarnavinnu fyrir sýningar og hvíla sig vel milli sýninga .
En í miðbæ Kaupmannahafnar var gömul , yfirgefin verksmiðja , þar sem 50 til 60 listamenn voru búnir að hreiðra um sig og hver listamaður með sína vinnustofuna .
Þarna var ég með aðstöðu í nokkur ár og kynntist fullt af dönskum listamönnum , bæði málurum og myndhöggvurum og allir mættu klukkan níu og unnu til fimm .
Þetta var eins og hver önnur vinna .
Þetta var nýtt fyrir mér .
" Aldrei að mála sömu myndina Þú ert þekktur fyrir uppstillingar þínar .
Af hverju fórstu að mála uppstillingar ? " Ég byrjaði í abstraktinu .
Kristján Davíðsson var kennari minn á síðasta ári mínu í Myndlistarskólanum og ég heillaðist af honum , bæði sem listamanni og karakter .
Hann var stórkostlegur maður .
Hann laðaði fram það besta í mér og myndir mínar voru í byrjun undir nokkrum áhrifum frá honum og ég sýndi þannig myndir á sýningum .
Árið 1995 var skrýtið að standa í þeim sporum að þessi uppspretta , sem hafði verið svo gjöful , var búin .
Ég þurfti að finna mér nýja leið .
Ég var kominn til Kaupmannahafnar og bjó þar í sex ár .
Myndirnar fóru ósjálfrátt að verða hlutlægar og ég leyfði þeim að þróast þannig og hef haldið mig við það síðan .
Ég hef reyndar stundum sagt í gríni að ég hefði byrjað að mála uppstillingar í Danmörku af því að þar væri ekkert landslag sem hægt væri að mála .
En gleymum því ekki að danska uppstillingahefðin er mjög ríkjandi í danskri listasögu og hreifst ég auðvitað ómeðvitað af henni .
" Þegar þú fórst að mála uppstillingar , varstu þá á skjön við ríkjandi strauma í íslenskri myndlist ? " Þegar ég byrjaði að mála uppstillingar voru sárafáir , held bara enginn , íslenskir myndlistarmenn sem máluðu uppstillingar .
Það bara var ekki í tísku .
En svo breyttist það .
Kannski út af minni velgengni .
Ég veit það ekki .
Minn góði granni , Jón Reykdal , sem nú er því miður látinn , sagði að í uppstillingum þyrftu málarar að feta þröngan stíg því auðvelt væri að saka þá um að stæla aðra málara , þar eð allir listmálarar hefðu einhvern tímann málað uppstillingar .
Það er því ekki auðvelt að skapa sér sérstöðu með uppstillingum .
En það heillaði mig hvað þetta er í rauninni mikill vandi .
Mér finnst ég aldrei vera að mála sömu myndina .
Sumar mynda minna eru mjög grófar og hráar en aðrar eru raunsæislegar .
" Myndlistarheimurinn er ormagryfja Þú ert yfirlýstur hægrimaður í íslenskum listaheimi , þar sem flestir virðast vera fremur vinstrisinnaðir .
Er það þín reynsla að það sé óvinsælt í íslensku menningarlífi að vera vinstrisinnaður ? " Ég er hægrimaður og sé enga ástæðu til að leyna því .
Í listaheiminum þykir maður hins vegar nánast vera svikari ef maður er hægrisinnaður .
Listaháskóli Íslands er þar engin undantekning .
Þar eru til dæmis kennarar sem innprenta hjá nemendum sínum hatur á Sjálfstæðisflokknum .
Fyrir því hef ég fjölmargar sannanir .
Það er hræðilegt að hafa slík mótunaráhrif á þetta unga , hæfileikaríka listafólk .
Enda – þegar öllu er á botninn hvolft – snúast listir ekki um pólitík .
Vinstrimenn geta verið mjög einstrengingslegir í sínum skoðunum og hafa flestir litla sem enga þolinmæði fyrir skoðunum annarra .
En menn mega ekki gleyma því að Sjálfstæðisflokkurinn er enginn sérstakur hægriflokkur .
Miklu frekar flokkur ögn hægra megin við miðju .
Það eru örugglega til vinstrisinnaðri menn í Sjálfstæðisflokknum en í Samfylkingunni og hægrikratar hafa oft verið miklu meiri hægrimenn en sjálfstæðismenn .
Vinstrimönnum hefur tekist að búa til grýlu úr Sjálfstæðisflokknum og það er slæmt .
Þar má kannski líka sakast við forystu Sjálfstæðisflokksins , sem hefur leyft þessari þróun að gerast .
Sjálfstæðisflokkurinn hefur látið vinstrimönnum eftir menningarpólitíkina og umhverfismálin hér á landi , sem er hlálegt þegar haft er í huga að mestu umhverfissóðar í heiminum eru kommúnistar og vinstrimenn , samanber gömlu Sovétblokkina , Kína og Rússland .
Sjálfur er ég mikill náttúruunnandi , flokka allt sorp og rækta minn garð .
Varla til öflugari matjurtagarður en heima hjá mér á Arnarhrauninu .
Allt eiturefnafrítt og lífrænt ræktað , að sjálfsögðu .
Já , ég er hægrimaður og vil lítil ríkisafskipti en auðvitað eru það ríkisafskipti að deila út launum til ákveðinna einstaklinga í listaheiminum og það skaðar samkeppni á því sviði .
Ég skil mjög vel að leiklistin , sinfónían og óperan þurfi styrki til að geta starfað og þeirra hlutverk er stórt til þess að við getum talist sjálfstæð þjóð .
En það er margt annað sem hægt er að starfrækja án þess að reiða sig á ríkið .
" Ertu hlynntur því að myndlistarmenn fái styrki frá ríkinu ? " Ég gæti vel hugsað mér að styrkirnir væru í öðru formi , þannig að ef ég fengi til dæmis styrk frá ríkinu upp á 600.000 krónur , þá léti ég verk eftir mig til Listasafns Íslands fyrir sömu upphæð .
Þannig myndi listasafnið eignast málverk eftir sem flesta núlifandi og starfandi listmálara , stækka og dafna .
En það er eitur að tala um þetta við listamenn ! " Hvernig heimur er íslenski myndlistarheimurinn ? " Myndlistarheimurinn er ormagryfja .
Þar er mikið baknag og öfund og fólk raðar sér í klíkur .
Ég hef aldrei verið í klíkum .
Ég á nokkra myndlistarmenn að vinum , en við erum ekki mikið í styrkjakerfunum eða upp á ríkið og stofnanir komnir .
Við höfum staðið á eigin fótum .
" Engin listamannalaun Hvernig gengur þér að fá að sýna í stóru listasöfnunum hér heima ? " Íslensku listasöfnin hafa flest breyst í það að vera eins og lítið " Tate Modern " í London , eins hlálega og það hljómar .
Menn sækja ekki um að komast að til að sýna eins og í gamla daga , heldur sitja og bíða eftir að forsvarsmenn listasafnanna hringi og bjóði upp í dans .
Ég er ekki oft beðinn um að sýna , en hef verið það heppinn að komast að í Hafnarborg og þar er gaman að sýna og starfsfólkið frábært .
Og Hafnarfjörður auðvitað minn heimabær sem mér þykir mjög vænt um .
Nú er kominn tími fyrir stóra sýningu en mér finnst alltaf erfiðara og erfiðara að sýna eftir því sem ég eldist .
Viðhorfið frá listasöfnunum er líka svo skrýtið .
Þegar ég bjó í Danmörku var allt öðruvísi andrúmsloft .
Þar var hringt frá galleríum sem kepptust um að bjóða mér að koma til sín .
En þar var heldur engin pólitík eða klíkuskapur að þvælast fyrir mönnum .
Ég var óskrifað blað og þótti spennandi .
En ég tek svona hluti ekki lengur inn á mig .
Hér áður fyrr , þegar ég var búinn að fá tíu sinnum neitun hjá úthlutunarnefnd listamannalauna , var ég farinn að hugsa með mér : Hvað þarf ég að gera til að fá úthlutun ? Ég held sýningar þar sem verkin seljast og fæ frábæra dóma og frábæra aðsókn , en ég fæ ekki listamannalaun .
Viðhorfið virtist vera að ég þyrfti ekki listamannalaun af því að verk mín seldust .
Ég ákvað að hætta að svekkja mig á þessu og hef ekki sótt um listamannalaun síðustu árin .
Heldur reynt að standa á eigin fótum .
Ég er að sýna við hlið málara sem eru áskrifendur að listamannalaunum ár eftir ár og þurfa ekki að verðleggja myndir sínar jafn hátt og ég , vegna þess að þeir fá sín föstu mánaðarlaun annars staðar frá .
Eða jafnvel setja upp óeðlilega háa prísa á verkin , enda þurfa þeir ekkert að selja .
Þetta skekkir óneitanlega listaverkamarkaðinn .
Og mín viðhorf til þeirra .
" 