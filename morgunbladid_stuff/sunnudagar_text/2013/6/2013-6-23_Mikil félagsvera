Diljá Mist Einarsdóttir , lögmaður hjá lögfræðistofunni Lögmáli ehf , á hundinn Garp af gerðinni Bichon Frisé .
Fjölskylda hennar eignaðist hundinn þegar hann var átta vikna gamall og hefur hann verið mikilvægur hluti af fjölskyldunni síðan .
" Garpur getur verið óþekktarormur en okkur finnst hann vera fullkominn .
Hann er búinn að fylgja okkur í tæplega sex ár og á þeim tíma erum við búin að bralla mikið saman .
Hann er mikil félagsvera og elskar að vera í kringum mannfólkið , " segir Diljá .
Garpur kann nokkur hefðbundin hundabrögð sem Diljá lætur hann stundum framkvæma .
Hann hefur mjög gaman af útiveru , elskar að ferðast um í bíl og er vandlátur á mat .
" Honum finnst fátt jafn skemmtilegt og að fara út í göngutúr .
Maðurinn minn fer stundum út að hjóla með hann en þrátt fyrir að vera smáhundur getur hann hlaupið marga kílómetra .
Hann þekkir mörg orð og þegar ég t.a.m. spyr hvort hann vilji koma í bílinn þá tryllist hann af spenningi .
Hann borðar ekkert hundanammi en honum finnst mjög gott að fá lifrarpylsu og hrátt kjöt , " segir Diljá .
