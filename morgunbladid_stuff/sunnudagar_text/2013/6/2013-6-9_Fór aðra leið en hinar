Lovísa hefur búið í þessu húsi á Selfossi í átta ár en þangað flutti hún frá Reykjavík .
Þar býr hún hún ásamt fjölskyldu sinni , eiginmanninum Kára og þremur börnum , en elsti strákurinn er fluttur út .
Lovísa er með BS-gráðu í geislafræði en rekur verslunina Snúða og snældur .
Búðin er á tveimur stöðum á landinu , í Smáralind og á Glerártorgi , en hún lýsir búðinni sem lífsstílsverslun sem selji allt frá barnafötum og svuntum upp í potta og pönnur .
Lovísa hefur ávallt heillast af hönnun og því kom ekki á óvart að hún skyldi leiðast út á þessa braut .
" Frá því ég man eftir mér hef ég alltaf haft áhuga á hönnun .
Ég man þegar ég var unglingur og vinkonur mína fóru í Sautján á Laugaveginum .
Þá fór ég alltaf í Habitat og skoðaði frekar postulín og lét mig dreyma um rúmteppi og púða .
Svo þegar vinkonur mínar keyptu sér Vogue þá keypti ég mér húsbúnaðarblöð og sagðist vera að kaupa þau fyrir mömmu , " segir hún og hlær .
" Ég hef mjög gaman af því að skreyta húsið og við fjölskyldan sjáum algjörlega sjálf um stíl og val á húsgögnum .
Ég vil hafa litríkt í kringum mig og glaðlegt og reyni því að velja liti með tilliti til þess , " segir Lovísa .
