Þær Hulda Þorgilsdóttir og Yvonne Tix , sem starfa hjá slökkviliði Akureyrar í sumar , mönnuðu C-vaktina á sjúkrabíl á dögunum og sinntu sjúkraflutningum .
Þær eru fyrsta kvenáhöfnin á sjúkrabíl á Akureyri .
Konum fer fjölgandi í slökkviliðum landsins en ekki er langt síðan myndir birtust af kvenáhöfn í Reykjavík .
Hulda hefur verið í Slökkviliði Akureyrar í þrjú og hálft ár .
" Ég er enn í afleysingum eins og er .
Yvonne er á sínu fyrsta sumri .
Ég hef verið eina stelpan hér í gegnum tíðina en við erum þrjár í sumar .
Ég og Yvonne hjá Slökkviliðinu og svo er ein hjá eldvarnaeftirlitinu .
Ef maður hefur áhuga á starfinu þá skiptir engu máli hvort maður er kona eða karl í þessu starfi .
Það skiptir máli að hafa áhuga og hafa gaman af þessu , " segir Hulda .
Hún segir vaktina sem þær áttu saman hafa verið rólega .
