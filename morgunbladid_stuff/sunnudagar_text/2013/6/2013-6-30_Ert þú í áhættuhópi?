Áhættureiknir Hjartaverndar metur áhættu einstaklings á að fá hjartasjúkdóm á næstu 10 árum og byggist á þeirri þekkingu sem Hjartavernd hefur aflað með öflugu vísindastarfi síðastliðin 40 ár .
Full ástæða er til að benda fólki á þennan möguleika og að á heimasíðu Hjartaverndar er hægt að kynna sér málið á ensku , sænsku og pólsku , auk íslensku .
Á síðunni segir að áhættumatið sé í samræmi við áhættumat í Evrópulöndum .
Tekið er fram að niðurstaða sem sýnir að áhætta einstaklings sé lítil sé engin trygging fyrir að viðkomandi fái ekki hjartasjúkdóm þar sem aðeins er tekið tillit til helstu áhættuþátta sem eru þekktir nú á dögum .
Einnig að niðurstöðurnar séu ekki marktækar fyrir þá sem hafa fengið kransæðastíflu , hafa farið í hjartaaðgerð eða í kransæðaútvíkkun .
Hægt er að komast inn á áhættureiknivélina á vefsíðunni www.hjartavernd.is .
