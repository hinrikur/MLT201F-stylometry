Leikstjóri stórmyndarinnar um Örkina hans Nóa , Darren Aronofsky , sneri aftur til landsins í vikunni til að taka upp aukamyndefni af náttúru Íslands svo hægt sé að ljúka vinnslu kvikmyndarinnar .
Myndin er sem kunnugt er að stórum hluta tekin upp hér á landi og skartar meðal annars Russell Crowe í aðalhlutverki .
Aronofsky , sem er mjög virkur á samfélagsmiðlinum Twitter , tísti á föstudag að hann væri andvaka vegna birtunnar .
" Enn vakandi í fersku en köldu lofti með rauð augu .
Skuldum nokkur myndskot sem töfðust vegna sands í myndina , " segir hann á Twitter .
Myndarinnar um Nóa er beðið með gríðarlegri eftirvæntingu hér á landi enda önnur risamyndin í röð , á eftir mynd Toms Cruise , Oblivion , þar sem íslensk náttúra leikur stórt hlutverk .
