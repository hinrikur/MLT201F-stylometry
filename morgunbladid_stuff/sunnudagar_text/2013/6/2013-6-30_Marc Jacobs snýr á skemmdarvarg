Marc Jacobs lenti í því miður skemmtilega atviki síðastliðið vor að graffitílistamaður sem gengur undir nafninu Kidult spreyjaði utan á verslunarhúsnæði hönnuðarins í Soho með rauðum spreybrúsa orðið " ART " .
Í stað þess að hringja á lögregluna tók Jacobs mynd af verknaðinum , prentaði myndina á stuttermaboli og verðlagði þá á 686 dollara .
Þetta fór ekki vel í Kidult sem kom þeim boðum til Jacobs á Twitter-síðu sinni að nú væri leikur hafinn , hann myndi ná fram hefndum .
Nú , rúmu ári eftir þeirra fyrstu kynni , spreyjaði Kidult á ný á verslun Marc Jacobs .
Í þetta sinn var það á verslun í París og í stað ART spreyjaði hann verðið " 686$ " .
Marc Jacobs leitar skapandi leiða í lífi og starfi og svaraði athæfinu með því að setja mynd á síðu sína á samfélagsmiðlinum Twitter af Marc Jacobs-teyminu þar sem allir báru hvítar derhúfur merktar " 686$ " og undir myndinni stendur " Fögnum @ TherealKidult í París í kvöld .
Við tökum að ofan fyrir þér .
" 