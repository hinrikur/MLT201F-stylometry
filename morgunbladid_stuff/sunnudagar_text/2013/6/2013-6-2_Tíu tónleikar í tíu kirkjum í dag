Þetta gengur alveg upp og verður gaman .
Það er stemning í hópnum og við höfum oft verið undir miklu álagi , " segir Eyþór Ingi Jónsson , stjórnandi eyfirska kórsins Hymnodiu .
Kórinn fagnar tíu ára afmæli með því að syngja á tíu tónleikum í tíu kirkjum á tíu klukkustundum í dag , laugardaginn 1. júní .
Tónleikaröðin hefst í Laufáskirkju klukkan 13 , klukkustundu síðar hefjast tónleikar í Svalbarðskirkju og þannig koll af kolli .
Tónleikar hefjast á heila tímanum í kirkjum í þessari röð : Kaupangskirkju klukkan 15 , þá Munkaþverárkirkju , Minjasafnskirkjunni , Lögmannshlíðarkirkju , Möðruvallaklausturskirkju , Stærri-Árskógskirkju , Vallarkirkju og síðustu tónleikarnir hefjast klukkan 22 í Ólafsfjarðarkirkju .
Hverjir tónleikar verða 25 mínútna langir og syngur kórinn , sem skipaður er sautján söngvurum , tvær efnisskrár til skiptis .
Aðgöngumiði í einni kirkju gildir í allar sem eftir eru og fólk getur því heyrt alla efnisskrána með því að mæta í tvær kirkjur eða fleiri .
Eyþór Ingi segir að lokatónleikar dagsins á Ólafsfirði geti orðið eitthvað lengri ef þrek kórsins leyfir og stemningin er góð .
Sungin verða alþekkt kórlög í bland við lög frá ýmsum löndum , ný og gömul .
" Við höfum reiknað út að ef við höldum löglegum hraða er lengst tuttugu mínútur á milli kirkna , " segir hann .
" En þá má ekkert tefja .
Við höfum fengið margar klikaðar hugmyndir í gegnum tíðina en þetta er allt framkvæmanlegt og skemmtilegt .
Við höfum sjaldan farið troðnar brautir í tónleika- og efnisvali .
" Hann segir þennan fjölbreytileika viðhalda ferskleika í kórstarfinu .
" Það er stefna kórsins að vera alltaf að reyna eitthvað nýtt .
" efi@mbl.is 