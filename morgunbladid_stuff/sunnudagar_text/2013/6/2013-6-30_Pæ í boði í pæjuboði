Mér finnst svolítið smart að vera bara með pæ í pæjuboði , " segir Andrea , sem hefur ekki haldið þannig boð áður .
Hún er samt ekki ókunnug eldamennsku , en hún starfar sem kokkur í Listaháskólanum á veturna .
Á sumrin tekur hún að sér , ásamt Margréti Þóru samstarfskonu sinni , hin ýmsu verkefni .
Í sumar munu þær elda ofan í tónlistarfólk í Skálholti , en þær hafa einnig eldað fyrir kvikmyndafólk á tökustöðum úti á landi .
Þær eru einnig með veisluþjónustu , en fyrirtækið hefur ekki fengið nafn .
" Við erum með draum að stofna fyrirtæki og viljum láta það heita Skellibjöllurnar af því við erum svo miklar skellibjöllur , " segir hún og hlær .
" Helst vildi ég eiga gamlan rúgbrauð og keyra bara um landið á honum og elda , á Skellibjöllunni , " segir hún .
Geitaostabakan fær tíu Í kringum borðið eru vinkonur og fjölskyldumeðlimir á aldrinum átta til 62 og mikið skrafað .
" Ég er stolt af að hafa lifað svona lengi , " segir Lilja systir Andreu , aldursforsetinn .
" Langafi minn er eldri ! " segir þá sú yngsta .
Bangsinn Bubbey fékk einnig að vera með , en hann víkur ekki frá eiganda sínum .
Þrjár tegundir af bökum eru á boðstólum , sumarlegt salat og svo kirsjuberjabaka í eftirrétt .
Með þessu er drukkið rósavín blandað með sódavatni , fyllt með ferskum jarðarberjum .
Andrea var búin að standa í ströngu frá hádegi að útbúa bökurnar .
" Þetta tekur allt sinn tíma , líka af því ég er með þannig ofn , að ég kem þessu ekki öllu inn í einu , " segir hún .
" Þessi hérna fær alveg tíu með geitaostinum , " segir Margrét , en skiptar skoðanir eru um hvaða baka er best .
Fjólublá kjötsúpa Andreu finnst skemmtilegast að elda eitthvað nýtt og framandi .
" Ég vil alltaf vera að prófa eitthvað nýtt , ég er mjög léleg í gamaldags íslenskum mat , " segir hún , og hinar taka undir það .
" Hún kann ekki að gera kjötsúpu ! " segir Lilja .
" Hún setti allt út í hana , meira að segja rauðkál , og súpan varð fjólublá ! " Andrea segir mann sinn Eystein hafa horft á súpuna og sagt , " þetta borða ég ekki ! " Spínatbaka Botn : 170-200 g spelt 100 g kalt smjör , skorið í bita 70 ml kalt vatn væn lúka rifinn ostur salt og pipar Smjör og hveiti hnoðað saman , vatn sett út í í smáskömmtum .
Hnoðað þar til mjúkt í kúlu og geymt í plastfilmu í ísskáp í 30 mín .
Fylling : 1 lítill poki ferskt spínat 10 sólþurrkaðir tómatar 150 g fetaostur ( ekki í olíu ) 1-2 msk .
dijonsinnep 4 egg rúmlega hálfur peli rjómi 3 hvítlauksrif , marin Deigið flatt út og sett í eldfast mót , þrýst upp með köntunum .
Botninn smurður með sinnepinu og rifnum osti dreift yfir .
Egg og rjómi þeytt saman og restin af hráefninu grófsöxuð og bætt út í .
Hellið fyllingunni yfir og látið inn í 180°C heitan ofn , fyrir miðju , látið bakast í 40-50 mín .
Litlar kirsuberjabökur 400 g kirsuber , ég var með frosin , látið þau liggja á hreinu stykki við stofuhita þar til frostið er farið úr þeim og þerrið vel 3 egg 60 g púðursykur 1 msk .
vanilludropar 1 msk .
hveiti 1 tsk .
lyftiduft 90 ml rjómi 90 ml mjólk Eggin eru þeytt ásamt sykri og vanilludropum .
Síðan fer mjólk og rjómi út í og að lokum hveiti og lyftiduft .
Hrærið vel .
Smyrjið formin með smjöri og hellið smásykri þar yfir og hristið síðan sykurinn úr formunum .
Síðan fara ber , deig og ber út í formin til skiptis .
Bakað við 180° í 50-60 mín .
Gott er að bera bökurnar fram með þeyttum rjóma og ferskum kirsuberjum .
Þessi uppskrift passar í fjögur form og passið ykkur að hella þau ekki nema hálf .
Bökurnar eiga eftir að lyfta sér talsvert .
Stínusósa Þessi sósa passar alveg einstaklega vel við bökur og salöt ýmiss konar : ½ bolli majónes ½ bolli sýrður rjómi 2 msk .
fljótandi hunang 1 msk .
sætt sinnep ( má líka vera dijon ) 3 hvítlauksrif marin pínu pons salt Allt hrært vel saman .
Ólífubaka með geitaosti Botn : 200 g hveiti 150 g kalt smjör klípa af maldonsalti Hveiti , smjör og salt hnoðað saman .
Deigið sett í eldfast mót , formað með fingrunum og þrýst upp með hliðunum .
Hafið botninn frekar þunnan .
Fylling : 4 egg 1 peli rjómi pínu salt og pipar 150 g mjúkur geitaostur lítil dós svartar ólífur væn lúka rifinn ostur Egg og rjómi þeytt saman og restin sett saman við .
Bakið í 180° heitum ofni í u.þ.b. 50 mín .
Beikonbaka Botn : 150 g hveiti 80 g kalt smjör 3 msk .
rjómi 1 tsk .
maldonsalt Hveiti og smjör hnoðað saman ásamt rjómanum .
Deigið sett í eldfast mót og þrýst upp með hliðunum með fingrunum .
Eins og alltaf er best að hafa frekar þunnt lag af deiginu .
Fylling : 200 g beikon 1 bolli rifinn ostur 1 smátt saxaður gulur laukur 4 egg peli rjómi svartur pipar Steikið beikon og lauk , setjið blönduna yfir botninn ásamt rifna ostinum .
Þeytið egg og rjóma ásamt pipar og hellið yfir .
Bakið við 175°C í u.þ.b. 45 mín .
