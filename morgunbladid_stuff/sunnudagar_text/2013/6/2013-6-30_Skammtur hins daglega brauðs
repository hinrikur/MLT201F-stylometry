Hjá Myllunni er bakað allan sólarhringinn .
Þegar komið er fram yfir miðnætti - og nýr dagur runninn upp - er Myllufólk langt komnir með að baka skammt hins daglega brauðs og þá orðið tímabært að snúa sér að sætindunum .
Næturvaktin sér um snúða , vínarbrauð og kleinuhringi ; bakkelsi sem með öðrum framleiðsluvörum er keyrt út í rauðabítið á morgnana .
" Við erum með 12 til 14 útkeyrslubíla og förum á 400 staði - verslanir og fyrirtæki hér á höfuðborgarsvæðinu , suður með sjó , fyrir austan fjall og alla leið upp í Borgarfjörð , " segir Kristján Theodórsson , annar tveggja framkvæmdastjóra fyrirtækisins .
600 vörunúmer í framleiðslu Hjá Myllunni , sem er hluti af samsteypu ÍSAM , starfa um 210 manns .
Um 20 bakarar leiða hina almenna framleiðslu en flestir aðrir starfsmenn eru ófaglærðir .
" Kjarninn í starfsmannahópi okkar er fólk sem hefur unnið hér árum saman .
Hér starfar gott fólk sem hefur reynst fyrirtækinu afar vel .
Sýnt okkur tryggð sem við stjórnendurnir kappkostum að sé gagnkvæm , " segir Kristján .
Hann er rekstarverkfræðingur að mennt og hefur starfað hjá Myllunni sl. nítján ár .
" Nei , ég kann lítið í bakstri sjálfur .
Mitt er að sjá til þess að þessi daglega starfsemi hér rúlli áfram og þar hef ég með mér bakara sem eru þaulvanir og meistarar á sínu sviði .
" Um 600 vörunúmer eru í framleiðslu hjá Myllunni , svo sem almennt matbrauð , snúðar , kleinur , flatkökur , tertur , kökur og sérvara .
" Á sumrin þarf að fylgjast vel með veðurspánni .
Sé hún góð þurfum við að gefa vel í , því þegar sólin skín setja margir kjöt á grillið og þá seljast pylsu- og hamborgarbrauð eins og enginn sé morgundagurinn .
Þegar svona stendur á leggjast allir starfsmenn á eitt , " segir Kristján .
Gamalgróið fyrirtæki Myllan er gamalgróið fyrirtæki .
Þau Kristinn Albertsson og Dýrleif Jónsdóttir settu á laggirnar bakarí í Álfheimunum í Reykjavík árið 1959 .
Það þróaðist út í að þau stofnuðu Mylluna árið 1963 , sem síðar varð fjölskyldufyrirtæki þeirra og afkomenda .
Það var svo árið 2004 sem ÍSAM keypti Mylluna sem er langstærsta brauðgerð á Íslandi og leiðandi á sínu sviði .
sbs@mbl.is 