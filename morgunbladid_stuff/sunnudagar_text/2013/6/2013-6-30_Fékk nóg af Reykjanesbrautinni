Ég flutti fyrir skömmu .
Kveð Keflavík með söknuði , " segir Valdimar Guðmundsson , tónlistarmaður og forsprakki hljómsveitarinnar Valdimar , en hann tók nýlega íbúð á leigu á Seltjarnarnesi og unir hag sínum vel .
Valdimar hefur alið manninn í Keflavík fram að þessu en eftir að sást til hans á knattspyrnuleik á KR vellinum á dögunum veltu einhverjir fyrir sér hvort hann hefði líka snúið baki við liði Keflvíkinga þar sem hann var á sínum tíma í svokallaðri PUMA-sveit Keflvíkinga , spilaði þar á básúnu og studdi liðið í blíðu og stríðu hvort sem var í körfubolta eða fótbolta .
Hann segist enn vera gallharður stuðningsmaður Keflavíkur þótt hann sé nú í meira návígi við KR og Gróttu .
" Það er gott að vera hér úti á Nesi .
Þetta er fínasta íbúð og það er fínt að vera kominn nær Reykjavíkinni .
Maður var kominn með svolítið nóg af Reykjanesbrautinni .
Þetta var svolítið mikil keyrsla alltaf á milli , " segir hann .
Hljómsveitina Valdimar stofnaði Valdimar árið 2009 og hefur orðspor hljómsveitarinnar vaxið og dafnað jafnt og þétt síðan þá .
