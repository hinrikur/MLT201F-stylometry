Sumarið virðist ætla að hefjast ansi seint í ár og hefur verið fremur grámyglulegt í maímánuði .
Óhætt er að segja að kvart og kvein yfir veðurfari sé algeng sjón á Facebook en þó er aðeins að hlýna .
Sölvi Tryggvason fjölmiðlamaður er nýkominn heim frá Asíu og staðfesti loforð sín á Facebook um að koma með sumarið heim með sér .
Spurning hvort rætist eitthvað úr því en sólin hefur aðeins verið að láta kræla á sér en þó aðallega á kvöldin og þá í mjög skamman tíma .
Textahöfundurinn Bragi Valdimar Skúlason hefur þó einfalda skýringu á leiðindaveðrinu sem hann greindi frá á Facebook-síðu sinni á þriðjudaginn var .
Bragi skrifar : " Ef við erum alltaf svona leiðinleg við veðrið þá getum við varla ætlast til að það sé ekki leiðinlegt við okkur .
" Ritskáldið Gerður Kristný svarar færslunni á léttum nótum með orðunum " það byrjaði ! " við góðar undirtektir .
Það hefur sennilega ekki farið framhjá Facebook-vinum Ólafs Páls Gunnarssonar útvarpsmanns að hann hefði heimsótt æskuslóðir sínar í vikunni .
Óli Palli , sem ólst upp á Akranesi , virðist hafa gengið þvert yfir endilangan bæinn , vopnaður snjallsíma og myndað bæinn í bak og fyrir .
Hátt í 30 myndir af kennileitum og húsum á Skaganum rötuðu á síðuna hans með hinum ýmsu upprifjunarorðum .
Framleiðendur þáttanna Game of Thrones , sem verða teknir upp hérlendis í sumar , auglýstu í vikunni eftir sköllóttum íslenskum karlmönnum og fór sú frétt víða um netið .
Hugsanlegt er að hjónin Felix Bergsson og Baldur Þórhallsson sækist eftir hlutverki í þáttunum , en dóttir þeirra , Álfrún Perla , gaukaði fréttinni að þeim á Facebook með orðunum : " Loksins getiði nýtt ykkur skallana ! Þið gætuð meira að segja orðið frægir ! " 