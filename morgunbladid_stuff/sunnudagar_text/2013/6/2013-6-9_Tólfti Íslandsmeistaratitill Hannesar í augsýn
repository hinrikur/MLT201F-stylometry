Flest bendir til þess að Hannes Hlífar Stefánsson nái að landa sínum tólfta Íslandsmeistaratitli á Opna Íslandsmótinu sem lýkur um helgina í Turninum við Borgartún .
Staða efstu manna eftir 8. umferð : 1.Hannes Hlífar Stefánsson 7 ½ v .
( af 8 ) 2 .
Björn Þorfinnsson 6 ½ v .
3.-5 .
Hjörvar Steinn Grétarsson , Bragi Þorfinnsson og Héðinn Steingrímsson 6 v .
Hart er barist um Íslandsmeistaratitil kvenna en þær efstu voru Lenka Ptacnikova , Hallgerður Helga Þorsteinsdóttir , Elsa María Krístínardóttir og Jóhanna Björg Jóhannsdóttir , allar með 4 ½ v .
Mót þetta fer fram við þær óvenjulegu aðstæður að teflt er á 20. hæð með útsýni yfir fjallahringinn og borgarlandið , yfirbragð þess er hrátt með létt " blúsaða " New York vöruhúss-stemningu svífandi yfir vötnum í ópússuðu rými ; þó lýsing geti varla talist góð og kliður berist frá aðliggjandi sal sem hýsir " Birnu-kaffi " hafa keppendur ekki kvartað mikið ; einna helst að einhverjir séu að agnúast út í skákstjórana en þeir er nú ýmsu vanir .
Ýmis óvænt úrslit hafa séð dagsins ljós , Héðinn Steingrímsson féll á tíma í flókinni stöðu gegn Bandaríkjamanninum Michael Grove í 2. umferð og Bragi Þorfinnsson tapaði fyrir Lofti Baldvinssyni , sem í engu samhengi við slæma byrjun og erfitt miðtafl , hristi fram úr erminni magnaða leikfléttu sem leiddi til máts .
Viðureignir sem flokka má undir uppgjör okkar bestu manna eru of fáar að mati undirritaðs og enginn skákmaður hefur náð árangri yfir 2500 elo-stig nema Hannes Hlífar , sem hlaut 50% vinningshlutfall á mótinu í fyrra , en nú blæs byrlegar fyrir honum og árangur hans er uppá 2729 elo-stig .
Sama dag og mótið hófst steig Björn Þorfinnsson upp úr flensu sem herjað hafði á alla fjölskylduna og hóf að vinna hverja skákina á fætur annarri .
Eftir flækjur og furður sat hann uppi með gjörtapað tafl gegn Hjörvari Steini Grétarssyni í 5. umferð , en sneri taflinu við í tímahraki Hjörvars og vann ! Síðan lagði hann Henrik Danielsen að velli með tilþrifum .
Í 7. umferð tapaði hann fyrir Hannesi Hlífari í 7. umferð en svaraði með því að vinna Guðmund Kjartansson í 8. umferð : Henrik Danielsen – Björn Þorfinnsson Reti-byrjun 1 .
Rf3 Rf6 2. g3 d5 3 .
Bg2 c6 4. b3 g6 5 .
Bb2 Bg7 6 .
O-O O-O 7. c4 He8 8. d4 Re4 9 .
Rc3 Rxc3 10 .
Bxc3 Be6 11. c5 ! ? Lokar taflinu en skarpara var 11 .
Rg5 .
11 .
...
Rd7 12. b4 Bg4 13 .
Dd2 Bxf3 14 .
Bxf3 e5 15. e3 exd4 16 .
Bxd4 Var ekki eðlilegra að halda biskupaparinu með 16. exd4 þó svarti hafi ágætt tafl eftir 16 .
...
Rf6 eða 16 .
...
Rf8 .
16 .
...
Bxd4 17 .
Dxd4 Re5 18 .
Bg2 Df6 19 .
Kh1 Df5 Einn vandi hvítu stöðunnar varðar aðgang riddarans að c4-reitnum .
20 .
Had1 Dh5 21. h3 a6 22 .
Hb1 g5 23. g4 ? ! Þessi og næstu leikir Henriks virka ráðleysislegir .
Eðlilegra var 23. f4 gxf4 24. exf4 Rg4 25 .
Hf3 eins og " Houdini " stingur uppá .
23 .
...
Dh4 24 .
Kg1 Rg6 25. a4 h5 26 .
Hbd1 He6 27. f4 ? Ekki rétta augnablikið fyrir þessa framrás , best var 27. gxh5 Dxh5 28 .
Dg4 o.s.frv. 27 .
...
gxf4 28. exf4 He2 ! 29. gxh5 Dg3 30 .
Hf2 Rh4 ! Vinnur , 31 .
Hxe2 er svarað með 31 .
...
Rf3 + og drottningin fellur .
31 .
Kf1 Rf5 ! 32 .
Hxe2 Rxd4 33 .
Hxd4 Dc3 34 .
Hed2 He8 - og hvítur gafst upp .
Hann gat barist áfram með 35. b5 en staðan er tiltölulega vonlaus .
Helgi Ólafsson helol@simnet.is 