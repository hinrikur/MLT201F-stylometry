Dashlane er smáforrit sem sérhæfir sig í öruggri varðveislu trúnaðarupplýsinga á borð við aðgangsorð á vefnum , vegabréfaupplýsingar , reikningsnúmer og kennitölur .
Forritið varð til sem hugmynd í Bandaríkjunum fyrir fjórum árum en hefur sankað að sér notendum síðastliðið árið eða frá því að fyrsta opinbera útgáfa þess var sett á markað .
Það er fáanlegt fyrir PC- og Apple-tölvur auk helstu spjaldtölva og snjallsíma .
Sem fyrr segir er smáforritið fyrst og fremst hugsað sem öruggur varðveislubanki og byggist öryggið á flókinni dulritun upplýsinga sem sögð er versta martröð tölvuþrjóta .
Þar að auki býður smáforritið upp á ýmsa notendavæna valmöguleika eins og sjálfvirkar innskráningar , til dæmis fyrir Facebook , tölvupóst eða hvaðeina , aðstoð við að búa til sterk lykilorð auk flýtiaðgerða við útfyllingu rafrænna skjala sem kunna að vefjast fyrir fólki með lyklaborð snjallsíma að vopni .
Valið eitt af 10 bestu smáforritum 2012 Á heimasíðu smáforritsins stærir framleiðandinn sig af því að forritið sé besta leiðin til að varðveita trúnaðarupplýsingar og öruggasta " stafræna veskið " á veraldarvefnum .
Smáforritið var nýlega valið eitt af tíu bestu iPhone-smáforritum ársins 2012 af tímaritinu PC Magazine og ætti að henta gleymnum tölvunotendum , sem eiga erfitt með að leggja mörg lykilorð á minnið , jafnt sem þeim lötu , sem einfaldlega nenna ekki að halda utan um allar þessar upplýsingar sjálfir .
