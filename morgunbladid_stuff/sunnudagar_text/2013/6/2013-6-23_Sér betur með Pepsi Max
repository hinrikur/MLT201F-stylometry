Lilja Katrín Gunnarsdóttir hjá Sagafilm er enn með lítið leikkonuhjarta sem slær , og nær að fóðra það með því að grípa í skrif við og við en hún útskrifaðist með BA-gráðu í leiklist vorið 2009 frá rússneska skólanum GITIS .
Hún á Amelíu Björt sem er þriggja ára en heldur að hún sé sextán ára og talar eins og hún sé sextug .
" Skotheld blanda sem mun gera mig gráhærða fyrir jól .
" Hvað eruð þið mörg í heimili ? Ég og Amelía erum í millibilsástandi núna og búum heima hjá foreldrum mínum .
Styttist óðum í að við verðum bara tvær í heimili þó það sé afskaplega kósí að verða unglingur aftur og læðast inn til gamla settsins .
Hvað áttu alltaf til í ísskápnum ? Pepsi Max , Hleðslu , skinku og ost .
Morgunmatur meistaranna ! Hvað fer fjölskyldan með í mat og hreinlætisvörur á viku ? Hringdu í mömmu .
Hún er í símaskránni .
Hvar kaupirðu helst inn ? Eftir að ég flutti aftur í Breiðholtið hef ég verið að uppgötva það undur og stórmerki sem er Nettó í Mjódd .
Opið allan sólarhringinn og þarna er hægt að finna bókstaflega allt .
Svo er Pepsi Max-ið líka svakalega ódýrt enda er aspartam víst rosalega gott fyrir heilann , hjartað og lungun .
Ég er ekki frá því að ég sjái líka betur eftir að ég byrjaði að drekka það .
Hvað freistar helst í matvörubúðinni ? Allt sem inniheldur fullt af hlutum sem ég skil ekki .
Fyrst ég skil það ekki þá hlýtur það að vera hollt .
Hvernig sparar þú í heimilishaldinu ? Bý hjá gamla settinu .
Klassík .
Mæli með því .
Hvað vantar helst á heimilið ? Mig vantar aldrei neitt enda afar nægjusöm .
En ef ég mætti velja mér einn hlut þá væri það Kitchenaid-hrærivél .
Þó byssurnar mínar gætu grætt Stallone á góðum degi þá eru þær að verða ansi þreyttar á að henda í marengs með handþeytara .
Eyðir þú í sparnað ? Já , til að friða samviskuna þegar ég kaupi mér ný föt .
Sem gerist ansi oft .
Skothelt sparnaðarráð ? Ekki eyða neinu .
Er það ekki alltaf klassískt ? 