Gestirnir fengu þau skilaboð að það yrði borðað utandyra , hvernig sem viðraði .
Veðrið leit vel út um eftirmiðdaginn og sólin lét sjá sig en þung ský færðust nær .
Hafdís Harðardóttir , sem er kennari í Landakotsskóla , var lengi að nostra við borðið á pallinum .
Blóm voru sett í krukkur , kveikt á kertum og lagt á borð .
" Okkur Jóa finnst dásamlegt að halda matarboð , " segir Hafdís , en þau gera mikið að því að bjóða fjölskyldu og vinum í mat .
Kokkurinn Jóhann Jónsson , var löngu búinn að undirbúa matinn fyrir kvöldið .
" Þetta er það skemmtilegasta sem hann gerir , stundum kemur hann þreyttur heim eftir langan dag í vinnunni , þar sem hann er búinn að elda allan daginn , og fer beint í eldhúsið að elda ! " segir Hafdís , sem er alsæl að vera gift kokki .
" Ég fæ alltaf eitthvað gott .
" Tilbúin með regnkápur Dimmur skýjabakki færðist yfir bæinn og tók að hellirigna og leit út fyrir blautt borðhald .
Gestirnir , sumir hverjir , klæddu sig í föðurland og ullarsokka og voru tilbúnir með regnkápur .
En þegar líða fór að matartíma var sem skrúfað væri fyrir krana og sólin braust fram úr skýjunum nákvæmlega á hárréttum tímapunkti .
Þegar búið var að þurrka bleytuna af diskum og stólum var sest að snæðingi og sólin skein skært á þessu fallega júníkvöldi .
Best geymda leyndarmálið Jói er eigandi Ostabúðarinnar á Skólavörðustíg .
Það leikur allt í höndunum á honum og töfrar hann fram gómsæta rétti fyrirhafnarlaust , að því virðist .
Í Ostabúðinni er lítill hádegisveitingastaður í kjallara sem er alltaf með einn fiskrétt á boðstólum og segja sumir að staðurinn sé eitt best geymda leyndarmál borgarinnar .
Þó vita greinilega margir af honum , því smekkfullt er þar á hverjum degi og oft beðið í röð eftir borði .
" Fiskur er í uppáhaldi hjá mér að elda , hann krefst meiri natni en kjöt , " segir Jói .
Jói , sem er vanur að elda ofan í hundrað manns í einu , átti ekki erfitt með að galdra fram máltíð fyrir fjölskylduna og gesti .
Hann segist ekki fá leið á eldamennsku .
" Mér finnst alltaf gaman að elda , annars væri ég löngu hættur þessu , " segir hann .
Að þessu sinni var boðið upp á uppáhaldsmatinn hennar Hafdísar , grillaðan lax , risotto og ferskt sumarsalat .
Sumarsalat iceberg klettasalat lambhagasalat tómatar paprika mosarella gruyer-ostur parmesan-ostur fetaostur ferskar fíkjur þurrristaðar furuhnetur basil-olía estra lagerað balsamic hráskinkusneiðar Salatið hentar vel eitt og sér eða með aðalréttinum .
Grillaður lax með risotto 800 g lax ( fyrir fjóra ) 2 dl ólífuolía 2 msk .
teríakisósa 2 msk .
sojasósa 1 msk .
hvítlauksolía 2 msk sesamfræ 200 g risottto 1 rauðlaukur 2 dl .
hvítvín 700 ml kjúklingasoð 2 msk .
engifer 100 g smjör 50 g rifinn parmesan Flakið er skorið í fjóra bita .
Blandið saman ólífuolíunni , teríakisósunni , sojasósunni , hvítlauksolíunni og sesamfræjunum í skál og látið laxinn liggja í á meðan risotto er eldað .
Steikið lauk og engifer í potti , bætið risotto út í og steikið áfram .
Hellið svo hvítvíninu út í og sjóðið niður .
Bætið kjúklingasoði jafnt og þétt út í , hrærið stöðugt þar til grjónin gefa passlega eftir .
Takið pottinn af hellunni , bætið smjöri út í og parmesan .
Hrærið vel saman .
Látið standa á meðan laxinn er grillaður á funheitu grillinu í 3-5 mínútur .
Laxinn er kryddaður með salti og pipar .
