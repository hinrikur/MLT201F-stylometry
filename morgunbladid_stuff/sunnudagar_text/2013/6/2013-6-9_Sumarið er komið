Sumarið er komið í Lundinum .
Ættingjar og vinir eru farnir að mæta á staðinn .
Börnin hlaupa um og leika sér , hjólreiðastígarnir fyllast og hlauparar fjölmenna á stígunum .
Allt vaknar til lífsins og gleðin tekur völdin .
Lundur er háskólabær og stór hluti íbúanna er námsmenn .
Margir Íslendingar eru í háskólanámi hér þótt það séu ekki margir sem flytja heim með fimm háskólagráður ! Háskólasjúkrahúsið á Skáni er einnig vinsæll áningarstaður fyrir Íslendinga og þar störfum við hjónin .
Það er óhætt að segja að lífið í Lundi sé ljúft og hér hefur okkur fjölskyldunni liðið vel síðustu árin .
Því er þó ekki að neita að við söknum margs á Íslandi , einkum fjölskyldunnar , vinanna og íslensku náttúrunnar .
Það er því með tilhlökkun sem við teljum niður dagana til sumarfrísins á Íslandi ! Níní Jónasdóttir 