1 Meðal margra áhugaverðra sýninga sem voru opnaðar á Listahátíð í Reykjavík er portrettsýningin " Augliti til auglitis " í Listasafni ASÍ við Freyjugötu .
Meðal verka er þessi mynd Aðalheiðar Eysteinsdóttur af myndlistarmanninum Dieter Roth .
2 Á sumarsýningu Hönnunarsafns Íslands , " Óvænt kynni " , er fjallað um innreið nútímans í íslenska hönnun .
Meginuppistaða sýningarinnar er úr safnkostinum en einnig er skyggnst inn í geymslur annarra safna .
3 Tónlistarmúsin vinsæla , Maxímús Músíkús , ætir ásamt höfundi sínum , Hallfríði Ólafsdóttur , og félögum á Gljúfrastein klukkan 16 á sunnudag .
Þar hyggjast þau hitta börn á öllum aldri í stofu Nóbelsskáldsins og fletta bókum um Maxa , sýna myndir , lesa og leika tónlist .
Þá er von á forvitnilegum leynivini ...
4 Á sunnudag kl. 15 leiðir Ólafur Kvaran , sýningarstjóri og ritstjóri , gesti um sýninguna " Íslensk myndlist 1900-1950 : Frá landslagi til abstraktlistar " á Kjarvalsstöðum .
Sýningin er sögulegt yfirlit myndlistar á tímabilinu og er ætlað að dýpka þekkingu á menningararfinum .
5 Rúna K. Tetzschner hefur undanfarið unnið við listsköpun í Króki í Garðahverfi og opnar sýningu í Krókshlöðunni á laugardag kl. 15 til 18 .
Kamma Níelsdóttir vinnur að verkum með Rúnu .
