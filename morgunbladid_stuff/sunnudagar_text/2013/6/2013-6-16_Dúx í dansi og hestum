Þrátt fyrir ungan aldur hefur Dagmar mörg járn í eldinum .
Hún elskar að dansa og kenna börnum í reiðskóla , en hefur nógan tíma fyrir skólann og félagslífið .
Hún er ákveðin í að verða kennari í framtíðinni en nýverið útskrifaðist hún úr Austurbæjarskóla með 9,6 í einkunn Ásdís Ásgeirsdóttir asdis@mbl.is Dagmar Óladóttir er nýútskrifuð úr Austurbæjarskóla , hæst í sínum árgangi .
Auk þess að útskrifast með eina hæstu einkunn frá skólanum , 9,6 í meðaleinkunn úr tíunda bekk , er hún búin með 53 einingar í framhaldsskóla en hún lærði ballet og nútímadans .
Hún hefur dansað síðan hún var fjögurra ára .
Kennarastarfið heillar Dagmar er strax búin að ákveða hvað hún muni taka sér fyrir hendur í framtíðinni .
Að loknu stúdentsprófi frá Menntaskólanum í Reykjavík ætlar hún í kennaranám .
" Ég ætla að verða kennari í Austurbæjarskólanum , í unglingadeildinni , " segir hún ákveðin .
Hún segist ætla að feta í fótspor kennara síns , Hörpu Rutar Hilmarsdóttur .
" Henni finnst svo gaman að kenna okkur , það er svo greinilegt , mér finnst það svo heillandi , " segir Dagmar .
Það var erfið stund fyrir hana að kveðja gamla skólann sinn .
" Ég fór bara að gráta , það var svo mikil tómleikatilfinning ! " Tími fyrir allt Félagslíf hefur ekki orðið útundan hjá Dagmar en hún hefur setið í nemendaráði Austurbæjarskóla og einnig í Kampsráði , sem sér um að skipuleggja skemmtanir í félagsmiðstöðvum Reykjavíkur .
Dagmar tók líka þátt í Skrekk , hæfileika keppni nemenda í 8.-10. bekk , en skólinn hennar sigraði síðasta haust .
Dagmar segist ekki eiga erfitt með að sameina námið , dansinn og félagslífið .
" Dansinn hjálpar mér að vera skipulögð , að hafa æft síðan ég var ung , " segir hún .
Hestar og börn Í sumar er Dagmar að vinna í Reiðskóla Reykjavíkur , fjórða sumarið í röð .
Hún segir starfið vera ákaflega lifandi og skemmtilegt .
" Það er æðislegt , hér fæ ég að sameina hestana og kennsluna , því ég fæ að kenna krökkum , " segir hún brosandi .
Punktur : Kvaddi gamla skólann sinn með tárum en heldur glöð inn í sumarið .
