Á dögunum útskrifuðust 33 konur frá Brautargengi , námskeiðum Nýsköpunarmiðstöðvar Íslands fyrir konur með viðskiptahugmyndir sem þær vilja koma í framkvæmd .
Í útskriftarhópnum að þessu sinni voru 22 konur í Reykjavík og 11 á Egilsstöðum .
Útkoman er þá sú að nú hefur alls 1.021 brautargengiskona útskrifast eftir námskeið síðustu ár .
Hugmyndir útskriftarhópsins að þessu sinni voru fjölbreyttar , margar tengdar ferðaþjónustu , hönnun og list , segir í frétt frá Nýsköpunarmiðstöð Íslands .
Þangað hefur námshópurinn mætt vikulega frá áramótum og konurnar hvatt hver aðra og myndað með sér tengsl .
Bjarnheiður Jóhannsdóttir hefur haft veg og vanda af námskeiðum þessum í samvinnu við Selmu Dögg Sigurjónsdóttur , verkefnisstjóra Nýsköpunarmiðstöðvar á Akureyri .
Textílprentun og sjúkraþjálfun Í Reykjavík voru það samstarfskonurnar Guðrún Eysteinsdóttir og Margrét Helga Skúladóttir sem fengu viðurkenningu sem Ragnheiður Elín Árnadóttir , iðnaðar- og viðskiptaráðherra , afhenti .
Þær hyggjast stofna Textílprentun Íslands og unnu á námskeiðinu undirbúningsvinnu og gerðu markaðsrannsókn og fjárhagsáætlun .
Á Egilsstöðum hlutu tvær konur viðurkenningu .
Halldóra Malín Pétursdóttir hlaut fyrir fjárfestakynninguog hvatningu fékk Lonneke Henrica W van Gastel fyrir hugmynd að stofnun sjúkraþjálfunarstofu .
sbs@mbl.is 