Björn Thoroddsen gítarleikari kemur fram á Gljúfrasteini , aleinn og óstuddur , á tónleikum sem hefjast klukkan 16 á sunnudag .
Eru það fimmtu stofutónleikar sumarsins í húsi skáldsins .
Undanfarna þrjá áratugi hefur Björn verið einn af atkvæðamestu djasstónlistarmönnum landsins og hlotið ýmsar viðurkenningar .
Á síðustu misserum hefur hann í auknum mæli borist inn í alþjóðlega gítarhringiðu og leikið með heimskunnum gítarleikurum á borð við Philip Catherine , Tommy Emmanuel og Leni Stern .
Á tónleikunum á sunnudag leikur Björn tónlist úr öllum áttum , á sinn hátt .
