Fegurðarsamkeppnin Ungfrú Ísland verður haldin aftur í ár eftir að hafa fallið niður í fyrra .
Keppnin hefur verið haldin allar götur síðan 1950 að undanskildu árinu í fyrra .
" Við erum búin að fá 640 skráningar [ kl. 16 á föstudag ] .
Það fer allt í gegnum þetta forrit sem er á netinu , " segir Íris Thelma Jónsdóttir sem hefur hjálpað til við að endurreisa keppnina .
Ekki er víst að allir séu skráðir með keppni í huga .
Allar umsóknir eiga eftir að fara í gegnum síu .
" Þetta er svolítið mikið miðað við að keppnin hefur verið í gangi í aðeins einn dag , " segir Íris Thelma .
Fjöldi fólks tilkynnti á samfélagsmiðlum í gær að það hefði skráð sig í keppnina , bæði karlar og konur .
Sigríður Ingibjörg Ingadóttir , þingmaður Samfylkingarinnar , er búin að skrá sig í keppnina sem og Guðrún Jónsdóttir forstöðukona Stígamóta og Hildur Lilliendahl .
" Öll þessi umfjöllun hefur bara hjálpað okkur .
Fólk veit af þessari keppni núna .
Miðað við hvernig skráningin hefur farið af stað þá sýnist mér samt að minni hlutinn sé grín .
Við höfum bara gaman af því , " segir Íris .
Fólk má hafa sínar skoðanir Rafn Rafnsson sem sér um framkvæmd keppninar segir að fólk megi alveg hafa sínar skoðanir á keppninni .
" Við höfum verið stolt af okkar keppendum í gegnum tíðina og fólk má alveg vera á móti .
Mér finnst allt í lagi að fólk hafi sínar skoðanir .
Okkur finnst þetta frekar fyndið .
Auðvitað er hægt að segja að skrokkakeppni sé úrelt en það er fullt af öðrum hlutum sem er verið að kíkja á .
Þær sem hafa unnið í gegnum tíðina hafa gríðarlega fallegan persónuleika – fyrst og fremst .
Hófí , Unnur Birna og Linda .
Við tölum við þessar stelpur .
Það er ekki bara horft á mynd af stelpunum á bikini og svo valið .
Þetta snýst um meira , " segir Rafn .
