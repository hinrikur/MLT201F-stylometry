Landsliðsmennirnir í knattspyrnu , Eggert Gunnþór Jónsson og Gylfi Sigurðsson , hafa notið lífsins nú þegar enska knattspyrnan er komin í sumarfrí .
Þeir félagar héldu á heimaslóðir Eggerts í vikunni og veiddu á sjóstöng enda veðurblíðan einstök .
Aflabrögð hópsins voru með ágætum , meðal annars kom rauðspretta upp úr hafinu sem væntanlega hefur farið beint á grillið enda fátt betra en nýveiddur fiskur .
Gylfi leikur sem kunnugt er með Tottenham í ensku úrvalsdeildinni en Eggert hefur verið í frystiklefanum hjá Úlfunum sem féll úr ensku Championship-deildinni .
Hefur lítið fengið að spreyta sig .
Þeir félagar hafa komið víða við í fríinu og skelltu sér til Las Vegas fyrir veiðiferðina .
