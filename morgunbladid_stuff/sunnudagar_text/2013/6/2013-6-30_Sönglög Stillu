Félagar kammerhópsins Stillu hvetja tónlistarunnendur til að bregða sér austur fyrir fjall á sunnudag , en þá heldur Stilla tónleika í Selinu á Stokkalæk og hefjast þeir klukkan 15 .
Hópurinn mun þá endurflytja hluta af efnisskrá sem flutt var í Salnum í mars síðastliðnum , með frönskum sönglögum , auk þess sem valinkunn íslensk sönglög eru á dagskránni .
Flytjendur á tónleikunum eru Lilja Eggertsdóttir sópran , Halla Marinósdóttir messósópran , Birgir Karl Óskarsson tenór , Kristján Jóhannesson barítón , fiðluleikararnir Sólrún Gunnarsdóttir og Margrét Soffía Einarsdóttir , Anna Hugadóttir víóluleikari og Gréta Rún Snorradóttir sellóleikari .
