Miðaverð á leiki í ensku úrvalsdeildinni hefur hækkað um 716% síðan 1989 .
Verðbólga hefur farið upp um 77% á sama tíma í landinu .
Stuðningsmenn eru komnir með nóg og stóðu fyrir mótmælum .
Stuðningsmenn Manchester-liðanna gengu hönd í hönd , eins og erkióvinirnir í Liverpool .
40 félög stóðu saman að mótmælum sem heyrðust um allan heim enda enski boltinn sá vinsælasti í heimi .
Stuðningsmenn enskra liða eru búnir að fá nóg af miðaverði .
Stuðningsmenn Liverpool , Manchester United , Everton , Arsenal og Tottenham auk stuðningsmanna fjölda annarra liða marseruðu sameinaðir frá The Globe-kránni í höfuðstöðvar enskrar knattspyrnu þar sem háu miðaverði var mótmælt .
" Við erum búin að fá nóg .
Við erum bara láta vita hvað okkur finnst , " sagði John Bonfield , stuðningsmaður Tottenham .
Hann er orðinn þreyttur á því að Tottenham rukkar nánast hvað sem er fyrir miðann .
Nýverið var 5,5 milljörðum punda dælt inn í ensku félögin í gegnum nýjan sjónvarpssamning .
" Með þessum sjónvarpssamningi ætti að vera svigrúm til að hætta að hækka miðaverðið .
Nú er komið nóg , " sagði Stephen Martin , einn af þeim sem skipulögðu gönguna .
Martin þessi er kenndur við hóp sem kallar sig Anda Shankley ( the spirit of Shankley ) og kemur frá Liverpool .
" Hérna erum við sameinaðir en þegar við spilum við Man.Utd eða Everton öskrum við alveg hver á annan .
En við sjáum heildarmyndina og það eru fjörutíu félög hérna að mótmæla .
Án stuðningsmannanna er fótboltinn ekki neitt .
" Aðdáendur fótboltans á Englandi eru að breytast .
Vinir , feðgar eða fjölskyldur fara ekki lengur saman á völlinn .
Það er of dýrt .
Þetta er orðið jakkafatasport og því vilja menn breyta .
Enska deildin segir að 95% af öllum miðum sem voru til sölu á síðasta tímabili hafi verið seld .
Samt hefur seldum miðum á útivöllum fækkað um 10% .
Frægt er þegar stuðningsmenn Manchester City mótmæltu háu miðaverði hjá Arsenal og afar fáir sáu sér fært að mæta vegna kostnaðar .
City skilaði 912 miðum til baka enda kostaði hver 62 pund .
Og þá átti eftir að borga í lestina , mat , drykk og annað sem fylgir því að fara á völlinn .
Meðalverð í þýsku Bundesligunni er 10,33 pund á meðan það kostar 28,30 pund að meðaltali á ódýrasta stað í ensku deildinni .
Enda sagði Uli Höness , forseti FC Bayern , þessi frægu orð : " Við gætum auðveldlega rukkað meira en 104 pund fyrir dýrustu miðana .
Segjum að við rukkuðum 300 pund fyrir miðann , það eru rúmar tvær milljónir punda í viðbót .
Hvað er það fyrir okkur ? Þegar við ræðum um kaup á leikmanni þá er rætt um tvær milljónir í fimm mínútur .
En munurinn á 104 pundum og 300 er gríðarlegur fyrir aðdáendur FC Bayern .
Við höldum ekki að stuðningsmenn séu eins og beljur sem hægt er að mjólka endalaust .
Fótboltinn verður að vera fyrir alla .
Þetta er stærsti munurinn á okkur og Englandi .
" Boltinn Benedikt Bóas benedikt@mbl.is " Frábærir leikmenn , Platini , Baggio og auðvitað Del Piero , hafa verið í þessu númeri .
En ég var númer 10 hjá Boca .
Þar fór ég í fótspor Maradona .
" Carlos Tevez samdi við Juventus .
