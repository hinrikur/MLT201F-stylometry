Ég hef mjög gaman af tækni og er umkringdur alls kyns tækjum allan daginn .
Ég hef í raun og veru alltaf haft mikinn áhuga á tækni og vinn m.a. við að forrita , " segir Vignir Már Lýðsson , framkvæmdastjóri SpotOn .
Vignir er menntaður hagfræðingur og stundar nám í tölvunarfræði við Háskólann í Reykjavík .
Hann hefur undafarið ár rekið hugbúnaðarfyrirtækið SpotOn sem hann stofnaði ásamt vinum sínum , en að sögn hans hefur fyrirtækið verið í mikilli sókn að undanförnu .
" Þetta er hugbúnaðarfyrirtæki sem hannar svipaða vöru og Google Adsense .
Þetta eru í raun og veru smáauglýsingar á netinu sem byggist á því að forritið okkar les fréttir og finnur auglýsingar í gagnagrunni sem eiga við viðkomandi frétt .
Við erum fimm sem störfum saman í fyrirtækinu .
Tveir forritarar og þrír sölumenn .
Fyrirtækið er orðið ágætlega stórt og við erum með nokkra af helstu netmiðlum landsins í viðskiptum hjá okkur .
Við fáum um milljón flettingar á dag og þetta er sífellt að aukast , " segir Vignir .
