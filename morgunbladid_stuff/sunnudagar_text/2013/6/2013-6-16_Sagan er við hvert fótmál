Beint áætlunarflug Icelandair til St .
Pétursborgar í Rússlandi hófst laugardaginn 1. júní síðastliðinn .
Þetta er í fyrsta sinn sem boðið er upp á beint áætlunarflug á milli Íslands og Rússlands og því um tímamót í íslenskri samgöngusögu að ræða .
Flogið verður tvisvar í viku til 17. september , á laugardögum og þriðjudögum .
Þráðurinn verður svo tekinn upp að nýju næsta vor .
Það var mikil viðhöfn á Pulkovo-flugvelli í St .
Pétursborg þegar fyrsta flugvélin renndi í hlað .
Birkir Hólm Guðnason , framkvæmdastjóri Icelandair , og Volker Wenderfeuer , framkvæmdastjóri flugvallarins , klipptu á borða og mörkuðu þar með upphaf áætlunarflugs milli Íslands og Rússlands , að viðstaddri áhöfn fyrsta flugsins og fjölmörgum gestum , íslenskum og rússneskum .
Rússland vaxandi markaður Að sögn Birkis Hólm er hugmyndin með þessu áætlunarflugi að opna íslenskri ferðaþjónustu nýja leið inn á Rússlandsmarkað , sem er afar stór og vaxandi ferðamannamarkaður .
" Um leið erum við að bjóða Íslendingum nýjan og spennandi áfangastað í beinu flugi , " segir Birkir .
Hann segir að rússneskum ferðamönnum hafi fjölgað jafnt og þétt hér á landi sem í öðrum Evrópulöndum á undanförnum árum og það skapi grundvöll fyrir þessu beina áætlunarflugi .
Að sögn Birkis Hólm lofa bókanir í flugið góðu en hann segir markmið Icelandair vera að byggja upp þessa flugleið á komandi árum .
Íslenskum blaðamönnum gafst kostur á að kynna sér St .
Pétursborg á dögunum ásamt stjórnendum Icelandair og nokkrum fleiri gestum .
Óhætt er að segja að borgin hafi komið verulega á óvart , jafnvel þótt maður hafi vitað fyrirfram að hún státaði af merkum byggingum , stórkostlegum söfnum og afar merkri sögu .
Borgin stendur við botn Finnlandsflóa inn af Eystrasalti og áin Neva er áberandi í borgarlandslaginu .
Íbúar eru um fimm milljónir og erlendir ferðamenn voru mjög áberandi í miðborginni .
Stjórnmálasamband í 70 ár Það er alveg stórmerkilegt að nú fyrst , árið 2013 , skuli í fyrsta sinn hafið beint flug milli Íslands og Rússlands .
Mikil viðskipti hafa verið milli landanna tveggja í áratugi og í haust verður þess minnst að 70 ár eru síðan þessi tvö ríki tóku upp stjórnmálasamband .
Sovétríkin voru , eins og menn muna , lokað land en eftir að þau liðu undir lok árið 1991 hefur orðið gífurleg breyting í frjálsræðisátt .
Bragurinn í St .
Pétursborg er alveg eins og maður á að venjast í vestrænni borg .
Ekki var annað að sjá en hótel borgarinnar stæðu jafnfætis flottustu hótelum Vesturlanda og veitingastaðir eru margir hverjir alveg framúrskarandi .
St .
Pétursborg er óumdeilt mesta menningarborg Rússlands .
Í fyrsta fluginu heim var 40 manna hópur frá Íslandi sem hafði verið í borginni nokkra daga .
Af bókunum má einmitt sjá að vinsælt er að hópar ætli þangað í ferðir .
Það fyrirkomulag með reyndum fararstjórum er án efa mjög heppilegt .
En auðvitað getur fólk farið þangað á eigin vegum ef það kýs .
Þegar dvalið er í St .
Pétursborg í tvo daga er vitaskuld aðeins hægt að sjá brot af því sem borgin hefur upp á að bjóða .
Sjö hæðir er hámark Það var Pétur mikli sem stofnaði borgina árið 1713 og hann fyrirskipaði að engin hús mættu vera hærri en sjö hæðir og aðeins kirkjur mættu vera hærri .
Einnig mælti hann fyrir um að útliti húsamætti ekki breyta .
Enn í dag er þessi regla í gildi fyrir miðborgina .
Skoðunarferð um miðborgina er nokkuð sem allir ferðamenn ættu að fara í .
Ef fólk er áhugasamt um að sjá kistur fyrrverandi keisara Rússlands verður það að leggja leið sína í Peter and Paul Fortress sem er elsti hluti St .
Pétursborgar .
Þetta er eyja með virkisveggjum á alla kanta og í miðjunni er stórglæsileg kirkja með háum gullturni .
Í kirkjunni eru líkamsleifar keisaranna og fjölskyldna þeirra í íburðarmiklum steinkistum .
Þarna eru meira að segja líkamsleifar Nikulásar II keisara og fjölskyldu , sem líflátin voru í kjölfar byltingar kommúnista 1917 .
Keisarar Rússlands voru duglegir að reisa hallir og kirkjur .
Í Vetrarhöllinni í St .
Pétursborg er að finna mesta listaverkasafn Rússlands , Hermitage .
Sagan segir að ef fólk eyði einni mínútu fyrir framan hvern grip í þessu safni taki það viðkomandi 12 ár að skoða þá alla ! Allir ferðamenn sem leggja leið sína til borgarinnar verða að skoða þetta safn en um þrjár milljónir manna heimsækja það árlega .
Katrín mikla stofnaði safnið árið 1764 og það var svo opnað almenningi 1852 .
Síðan þá hafa margir munir bæst í safnið .
Þarna er að finna allar gerðir listaverka og merkra muna .
Það er með ólíkindum að ganga herbergi eftir herbergi þar sem hanga á veggjum hundruð verkaeftir mestu málara heimsins , svo sem Da Vinci , Goya , Picasso , Rubens , Rembrandt , Renoir , Monet , Van Gogh og Gauguin , svo nokkrir séu nefndir .
Þarna stendur maður í návígi við málverk sem myndu seljast á milljarða króna hvert og eitt ef þau væru boðin upp á uppboðum .
Fyrirmyndin sótt til Versala Peterhof er staður sem íslenskir ferðamenn verða að heimsækja ef þeir hafa tök á .
Þetta er stórglæsilegur garður með fjölda gullhúðaðra gosbrunna sem Pétur mikli hóf að reisa á átjándu öld við sumarhöll sína .
Fyrirmyndin er sótt til Versala í Frakklandi .
Óhætt er að segja að þarna sé sjón sögu ríkari .
Garðurinn er um 30 kílómetra utan borgarinnar en hann er vissulega heimsóknarinnar virði .
Kirkjurnar í St .
Pétursborg eru hver annarri glæsilegri .
Af þeim kirkjum sem við skoðuðum var kirkja St .
Ísaks án efa tilkomumest enda stærsta kirkja rétttrúnaðarkirkjunnar í Rússlandi .
Bygging hennar hófst árið 1818 og hún var ekki fullkláruð fyrr en 1858 , eða 40 árum seinna .
Samt unnu menn að byggingu hennar allt að 14 tíma á dag alla daga ársins .
Þegar maður stendur inni í kirkjunni er ekki hægt annað en undrast hvernig menn gátu reist slíkt mannvirki með þeirra tíma tækni en turn kirkjunnar er rúmlega 100 metra hár .
Segja má að listaverk þeki nánast hvern einasta fermetra í þessari glæsilegu kirkju .
Margt fleira hefur þessi sögufræga borg , St .
Pétursborg , ferðamönnum upp á að bjóða .
Það verður að bíða næstu heimsóknar að skoða þá staði .
Munið að sækja um áritun Ef Íslendingar hafa hug á að heimsækja Rússland verða þeir að hafa í huga að ferðin þarfnast undirbúnings .
Enginn kemst til Rússlands nema hafa vegabréfsáritun .
Sækja þarf um slíka áritun í sendiráði Rússlands á Túngötu 14 í Reykjavík .
Þar er opið milli klukkan 9 og 12 virka daga .
Það tekur nokkra daga að fá áritun og kostar hún tæpar sex þúsund krónur .
Áður en komið er inn í landið þarf einnig að fylla út blað með persónuupplýsingum í tvíriti sem landamæraverðir yfirfara og stimpla ef allt er í lagi .
Annað eyðublaðið varðveitir ferðamaðurinn og afhendir við brottför úr landinu .
Mikilvægt er að fólk varðveiti blaðið vel .
" Hópurinn orðinn mjög spenntur " Það er vinsælt hjá hópum að fara í ferðir til St .
Pétursborgar .
Einn slíkur mun fara þangað 25. júní n.k. undir forystu Árna Þórs Sigurðssonar alþingismanns og munu flestir í hópnum dvelja í borginni í viku .
Að sögn Árna er hann í vinahóp sem hefur lengi talað um að gaman væri að fara til St .
Pétursborgar .
" Þegar auglýst var að Icelandair ætlaði að hefja beint flug til borgarinnar var drifið í að panta flugmiða og skipuleggja ferðina .
Svo spurðist þetta út og fleiri bættust í hópinn , " segir Árni .
Eiginlega má segja að Árni verði þarna á heimavelli .
Hann stundaði nám í Moskvu á sínum tíma og talar rússnesku .
Síðan var hann um hríð fararstjóri hjá norskri ferðaskrifstofu og fór með marga hópa til St .
Pétursborgar .
Að sögn Árna Þórs ætlar hópurinn að skoða það markverðasta í borginni og verða leiðsögumenn þá með í för .
Einnig verður farið í dagsferð út fyrir borgina .
Þá ætlar Árni að leiða bókmenntagöngu þar sem hópurinn getur lifað sig inn í 19. öldina í gegnum hin stórkostlegu verk rússnesku skáldjöfranna .
Árni segir að þetta sé tilvalinn tími til að heimsækja borgina því nú er bjartasti tíminn , hvítar nætur eins og Rússarnir segja um það sem við Íslendingar köllum bjartar nætur .
" St .
Pétursborg er algjör perla og hópurinn er orðinn mjög spenntur .
Við ætlum að fá eins mikið út úr þessari ferð og við getum , " segir Árni Þór .
Þekkir hvern krók og kima Nafn Péturs Óla Péturssonar þekkja flestir Íslendingar sem lagt hafa leið sína til St .
Pétursborgar .
Pétur Óli kom fyrst til borgarinnar fyrir tæpum 18 árum og hefur búið þar að mestu síðan .
Hann hefur rekið lítið útflutningsfyrirtæki í St .
Pétursborg en fararstjórn og skipulagning ferða fyrir íslenska hópa hefur verið aukabúgrein hjá honum .
" En nú er að verða breyting á því og í sumar fer mest af mínum tíma í leiðsögn og fararstjórn , " segir Pétur Óli .
Að hans sögn hefur orðið talsverð aukning íslenskra ferðamanna í sumar frá því sem verið hefur undanfarin ár .
" Ég hygg að það sé sérstaklega vegna beina flugsins og einnig vegna þess að fólk fréttir af fegurð borgarinnar og hversu margt áhugavert er hér að sjá , " segir Pétur Óli .
Hópar hafa verið duglegir að sækja borgina heim og tveir kórar voru einmitt þar á ferð í vikunni , Átthagakór Strandamanna og Karlakór Keflavíkur .
Kórarnir voru með konsert í sal Fílharmóníunnar að kvöldi 12. júní , sem er þjóðhátíðardagur Rússlands .
Pétur Óli fagnar hverri heimsókn enda Íslendingar sem búa í borginni taldir á fingrum annarrar handar .
Hann er því allt í öllu í Íslendingafélaginu .
Mikil ánægja er með leiðsögn Péturs Óla enda þekkir hann hvern krók og kima í borginni og segir skemmtilega frá .
Það getum við staðfest sem vorum þar á ferð á dögunum og nutum leiðsagnar hans .
Hægt er að komast í samband við hann á netfanginu petur.oli.petursson@gmail.com .
