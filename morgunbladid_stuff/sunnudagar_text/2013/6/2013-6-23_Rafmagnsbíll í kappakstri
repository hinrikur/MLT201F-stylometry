Það er búið að fara með þennan bíl út áður og reglurnar segja að það megi ekki keppa á sama bílnum aftur , " segir Sigurður Örn Ragnarsson sem er einn af þeim nemendum í Háskóla Íslands sem hafa verið að smíða rafmagnskappakstursbíl í Toppstöðinni í Elliðaárdal .
Í ár fer hópurinn , sem skipaður er nemendum úr verkfræðideild við Háskóla Íslands , með hönnunarhugmyndir og viðskiptaáætlanir fyrir kappakstursbílinn á Silverstone kappakstursbrautina á Englandi .
Þar tekur hann þátt í alþjóðlegri hönnunarkeppni .
Hópurinn fær umsagnir frá dómurum og hefur ár til að bæta verkið og birtast að ári með tilbúinn kappakstursbíl .
Verkefnið tekur til tveggja ára í senn .
Í fyrra fór hópurinn með fullbúinn kappakstursbíl á Silverstone en hann komst ekki á brautina sjálfa .
Sá bíll verður grunnurinn að næsta bíl .
" Þetta tekur mikinn tíma .
En fólk er líka misvirkt í þessu verkefni .
Sumir eru að vinna með skóla , aðrir að æfa eitthvað eða hvað sem er .
Það fólk er samt mjög virkt og finnur alltaf tíma .
Við fórum þrír að prófa bílinn fyrir stuttu og þá fékk maður gott kikk , vildi fara að hanna og bæta og vinna meira í honum .
Þannig að það þurfa allir að prófa .
Það reyndar komast ekkert allir í hann .
Hann er svo þröngur og stutt niður á pedala , " segir Einar Hreinsson sem er einnig í hópnum .
Rúmlega 30 manns eru í hópnum og segja þeir drengir að kjarnahópurinn sé 10-12 manns , þar af sex stelpur .
Fjórar af þeim fara út til Silverstone .
" Keppnin snýst ekki bara um tíma , heldur er einnig reiknað inn í þetta hvað bíllinn hafi kostað og annað .
Hingað til hefur ekki verið þak á kostnaði .
Sumir háskólar eru á stórum styrk frá stóru bílaframleiðendunum .
Liðið sem varð í öðru sæti í fyrra var með sérsmíðaðan mótor fyrir sinn bíl sem dæmi .
Það er erfitt að keppa við það og ekki alveg sanngjarnt .
Indverjar komu til dæmis í fyrra með skapalón , bara nánast bíl úr pappa , en sumir eru með bakhjarla upp á marga tugi milljóna , " segir Ragnheiður Björk Halldórsdóttir , ein af stúlkunum sem taka þátt .
