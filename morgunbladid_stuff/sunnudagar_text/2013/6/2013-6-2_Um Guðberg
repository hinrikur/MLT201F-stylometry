Málþing verður haldið í Hátíðarsal HÍ í dag , laugardag , kl. 9.45 - 16.30 , til heiðurs Guðbergi Bergssyni rithöfundi .
Málþingið ber heitið " Að heiman og heim " og er haldið á vegum Stofnunar Vigdísar Finnbogadóttur í erlendum tungumálum og er liður í Listahátíð í Reykjavík 2013 .
Hópur erlendra fræðimanna , rithöfunda og þýðenda tekur þátt í þinginu auk íslenskra fræðimanna og rithöfunda .
Á málþinginu tekur Guðbergur jafnframt við heiðursdoktorsnafnbót við HÍ .
Á sunnudag kl. 16 verður síðan opnuð á Sjóaranum síkáta í Grindavík Guðbergsstofa en rithöfundurinn er heiðursborgari þar í fæðingarbæ sínum .
