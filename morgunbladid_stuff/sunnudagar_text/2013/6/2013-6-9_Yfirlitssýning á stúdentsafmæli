Hlynur Hallsson myndlistarmaður opnar á laugardag klukkan 15 sýningu í Kartöflugeymslunni , sýningarsal efst í Listagilinu á Akureyri .
Sýninguna kallar hann " Sýning – Ausstellung – Exhibition " .
Hlynur segir að í tilefni þess að hann á 25 ára stúdentsafmæli hafi hann langað til að setja upp sýningu í heimabænum .
" Ég sýni bæði ný og eldri verk , frá því um 2000 , vegna þess að ég vildi sýna samstúdentunum hvað ég hef verið að dunda , " segir hann hlæjandi .
" Hugmyndin bak við þessa sýningu er ekki flóknari en það .
" Hlynur hefur í mörg ár verið afar virkur á sviði myndlistarinnar , hér heima og erlendis , þar sem hann hefur sýnt í fjölda sýningarsala og í galleríum .
Hann segir að þetta sé ekki sín fyrsta yfirlitssýning , því ein fyrsta gallerísýning sem hann setti upp , í Þrándheimi í Noregi , hafi verið yfirlitssýning .
" Mér þótti fyndið að byrja á yfirlitssýningu og vera búinn með þann pakka , en nú er ég orðinn gamall og vanur að gera yfirlitssýningar , " segir hann .
Á sýningunni eru tvö ný verk en annars segir Hlynur gesti sjá nokkra hópa verka ; ljósmynda- og textaverk , spreyverk , prent og fleira auk þess sem ný bók kemur út í tilefni sýningarinnar .
" Þetta er fallegt sýningarrými sem var bjargað þegar átti að rífa bygginguna fyrir nokkrum árum .
Allt eru þetta verk sem tengjast textum og sum hef ég ekki sýnt áður á Akureyri .
Titillinn á sýningunni er á þremur tungumálum , því mörg verkanna eru það einnig .
Um tíma var það markmið hjá mér að sýningar mínar og verk væru á þessum þremur málum en ég hef nú breytt aðeins út frá því , " segir hann .
Hlynur hefur iðulega spurt spurninga í verkum sínum , tengir texta og ljósmyndir á athyglisverðan hátt , og vill með því hreyfa við fólki .
" Það er alltaf gaman að hrista ryk af verkum sem hafa jafnvel setið á vinnustofunni og maður ekki sýnt lengi .
" Hlynur er fæddur á Akureyri árið 1968 .
Hann stundaði myndlistarnám á Akureyri , í Reykjavík , Hannover , Hamborg og í Düsseldorf .
Hann sýnir einnig um þessar mundir í München ásamt félögum sem komu að stofnun Verksmiðjunnar á Hjalteyri .
efi@mbl.is 