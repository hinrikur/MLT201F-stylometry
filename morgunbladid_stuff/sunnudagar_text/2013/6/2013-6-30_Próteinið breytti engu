Nýlega varði Atli Arnarson doktorsritgerð sína frá Háskóla Íslands um áhrif styrktarþjálfunar og fæðu á heilsutengda þætti hjá eldra fólki .
Rannsóknin , sem framkvæmd var af Rannsóknarstofu í Næringarfræði , hófst haustið 2008 og lauk í desember 2009 , en síðan þá hefur gagnaúrvinnsla og ritun vísindagreina farið fram .
Þetta er fyrsta rannsókn á Íslandi sem skoðar þessi mál og er ein stærsta sinnar tegundar í heiminum .
Atli fékk til liðs við sig 236 karla og konur á aldrinum 65-91 árs og skipti hópnum í tvo jafna hluta .
Báðir hóparnir stunduðu styrktarþjálfun þrisvar í viku í tólf vikur .
Annar hópurinn fékk mysupróteindrykk strax að æfingu lokinni en hinn kolvetnadrykk .
Báðir drykkir innihéldu sama magn af hitaeiningum .
Enginn munur á hópunum Niðurstöður rannsóknarinnar sýndu að enginn marktækur munur var á aukningu í vöðvamassa og vöðvastyrk og líkamlegri færni hjá hópunum tveimur .
" Niðurstöðurnar komu mér svo sem ekki á óvart , en ef ég á að vera hreinskilinn hefði verið gaman að fá mun af því að við vitum að prótein skipta máli , " segir Atli .
Hópurinn sem tók þátt í rannsókninni hafði svarað auglýsingu og segir Atli að í hana hafi valist fólk sem hafði áhuga á heilsu og hreyfingu .
" Fólkið var því frekar hraust og með hátt hlutfall próteina í mataræðinu , " segir Atli , en það gæti hafa skýrt að hluta hvers vegna enginn munur kom fram .
" Það gæti hafa þynnt út áhrifin af drykknum að fólkið fékk nóg af próteinum í fæðinu , " segir hann .
Vöðvamassi rýrnar Atli segir að það sé mjög mikilvægt fyrir eldra fólk að stunda styrktarþjálfun þar sem vöðvamassi rýrni með aldrinum .
" Við vildum sjá hvort próteingjöf gæti aukið áhrif þjálfunar á vöðvamassa og vöðvastyrk , " segir Atli .
Aldurstengd vöðvarýrnun getur leitt til verulegrar skerðingar á lífsgæðum fólks .
Hann segir ekki hægt að yfirfæra þessar niðurstöður á yngra fólk og telur hann inntöku próteina mikilvæga eftir æfingar , sérstaklega ef mataræði er ábótavant .
" Tvímælalaust , prótein eru mjög góð eftir æfingu , " segir hann , " þó að rannsóknin okkar bendi til þess að prótein fæðubót sé óþörf meðal ákveðinna hópa fólks , " segir Atli .
Mysuprótein meinhollt Nú þegar hafa birst sex vísindagreinar úr rannsókninni í erlendum fagtímaritum en búast má við að þær verði yfir tíu talsins .
Ein ástæðan fyrir því að ákveðið var að skoða áhrif mysupróteina er að þau voru áður vannýtt auðlind sem fór til spillis .
" Mysa er ein besta uppspretta hágæða próteina , " segir Atli .
Aðrar niðurstöður úr rannsókninni sýndu að blóðfita lækkaði marktækt á rannsóknartímabilinu .
Atli segist hafa fullan hug á áframhaldandi rannsóknum tengdum næringarfræði .
PRÓTEINGJÖF EFTIR ÆFINGU Rannsóknin 236 Íslendingar á aldrinum 65-91 tóku þátt í rannsókninni .
Hópurinn var í styrktarþjálfun þrisvar í viku í tólf vikur og fékk helmingur mysupróteindrykk að lokinni æfingu en hinn helmingur fékk kolvetnadrykk .
Neysla á 20 g af mysupróteinum strax að loknum styrktaræfingum bætir ekki árangur hjá eldra fólki ef litið er til aukningar á vöðvamassa , vöðvastyrk og líkamsfærni .
Ekki hægt að yfirfæra niðurstöðurnar á yngra fólk .
Próteingjöf mikilvæg eftir æfingar , sérstaklega ef mataræði er ábótavant .
Mysa ein besta uppspretta hágæða próteina .
Styrkur IGF-1 ( hormón í líkamanum ) og blóðfita lækkaði marktækt á tímabilinu í heildina hjá öllum .
Nýrnastarfsemi batnaði í heildina hjá öllum .
