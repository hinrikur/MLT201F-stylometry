Steinunn Ólína Þorsteinsdóttir , leikkona , skellti inn á fésbókarsíðuna sína í vikunni ; " Ef þið YRÐUÐ að velja ykkur ættarnafn , hvað yrði fyrir valinu ? " Ekki stóð á svörum því rúmlega 100 svöruðu spurningu Steinunnar ; Stefán Karl myndi velja sér Shaving , Magnús Jónsson myndi velja sér Magnús Morð , Þráinn Bertelsson myndi velja sér Mörland , Jóhanna Vigdís Arnardóttir sagði " Æ , bara Clausen ! " og henti í broskall á eftir .
Ágústa Eva Erlendsdóttir átti þó frumlegasta heitið en hún vildi gjarnan heita Lachtoffszherichaszdash .
Útvarpsmaðurinn Ívar Guðmunds er duglegur maður á morgnana .
Rífur í lóð áður en hann mætir í stúdíó Bylgjunnar .
Hann sagði á fésbókarsíðunni sinni ; " Hrikalega gott að taka daginn snemma og henda sér á æfingu , ýttu öllum afsökunum í burtu og drífðu þig af stað í dag ! " Bróðir hans , Hermann sem eitt sinn var forstjóri N1 svaraði um hæl .
" Ég kastaði öllum afsökunum burt og settist á skrifstofuna – eldsnemma " Þórður Þórðarson , betur þekktur sem Doddi Litli , kvaddi morgunútvarpið á föstudaginn .
Hann setti stöðufærslu inn á fésbókina af því tilefni og svaraði Þráinn Steinsson , kollegi hans úr Bítinu , þegar kom í ljós að Doddi vaknaði fjögur .
" 4 ? ? ? ? ? til hvurs ? þið byrjið 5 mín á undan okkur , og ég vakna kl 6.. .
hvað ertu eiginlega að gera í 2 tíma fyrir þátt ? ? " Doddi var ekki lengi að svara ; " Ég er að vinna , þú gerir eitthvað minna ! " Þráinn svaraði ekki aftur .
Landsliðsmennirnir í fótbolta Rúrik Gíslason og Alfreð Finnbogason fóru út að borða með Sigurjóni Sighvats en þeir félagar eru í Los Angeles ..
Vakti myndin sem Rúrik birti í kjölfarið töluverða athygli en Sigurjón var í skyrtu yfir skyrtu sem sló í gegn .
