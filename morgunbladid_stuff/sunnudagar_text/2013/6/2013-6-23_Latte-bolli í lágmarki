-Góður kaffibolli á borð við kaffi latte , eða mjólkurkaffi , kostar orðið í kringum 500-600 krónur .
Ef þú kaupir þér einn svoleiðis bolla á dag gerir það 18.000 krónur á mánuði í kaffineyslu .
Kauptu þér frekar veglegan kaffibrúsa sem endist lengi og búðu til eigið kaffi heima .
Það er kannski ekki eins gómsætt og veglegt kaffi , en kaffi er það þó .
Á móti getur dýri bollinn úti í bæ verið svolítið spari .
-Íslendingar þjást margir hverjir af frestunaráráttu og bíða eflaust margir með það að borga reikningana þegar þeir koma inn um lúguna .
Það góður vani að borga alla reikninga eins fljótt og auðið er til að forðast alla vexti og viðbótarkostnað sem fylgir því að fresta .
-Gerðu matarinnkaupin á hraðferð , sérstaklega áður en þú átt að mæta á fund eða þegar uppáhaldsþátturinn er að fara að hefjast í sjónvarpinu .
Þá getur þú aðeins fylgt innkaupalistanum og drífur þig svo út í stað þess að staldra við og týnast í freistingum .
