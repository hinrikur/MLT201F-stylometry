Elín Dís Vignisdóttir er lögfræðingur og starfar sem slíkur hjá lögfræðisviði Arionbanka .
Hún hefur gaman af því að elda og reynir að bjóða vinum og vandamönnum eins oft og hún getur í mat .
" Mér finnst mjög gaman að elda og skoða alltaf reglulega nýjar uppskriftir .
Humar , sushi og lasagne eru í miklu uppáhaldi hjá mér og ef hráefnið er gott þá er ekkert mál að búa til gott sushi .
Foreldrar mínir eru mjög góðir kokkar og ég hef mikið fylgst með þeim í gegnum tíðina .
Eitt það skemmtilegasta sem ég geri er að halda matarboð en ég legg mikið upp úr því að halda flott matarboð .
Ég hef alltaf séð um allt sem tengist mat í vinahópnum og tek það verkefni að mér með glöðu geði þegar við hittumst , " segir Elín en hún fer oft óhefðbundnar leiðir í eldamennsku og er gjörn á að prófa nýjar leiðir þegar kemur að eldamennsku .
" Ég les mikið af matarbloggum á netinu og fletti oft í gegnum Gestgjafann .
Ég fylgi samt ekki alltaf uppskriftum og skipti stundum út hráefnum og set önnur í staðinn .
Mér finnst ótrúlega gaman að grilla og það skiptir mig í raun og veru ekki miklu máli hvað það er sem ég elda .
Ég grilla oftast kjúkling og grillaðar pizzur eru mjög góðar .
Ég legg mikið upp úr góðu hráefni og fer í mismunandi búðir eftir því hvað ég þarf að kaupa .
Ég er hins vegar þeirrar skoðunar að maturinn þurfi ekki alltaf að vera flókinn til að bragðast vel .
Matur sem er fljótlegur í eldun getur líka verið góður á bragðið .
Mér finnst einnig skipta miklu máli að maturinn líti vel út og tek því oft ljósmyndir af mat ef mér finnst hann vel heppnaður í útliti , " segir Elín .
Laxaborgarar og sítrónubitar Laxaborgarar á naanbrauði 8-10 stk. 1 kg af laxi ( skorinn í litla bita ) 1 búnt af púrrulauk ( smátt saxaður ) 1 og ½ stór chili ( smátt saxaður og fræhreinsaður ) rifin fersk koríanderlauf ( eftir smekk ) hálf krukka af capers 1 egg ólífuolía ( eftir smekk ) 1 dl mjólk eða 1 dl rjómi 5 msk .
speltbrauðsraspur salt og pipar Aðferð Lauknum blandað við smá ólífuolíu og hinu hráefninu bætt við og allt hrært vel saman og þykkt með brauðraspi .
Kryddið með salti og pipar eftir smekk og mótið borgarana og forsteikið á pönnu með ólífuolíu .
Því næst eru borgararnir grillaðir á grilli eða grillpönnu og lagðir á naanbrauð með avakadó og kóríander eða öðru grænmeti .
Mjög gott með mildri jógúrtsósu .
Spínatsalat : Einn poki spínat frá Lambhaga .
2 appelsínur skornar í litla bita .
ristaðar kókosflögur ( eftir smekk ) Sítrónubitar 130 g smjör ( mjúkt ) 80 g sykur 120 g hveiti Aðferð Hitið ofninn í 180 gráður .
Hrærið smjör og sykur vel saman .
Bætið hveiti út í og blandið saman með sleikju .
Setjið bökunarpappír í botninn á 20x20 cm formi .
Jafnið deigið í formið en gott er að nota blauta fingur .
Bakið í 15 mínútur eða þar til kakan er orðin fallega gullin Ofan á : 4 egg 200 g sykur 4 msk .
hveiti ½ tsk lyftiduft ¾ dl nýkreistur sítrónusafi Rifinn börkur af einni sítrónu Aðferð Þeytið egg og sykur saman þar til blandan verður létt og loftkennd .
Sigtið hveiti og lyftiduft út í .
Blandið sítrónusafa og berki út í og hrærið vel saman .
Hellið blöndunni ofan á kökuna og bakið áfram í 25 mínútur eða þar til kakan er farin að stífna .
Látið hana kólna aðeins .
Sigtið flórsykur ofan á og skerið í bita .
Skreytið með myntulaufum .
Kökuna má frysta .
