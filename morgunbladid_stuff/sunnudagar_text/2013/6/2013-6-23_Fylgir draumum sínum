Íbúð Önnu Óskarsdóttur og fjölskyldu er einstaklega falleg og einkennist af dökkum og náttúrulegum stíl , að auki skemmir útsýnið svo sannarlega ekki fyrir .
Hún ákvað að fylgja draumum sínum og hefja eigin rekstur en hún er eigandi búðarinnar Cupcake Factory sem selur vörur inn á heimilið .
Gunnþórunn Jónsdóttir gunnthorunn@mbl.is Anna Óskarsdóttir býr með fjölskyldu sinni í bjartri og fallegri íbúð úti á Granda í Reykjavík .
Gluggarnir ná niður í gólf og er útsýnið út á hafið alveg einstakt .
Hún hætti nýverið í vinnu sinni og ákvað að fylgja draumum sínum en hún hóf eigin rekstur og opnaði búðina Cupcake Factory sem selur muni inn á heimilið .
" Ég ákvað að prófa að ganga á eftir draumnum mínum og sjá hvað gerðist , " segir Anna .
Eins og myndirnar bera með sér hefur Anna næmt auga fyrir einfaldleika og fegurð en stíllinn hennar er frekar dökkur og náttúrulegur .
Hún sækir innblástur í allt í kringum sig , frá fólki sem hún hittir og stöðum sem hún heimsækir .
" Mér finnst oft skipulagsleysi og óreiða skapa verstu stemninguna þegar kemur að því að innrétta , " segir Anna .
" Það er hægt að gera heimilið glæsilegt á því að skipuleggja allt vel og fara vandlega yfir dótið sitt .
Það er nefnilega aldrei að vita hverju var hent í geymslu fyrir 2 árum .
" Rólustóllinn sem hangir úr loftinu inni í stofu er í miklu uppáhaldi hjá Önnu og fjölskyldumeðlimum en hann var keyptur í Habitat fyrir nokkrum árum .
Sjálf segir hún að það sé saga í mörgum hlutum inni á heimilinu og hver blettur heimilisins er nýttur enda þykir henni mikilvægt að skipuleggja heimilið vel .
