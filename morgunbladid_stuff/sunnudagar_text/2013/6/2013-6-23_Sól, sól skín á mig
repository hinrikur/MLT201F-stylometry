Íbúar á Suðurlandi hafa lítt fengið að sjá til sólar það sem af er sumri og jafnvel verið áhöld um hvort sumarið sé yfirleitt gengið í garð , hvað sem dagsetningum líður .
Maímánuður var með allra sólarlausasta móti og ekki þótti júní fara gæfulega af stað heldur .
En er leið að sumarsólstöðum vænkaðist heldur hagur höfuðborgarbúa og nærsveitunga og blíðan lék við Reykvíkinga á fimmtudag og föstudag ; þótti mörgum sólskinið tímabært og rúmlega það .
Eins og við manninn mælt flykktust borgarbúar út í góða veðrið og léttist heldur brúnin á börnum jafnt sem fullorðnum í framhaldinu , eins og sjá má á meðfylgjandi sólskinsmyndum .
jonagnar@mbl.is 