Eftir stutta heimsókn til Íslands er ég mætt aftur til Toulouse þar sem nýr kafli í Frakklandsævintýrinu mínu hefst von bráðar .
Mikið var gott að hitta fjölskylduna aðeins og vinina .
Eini gallinn við að eiga svona góða fjölskyldu er hversu erfitt það er að vera henni ekki nærri .
Framundan er nýr og spennandi kafli hjá mér .
Bóknáminu í Toulouse Business School er lokið og við tekur starfsnám næsta hálfa árið .
Eftir langt og strangt ferli er ég loksins komin með starfsnám hjá Airbus en höfuðstöðvarnar eru einmitt hér í Toulouse .
Ég hlakka mikið til enda var starfsnám hjá Airbus eitt markmiða minna löngu áður en ég hélt utan .
Mikið var það því góð tilfinning þegar markmiðinu var náð .
Eins og sjá má á meðfylgjandi myndum leikur lífið við mig í " La ville rose " og ég hef notið hverrar stundar .
Ég veit hversu mikilvægt það er að njóta tímans hér enda mun franska ævintýrið fylgja mér alla ævi .
Sigríður Theódóra Pétursdóttir 