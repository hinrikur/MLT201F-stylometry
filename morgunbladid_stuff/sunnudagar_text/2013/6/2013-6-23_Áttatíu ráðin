Samskip hafa ráðið alls 80 sumarstarfsmenn , það er ungmenni sem eru átján ára og eldri .
Sum þeirra starfa nú hjá fyrirtækinu þriðja og jafnvel fjórða sumarið í röð .
Störfin eru afar fjölbreytt en flest ungmennin eru ráðin í vörumiðstöð félagsins í Reykjavík .
Margir eru ráðnir á starfsstöðvar félagsins úti á landi og nokkuð er um að háskólanemar , sem unnið hafa verkefni hjá Samskipum vegna náms síns komi svo til almennra starfa hjá fyrirtækinu .
Allir nýliðar fara á nýliðanámskeið þar sem fyrirtækið er kynnt og öryggisþættir í starfseminni , en í þeim efnum eru miklar kröfur gerðar – sem og varðandi umhverfismál , þjónustu , vörumeðhöndlun og gæðaeftirlit .
Gott dagsverk " Við erum mjög meðvituð um nauðsyn þess að sumarstarfsmenn sem og aðrir kunni réttu handtökin til að skila góðu dagsverki , " segir Auður Þórhallsdóttir hjá Samskipum í fréttatilkynningu .
