Dröfn Sæmundsdóttir , vöruhönnuður , býr í snoturri íbúð í Hafnarfirði ásamt unnusta sínum , Ómari Snævari Friðrikssyni , og dætrum þeirra tveimur .
Um þessar mundir er hún í fæðingarorlofi en hún starfaði um tíma hjá Össuri hf. , eftir útskrift frá Listaháskóla Íslands .
Dröfn sækir innblástur í önnur heimili , tímarit og er einnig dugleg við að nota hjálp Google til að skoða hluti eða uppraðanir sem hún er að spá í .
Dröfn þykir uppraðanir mikilvægar þegar kemur að því að innrétta heimilið og að húsgögnin henti aðstæðum og þörfum hverju sinni .
Hún segir margt vera á óskalistanum hjá sér inn á heimilið en sófi eða stólar í 60 ' s-stíl tróni á toppnum .
" Ég myndi segja að stíllinn minn væri frekar frjáls , allavega mjög blandaður , ef það lýsir þá einhverjum stíl , " segir hún .
" En ætli ég taki ekki bara það sem mér þykir fallegt úr hvaða stíl sem er og raði því saman .
Ég reyni þó að velja það sem er létt og lipurt og ekki of frekt sjónrænt .
" Mikilvægast þykir Dröfn að nýta rýmin á heimilinu vel og leikur þar skipulagið stórt hlutverk .
" Það skiptir máli að gæta þess að hlutir séu ekki of stórir eða of litlir miðað við stærð híbýla .
Oft er einnig nóg að endurraða aðeins og þá breytist allt um heilan helling , " segir hún .
