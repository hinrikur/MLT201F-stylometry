Þvert á það sem sem áður var talið hafa vísindamenn við Harvard-háskóla nú fært sönnur á að stærðin skiptir máli .
Að vísu er ekki átt við líkamlega stærð í þessu tilfelli , en líkamlegt atgervi hefur þó sitt að segja .
Það sem skiptir máli virðist hins vegar fyrst og fremst vera á hve stórum skjá þú svarar tölvupóstinum þínum ( eða vinnur önnur hversdagsverk ) og hér gildir mjög einföld regla : Stærra er betra .
Þetta hljómar sérkennilega , en við rannsókn á 75 þátttakendum í könnun við Harvard-skóla kom í ljós að þeir sem notuðu stærri tæki sýndu af sér meiri ákveðni og valdatilburði í félagslegum samskiptum en þeir sem notuðu minni tæki .
Og munar þar talsvert á .
Við framkvæmd rannsóknarinnar fengu viðfangsefnin í hendur ákveðin verkefni sem átti að leysa .
Til þess voru notuð 4 tæki , ólík að stærð .
Minnst var notað iPod touch ( sama stærði og iPhone ) , því næst iPad .
Næststærst var svo Macbook Pro fartölva , en stærst var iMac-borðtölva .
Eftir að hafa notað tækin í nokkra stund við að leysa verkefni var viðfangsefnum sagt að rannsakandi þyrfti að sækja eyðublöð til að fylla út , en ef hann væri ekki kominn til baka eftir fimm mínútur , þá skyldi hann sóttur í afgreiðsluna .
Rannsakandi beið hins vegar í öllum tilfellum í 10 mínútur í afgreiðslunni áður en hann sneri til baka , en fylgst var með hve stór hluti fór til að sækja rannsakandann og hve lengi viðföngin biðu áður en þau lögðu af stað til að sækja hann .
Fóru alltaf og biðu skemur Niðurstöðurnar eru ansi sláandi .
Það reyndist vera mjög sterkt samband á milli þess hve lítið eða stórt tækið var og þess hvort viðföng fóru að sækja rannsakanda annars vegar , og hins vegar hve lengi þau biðu áður en þau fóru til að sækja hann .
Notendur iPod touch sóttu rannsakanda einungis í 50% tilfella , iPad í 71% tilfella , Macbook Pro í 88% tilfella og iMac í 94% tilfella .
Sama línulega aukning á biðtíma var augljós í niðurstöðum rannsóknarinnar , nema að hún gekk í hina áttina .
Það er að segja , notendur iMac biðu einungis í 341 sekúndu áður en þau sóttu rannsakanda , en biðtíminn stighækkaði , 419 sekúndur hjá Macbook Pro , 437 hjá iPad og 493 hjá iPod touch .
Vísbendingarnar gætu því vart verið sterkari .
" Stöðug aukning biðtíma er í fullkomnu samræmi við stærð tækisins .
Ég hef aldrei á ævi minni séð svo fallegt samhengi , " sagði Maarten Bos , annar af höfundum rannsóknarinnar , í viðtali við Working Knowledge , eitt af veftímaritum Harvard-háskóla í síðustu viku .
Stærð er óbeinn áhrifaþáttur Þrátt fyrir að sterk fylgni hafi verið á milli tækja og hegðunar í þessari rannsókn , telja rannsakendur ekki að tækið sjálft sé orsakavaldur í þessu tilfelli , heldur vilja þeir frekar tengja þetta við niðurstöður fyrri rannsókna hins höfundarins , Amy Cuddy , sem er félagssálfræðingur við Harvard Business School .
Rannsókn sem fór fram við Columbia- og Harvard-háskóla árið 2010 undir stjórn Cuddy sýndi sterka fylgni á milli þess að taka líkamsstöðu sem mætti kalla valdastöðu ( power pose ) og valdsmannlegrar hegðunar , en fyrirlestur hennar á Ted.com um þær niðurstöður hefur fengið meira en 6 milljón áhorf .
Líkamsstöður eru dæmi um orðlaus tjáskipiti og samkvæmt rannsóknum Cuddy hafa þau áhrif á líkamsstarfsemi okkar , einkum framleiðslu hormónanna testósterón og cortisol .
Valdastöður eru opnar , gleiðar líkamsstöður , líkt og að standa gleiður með hendur á mjöðmum , eða halla sér aftur með fætur uppi á borði og hendur fyrir aftan haus .
Þegar þessi staða er tekin eykst framleiðsla testósteróns og dregur úr framleiðslu cortisols í líkamanum , sem skapar aukna valdatilfinningu .
Valdleysisstöður eru aftur á móti lokaðar og samandregnar , líkt og að sitja boginn í baki með hendur í kjöltu , eða standa með hendur meðfram síðum eða krosslagðar .
Í slíkum stöðum framleiðir líkaminn aftur á móti meira af cortisol og minna af testósteróni .
Það má auðveldlega sjá hvernig slíkar líkamsstöður birtast við tækjanotkun .
Þegar við sitjum og vinnum með snjallsíma þurfum við jafnan að vera bogin í baki til að sjá almennilega á lítinn skjáinn , með hendurnar meðfram síðunum til að hafa betri stjórn á litlu lyklaborði .
Eftir því sem tækið stækkar , og skjárinn og lyklaborðið gera okkur kleift að sitja og starfa í gleiðari stöðum , eykst valdatilfinning okkar .
Síminn betur skilinn eftir á fundum Sterkt samband á milli tækjanotkunar og hegðunar ætti þó að vera mörgum umhugsunarefni .
Það virðist til dæmis vera afbragðshugmynd að sleppa því að skoða tölvupóstinn í símanum á fundum eða við aðrar aðstæður sem krefjast þátttöku í mannlegum samskiptum .
" Við ætlum ekki að segja neinum fyrir hvernig á að umgangast tæki áður en farið er inn í aðstæður sem geta krafist einhverrar ákveðni , aðallega vegna þess að enginn myndi hlusta eða gera neitt í því , " segir Maarten Bos við Working Knowledge .
" Hins vegar , ef þú ert á fundi og áttar þig á því að þú hefur ekki haft þig mikið í frammi , þá ættirðu að hugleiða hvort þú hefur verið að nota einhver tæki skömmu áður .
" 