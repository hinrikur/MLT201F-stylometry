E ftir margra áratuga bann á ræktun hampplöntunnar í ýmsum löndum eru ný tækifæri í hampræktun að líta dagsins ljós .
Bannið var fyrst og fremst sett vegna hættulegra vímuáhrifa THC-efnisins sem ein tegund hamps , kannabis , inniheldur .
Bannið átti hins vegar við um allar hampplöntur og því var ræktun og notkun á hampi sem ekki innihélt THC einnig bönnuð , þrátt fyrir að sýnt hefði verið fram á jákvæð áhrif hans á heilsuna .
Það er í takt við umræðu undanfarinna mánaða að auka fjölbreytni matvælaframleiðslu í heiminum að banninu hefur verið aflétt í mörgum löndum .
Margir bændur geta nú ræktað hamp án THC og framleitt afurðir hans að nýju og hafa meðal annars verið gerðar tilraunir með slíka ræktun hér á landi .
Á undanförnum árum hefur átt sér stað viðhorfsbreyting í garð hampsins sem hefur leitt til fjölda rannsókna og þróunar í hampi svo sem til notkunar í byggingariðnaði , í plastframleiðslu og annarri neytendaframleiðslu eins og matvæla .
Ólíkar gerðir hamps fyrir mismunandi afurðir Ræktun á hampi hefur átt sér stað frá aldaöðli .
Annars vegar er um að ræða hampplöntu sem vex upp í nokkurra metra hæð en úr henni eru framleiddar vörur fyrir iðnað eins og kaðlar , strigi , pappi og textíll .
Hins vegar er um að ræða minni hampplöntu en af henni eru fræin nýtt til að framleiða ýmiskonar matvæli , s.s olíur , mjólk , te , orkustykki og próteinduft .
Iðn- og matvælaframleiðsla úr hampi Kína hefur verið stærsta hampframleiðsluland heims í gegnum árin , en aukin ræktun fer fram í Ástralíu , Kanada og Bretlandi .
Hampræktun er enn bönnuð í Bandaríkjunum þar sem allur hampur er ólöglegur , hvort sem hann inniheldur vímugjafann THC eða ekki .
Með aukinni ræktun hamps og framleiðslu úr honum hafa margar iðngreinar orðið " grænni " og snyrtivöruiðnaðurinn hefur tekið við sér að nota olíu hampfræja í vörur sínar .
Hampfræ eru próteinrík Hampfræ eru einstaklega próteinrík og innihalda einhver bestu náttúrulegu prótein sem völ er á , ásamt því að vera rík af lífsnauðsynlegum fitusýrum .
25% af næringarefnum hampfræja eru prótein , en þessi prótein eru einstaklega góð og auðmeltanleg .
65% af próteinum hampfræja eru svokölluð glóbúlar-prótein , þekkt sem edestín .
Líkaminn notar edestín til að draga úr eiturefnum í líkamanum og hreinsa hann .
Þau eru því talin góð fyrir lifrina og fyrir alla sem eiga við lifrarvandamál að stríða .
Edestín er einnig nauðsynlegt til að viðhalda góðu ónæmiskerfi .
Hin 35% af próteinum hampfræja eru albúmínprótein , en þau eru auðmeltanleg og innihalda lifandi ensím sem draga úr sindurefnum líkamans .
Næring úr hampfræjum er því vinsæl hjá íþróttafólki vegna próteinanna en ekki síður vegna góðu fitunnar sem hampfræin innihalda , en 30% af þyngd hampfræsins er fita .
Hampolían með ákjósanlegt hlutfall ómega 3 og 6 Óhreinsuð hampolía er grasgræn á lit og ber ákveðinn hnetukeim , en hún er pressuð úr hampfræjum .
Þegar búið er að vinna hana er hún hrein , litlaus og nánast bragðlaus .
Hampolían inniheldur mikið af ómega 3- og 6-fitusýrum í ákjósanlegum hlutföllum fyrir mannslíkamann eða 1:3 .
Rannsóknir sýna að ómega 3-fitusýrur geta dregið úr bólgum í líkamanum og hjálpað til við að draga úr líkum á gigt , hjartasjúkdómum og krabbameini .
Hampfræin er hægt að borða hrá eða möluð út í ýmsa rétti .
Hampprótein er notað í margskonar hristinga og bakstur og hampolían er notuð til matargerðar svo sem til steikingar , út á salat og almennt notuð líkt og ólífuolía .
www.hemp.com www.goodhempnutrition.com Hampsúkkulaðikökur 30 gr Good Hemp Nutrition , Gym Shake prótein með súkkulaðibragði ( fæst hjá Supersport , Álfheimum ) 1 stappaður banani 50 gr glúteinfríir hafrar t.d. frá Urtekram ( má nota venjulega hafra ef þið þolið vel glútein ) 1 tsk kókosolía 1 msk hörfræjamjöl 3 msk vatn 1 tsk vínsteinslyftiduft 1 tsk kanill 2 dropar af stevia Aðferð Blandið Golden flax seed og vatninu vel saman og geymið í ísskáp í 15 mínútur til að fá einskonar " eggáferð " .
Hitið ofninn í 180 gráður og setjið allt hitt innihaldið í matvinnsluvél til að deigið fái mjúka áferð .
Bætið blöndunni úr ísskápnum út í .
Setjið bökunarpappír á plötu og notið matskeið til að búa til litlar kökur .
Einföld uppskrift gefur 9 kökur .
Bakið í 30 mín og njótið .
Næringargildi í einni köku : 57 kalóríur , 2,6 gr prótein , 7 gr kolvetni ( þar af 2 gr trefjar ) , 2,2 gr fita .
