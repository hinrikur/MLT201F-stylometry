Keppnin sem nemendurnir taka þátt í er haldin árlega á hinni sögufrægu Silverstone-braut í Englandi .
Í ár keppa þau ekki , heldur fara út með teikningar og viðskiptaáætlun .
Smíða bílinn svo það sem eftir er ársins .
Keppnin er alþjóðleg og koma lið frá öllum heimshornum .
Lið geta mest fengið þúsund stig og snýst keppnin ekki bara um hver kemur fyrstur í mark .
Hönnun , kostnaður , kynning á bílnum , öryggisatriði , bremsur og sparsemi er meðal þess sem dómarar taka með í einkunnagjöfina .
Mótið hefur verið haldið á Silverstone síðan 2007 en fyrst fór keppnin fram árið 1998 .
Chalmers-háskólinn í Svíþjóð vann í fyrra .
Keppnin hefur reynst góður stökkpallur fyrir nemana því forsvarsmaður flugvélaframleiðandans Airbus tjáði íslenska hópnum í fyrra að um helmingur allra starfsmanna þeirra hefði tekið þátt í Formula Student á sínum námsárum .
Hugmyndin að taka þátt fæddist þegar einn neminn var að hlusta á BBC árið 2010 .
Í fyrra fór hópurinn með fullbúinn kappakstursbíl á Silverstone en hann komst ekki á brautina sjálfa .
Sá bíll verður tekinn sundur og notaður í næsta bíl .
Hingað til hefur verkefnið snúist um að smíða rafbíl en í raun eru allar gerðir orkugjafa leyfilegar .
Nokkrir afmarkaðir hópar vinna að því að smíða bílinn .
Hópur sem sér um verkefnastjórnun heldur utan um skipulag verkefnisins , sér um að fjármagna það , stýra hópunum og skipuleggja fundi o.fl. Annar hópur sér um að hanna og smíða grind og skeljar .
Þá er það hópur sem sér um fjöðrunar- , stýris- og bremsukerfi bílsins og enn einn sem sér um drifkerfið .
