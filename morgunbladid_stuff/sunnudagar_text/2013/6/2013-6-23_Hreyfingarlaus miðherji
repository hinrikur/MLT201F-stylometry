Allskyns nýstirni stigu fram á sviðið á EM 21 árs landsliða – nöfn sem vert er að leggja strax á minnið .
Eins og gengur eiga nöfn manna misjafnlega vel við .
Þannig tefldu Ítalir fram í fremstu víglínu Ciro nokkrum Immobile .
Afskaplega óheppilegt nafn á knattspyrnumanni en sem kunnugt er þýðir " immobile " hreyfingarlaus .
Menn reyna alltént ekki að stinga boltanum mikið á mann með því nafni .
Immobile stóð líka undir nafni framan af móti , gerði ekki mark fyrr en í úrslitaleiknum .
Eftir góðan sprett ! Immobile þessi hóf feril sinn hjá Juventus en fékk fá tækifæri .
Hann sló í gegn leiktíðina 2011-12 sem lánsmaður hjá Pescara í B-deildinni á Ítalíu .
Gerði 27 mörk í 38 leikjum .
Það varð til þess að Genoa keypti hann og lék Immobile með liðinu í A-deildinni síðasta vetur .
Gerði þó aðeins fimm mörk .
Því fer sem Fer Fleiri leikmenn með skemmtileg nöfn tróðu upp í Ísrael .
Má þar nefna Hollendingana Kevin Strootman og Leroy Fer .
Sparkspekingar eiga eflaust eftir að leika sér með þau nöfn í framtíðinni , ekki síst Fer , svo sem í kringum félagaskipti .
Florian Jozefzoon er líka prýðisgott nafn .
Hann er líka frá Hollandi .
Eins Flamur Kastrati .
Sá ágæti piltur er Norðmaður .
Þá er ónefndur Þjóðverjinn Patrick Funk .
