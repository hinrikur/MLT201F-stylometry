Við Gylfaflöt 16-18 í Grafarvogi er að finna skiltasmiðjuna Artis ehf , sem meðal annars státar af því að vera eina neonskiltagerð landsins .
" Fyrirtækið var stofnað árið 2002 og á verkefnalistanum er allra handa skiltagerð og prentun , " útskýrir Árni Lindberg , framkvæmdastjóri .
" Stórmyndaprentun er snar þáttur í starfseminni .
Við höfum vélakost sem gerir okkur kleift að prenta allt að 100 fermetra fleti og svo allt niður í merkilímmiða fyrir drykkjarflöskur .
" Límmiðalitun fyrir bíla Árni og félagar prenta einnig límmiða til að festa á bíla .
Er þá ekki aðeins átt við hefðbundna merkimiða heldur heila fleti , sambærilegt við það þegar hluti yfirbyggingar bíls er sprautaður í öðrum lit .
" Límmiðaþekjur á bíla eru að mörgu leyti betri kostur en lakksprautun , " segir Árni .
" Límmiðaþekjan verndar lakkið , er ódýrari lausn og það sem þægilegast er , hana má fjarlægja ef þess er óskað síðar meir .
Með þessum hætti má prenta á húdd , bretti , þak eða aðra hluta bílsins , allt eftir tilfellum og óskum hverju sinni .
" Glerblásarinn og neonskiltin Artis er eina neonskiltagerðin á landi , bendir Árni á , og meðal starfsmanna er lærður glerblásari að nafni Bernhard , ættaður frá Póllandi .
" Það er nauðsynlegt að hafa glerlistamann eins og hann fyrir neonskiltin enda getum við fyrir bragðið útbúið alls konar skilti og möguleikarnir eru bókstaflega endalausir .
" Loks má geta þess að Artis fræsir í við og getur smíðað hvers konar merkingar og skilti .
Einnig er skorið í plast og málm og eru möguleikar á útfærslum nánast óþrjótandi eins og sjá má á myndunum af iPhone-símanum í yfirstærð sem Árni og félagar útbjuggu .
jonagnar@mbl.is 