Chihuahua-hundurinn Hjútli hefur vakið athygli í Frostaskjóli , heimavelli KR-inga , það sem af er sumri .
Hjútli heilsar upp á alla sem vilja og eigandinn , Hulda Kristín Jóhannesdóttir , myndar herlegheitin í bak og fyrir .
Eru vinsældirnar svo miklar að Hjútli er kominn með sína eigin fésbókarsíðu .
" Hann hefur vakið mikla lukku .
Hann er KR-ingur í húð og hár og styður liðið , " segir Hulda .
Fyrir síðasta heimaleik KR mætti Hjútli upp í blaðamannastúku þar sem hann heilsaði upp á sjálfan Bjarna Fel sem lýsti leiknum í KR-útvarpinu .
" Hann er fjögurra og hálfs árs .
Hann geltir áfram KR og lifir sig mikið inn í leikinn .
" Hjútli á tvo KR-búninga .
Annar er hlýr og góður , hinn er notaður þegar sólin skín .
" Ég keypti þennan búning á Mallorca .
Setti svo KR-lógóið á .
Ég lét hanna KR-lopapeysu fyrir hann sem er mjög falleg .
" Hulda segir að þau Hjútli hafi fulla trú á að KR verði Íslandsmeistari í sumar .
" Ekki spurning .
Þeir vinna bara tvöfalt eins og fyrir nokkrum árum .
Það var gott ár , " segir Hulda , eigandi Hjútla .
