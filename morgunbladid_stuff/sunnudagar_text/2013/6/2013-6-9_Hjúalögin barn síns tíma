Ég man að þegar ég var strákur og lærði lögfræði þá voru hjúalögin tekin sem dæmi um lög sem þóttu góð og gild á sínum tíma og væru enn í lagasafninu , en væru búin að tapa gildi sínu því það væru engin hjú lengur , " segir Páll Sigurðsson lagaprófessor .
Svakaleg lesning " Vinnufólk í sveitum hvarf með vélvæðingunni og einnig í betur launuð störf í seinni heimsstyrjöldinni , meðal annars Bretavinnu .
Og þegar ryksugan kom til sögunnar dró það úr þörfinni fyrir þrif og eftir það sáust ekki hjú á heimili .
" Þegar blaðamaður les fyrir Pál 27. grein hjúalaganna , sem hafa kannski fyrst og fremst sagnfræðilegt gildi nú á tímum , kemur það honum á óvart að þetta standi enn í lögum .
" Þetta er svakaleg lesning , " segir hann og hlær .
" Ég hélt nú að það væri búið að afnema hjúalögin .
Þá er þetta enn skýrara dæmi um það sem tilheyrir gömlum tíma en það var fyrir nokkrum áratugum .
Þessi lög þóttu mild og góð þegar þau voru samþykkt á Alþingi árið 1928 .
Sérstaklega vegna þess að þau þóttu mikil framför frá vinnuhjúatilskipuninni frá 19. öld og ekki síst húsagatilskipuninni frá 1746 .
Samkvæmt þeim var ekki bara hægt að reka hjú af heimili ef þau hegðuðu sér ekki , sýndu til dæmis guðsótta , heldur mátti húsbóndi tukta þau með hendi og vendi , eins og sagt var .
Hann gat ósköp einfaldlega barið þau og þau gátu ekkert sagt við því .
Það var talin réttmæt refsing – harkan var svo mikil á þeim tíma .
" Lauslætisbrot og böðlar Hjúalögunum var ætlað að vera réttarbót fyrir vinnuhjú og margt var fært til betri vegar , að sögn Páls .
" En þetta ákvæði stendur með þessum stórkostlegu afglöpum sem nefnd eru , " bætir hann við og hristir höfuðið góðlátlega .
" Það hefur ekki verið gott að vera með hjú í vinnu sem brutu gegn öllum þessum atriðum ! Þarna er talað um lauslætisbrot , en svo voru það yfirleitt húsbændurnir sem héldu framhjá með vinnukonunum .
Það var verið að hýða fyrir slík brot fram undir 1870 og böðlar í öllum sýslum sem sýslumaður gat kallað til .
Einn böðullinn hýddi stúlku sem átt hafði barn í lausaleik og við hvert högg sem hann lét dynja á henni sagði hann : " Og hafðu þetta fyrir syndirnar þínar , rýjan mín .
" Svo var það hann sjálfur sem átti barnið með stúlkunni ! " Páll segir að " alvöru " vinnulöggjöf hafi verið innleidd upp úr 1934 , löggjöf um stéttarfélög og vinnudeilur , og upp úr því hafi orðið til raunveruleg samtök launafólks hér á landi , eins og Dagbrún , stór og sterk verkalýðsfélög og landssamtök þeirra .
" Þá þróaðist vinnurétturinn í átt að því sem við þekkjum , en eftir stóðu skrýtilegheit eins og hjúalögin , sem voru dálítið á skjön við þessa eiginlegu vinnulöggjöf .
" Hljóta að detta út Aðspurður hvort honum finnist að hjúalögin eigi að fá að standa óbreytt í lögum segir hann brosandi : " Ef spyrðir Sigurð Líndal vildi hann áreiðanlega halda í þau , hann vill endilega halda eitthvað af þessum gömlu og sérkennilegu lögum , en ég held það hljóti að vera tímabært að láta þau detta út .
Ef þú ert með hjú á heimilinu og ert launagreiðandi , þá fellur það undir kjarasamninga á almennum vinnumarkaði .
Hjúið ætti rétt á að vera í verkalýðsfélagi sem gætti hagsmuna þess .
Og það er grunnregla í vinnurétti , að ef þú hefur mann í vinnu sem brýtur stórlega af sér , þá geturðu rekið hann .
Það þarfekki flóknar reglur í kringum það .
" Hann þagnar .
" En það var ágætt hjá þér að þefa þetta uppi , " bætir hann við og hlær .
Drykkja , lauslæti og og illvirki Hjúalögin voru afgreidd frá efri deild Alþingis árið 1928 og byggðust á eldri lögum , en gerðar hafa verið fáeinar breytingar við lögin síðan þá .
Þó standa eftir ákvæði í lögum sem verða að teljast stinga í stúf við tíðarandann .
Þar á meðal er 27. grein laganna : Húsbóndi má þegar vísa hjúi úr vist , er hann getur sannað , að hjúið hafi gerst mjög brotlegt gegn skyldum sínum , eða ef framferði þess er mjög ábótavant , svo sem ef hjúið : 1. drýgir glæp , sem að almenningsáliti er svívirðilegur , 2. leggur hönd á húsbóndann eða vandamenn hans á heimilinu , eða aðra , sem fyrir hans hönd eiga yfir því að segja , 3. sýnir húsbóndanum eða þeim , sem fyrir hans hönd eiga yfir því að segja , óhlýðni um að inna af hendi störf sín í þarfir heimilisins , 4. tælir börn á heimilinu til illverka , 5. er aftur og aftur drukkið , þrátt fyrir áminningar húsbóndans , 6. raskar heimilisfriði með lauslætisframferði , 7. gengur um með smitandi samræðissjúkdóma , 8. spillir af ásettu ráði eignum húsbænda eða misþyrmir skepnum , sem það á að hirða , 9. sýnir af sér megnt og ítrekað skeytingarleysi um störf sín og hirðuleysi í umgengni .
Þegar hjúi er vísað úr vist af einhverjum þeim ástæðum , sem taldar eru í þessari grein og 26. gr. , ber því umsamið kaup fyrir þann tíma , sem það hefir unnið heimilinu .
Þá segir í 26. grein að húsbóndi þurfi ekki að vitja hjús er hann hefur ráðið í vist til sín , eða veita því viðtöku , ef hann getur sannað t.d. : 1. að hjúið hafi á síðasta ári áður en vistarráðin áttu að hefjast , drýgt glæp , sem að almenningsáliti er svívirðilegur , 2. að hjúið hafi smitandi sjúkdóm , eða það sökum vanheilsu eða fötlunar , eða að því er konu snertir , sökum þess að hún er barnshafandi , sé óhæft til að vinna það verk , sem það var ráðið til ...
VINNUHJÚ FJÖLMENN STÉTT Á 19 .
ÖLD Á síðari hluta 19. aldar voru vinnuhjú 35-40% Íslendinga 15 ára og eldri , skv. bók Guðmundar Jónssonar , Vinnuhjú á 19. öld .
Flest var þetta fólk einhleypt , en þegar leið á öldin kom fyrir að það gengi í hjónaband og var það illa séð .
Bændur voru oftast einráðir um kaup og kjör .
Vinnuhjú fengu kosningarétt til sveitarstjórna árið 1909 , en ekki kjörgengi fyrr en 1926 .
Þrátt fyrir útilokun frá kosningaþátttöku greiddu þau ýmis opinber gjöld , s.s. útsvar og lausafjártíund , ef þau áttu hálft hundrað tíundarbært eða meira .
Þá greiddu þau dagsverk til prests og ljóstoll til kirkju .
Lengi vel var fólki skylt að ráðast í vist til bænda væri það ekki búandi sjálft .
Með því var bændum tryggt ódýrt og stöðugt vinnuafl og komið í veg fyrir að fólk legðist í flakk sem mikið var um í þá daga .
En þá lenti á bændum að veita því fæði og húsaskjól .
Það var ekki fyrr en 1864 að vistarbandið var að nokkru leyti rofið .
Þá varð mönnum 25 ára og eldri heimilt að leysa sig undan vistarskyldu með leyfisbréfi .
Fyrir leyfisbréf borgaði karlmaður eitt hundrað á landsvísu , en kona hálft hundrað og var það nálægt árskaupi vinnufólks .
Hugsunin mun hafa verið sú að einungis dugmikið fólk gæti keypt sig laust , sem ólíklegt væri að gerðist förufólk .
HÚSAGATILSKIPUNIN Húsagatilskipunin var gefin út af Kristjáni VI Danakonungi , samkvæmt Íslandssögu Einars Laxness , en þar var " ýtarlega kveðið á um barnauppeldi og skyldur og réttindi húsbænda og vinnufólks ; sérstök áhersla var lögð á iðkun guðrækni , iðjusemi , siðavendni , hlýðni barna og hjúa við foreldra og húsbændur ; með þessu skyldi hafa strangt eftirlit og beita umvöndunum og sem fyllstum aga .
" Þá var sögulestur og rímnakveðskapur fordæmdur sem ókristilegt framferði .
" Þeir sem gerðust brotlegir , hlutu sektir eða skyldu settir í gapastokk í háðungarskyni , öðrum til viðvörunar , " skrifar Einar Laxness .
Stefnan festi þó " ekki verulega rætur á íslandi , enda var sú stefna þá á undanhaldi erlendis , og hinn strangtrúaði Danakonungur , Kristján VI , féll frá 1746.. .
" Þjóðmál Pétur Blöndal pebl@mbl.is Þegar núgildandi vinnuhjúatilskipun var sett árið 1866 voru tímar og staðhættir mjög ólíkir því , sem nú er .
Það er því sannarlega engin furða , þó að þau lög sem þá voru sett , eigi ekki lengur við .
" Bernharð Stefánsson framsögumaður um hjúalögin á Alþingi 1928 .
