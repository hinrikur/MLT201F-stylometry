Jarðarför Hemma Gunn Í gær var jarðarför hins ástsæla íþrótta- og sjónvarpsmanns Hermanns Gunnarssonar .
Af því tilefni skrifuðu margir á fésbókina , meðal annarra Einar Bárðarson : " Ég var nú alltaf að vona að hann risi upp frá þessu núna eins og hann gerði síðast þegar hann " dó " en okkur verður víst ekki að þeirri ósk okkar allra .
Ég gat kallað Hemma vin minn , það voru mikil forréttindi .
" Seinna bætir Einar við : " Það er búið að segja allt og skrifa allt um Hemma sem hægt er síðustu vikur og daga þannig að það er litlu við það að bæta .
Mér þótti þó óhemju vænt um að hann kallaði mig og börnin mín frænda sinn og frænku og þegar hann faðmaði mig lifði rakspírinn á mér langt fram á kvöld .
Ég kveð hann með söknuði eins og við öll , " skrifar Einar .
Andrés Magnússon birti gleðimynd af sér með tvo þumla upp og skrifaði : " Til heiðurs Hemma " .
Margir fleiri létu hlý orð falla til þessa látna meistara .
Tónleikar Nicks Caves Margt var skrifað á fésbókina í gær vegna tónleika stjörnunnar Nicks Caves í gömlu NATO-stöðinni í Keflavík sem fara fram í kvöld .
Meðal annars skrifaði Þorsteinn Stephensen í gær í forundran : " Af hverju er ekki uppselt á ATP ? Ætlar fólk virkilega að missa af Nick Cave and the Bad Seeds ? " En vel getur verið að í dag sé orðið uppselt .
Þá skrifaði Hjalti Stefán Kristjánsson í gær : " Jæja , gott fólk .
Nú er síðasti séns að gefa mér miða á ATP .
Ég þarf svo sem bara að komast annað kvöld .
" 