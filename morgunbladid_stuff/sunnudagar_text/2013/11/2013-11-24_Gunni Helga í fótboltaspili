Þessa helgi , 23.-24. nóvember , er Bókamessa í Bókmenntaborg haldin í þriðja sinn .
Hún er í Ráðhúsi Reykjavíkur og verður opin frá 12-18 báða dagana .
Dagskráin er fjölbreytt og ætti að höfða til allra aldurshópa .
Fjölskyldan ætti því að eiga góðar stundir saman í Ráðhúsinu .
Höfundar lesa úr verkum sínum , tónlist hljómar , fræðandi erindi verða flutt og umræður verða um nýjar bækur .
Auk þess verður fjölmargt annað á dagskrá .
það er til dæmis hægt að skora á Gunnar Helgason í fótboltaspili , skrifa upp texta eftir handriti út fórum Árna Magnússonar , læra puttaprjón , taka þátt í að prjóna trefillinn endalausa og heimsækja sérstaka LEGO-smiðju .
Klukkan 16 báða dagana verður bókmenntadagskrá í borgarstjórnarsalnum þar sem skáld og þýðendur ræða um verk sín .
Tveir erlendir höfundar þýddra bóka ársins verða gestir messunnar : Carl Jóhan Jensen frá Færeyjum og norski glæpasagnahöfundurinn Jørn Lier Horst .
