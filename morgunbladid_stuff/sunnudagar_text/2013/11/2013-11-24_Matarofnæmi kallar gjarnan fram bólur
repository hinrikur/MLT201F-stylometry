Oft eru bólur tengdar við eitt erfiðasta tímabil í lífi hvers manns , unglingaskeiðið , en þá er hormónaflæðið svo mikið að bólurnar eiga það til að spretta í hrönnum .
Ofnæmi fyrir hvers kyns mat er ekki eins þekktur bóluvaldur en það er algengt að fólk sem hefur ofnæmi fyrir einhverjum matartegundum fái miklar bólur .
Eðlileg og þekkt ofnæmisviðbrögð við mat eru þau að húðin roðni og bólgni en einnig geta þau verið alvarlegri .
Fæðuóþol getur einnig valdið húðvandamálum á borð við bólur að sama skapi og ofnæmi .
Algengustu orsakir ofnæmis meðal fæðutegunda eru til dæmis kúamjólk , jarðhnetur , fiskur og skelfiskur og egg .
Einnig geta ýmiss konar kornmatur , prótein úr frjókornum og sojabaunir valdið ofnæmi .
Til að athuga málið frekar er ráð að panta tíma hjá heimilislækni sem sker úr um hvort þörf sé á ofnæmisprófi eða hvort unglingabólurnar séu komnar til að vera .
