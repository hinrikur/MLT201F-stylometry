Blaðamaðurinn Gunnar Smári Egilsson kvartaði við bókaútgefendur landsins undan skorti á klassískum barnabókum í íslenskum bókabúðum á fésbókinni í vikunni og í kjölfarið spunnust umræður um barnabækur á vegg hans .
" Í búðinni var engin bók eftir Ole Lund Kirkegaard , engin bók eftir Roald Dahl , bara Halastjarnan eftir Tove Jansson en ágætt úrval eftir Astrid Lindgren ( en því miður höfum við lesið þær allar ) .
Hvernig stendur á að bækurnar um Múmínálfana eru ekki allar til ? " Útgefandinn Jóhann Páll Valdimarsson tók til máls : " Við erum á fullu að endurprenta t.d. Ole Lund Kirkegaard , " og benti jafnframt á vef Forlagsins þar sem oft væru fleiri titlar en í verslunum .
Upplýsti hann jafnframt að í vikunni hefði verið ákveðið að endurprenta bókina um Fúsa froskagleypi eftir Kirkegaard .
Fúsi hefur löngum notið mikilla vinsælda og bætti athafnakonan Ingibjörg Pálmadóttir þessu við á spjallþræðinum : " Grét úr hlátri við lestur Fúsa fyrir strákana mína .
" Umræðuhefð á netinu er mörgum hugleikin enda mýmörg dæmi um dómhörku og óvægna framkomu í garð náungans í netheimum líkt og raunheimum .
Hrund Gunnsteinsdóttir hafði þetta til þeirra mála að leggja á vegg sínum á fésbókinni á föstudag : " Hei ! Ég er með hugmynd .
Eigum við að sleppa því að beita dómhörku á orð og gjörðir annarra í dag ? Líta bara í eigin barm og muna að enginn er fullkominn – þar með talin við sjálf ? ( Má til eftir að hafa lesið snöggt yfir statusa og komment á netinu í morgun .
Spegill spegill ...
) " 