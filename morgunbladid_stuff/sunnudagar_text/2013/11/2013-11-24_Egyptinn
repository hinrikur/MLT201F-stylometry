" Tilgangurinn með æfingunni er ekki síst að virkja vöðvana í kringum herðablöðin og axlagrindina ásamt því að liðka brjóstbakið og bæta þar með hreyfanleika í öxlum , baki og hálsi , " segir Fannar Karvel , íþróttafræðingur og framkvæmdastjóri Spörtu heilsuræktar .
" Þar að auki er æfingin einstaklega kjánaleg og ætti að knýja fram bros hjá flestum ef ekki öllum samstarfsfélögum , fjölskyldumeðlimum og vegfarendum sem til þín sjá og vonandi hjá þér líka .
" Stattu upp og komdu þér fyrir með u.þ.b. axlabreidd á milli fóta og alveg þráðbein / n í baki .
Gerðu a.m.k. 20 snúninga og hvíldu þig svo í hálfa mínútu áður en þú gerir a.m.k. aðra 20 snúninga .
Gerðu þetta á hverjum einasta degi og oft á dag ef þig langar að bæta þig enn frekar og gleðja náungann .
