" Ég er ekki í stóru hlutverki , mesta lagi tveimur þáttum , " segir leikarinn Ólafur Darri Ólafsson sem bregður fyrir í nýjustu stiklu af þættinum True Detective sem beðið er með mikilli eftirvæntingu .
Kapalstöðin HBO frumsýnir þættina í byrjun næsta árs og fara stórleikararnir Matthew McConaughey og Woody Harrelson með aðalhlutverkin .
Leika rannsóknarlögreglumenn sem eru á höttunum eftir raðmorðingja .
" Þetta verður rosalega flott sería .
Ég hlakka mikið til að sjá þetta , " segir íslenski stórleikarinn sem getur ekkert gefið upp um hlutverk sitt .
" Ég get ekki svarað neinum svoleiðis spurningum – því miður .
Ég get sagt að það var rosalega gaman að gera þetta .
Þetta var tekið upp í New Orleans og var mikið ævintýri .
" Hann segir að Matthew McConaughey sé magnaður leikari og góður maður .
" Hann er æðislegur , frábær leikari .
" 