Knattspyrnumaðurinn Jóhann Berg Guðmundsson er leikmaður AZ Alkmaar í hollensku úrvalsdeildinni .
Hann stimplaði sig rækilega inn í íslenska íþróttasögu er hann skoraði þrennu í landsleik Íslendinga gegn Sviss fyrir tveimur mánuðum .
Hann var einnig í eldlínunni í landsleiknum gegn Króatíu sem fram fór í gær .
Gælunafn : Ég er oft kallaður Big Berg .
Hversu oft æfir þú á viku ? Núna eru alltaf tveir leikir á viku hjá okkur þannig að við æfum svona fjórum til fimm sinnum .
Hvernig æfir þú ? Þjálfarinn stjórnar því hvernig við æfum en svo gerir maður alltaf eitthvað auka fyrir eða eftir æfingu .
Henta slíkar æfingar fyrir alla ? Nei , eflaust ekki .
Hvernig er best fyrir nýliða að koma sér af stað ? Það er nú ekki flókið ; bara byrja að mæta á fótboltaæfingar .
Hver er lykillinn að góðum árangri ? Æfa meira en aðrir og hugsa vel um líkamann .
Hvað er það lengsta sem þú hefur hlaupið ? Er nú ekki með tölu á því en ætli það sé ekki í kringum 11-12 km .
Hvað ráðleggurðu fólki sem vill hreyfa sig meira ? Það er mikilvægt að finna líkamsrækt sem því finnst skemmtileg .
Líður þér illa ef þú færð ekki reglulega útrás fyrir hreyfiþörfina ? Það kemur nú ekki fyrir , maður er eiginlega feginn þegar maður fær smáhvíld .
Hvernig væri líf án æfinga ? Ætli það yrði ekki voðalega fínt í smátíma en svo myndi maður eflaust fá þörf fyrir að hreyfa sig .
Hvað er það lengsta sem hefur liðið á milli æfinga hjá þér ? Ætli það séu ekki tvær vikur yfir sumarið .
Hvernig heldurðu þér í formi þegar þú ferð í frí ? Fer bara í ræktina og lyfti og hleyp eða hjóla .
Ertu almennt meðvitaður um mataræðið ? Já , það er ég .
Hvað borðarðu til að halda þér í formi ? Kjúkling , pasta , grænmeti og mikið af ávöxtum svo eitthvað sé nefnt .
Hvaða óhollustu ertu veikur fyrir ? Það er íslenska nammið án vafa .
Hvað ráðleggurðu fólki sem vill bæta mataræðið ? Halda sig frá óhollum mat og hafa einn nammidag í viku , þá er fólk í fínum málum .
Hver eru erfiðustu meiðsl sem þú hefur orðið fyrir ? Ég sleit krossband þegar ég var fimmtán ára , það var mjög erfitt .
Hversu lengi varstu að ná þér aftur á strik ? Ég var frá í ár .
Hvað eru algeng mistök hjá fólki við æfingar ? Fólk fer oft of geyst af stað .
Hver er erfiðasti mótherjinn á ferlinum ? Cristiano Ronaldo var virkilega erfiður .
Hver er besti samherjinn ? Íslenska landsliðið , það er alveg klárt .
Hver er fyrirmynd þín ? Á yngri árum voru það Beckham og Ronaldo .
Hver er besti íþróttamaður allra tíma ? Usain Bolt .
Skemmtileg uppákoma frá ferlinum ? Við vorum að spila við Ajax í Amsterdam þegar áhorfandi hjóp inn á völlinn og ætlaði að sparka í markvörðinn okkar .
Hann náði að koma sér undan þannig að áhorfandinn datt á jörðina og lét þá markvörðurinn spörkin dynja á áhorfandanum .
Skilaboð að lokum ? Áfram Ísland ! 