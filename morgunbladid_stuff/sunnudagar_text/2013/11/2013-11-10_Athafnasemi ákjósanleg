Það er vinsælt talið um að tíminn sé peningar og fólk eigi að meta hann til fjár .
En tíminn sem fer í viðhald og alls kyns heimilisverk er oft vanmetinn .
Þannig sýnir ný rannsókn að fólk sem er vant því að sjá sjálft um viðhald fasteigna og farartækja , dytta að og mála , er hraustara en þeir sem forðast að gera slíkt sjálfir .
Bæði er það hreyfingin sem " gerðu það sjálfur " felur í sér sem og slökun fyrir hugann enda kannast margir við hvernig hugurinn tæmist þegar málningarrúlla er borin að vegg .
Þá er það ekki síður heilaþjálfun sem felst í því að leysa ýmis verkefni .
Niðurstöður rannsóknarinnar birtust í The British Journal of Sports Medicine en fjallað var um hana í bresku vefútgáfu The Telegraph í vikunni .
