Viðskiptamaðurinn Kormákur Geirharðsson , annar eigandi herrafataverslunar og Ölstofu Kormáks og Skjaldar , fagnar fimmtugsafmæli sínu um helgina og ætlar að fagna því í kvöld með vinum og vandamönnum .
Kormákur segir að þetta sé stór áfangi og gerir hann ráð fyrir því að renna inn í daginn " skítfullur " og verði að jafna sig á því á afmælisdaginn með ýmsum hætti .
" Líkaminn segir að ég sé fimmtugur en andinn er einhvers staðar á síðustu öld , " segir Kormákur hress .
Það lá vel á Kormáki þegar blaðamaður sló á þráðinn og lítur allt út fyrir að þetta stefni þetta í bestu helgi hjá honum .
" Ég hugsa að ég setjist með félögunum og við horfum á fótboltaleik , það verður afréttarinn , " bætir hann við en ætlar þó að reyna " rústa upp einni köku " fyrir börnin sín upp úr hádegi .
Sunnudagsblaðið óskar Kormáki innilega til hamingju með stóra daginn .
