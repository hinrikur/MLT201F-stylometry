Mótettukór Hallgrímskirkju flytur hið kunna verk Vesper , eða Náttsöngva , eftir rússneska tónskáldið Sergei Rachmaninoff í Hallgrímskirkju á sunnudag klukkan 17 .
Með kórnum koma fram bassasöngvarinn Vladimir Miller , Þorbjörn Rúnarsson tenór og Auður Guðjónsson altsöngkona .
Stjórnandi er Hörður Áskelsson .
Vesper er eitt kunnasta kórverk rússnesku rétttrúnaðarkirkjunnar , samið fyrir fjögurra til ellefu radda kór án undirleiks .
Það er í fimmtán köflum við texta sem tilheyra hinum fornu tíðagjörðum aftansöng og náttsöng .
Mótettukórinn syngur verkið á frummálinu sem er kirkjuslavneska .
Verkið gerir kröfur um dýpri bassaraddir en almennt þekkjast á Vesturlöndum .
Til að leysa það hlutverk kemur rússneski bassasöngvarinn Vladimir Miller til landsins en hann söng þetta sama verk með Mótettukórnum fyrir fimm árum .
