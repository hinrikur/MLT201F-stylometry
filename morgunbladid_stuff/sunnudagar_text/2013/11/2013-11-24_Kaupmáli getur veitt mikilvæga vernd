Svo virðist sem kaupmálar milli hjóna verði æ algengari .
Sverrir Pálmason , héraðsdómslögmaður hjá CATO Lögmönnum , segir viðhorf almennings til kaupmála vera að breytast .
" Sumum getur þótt það órómantískt að færa kaupmála í tal áður en gengið er upp að altarinu , enda ganga flestir í það heilaga einmitt með það fyrir augum að hjónabandið vari ævina á enda .
En eins og með annað í lífinu gildir það um hjúskap að í upphafi skyldi endinn skoða og ekki hægt að líta framhjá þeirri staðreynd að stór hluti hjónabanda endar með skilnaði .
" Allt í einn pott Kaupmáli , segir Sverrir , er löggerningur til að skipa fjármálum hjóna farveg með tilliti til séreigna og hjúskapareigna .
Geta margar ástæður legið að baki þegar hjón eða hjónaefni ákveða að gera með sér kaupmála .
Segir Sverrir að honum virðist t.d. óalgengara að kaupmáli sé gerður þegar mjög jafnt er á með hjónum fjárhagslega .
Er rétt að muna við giftingu að þá gildir sú meginregla að allar eignir hjóna verða sameiginlegar og skiptast alla jafna til helminga við skilnað .
Stundum geta kaupmálar líka gagnast til að vernda viðskiptalega hagsmuni s.s. með því að tryggja að mikilvægur eignarhlutur í fyrirtæki teljist séreign og komi þannig ekki til skipta við skilnað .
Hvort hjóna ber ábyrgð á þeim skuldbindingum sem á því hvíla , hvort sem þær stofnast fyrir hjúskapinn eða síðar .
" Það gerist aðeins í undantekningartilvikum , s.s. í tilviki vangoldins tekjuskatts , að makar beri sameiginlega ábyrgð á skuldum sem annar aðilinn stofnaði til .
Annars er ekki hægt að ganga að eignum annars aðilans vegna skulda hins , nema auðvitað þegar hjónin eru samskuldarar , eins og er t.d. algengt í tengslum við lántöku vegna fasteignakaupa .
" Ekki venjulegur samningur Hjónum er frjálst að gera samninga sín á milli með öðrum hætti en með kaupmála , en einungis er hægt að mynda séreign í hjónabandi með kaupmála , og veita því aðrir samningar ekki sömu lagalegu vernd .
" Kaupmálinn verndar séreign viðkomandi og geta kröfuhafar ekki gengið að séreignum þess maka vegna skulda hins .
" Sverrir segir kaupmálagerð iðulega kalla á ráðgjöf lögfræðings enda geri lögin ákveðnar kröfur um form og framsetningu skjalsins .
Vinna lögfræðingsins felst ekki síst í því að leiðbeina hjónunum um hvað er rétt að komi fram í kaupmálanum en þar má t.d. setja ákvæði um að séreign verði hjúskapareign við fráfall annars makans og að kaupmálinn gildi ekki ef hjón eignast sameiginlegan skylduerfingja .
CATO Lögmenn halda úti vefsíðunni www.kaupmáli.is þar sem hægt er að fylla út aðgengilegt eyðublað og panta kaupmála gegn vægu gjaldi .
Kaupmála þarf að skrá hjá sýslumanni og kostar skráningin í dag 6.600 kr. auk stimpilgjalds .
Gjaldið er aðeins 50 kr. ef kaupmálinn er gerður á undan stofnun hjúskapar en fyrir kaupmála sem gerðir eru síðar er tekið gjald sem nemur 0,4% a þeirri fjárhæð sem gerð er að séreign samkvæmt kaupmálanum .
