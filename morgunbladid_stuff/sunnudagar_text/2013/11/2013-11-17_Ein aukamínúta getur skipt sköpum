Að bæta einni mínútu við röska göngu á degi hverjum getur lækkað þyngd meðalkonunnar um kvartkíló , að því er fram kemur í nýrri bandarískri rannsókn sem birt er í American Journal of Health .
Hálft fimmta þúsund karla og kvenna tók þátt í rannsókninni á þriggja ára tímabili .
Þar kemur einnig fram að þessi aukamínúta minnki hættuna á offitu um 5% hjá konum og 2% hjá körlum .
Viðmiðið er að fullorðið fólk hreyfi sig hóflega í 150 mínútur á viku eða hraustlega í 75 mínútur .
Mælt er með því að hreyfingin vari í að minnsta kosti tíu mínútur í senn – helst lengur .
Búðaráp og stigaklifur Ekki þarf nauðsynlega að reima á sig strigaskóna til þess arna , daglegt brauð eins og að klífa stiga eða flengjast milli búða má reikna inn í þetta .
Rannsóknin leiddi í ljós að karlar hreyfa sig meira en konur en fæstir náðu að fara yfir átta mínútur í senn í mjög stífum æfingum .
" Það sem þetta segir okkur er að ætli fólk að forðast þyngdaraukningu skiptir ákafinn í æfingunni meira máli en lengdin , " segir Jessie Fan , prófessor í fjölskyldu- og neytendafræðum við háskólann í Utah .
" Það er jákvætt fyrir okkur sem berjumst fyrir bættri heilsu að jafnvel stuttar en snarpar æfingar geta haft jákvæð áhrif á líkamann .
" 