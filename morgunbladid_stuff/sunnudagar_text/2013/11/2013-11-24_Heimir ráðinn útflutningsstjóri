Heimir Már Helgason hefur verið ráðinn útflutningsstjóri Mjólkursamsölunnar og hóf störf í byrjun nóvember .
Heimir er 38 ára gamall , tveggja barna faðir og borinn og barnfæddur Skagamaður en hefur búið meirihluta ævinnar í Garðabænum .
" Vaxandi útflutningur Mjólkursamsölunnar á skyri og fleiri afurðum leiðir til þess að verið er að efla útflutningsdeild fyrirtækisins , " segir í frétt frá MS .
Heimir er með framhaldsmenntun frá Viðskiptaháskólanum í Kaupmannahöfn og fyrri störf hafa m.a. verið viðskiptastjóri útflutnings hjá Nóa Síríusi , vörumerkjastjóri hjá Bauhaus í Danmörku , viðskiptastjóri innflutnings hjá Eimskip og vörumerkjastjóri hjá Danól .
Eiginkona Heimis er Guðrún Hulda Jónsdóttir flugfreyja .
