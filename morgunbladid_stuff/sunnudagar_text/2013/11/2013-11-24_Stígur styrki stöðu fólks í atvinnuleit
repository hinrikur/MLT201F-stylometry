Í vikunni ýttu stjórnendur Vinnumálastofnunar úr vör sérstöku verkefni í samvinnu við sveitarfélögin í landinu um þjónustu við atvinnuleitendur sem eru án bótaréttar í atvinnuleysistryggingakerfinu og njóta fjárhagsaðstoðar sveitarfélaga .
Verkefnið hefur fengið nafnið Stígur .
Markmiðið er að styrkja viðkomandi einstaklinga í leit sinni að atvinnu og fækka þannig því fólki sem þarf fjárhagsaðstoð .
Möguleikar til aukinnar starfshæfni Áætlað er að þjónusta Vinnumálastofnunar taki til um 1.500 einstaklinga á landinu öllu sem eru í þessari stöðu .
Er þetta fólk sem hefur ýmist klárað rétt sinn til atvinnuleysisbóta eða ekki náð að skapa sér þann rétt .
Félagsþjónusta sveitarfélaga mun vísa þeim sem í hlut eiga í ráðgjöf hjá Vinnumálastofnun .
Sú þjónusta sem hópnum mun standa til boða hjá Vinnumálastofnun er fyrst og fremst í formi starfsráðgjafar og vinnumiðlunar , segir í frétt frá stofnuninni .
Segir þar að fólki verði boðið að nýta sér ýmsa möguleika vilji það herða sókn sína í atvinnuleit og auka starfshæfni .
" Að baki ákvörðun um slíka þjálfun liggur mat ráðgjafa og fjárhagslegt svigrúm stofnunarinnar á hverjum tíma , " segir í tilkynningu .
Tækifæri til starfsþjálfunar séu fyrir hendi Atvinnuleitendum frá sveitarfélögunum verður á næstu vikum vísað til ráðgjafa Vinnumálastofnunar og þeir fá fastan ráðgjafa sem fylgist með þeirra málum .
Fólkið fær ekki greiðslur frá Vinnumálastofnun , heldur fjárhagsaðstoð frá sveitarfélögunum , en virkni í atvinnuleitinni kann að hafa áhrif á fjárhagsstuðning til þess .
Vinnumálastofnun og viðkomandi sveitarfélag munu miðla upplýsingum um það sín á milli hvort viðkomandi skjólstæðingur sé að ná vopnum sínum að nýju .
" Mikilvægur þáttur í verkefninu er að til staðar séu ávallt nægilega mörg starfsþjálfunartækifæri fyrir atvinnuleitendur hjá fyrirtækjum og stofnunum ríkis og sveitarfélaga en slík þjálfun hefur reynst árangursríkasta aðferðin til að tryggja fast starf í kjölfarið .
Vinnumálastofnun mun nú samhliða treysta samstarf sitt við atvinnulífið í þessum efnum og kynna ávinning þess að bjóða atvinnuleitendum starfsþjálfun , fyrirtækjunum og einstaklingunum sem um ræðir og samfélaginu , öllum til hagsbóta , " segir í tilkynningu .
sbs@mbl.is 