Uppskrift fyrir fjóra 1 kg þorskhnakki 2 blómkálshausar 10 perlulaukar Hér skiptir miklu máli að skipuleggja sig vel og deila blómkálinu upp í þrjá hluta .
Takið fallegustu stykkin af blómkálinu fyrir gratíneraða hlutann .
Skerið einungis toppinn af blómkálinu til að nota í kúskúsið , allir afgangar fara svo í maukið .
Blómkálsmauk : 1/3 af blómkálinu settur í pott og brúnaður vel , svo þakinn með helming rjóma og helming mjólk .
Soðið vel og sigtað .
Þá er það unnið vel í matvinnsluvél .
Smakkað til með salti og eplaediki .
Gratínerað blómkál : Fallegir blómkálsbitar eru steiktir á sjóðandi heitri pönnu í olíu .
Smjöri er bætt á pönnuna og blómkálið saltað .
Setjið blómkálið á bakka og þekið með íslenskum osti ( má vera hvaða ostur sem er ) .
Þá er það gratínerað í ofni á 180°C í 5-10 mínútur .
Blómkáls-kúskús : Toppnum af blómkálinu er blandað saman við einn smátt skorinn skalottulauk , ferskar jurtir , olíu , salt og eplaedik .
Pikklaður perlulaukur : 1 bolli vatn 1 bolli sykur 1 bolli edik Allt soðið saman og hellt yfir laukinn .
Látið standa í um 30 mín .
Þorskur : Þorskhnakkinn steiktur á rjúkandi heitri pönnu , saltaður og smjörborinn .
