Fyrir nokkrum árum fékk ég það verkefni að skrifa niður íslensk rímnalög og þau kveiktu í mér .
Ég sá að þar væri mögulega komin einhver rót sem ég gæti unnið út frá , " segir Þórður Magnússon tónskáld .
Hann bætir við að rímnalögin hafi vídd og dýpt að sækja í .
Þórður hefur sent frá sér geisladisk með kammertónlist eftir sig og kallar hann La Poesie .
Á honum eru fjögur verk , " Kvartett fyrir klarinett , fiðlu , selló og píanó " ; " Það mótlæti þankinn ber " , sem er umritun fyrir tvö píanó á verki sem hann samdi fyrir Sinfóníuhljómsveit Íslands ; " Rapsódía fyrir kontrabassa og píanó " ; og " Saxófónkvartett " .
Tónskáldið segir þráðinn milli þessara verka vera rímnalögin .
" Elsta verkið á diskinum er orðið sex ára gamalt og var það fyrsta sem ég nota íslensk rímnakvæði í .
Inn á milli hef ég samið önnur verk sem tengjast þeim ekki neitt en þau eru ekki á diskinum .
" Hvað hefur fengið Þórð til að leita aftur og aftur í þennan arf ? " Ætli ég sé ekki að vinna gegn einhverskonar alþjóðavæðingu í sjálfum mér , " segir hann og brosir .
" Þessi mikla alþjóðavæðing , sem er farin að setja mark sitt á nútímann , fær fólk víða til að skoða rætur sínar og leita uppi hvað má gera á þeim grunni .
Ef það er ekki gert verður heimurinn sífellt einsleitari og það er ekki eftirsóknarvert .
" Þórður segist aðeins líta á rímnalögin sem byggingarefni .
Hann sé ekki að gera þeim neitt sérstaklega hátt undir höfði , heldur noti þau " eins og hverja aðra legókubba .
Þessi lög eru þarna og bíða eftir að vera notuð – og þau eru kannski líka einhverstaðar inní okkur , partur af okkar þjóðarvitund , þótt við gerum okkur ekki endilega grein fyrir því .
Annars held ég að tónlistin hljómi ekki eitthvað sér-íslensk fyrir vikið .
Yfirbragð hennar er , þrátt fyrir íslensku lagstúfana , frekar alþjóðlegt og meira í ætt við okkar sameiginlegu evrópsku hefð .
" " Tradisjónalisti " Þórður er fertugur og hefur , auk þess að vekja athygli fyrir ferskar og þróttmiklar tónsmíðar , getið sér orð sem slyngur útsetjari .
Hann lauk prófi í tónsmíðum og tónfræði við Tónlistarskólann í Reykjavík árið 1996 og hlaut í kjölfarið styrk til að nema við Konservatoríið í París .
Hann hefur sótt námskeið og fyrirlesara hjá virtum kennurum og fræðimönnum í sínu fagi og hefur hlotið fjölda viðurkenninga , tilnefninga og styrkja ; hann var til dæmis árið 2004 tilnefndur til tónskáldaverðlauna Norðurlandaráðs fyrir kantötuna " Ó , Jesú eðla blómi " .
Getur hann lýst því hverskonar tónskáld hann er ? " Ég held ég geti sagt að tónsmíðastíllinn minn hafi þróast smátt og smátt , ég settist aldrei niður og ákvað hvernig tónskáld ég vildi verða .
En ef ég ætti að lýsa verkum mínum í dag myndi ég kalla mig " tradisjónalista " , að því leyti að ég geri ekki miklar tilraunir í notkun á hljóðfærum .
Þess í stað hef ég mjög gaman af að raða saman tónhæðum og vinna með hljómrænt efni ; frekari vinna með hljóðheim hljóðfæranna myndi vinna gegn því , " segir hann og bætir við að tónverkin sín séu einskonar leikur að tónhæðum og hryn .
Engin rafhljóðfæri " Ég trúi því að þessi nálgun mín takmarki mig ekki , ég hef nægilega vídd til að tjá mig , þótt ég fari ekkert út í að víkka hljóðheima hljóðfæranna neitt frekar .
" Á Þórður sér eftirlætis hljóðfæri að semja fyrir ? " Eiginlega sem ég tónlistina alfarið á píanó .
Þar af leiðandi er það líklega mitt uppáhalds hljóðfæri .
En vissulega hafa öll hljóðfæri sinn sjarma .
Hinsvegar takmarkast minn hljómheimur , sem tónskálds , eiginlega við þessi klassísku hljóðfæri Vesturlanda frá 18. og 19. öld .
Ég nota ekki rafhljóðfæri , þótt það sé í boði .
Það myndi bara taka frá þessum hljóðheimi sem ég hef kosið að vinna út frá .
Eitt verkið á diskinum er saxófónkvartett og saxófónninn er líklega síðasta innleggið í þennan hljóðfæraheim , áður en hann staðnaði .
Og á vissan hátt eru hljóðfærin sem ég vinn með stöðnuð – eða hægt hefur á þróun þeirra – en það þarf ekki að vera slæmt .
Þetta er hefð sem ennþá er unnið með á skapandi hátt .
Þannig er flutningur á sinfóníum eftir Beethoven allt öðruvísi í dag en hann var fyrir hundrað árum .
Því er alltaf þróun , þótt ekki sé verið að bæta nýjum hljóðfærum við ...
" Konsert fyrir Víking Heiðar Hvernig er að vera tónskáld á Íslandi í dag ? Getur Þórður helgað sig tónsmíðum ? " Það er mismunandi frá einum tíma til annars .
Ég hef verið svo heppinn að fá nokkrum sinnum listamannalaun og það hefur hjálpað heilmikið , því á meðan get ég minnkað við mig í annarri vinnu og búið mér til tíma til að einbeita mér að tónsmíðunum .
Annars hef ég aðallega unnið við kennslu í tónlist .
Kenni hljómfræði , tónheyrn , tónfræði , tónlistarsögu ...
Þegar ég hef verið á listamannalaunum hef ég getað dregið úr kennslunni og átt nokkrar klukkustundir á dag til að sitja við og semja , sem er nauðsynlegt .
Maður þarf að vera í rútínu til að ná árangri við að semja .
Þegar kennslan er orðin of mikil þá er lítill tími og orka afgangs .
" Nýja diskinn vann Þórður að mestu leyti sjálfur og segir það mikla breytingu að fyrir nokkrum árum hefði þurft rándýr tæki til að hljóðrita og aðstöðu til að hljóðblanda .
Stafræna byltingin hefur svolítið breytt því .
En hvaða verkefni er hann með í pípunum ? " Ég var að ljúka við að klippa saman konsertino sem ég skrifaði fyrir kontrabassa , strengjasveit og hörpu en við hljóðrituðum hann í sumar .
Ég fékk á sínum tíma tvær pantanir í röð á sólóverki fyrir bassa , sem er óvenjulegt .
Hitt er á diskinum .
Síðan er ég kominn vel áleiðis við að semja píanókonsert fyrir Víking Heiðar .
Ég þurfti að setja hann til hliðar um tíma en nú sest ég við og lýk honum .
" 