Yves Rossi ferðast öðruvísi en við hin .
Þessi 54 ára gamli Svisslendingur smíðaði sér vængi og setti á þá þotuhreyfla sem hann getur svo stýrt með handaflinu .
Rossi henti sér út úr þyrlu við Fuji-fjallið í Japan í vikunni og ræsti búnaðinn .
Flaug þrisvar í kringum fjallið áður en hann lenti heill á húfi .
Rossy er flugmaður hjá Swiss International Airlines en hann hefur verið að þróa vængina sína síðan 2008 .
" Það er gríðarlegur munur að vera að fljúga svona eða innilokaður í flugstjórnarklefa .
Það er varla hægt að líkja þessu tvennu saman , " sagði flugstjórinn kampakátur eftir flugið .
Hann fékk leyfi hjá Hualapai-ættbálknum til að fljúga hjá fjallinu en ættbálkurinn þurfti einnig að samþykkja lendingarstað fyrir Rossy .
Það tók hinsvegar næstum þrjá mánuði að fá leyfi til lendingarinnar , en ættbálkurinn var sáttur við flugið en átti erfiðara með að samþykkja að leyfa Rossy að lenda á þessu helga landi .
" Ég er mjög heppinn að hafa fengið að gera þetta og ég vona að afrek mín hvetji næstu kynslóð til að fljúga á þennan hátt .
Vonandi geta þetta allir eftir nokkur ár .
" 