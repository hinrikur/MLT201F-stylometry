Í Allgäu er haustið að renna sitt skeið og veturinn á næsta leiti .
Litrík laufin falla jafnt og þétt til jarðar og snjóflygsurnar eru í startholunum .
Veturinn á þessum slóðum er draumi líkastur .
Bæði sólríkur og snjósæll , okkur til mikillar gleði , enda hafa skíðagræjurnar nú þegar verið yfirfarnar ! Hér í kring eru fjölmörg lítil og stærri skíðasvæði og njótum við fjölskyldan þess að skíða saman í fallegu veðri .
Við búum í litlum bæ , í 850 m hæð yfir sjávarmáli , rétt vestan við Kempten .
Hér sækjum við nánast alla okkar þjónustu á tveimur jafnfljótum , þ.e. skóla , leikskóla , vinnu og tómstundir .
Mjólk á flösku og ostur ýmiskonar fæst í lífrænu ostabúðinni hér í bæ og þá er ávaxta- og grænmetismarkaður á ráðhústorginu vikulega .
Við erum heppin að fá notið alls þess sem fallega Allgäu hefur upp á að bjóða og erum alsæl með lífið .
Bestu kveðjur , Bryndís , Jürgen , Ísak , Freyja og Marta 