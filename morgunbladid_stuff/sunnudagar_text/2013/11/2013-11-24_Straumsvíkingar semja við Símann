Álverið í Straumsvík , Rio Tinto Alcan á Íslandi hf. , hefur samið við Símann um fjarskipta- og tölvuþjónustu .
Álverið hefur lengi verið í viðskiptum við Símann og segja Straumsvíkurmenn reynsluna góða og því sé þeim haldið áfram " Áreiðanleiki tölvu- og fjarskiptakerfa fyrirtækisins skiptir mjög miklu máli til að stuðla að góðum rekstri og hefur Síminn staðið sig mjög vel í þeim efnum á undanförnum árum .
Þessi nýi samningur mun að auki skila enn meiri hagræðingu í rekstri álversins , " er í tilkynningu haft eftir Gauki Garðarssyni sem stýrir viðhaldssviði álversins .
Símamenn segjast sömuleiðis vera ánægðir .
Samstarf við álverið hafi sömuleiðis verið helsti drifkraftur þess að Síminn fékk starfshætti sína vottaða samkvæmt ISO-staðli sem gildir um vottuð stjórnkerfi upplýsingaöryggis .
" Álverið og önnur fyrirtæki í þjónustu Símans geta treyst því að vinnubrögðin eru ábyrg og traust frá upphafi til enda .
Við vitum að það er álverinu sérlega mikilvægt , sem hefur öryggið í fyrirrúmi í öllum handtökum rekstursins , " segir Guðmundur Stefán Björnsson framkvæmdastjóri sölu- og þjónustusviðs Símans .
sbs@mbl.is 