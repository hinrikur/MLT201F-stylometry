Hemmi Gunn – sonur þjóðar , ævisaga Hermanns Gunnarssonar eftir Orra Pál Ormarsson er nýkomin út og fór samstundis á metsölulista eins og búast mátti við .
Í bókinni er rakin saga Hemma , sagt meðal annars frá íþróttaafrekum og farsælum ferli í fjölmiðlum en einnig frá sárum missi , en Hemmi missti ungur ástina í lífi sínu og átti eins og kunnugt er í baráttu við Bakkus .
Í bókinni eru svo fjölmargir innskotskaflar þar sem samferðamenn og vinir Hemma segja frá kynnum af manni sem var mun mótsagnakenndari manneskja en margir myndu ætla .
