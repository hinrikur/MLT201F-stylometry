Stytta af Sardar Vallabhbhai Patel , fyrsta innanríkisráðherra Indlands eftir að landið fékk sjálfstæði frá Bretum , verður engin smásmíði .
Indverjar ætla að heiðra Patel með því að reisa 182 metra styttu af honum á 58 metra grunni .
Samtals verður Patel þá í 240 metra hæð .
Verður það hæsta stytta heims og tvisvar sinnum hærri en Frelsisstyttan sem stendur við New York í Bandaríkjunum .
Mun styttan standa í Gujarat-héraðinu nálægt stíflu sem einnig er nefnd eftir Patel en þar fæddist þessi þjóðhetja Indlands .
Narendra Modi , leiðtogi þjóðernisflokks Indlands , hefur sett á laggirnar sjóð sem mun standa straum af kostnaðinum en hann mun vera í kringum 200 milljónir punda eða rúma 38 milljarða króna .
Styttan verður bronslituð og verður hægt að taka lyftu upp í höfuð hennar og njóta útsýnisins – stara út um augu leiðtogans fyrrverandi .
Þá er gert ráð fyrir að svæðið í kringum styttuna muni einnig taka stakkaskiptum og breytast hægt og hljótt í svæði sem túristar flykkjast að .
