Draumur þeirra sem auglýsa er að auglýsingu þeirra verði deilt svo oft á fésbókinni að hún verði nánast að heimsfrétt .
Nú er akkúrat ein slík komin í umferð en það er auglýsing frá fyrirtækinu GoldieBlox , sem auglýsir dót og bækur fyrir stelpur þannig að verkfræði heilli þær frekar .
Af einhverjum sökum er verkfræði mikil karlastétt en 89% verkfræðinga heimsins eru karlar .
Því vill GoldieBlox breyta og gerði frábæra auglýsingu undir lagi Beasty Boys , Girls .
Þar kemur verkfræði einmitt mikið við sögu sem og dót frá fyrirtækinu og brosandi ungar stelpur með öryggisgleraugu .
Rúmlega sjö milljónir manna hafa horft á auglýsinguna frá fyrirtækinu á youtube .
Markmið GoldieBlox er að hanna og gera leikföng fyrir stelpur sem eiga að örva áhuga þeirra á að taka að sér verkfræði sem starf .
Verkfræði beitir vísindalegum aðferðum , sem byggjast einkum á stærðfræðigreiningu og eðlisfræði , við hönnun , rannsóknir , verkstjórnun , eftirlit og fleira .
Debbie Sterling , stofnandi GoldieBlox , útskrifaðist einmitt sem verkfræðingur fyrir tveimur árum en hún sá að karlar sóttu frekar í verkfræði af einhverjum sökum .
Því vill hún breyta og gerði því þessa eftirminnilegu auglýsingu .
