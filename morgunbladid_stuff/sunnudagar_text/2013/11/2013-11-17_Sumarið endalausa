Það er skrítið en skemmtilegt að koma hingað um miðjan vetur sem er samt töluvert skárri en íslenska sumarið sem var .
Nú er vorið komið , skólar að klárast og við aðlöguð hitanum .
Landsmenn taka daginn snemma til að iðka daglegu hreyfinguna í morgunsvalanum .
Niðri á strönd koma margir saman , hvort sem er til að hlaupa , lyfta , synda eða stunda brimreiðar .
Þegar líða tekur á daginn fækkar í útiverunni eftir því sem hitinn hækkar .
Þegar kvölda tekur er svo ekkert betra en að smella nokkrum rækjum á grillið og snæða kvöldmatinn úti á veröndinni undir tunglskininu .
Námsmenn munu svo nýta sumarið til frekari landkönnunar í Ástralíunni .
Ferðast með ströndinni suður , svo vestur til Adelaide og fjalllendið til baka .
Þá norður til Byron Bay til að upplifa regnskógaumhverfið og sjálfbæru samfélögin þar , áður en alvaran hefst á ný með næstu skólaönn .
G ' day , Svanur Daníelsson , Elín and the Bubs 