Stjórn Öldrunarráðs Íslands veitti í vikunni þrenna rannsóknarstyrki vegna verkefna í öldrunarmálum .
Líney Úlfarsdóttir og Sigrún Ingvarsdóttir hjá þjónustumiðstöð Reykjavíkurborgar , sem þjónar Laugardals- og Háaleitishverfum , hlutu 100 þús. kr. í styrk vegna könnunar á ofbeldi gegn öldruðum og reynslu og viðbrögðum starfsmanna heimaþjónustu .
Í henni verður leitast við að athuga hvort starfsmenn heimaþjónustu verði varir við ofbeldi gegn öldruðum og hver viðbrögð þeirra við slíku séu .
Nanna Guðný Sigurðardóttir , sjúkraþjálfari og meistaranemi við Háskóla Íslands , fékk styrk að upphæð 200 þús. kr. til að rannsaka árangur endurhæfingar á Hrafnistu í Reykjavík .
Segir í frétt að í umsókn sé bent á að gert sé ráð fyrir að 80 ára körlum og konum fjölgi um rúmlega 60% til ársins 2030 .
" Miðað við óbreyttan eftirlaunaaldur muni stór hluti aldraðra lifa í a.m.k. 25 ár eftir að starfsævi lýkur .
Því skipti góð heilsa miklu máli til að unnt sé að njóta þeirra lífsgæða sem stuðla að góðu og virku ævikvöldi , " segir í tilkynningu .
Rannsakar farsæla öldrun Þriðja verkefnið sem fékk atfylgi með styrkveitingu er rannsókn Ragnheiðar Kristjánsdóttur sjúkraþjálfara á niðurstöðum þjóðfundar um farsæla öldrun sem haldinn fyrr á árinu .
Rannsóknin er meistaraverkefni við félagráðgjafadeild Háskóla Íslands og hluti af meistaranámi í öldrunarfræðum sem Ragnheiður vinnur að í norrænu samstarfi .
Styrkurinn til Ragnheiðar nemur 100 þús. kr. sbs@mbl.is 