Fulltrúar Valitors og Reita undirrituðu á dögunum grænan húsaleigusamning , en slíkt er nýmæli hér á landi .
Tilefnið er flutningur Valitor í nýtt húsnæði , að Dalshrauni 3 í Hafnarfirði , sem er hannað með hliðsjón af grænum gildum og vistvænum rekstri .
Grænir leigusamningar hafa færst í vöxt erlendis með vaxandi áherslu á umhverfismál .
Græn leiga byggist á samkomulagi milli eiganda húsnæðis og leigutaka þar sem báðir aðilar skuldbinda sig til að reka húsnæðið með vistvænum hætti .
Græn leiga tekur m.a. til endurvinnslu og sorpmála , innkaupa á rekstrar- og byggingarvörum og notkunar rafmagns og hitaveitu , segir í fréttatilkynningu .
Við hönnun húsakynna í Dalshrauni var tekið mið af því að þar færi fram vistvænn rekstur .
Í húsinu eru endurvinnanleg teppi , notuð er umhverfisvæn málning og orkunotkun haldið í lámarki .
Hjól og strætó Vistvænar áherslur Valitor felast m.a. í því að allt sorp er flokkað og prenturum er fækkað .
Þá leggur fyrirtækið starfsmönnum sínum lið með því móti að þeir eru hvattir til að leggja bílnum og ferðast til og frá vinnu á hjóli eða nota strætó .
sbs@mbl.is 