Ég hef alltaf haft gaman af matargerð og bakstri og til gamans má geta þess að þegar ég var unglingur átti ég það til að spyrja mömmu hvað væri í kvöldmatinn klukkan átta að morgni til .
Það var þó ekki fyrr en ég átti strákinn minn fyrir fimm árum sem ég byrjaði að dúlla mér við þetta fyrir alvöru og baka eitthvað að ráði – í tengslum við tilheyrandi skírnarveislur og barnaafmæli , " segir Thelma Þorbergsdóttir sem bauð heim í kaffi og kökur eftirmiðdag einn í nóvember .
Thelma er að góðu kunn fyrir bakstur sinn en fyrir nokkrum árum sigraði hún til dæmis í bollakökukeppni sem haldin var í tengslum við hátíðina Full borg matar .
" Ég hef verið dugleg að þróa mínar uppskriftir og prófa mig áfram og svo er eiginmaðurinn settur í það að dæma afraksturinn og gefa einkunn .
Bollakökur hafa svolítið verið mitt og áhuginn á þeim mikill en ég hef þó fært mig yfir í alls konar bakstur og finnst gaman að prófa eitthvað nýtt og framandi í bland við gamlar klassískar kökur .
" Thelma segir að þegar hún haldi kökuboð reyni hún einmitt að passa upp á slíka blöndu .
Bakstur sem miðast við að nota kókosbollur , lakkrís og ýmiss konar sætindi – og baka í raun hálfgert sælgæti – hafi verið vinsæll síðustu misserin .
Slíkt góðgæti falli hins vegar ekki öllum í geð sem vilji þá frekar sígildar kökur á borð við eplaköku .
" Og það má ekki gleyma að börnin vilja oft einfaldari bakstur en við sem eldri erum .
" Bók eftir Thelmu , sem ber einfaldlega heitið Freistingar Thelmu , er nýkomin út en í henni má finna alls kyns kökur og sætindi , ís og eftirrétti fyrir boð af öllum stærðum og gerðum , meðal annars þrjú barnaafmælisþemu en Thelma segist auðveldlega missa sig þegar hún er að undirbúa barnaafmæli .
Auk bókarskrifa er nóg að gera í lífi og starfi Thelmu .
" Ég starfa sem félagsráðgjafi hjá Fjölskylduþjónustu Hafnarfjarðar , er matarbloggari hjá Gott í matinn og svo á ég tvö lítil börn svo að dagurinn er þéttpakkaður .
Mér finnst ágætt að slaka á í matargerð og bakstri – því hann er svo skapandi og alltaf hægt að gera eitthvað nýtt .
Sem sagt svolítið öðruvísi slökun .
" Rommrúsínukökur með hvítu súkkulaði Um 25 kökur 120 g smjör , við stofuhita 130 g ljós púðursykur 1 stk. egg 1 tsk .
vanilludropar 100 g hveiti ½ tsk .
matarsódi 1 tsk .
kanill ¼ tsk .
Maldon-salt 125 g haframjöl 100 g dökkt súkkulaði , grófsaxað 100 g H-berg rommrúsínur , grófsaxaðar 50 g hvítt súkkulaði Hitið ofninn í 180°C og setjið smjörpappír á tvær bökunarplötur .
Hrærið smjör og púðursykur saman þar til blandan verður létt og ljós .
Bætið eggi og vanilludropum við og hrærið vel .
Blandið hveiti , matarsóda , kanil og salti saman við .
Bætið því næst haframjöli saman við og hrærið .
Skerið súkkulaði og rommrúsínur gróft , blandið saman við deigið og hrærið létt .
Setjið deigið í skál og kælið í 30 mínútur .
Takið deigið út og myndið kúlur úr því , gott er að hafa hverja köku u.þ.b. 30 g eða rúmlega 1 matskeið að stærð .
Raðið kökunum á bökunarplötuna , hafið gott bil á milli .
Bakið í 12 mínútur .
Kökurnar eru frekar linar þegar þær koma út en jafna sig á stuttum tíma .
Kælið kökurnar alveg .
Bræðið hvítt súkkulaði yfir vatnsbaði og hrærið vel þar til súkkulaðið hefur bráðnað alveg .
Hellið u.þ.b. 1 tsk .
af súkkulaði yfir hverja köku .
Jólabollakökur 12 kökur 160 g hveiti 1 ½ tsk .
engifer krydd 1 tsk .
kanill ½ tsk .
múskat ¼ tsk .
salt 55 g smjör , við stofuhita 115 g sykur 130 g síróp 1 egg létthrært 110 ml sterkt heitt kaffi 1 tsk .
matarsódi Hitið ofninn í 180 C og raðið 12 bollakökuformum í eitt stórt bollakökubökunarform .
Setjið hveiti , engifer , kanil , múskat og salt saman í skál og geymið til hliðar .
Hrærið saman smjör og sykur þar til blandan verður létt og ljós .
Létthrærið eggið og blandið því saman við ásamt sírópinu og hrærið .
Setjið matarsóda saman við sterkt heitt kaffi og hrærið þar til matarsódinn hefur leyst alveg upp og hellið því saman við blönduna .
Blandið síðan hveitinu saman við og hrærið vel saman .
Fyllið bollakökuformin til hálfs og bakið í 20 mínútur eða þar til tannstöngull kemur hreinn upp úr miðju kökunnar .
Sítrónukrem 250 g smjör við stofuhita 500 g flórsykur 2 msk .
mjólk 1 tsk .
sítrónudropar Hrærið smjör og hveiti saman og bætið flórsykrinum í smáum skömmtum í einu varlega saman við .
Blandið mjólk saman við ásamt sítrónudropunum og hrærið vel saman eða þar til kremið er orðið mjúkt og slétt .
Setjið kremið í sprautupoka með sprautustút 1M og sprautið því á kældar kökurnar .
Skreytið með piparkökum .
Bananakaka með pekanhnetutoppi og glassúr 430 g hveiti 50 g kókosmjöl 1 msk .
lyftiduft 1 tsk .
matarsódi 1 tsk .
maldonsalt 225 g smjör við stofuhita 170 g sykur 150 g púðursykur 4 egg 3 þroskaðir bananar 60 ml sterkt kaffi 60 ml mjólk 2 tsk .
vanilla Hitið ofninn í 180ºC og smyrjið ferkantað eldfast mót .
Setjið hveiti , kókos , lyftiduft , matarsóda og salt saman í skál og geymið til hliðar .
Hrærið smjör , púðursykur og sykur saman þar til blandan verður ljós og létt .
Bætið eggjunum saman við , einu í einu , og hrærið á milli .
Stappið bananana og setjið þá saman við ásamt kaffi og mjólk og hrærið saman .
Bætið þá hveitiblöndunni smátt og smátt saman við og hrærið þar til allt hefur blandast vel saman .
Setjið deigið í eldfast mót og setjið pekanhnetutoppinn ofan á .
Bakið í 35 mínútur eða þar til tannstöngull kemur hreinn upp úr miðju kökunnar .
Pekanhnetutoppur 45 g hveiti 50 g púðursykur ½ tsk .
kanill 60 g kalt smjör 100 g pekanhnetur 50 g súkkulaði Setjið hveiti , púðursykur og kanil í skál .
Skerið smjörið í litla bita og bætið saman við , vinnið blönduna vel með höndunum .
Grófsaxið pekanhnetur og súkkulaði og bætið saman við .
Setjið pekanhnetutoppinn ofan á deigið áður en þið bakið kökuna .
Vanilluglassúr 110 g flórsykur 4 msk .
mjólk ½ tsk .
vanilludropar Blandið öllu saman og hrærið þar til glassúrinn er mjúkur og sléttur .
Dreifið honum yfir kökuna með skeið en gott er að kæla kökuna örlítið áður .
Súkkulaðimarens með heslihnetum 6 eggjahvítur 330 g sykur 1 tsk .
lyftiduft 100 g bráðið súkkulaði Hitið ofninn í 150ºC og setjið smjörpappír á tvær bökunarplötur .
Þeytið eggjahvítur og sykur saman þar til blandan verður hvít og stíf .
Bætið lyftidufti saman við og hrærið vel .
Bræðið súkkulaðið yfir vatnsbaði og hellið því yfir marensinn .
Ekki hræra súkkulaðinu saman við heldur hellið marensinum beint á bökunarplöturnar og myndið fallega jafna hringi með sleikjunni , þannig kemur fallegt súkkulaðimynstur á marensinn .
Bakið í 50 mínútur eða þar til marensinn er þurr viðkomu .
Fylling ½ l rjómi 200 g súkkulaðihúðaðar heslihnetur H-Berg 4 kókosbollur 150 g súkkulaði Bræðið súkkulaðið yfir vatnsbaði og hellið helmingnum á annan marensbotninn .
Grófsaxið 100 g af heslihnetum og setjið ofan á súkkulaðið .
Þeytið rjómann , bætið kókosbollunum saman við og smyrjið ofan á súkkulaðið .
Setjið hinn botninn ofan á og skreytið með afganginum af brædda súkkulaðinu og 100 g af grófsöxuðum pekanhnetum .
Geymið í kæli þar til kakan er borin fram .
