" Ávinningurinn er margþættur .
Fyrir það fyrsta felst í þessu hagkvæmni í rekstri .
Einnig gerir þetta okkur kleift að koma æ betur til móts við þarfir og óskir viðskiptavina við gleraugnakaup , " segir Kristinn Kristinsson sjóntækjafræðingur .
Hann hefur sl. þrettán ár rekið verslunina Gleraugað við Faxafen í Reykjavík .
Á síðasta ári keypti hann rekstur Gleraugnasmiðjunnar sem er í suðurenda Kringlunnar – og hefur nú sameinað rekstur þeirra beggja undir einu nafni .
Kom með fínt slagorð " Gleraugað er fínt nafn á verslun .
Síðan var ég að leita að góðu slagorði fyrir verslunina og nefndi þetta við kunningja minn sem leit hér inn nánast fyrir tilviljun .
Hann sagði sem svo að nú væru verslanirnar orðnar tvær og þá sannaðist að betur sæju augu en auga .
Og þar með var slagorðið komið , " segir Kristinn og brosir .
Sjóntækjafræði er nokkurra ára nám sem Kristinn tók á sínum tíma í Danmörku .
Hann er sérfræðingur í sjónmælingum og linsumátunum og það er einnig Ingi Björn Jónsson sem starfar í versluninni í Kringlunni .
" Vissulega er hægt að fá ódýr og nánast einnota gleraugu til dæmis á bensínstöðvum og í stórmörkuðum .
Þeir sem skoða þetta hins vegar af alvöru gera kröfur og leita þá til fagfólks eftir ráðleggingum , " segir Kristinn .
Viðkvæm skynfæri Sjóntækjafræðinga segir Kristinn til dæmis annast sjónmælingar og ýmsa sérhæfða þjónustu .
" Jú , vissulega hefur fjöldi fólk á síðustu árum farið í leysiaðgerðir og þær hafa sannarlega hjálpað mörgum .
Hins vegar eru líka þess dæmi að fólk sem slíka þjónustu hefur fengið hafi þurft að fá gleraugu fáum árum síðar .
Undirstrikar það mikilvægi þess að leita góðra ráða fagfólks , " segir Kristinn og heldur áfram : " Tölur frá Skandinavíu segja að 80% fólks eldra en fertugt þurfi að nota gleraugu á einhverjum tímapunkti .
Gleraugnatískan er auðvitað síbreytileg og gengur alltaf í sveiflum en auðvitað er mikilvægast að gleraugun geti bætt úr þegar sjónin daprast , hvort sem vandamálið er nærsýni , fjarsýni , sjónskekkja og svo framvegis .
Því erum við sjóntækjafræðingar t.d. í góðu samstarfi við augnlækna – og með bættu samstarfi við þá og öflugri verslunum tel ég okkur geta mætt þörfum viðskiptavina enn betur .
Þegar fólk kaupir gleraugu eða linsur er mikilvægt að leita ráða , engu má skeika því augun eru viðkvæm skynfæri .
Þá ber að hafa í huga að oft er mikill gæðamunur á vörum – og þá er fagfólk í góðri aðstöðu til að segja til um hvað best sé .
" sbs@mbl.is 