Áhyggjuefni er hve álögur á sjúklinga í heilbrigðiskerfinu munu aukast skv. því sem boðað er í fjárlagafrumvarpi 2014 .
Greiðsluþátttaka fólks í heilbrigðiskerfinu hefur farið vaxandi á undanförnum árum og er nauðsynlegt að snúa þeirri þróun við .
Þetta segir í ályktun aðalfundar Öryrkjabandalags Íslands , sem var haldinn á dögunum .
Tekjur verið skertar verulega " Til að tryggja jafnan rétt fólks til heilbrigðisþjónustu óháð efnahag hvetur ÖBÍ stjórnvöld til að setja þak á útgjöld sjúklinga í heilbrigðiskerfinu þ.e.a.s. læknis- og lyfjakostnað , komugjöld , rannsóknir , hjálpartækjakostnað , sjúkraþjálfun og skylda þjónustu , " segir í ályktun frá bandalaginu .
Félagsmenn Öryrkjabandalags Íslands benda á að alveg frá hruninu , árið 2008 , hafi tekjur lífeyrisþega verið verulegar skertar á sama tíma og ýmsar nauðsynjar hafi hækkað í verði .
Þetta komi sér illa fyrir marga .
Megi þar nefna fólk sem þarf að reiða sig á lífeyriskerfið til að sjá sér og sínum farborða .
" Dæmi eru um allt að 75% hækkun á einstökum útgjaldaliðum .
Þá hafa ýmis tekjuviðmið ekki fylgt hækkun bóta sem hefur gert það að verkum að margt fólk sem átti rétt á félagslegum uppbótarflokkum fær þá ekki lengur eða hefur orðið fyrir lækkun af þeim sökum .
Má hér nefna sérstaklega uppbót vegna mikils lyfja- og lækniskostnaðar , " segir ÖBÍ .
Auka álögur frekar Bent er á að ekki standi til , samkvæmt fjárlagafrumvarpinu , að snúa ofan af þessu .
Þvert á móti eigi að auka álögur á sjúklinga frekar .
sbs@mbl.is 