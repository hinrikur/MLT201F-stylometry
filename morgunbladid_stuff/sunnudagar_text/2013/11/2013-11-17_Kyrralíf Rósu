Rósa Gísladóttir myndlistarmaður og Ólafur Gíslason listfræðingur ræða um skúlptúra Rósu í Listasafni Árnesinga í Hveragerði á sunnudag kl. 15 .
Verkin hafa sterka tilvísun í klassíska hefð um leið og þau eru nútímaleg og vísa líka í hversdagsleikann .
Á sýningu Rósu í Listasafni Árnesinga eru þau sett upp eins og tvær kyrralífsmyndir af ólíkri stærðargráðu .
Sú minni endurspeglar kyrralífsmálverk en í stóra salnum hefur nýjustu verkunum hennar verið stillt upp á sama hátt en þar eru stærðarhlutföllin slík að það er sem gesturinn gangi inn í verkið .
Þessa stóru skúlptúra vann Rósa fyrir sýningu á hinu virta safni , Mercati di Traiano , í rústum Keisaratorganna í Róm sumarið 2012 .
