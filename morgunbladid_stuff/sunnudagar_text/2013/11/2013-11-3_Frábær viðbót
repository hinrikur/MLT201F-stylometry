Stjórnendur menningarhúsið Hofs á Akureyri og Hótel KEA undirrituðu á dögunum samstarfssamning sem þeir hafa gert með sér um samstarf í markaðsmálum sem miðar að því að kynna menningarbæinn Akureyri .
Ingibjörg Ösp Stefánsdóttir , framkvæmdarstjóri Hofs , segir í fréttatilkynningu að þetta sé ánægjulegt .
Hótel KEA standi fyrir sínu sem gamalt og rótgróið fyrirtæki – og samstarfið nú snúist um að um að bjóða fjölbreytta þjónustu við þá ferðamenn sem koma norður .
Þar þurfi raunar allir sem starfa að verslun og þjónustu í bænum að leggja sitt af mörkum .
Hrafnhildur E. Karlsdóttir , hótelstjóri á Hótel KEA , segist fagna samstarfinu .
" Margir af okkar gestum koma hingað meðal annars til þess að sækja menningarviðburði .
Það hefur sýnt sig á þeim þremur árum frá því að Hof var opnað að húsið er frábær viðbót við menningarstarf í bænum , " segir Hrafnhildur .
Byrja á Pálma Fyrsta verkefni Hofs og Hótel KEA í þessu samstarfi felur í sér tilboð á gistingu og á miðum á tónleika Pálma Gunnarssonar , sem bera yfirskriftina Þorparinn , og eru í Hofi 8. nóvember næstkomandi .
sbs@mbl.is 