Þykkar augabrúnir voru ákveðin þungamiðja förðunar hjá flestum tískuhúsum í vetur .
Vel mótaðar og þykkar augabrúnir móta andlitið og opna augu þín .
Þessi áhersla í förðun hentar ákaflega vel með náttúrulegri augnförðun og látlausu glossi .
Byrjaðu á að greiða brúnirnar vel , bættu síðan lit í þær með blýanti eða púðri .
Að lokum er mikilvægt að setja gott gel , annaðhvort litað eða glært , sem heldur augabrúnunum á sínum stað .
Til þess að ná sem fallegastri áferð er mikilvægt að velja réttan lit sem hentar þínu andliti .
Ef þú ert dökkhærð er fallegt að nota lit sem er örlítið ljósari en náttúrulegu augabrúnirnar þínar en ljóshærðir geta prófað sig áfram með örlítið dekktri lit til þess að ná örlítið tískumiðaðra yfirbragði .
Forðastu að nota svartan lit svo augabrúnirnar verði ekki gervilegar .
Þykkar augabrúnir eru komnar til að vera svo það er ekki of seint að byrja að safna brúnum ! 