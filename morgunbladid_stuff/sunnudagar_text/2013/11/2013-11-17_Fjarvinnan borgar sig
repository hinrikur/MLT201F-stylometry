Aurapúkinn telur sig vera heppinn að eiga þess kost að vinna heima .
Þegar Púkinn fékk fyrst að prufa að vinna heiman frá sér uppgötvaði hann að þannig má spara bæði mikinn tíma og peninga .
Ef meðalferðalagið til vinnu á höfuðborgarsvæðinu kallar á 20 mínútna akstur aðra leið þá má , með því að vinna heima tvo daga í viku , spara hátt í sex klukkustundir af ferðatíma yfir mánuðinn og allt að 200 km af akstri .
Margt gagnlegt má gera við þennan viðbótartíma og bensínsparnaðurinn ætti að vera í kringum 10-25 lítrar á mánuði eftir stærð og gerð bílsins .
Aurapúkinn veit að það að vinna heima hentar ekki öllum .
Sum störf bjóða ekki upp á fjarvinnu og mörgum þykir heimaumhverfið truflandi .
Þeir sem telja sig ráða við freistingarnar og truflanirnar heima ættu þó endilega að prufa og sjá hvað sparast .
