Bókatíðindin sívinsælu koma úr prentun um miðjan nóvember en nú er hægt að skoða þau á netinu á netslóðinni http://bokautgafa.is / index.php / flash-utgafa .
Bókatíðindin eru 208 blaðsíður að þessu sinni .
Þau eru prentuð í 125 þúsund eintökum og borin út á heimili allra landsmanna sem leyfa fjölpóst í sínar lúgur .
Árlega berast Félagi bókaútgefenda nokkrar kvartanir frá fólki sem ekki hefur fengið Bókatíðindin send til sín en oftast má rekja það til þess að póstkassar viðkomandi eru merktir með beiðni um engan fjölpóst .
Kannski væri ráð fyrir þennan hóp að setja nú sérstakan miða á póstkassa sína með tilkynningunni : Bókatíðindin já takk ! Svona til að tryggja að þeir fái alveg örugglega þessa góðu sendingu .
