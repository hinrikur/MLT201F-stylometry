Svefnþörf fer eftir aldri og virkni einstaklingsins .
Til að mynda þarf aðili sem er undir miklu álagi eða glímir við veikindi meiri svefn en aðrir .
Hins vegar getur það verið óhollt að sofa of mikið .
Þetta kemur fram á fréttaveitu CNN .
Um það bil 33% af ævi meðalmannsins fara í svefn .
Mikilvægt er að hvíla sig vel og ef tækifæri gefst getur verið gott að fá að sofa í allt að 12 klukkustundir enda kallar líkaminn stundum á það .
Sérfræðingar mæla þó með því að hinn fullorðni meðalmaður sofi ekki lengur en sjö til níu klukkustundir á nóttu .
Of mikill svefn í langan tíma hefur verið tengdur við allskyns kvilla svo sem offitu , æðasjúkdóma og veikara ónæmiskerfi .
Fólk sem sofi of mikið eða of lítið í senn hafi einnig hærri dánartíðni .
Það er því ráð að stilla vekjaraklukkuna og gæta þess að fá passlegan svefn .
