Sylvester Stallone , leikari og leikstjóri , opnaði málverkasýningu í vikunni í Sankti Pétursborg en Stallone þykir nokkuð lunkinn með pensilinn .
Sýningin heitir , Sylvester Stallone Painting From 1975 Until Today eða málverk Stallone frá 1975 til dagsins í dag .
Var húsfyllir þegar Stallone opnaði dyrnar að sýningunni og voru gestir og gangandi glimrandi ánægðir með verk stórleikarans , sem tilnefndur var á sínum tíma til Óskarsverðlauna fyrir hlutverk sitt og leikstjórn í fyrstu Rocky myndinni .
Stallone þykir vera sýndur mikill heiður með því að fá að sýna verk sín í Rússlandi enda hafa sovéskir óvinir oft verið í myndum hans .
Nægir þar að nefna að hann hjálpaði Afgönum í Rambó II og í Rocky IV barðist hann við sovéska tröllið Ivan Drago .
" Ef þessi heimsókn mín truflar einhvern verður það svo að vera , " sagði Hollywood-leikarinn í troðfullu galleríinu .
Myndir hans standa við hlið Jean-Michel Basquiat og Andy Warhol .
Hann bætti því við að hann myndi frekar kjósa að vinna við myndirnar sínar með pensli frekar en að leika í þeim .
Sýningin verður opin til 13. janúar 2014 .
