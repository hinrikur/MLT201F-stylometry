" Þessi æfing er virkilega góð og jafnframt skemmtileg , " segir Silja Úlfarsdóttir , einkaþjálfari og afreksmanneskja í frjálsum íþróttum .
Hún segir armbeygjur með labbi reyna mikið á efri búk líkamans .
" Þú notar mest brjóstvöðvana við þessa æfingu ásamt axlarvöðvum og þríhöfða .
Armbeygjur ættu allir að gera , en ef þú hefur ekki framkvæmt æfinguna áður þá er hún erfið í byrjun .
Það er hins vegar gott að vita að þetta er fljótt að koma .
Æfingin skapar meistarann .
" Gott er að framkvæma æfinguna tvisvar í viku og 2-3 sett í senn .
" Það er hægt að gera eins margar armbeygjur og hver og einn ræður við .
Það er hægt að gera armbeygjur með mislöngu bili á milli handa , með klappi og svona mætti lengi telja .
Möguleikarnir eru óþrjótandi .
" 