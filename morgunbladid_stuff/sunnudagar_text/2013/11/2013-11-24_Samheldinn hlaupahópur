Erla Eyjólfsdóttir , sérfræðingur hjá fjármálaráðuneytinu , var valin hlaupari ársins í kvennaflokki hlaupahópsins FH á dögunum .
Hlaupahópurinn var stofnaður árið 2010 og eru nú um það bil 100 virkir þátttakendur í honum .
Erla hefur stundað hópinn af krafti frá upphafi og fékk hlaupadelluna strax .
Hópinn segir hún samheldinn og kröftugan .
" Þetta er stór og góður hópur og þarna eru sterkir félagar .
Þetta er ekki síður félagslegt en að mæta bara og hlaupa , " segir Erla .
" Það hefur orðið algjör sprenging í hlaupum hér á landi undanfarin ár og maður finnur hvernig áhugi fólks er sífellt að breiða úr sér , " segir Erla sem æfir með hópnum þrisvar í viku .
" Ég get alveg viðurkennt að maður fær pínulítið samviskubit ef svo ber undir að maður komist ekki á æfingu .
Auðvitað reynir maður að mæta en ef ekki þá er bætt upp fyrir það með því að fara t.d. í spinning morguninn eftir eða eitthvað slíkt .
Maður reynir að standa sig vel í þessu .
" Í október síðastliðnum fór Erla til Amsterdam og tók þátt í maraþoni þar .
Hún endaði í 11. sæti í sínum aldursflokki en um 12.000 manns tóku þátt í hlaupinu .
" Þetta var alveg meiriháttar og gekk mjög vel .
Ég var gríðarlega ánægð með þetta , " segir Erla sátt við afrekið .
Láta veðrið ekki stöðva sig Hópurinn hleypur mikið í Hafnarfirði á æfingum sínum og aldrei fellur æfing niður , þrátt fyrir slæmt veður .
" Maður venst bara veðrinu .
Æfingar falla aldrei niður og margir sem láta það alls ekki trufla sig .
Við hlupum til að mynda Laugaveginn í sumar á tveimur dögum .
Það var brjálað veður , slabb og rok , sem var sérstök upplifun og aðeins meira krefjandi .
" 