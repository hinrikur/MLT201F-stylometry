Á sumum heimilum er núna verið að íhuga vandlega þann möguleika að köttur eða hundur leynist í einum jólapakkanum þetta árið .
Lesendur vita auðvitað að gæludýr á ekki að gefa nema gefandinn sé tilbúinn að taka ábyrgð á dýrinu sjálfur , næstu 15-20 árin eða svo .
En ef það er ekki fyrirstaða , þá er kisi eða voffi auðvitað yndisleg viðbót við heimilið .
Aurapúkinn vill benda á að kettir eru alla jafna mun ódýrari í rekstri en hundar .
Ekki aðeins eru kettirnir minni og ódýrari á fóðrum heldur hafa kannanir erlendis ítrekað sýnt fram á að hundaeigendur þurfa að eyða meiru í lækniskostnað og ýmiss konar annað uppihald .
Kötturinn er því val hagsýnna dýravina .
Í Kattholti og Kisukoti fyrir norðan bíða fjöldamargar geldar og prúðar kisulórur eftir að eignast eiganda til að kela hjá , fyrir lítið .
