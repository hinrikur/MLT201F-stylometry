Einhver albesta fjárfesting sem Aurapúkinn hefur gert var þegar hann keypti sér stafræna farangursvog .
Aurapúkinn á það til að vera nokkuð á ferðinni og hefur oftar en einu sinni lent í þeirri skelfilegu aðstöðu að þurfa að borga dýru verði nokkur aukakíló af farangri .
Púkinn er fyrir löngu orðinn sannfærður um að yfirvigtargjöld hljóti að vera ein helsta tekjulind flugfélaganna , svo hátt er gjaldið .
Sem dæmi kostar það farþegann aukalega 4.900 kr. ef flogið er innan Evrópu með Icelandair og taskan vegur meira en 23 kg , 13.100 kr. ef flogið er til N-Ameríku .
WOW miðar við að taskan sé 20 kg og rukkar 1.495 kr fyrir hvert kíló umfram það .
Hjá EasyJet kostar aukakílóið 10 pund á flugvellinum , eða um 1.925 kr. Létt og nett farangursvigtin hjálpar til við að hafa hemil á þyngdinni ef verið er að versla , og veitir mikla hugarró með því að gefa vissu um að töskurnar séu ekki yfir mörkum .
