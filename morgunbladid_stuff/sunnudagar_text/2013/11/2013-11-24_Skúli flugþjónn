Skúli Mogensen , forstjóri WOW air , var einn af mörgum sem keyptu miða til Króatíu til að fylgja íslenska landsliðinu í knattspyrnu eftir .
Skúli keypti miða í gegnum Úrval Útsýn en ferðaskrifstofan leigði svo flugvél af WOW í ferðina .
Skúli vippaði sér í flugþjónsgírinn og hjálpaði starfsfólki sínu á álagsstundum .
Var gerður góður rómur að hæfileikum hans sem flugþjóns .
Því miður fór það svo að Ísland tapaði leiknum , eins og kunnugt er , 2:0 en þrátt fyrir tapið fóru ferðalangarnir glaðir heim eftir ógleymanlega ferð jafnt á jörðu niðri sem og í þrjátíu þúsund fetunum .
