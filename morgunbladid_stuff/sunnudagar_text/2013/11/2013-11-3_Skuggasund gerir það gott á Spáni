Skuggasund nýjasta bók Arnaldar Indriðasonar er nýkomin út , en hennar hefur verið beðið með mikilli eftirvæntingu , enda hlaut Arnaldur nýverið virt spænsk bókmenntaverðlaun einmitt fyrir hana .
Bókin virðist vera að slá í gegn á Spáni því hún er á tveimur spænskum metsölulistum þessa vikuna í tveimur af víðlesnustu dagblöðunum .
Ekki þarf svo mikla spádómsgáfu til að spá því að bókin muni fara á topp metsölulistans hér á landi .
Sagan gerist bæði í nútímanum og á árum síðari heimsstyrjaldar .
Einstæðingur finnst látinn í íbúð sinni og gamlar blaðaúrklippur í fórum hans vekja forvitni lögreglunnar , en þar segir frá óhugnanlegu morði við Þjóðleikhúsið snemma árs 1944 .
