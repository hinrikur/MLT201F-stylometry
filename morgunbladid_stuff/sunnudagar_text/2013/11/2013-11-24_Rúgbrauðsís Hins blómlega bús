Margir fylgdust áhugasamir með kokkinum Árna Ólafi Jónssyni rækta og elda ýmiss konar ljúfmeti í Árdal í Borgarfirði síðastliðið sumar , í þáttunum Hið blómlega bú .
Þessa dagana er verið að leggja lokahönd á vetrarseríu Blómlega búsins auk þess sem til stendur að gefa þá fyrri út á DVD fyrir jól .
Árni gefur hér uppskrift að ljúffengum rúgbrauðsís .
Gunnhildur Ásta Guðmundsdóttir gunnhildur@mbl.is Þetta er góður rjómaís .
Þvert á það sem margir halda er nefnilega ekki auðvelt að finna góðan rjómaís úti í búð í dag en þar allt meira og minna mjólkurís , " segir Árni um ísinn góða sem hann gefur hér uppskrift að .
Uppástendur hann að allir ættu að geta gert rúgbrauðsísinn heima hjá sér .
En hvernig bragðast rúgbrauðsís er manni spurn – varla getur hann verið sætur eða svalandi ? " Hið hefðbundna íslenska rúgbrauð er reyndar mjög sætt , " segir Árni .
" Þegar maður blandar því síðan saman við þennan klassíska rjómaís-grunn , fær maður út ljúffengan ís með nokkurs konar rúgbrauðskaramellu , " bætir hann við .
Varðveisla uppskeru og jólin í öndvegi Það er ekki hægt að taka hús á Árna án þess að spyrja hann út í nýju þáttaröðina úr Árdal , sem senn fer í loftið .
" Við verðum á svipuðum nótum og í þáttaröðinni síðastliðið sumar , nema hvað með vetrarlegum brag – blöndum saman sveitalífinu og því hvernig þetta er í Árdal að vetri til , síðan blandast jólin auðvitað inn í , " segir kokkurinn .
Meðal annars er ráðist í flóknari ostagerð í vetrarþáttunum en síðastliðið sumar , farið er á veiðar bæði á sjó og landi og afraksturinn eldaður , grænmeti súrsað og fleira .
" Þráðurinn í gegnum þættina nú tekur mið af árstímanum , þ.e. hvernig maður varðveitir hráefnið og uppskeruna frá sumrinu – rétt eins og bændurnir varðveita lambakjötið að hausti með því að ýmist salta það , reykja eða setja í súr .
Síðan blandast aðventan og jólabaksturinn inn í , " bætir hann við .
Sem fyrr sér Árni um matseldina en Guðni Páll Sæmundsson leikstýrir og er á bak við linsuna og Bryndís Geirsdóttir framleiðir .
DVD " beint frá býli " Auk þess að leggja lokahönd á nýju þættina , sem fara í sýningu þann 1. desember næstkomandi , stefnir þríeykið einnig á útgáfu fyrstu þáttaraðar Hins blómlega bús á DVD innan tíðar .
Athygli hefur vakið að þau nýta sér hópfjáröflunarvefsíðuna Karolina Fund við fjármögnun verkefnisins .
" Einn stofnenda Karolina Fund , hann Ingi Rafn , er héðan úr sveitinni og hann benti okkur á þennan möguleika .
Auk þess þekkjum við fólk sem hefur farið þessa leið , eins og til dæmis Jóhanna á Háafelli , sem fjármagnaði Geitfjársetrið að hluta til með þessum hætti .
Okkur fannst tilvalið að reyna þetta og kanna hvort fólk væri tilbúið til að leggja okkur lið , " segir Árni .
Hefur þeim verið afar vel tekið þessar fyrstu viku á söfnunarsíðunni og ríflega 90% fjárhæðarinnar þegar safnast .
" Þó við náum upp í 100% geta velunnarar okkar enn keypt diskinn í gegnum Karolina Fund til 9. desember .
Þannig slá þeir tvær flugur í einu höggi ; þeir fá diskinn á mjög hagstæðum kjörum " beint frá býli " og styðja okkar litla framleiðslufyrirtæki milliliðalaust í leiðinni , " bætir hann við .
Varðandi hvað framtíðin beri í skauti sér , eftir að önnur þáttaröð Búsins og DVD-útgáfan eru í höfn , segist Árni rólegur .
" Ég einbeiti mér að þessu verkefni í augnablikinu enda nóg að gera en vonandi förum við í þriðju þáttaröðina næsta sumar , " segir léttur í bragði .
Rúgbrauðsís Venjulega eru eggjarauður notaðar til að þykkja búðinga í ísgerð en oft finnst mér þær gefa ísnum of mikið eggjabragð .
Í þessari uppskrift þykki ég búðinginn með kartöflumjöli og þannig fær rúgbrauðið að njóta sín .
Ástæðan fyrir rjómaostinum er sú að í honum er mikið af kaseini sem hjálpar til við að koma í veg fyrir ískristallamyndun þegar ísinn er frystur .
Markmiðið er að ískristallarnir í ísnum verði eins fáir og litlir og mögulegt er , svo ísinn verði alveg flauelsmjúkur .
Rjómaís – um 1 lítri 500 ml mjólk 4 tsk .
kartöflumjöl 250 ml rjómi 150 g púðursykur ¼ tsk .
salt 3 msk .
rjómaostur Rúgbrauðskaramella 100 g rúgbrauð , mulið í 2 cm bita 4 msk .
púðursykur 25 g bráðið smjör ¼ tsk .
kanill ¼ tsk .
salt 1 .
Blandið saman 2 matskeiðum af mjólkinni við kartöflumjölið í lítilli skál og setjið til hliðar .
Hrærið saman restinni af mjólkinni við rjómann , púðursykurinn og saltið í miðlungsstórum potti .
Hitið á miðlungsháum hita og sjóðið í 5 mínútur .
Hrærið stöðugt í pottinum og skrapið botninn svo mjólkin brenni ekki við eða sjóði upp úr .
2 .
Setjið rjómaostinn í stóra skál og hrærið hann út með 4 matskeiðum af heitri mjólkurblöndunni .
Takið pottinn af hitanum , hrærið í kartöflumjölinu og bætið því svo í pottinn .
Setjið pottinn aftur á helluna , hrærið stöðugt í og sjóðið blönduna í um 1 mínútu eða þar til hún er byrjuð að þykkna og orðin að búðingi .
Hellið búðingnum í skálina með rjómaostinum og blandið vel saman .
Leggið plastfilmu á yfirborð búðingsins ( til að koma í veg fyrir að húð myndist ) og kælið í klakabaði .
3 .
Gerið því næst rúgbrauðskaramelluna á meðan búðingurinn kólnar .
Forhitið ofninn í 180°C .
Hrærið saman rúgbrauði , púðursykri , bráðnu smjöri , kanil og salti í lítilli skál .
Leggið smjörpappír á bökunarplötu og dreifið rúgbrauðinu jafnt um plötuna .
Bakið í 8-10 mínútur , hrærið þá í og bakið 5 mínútum lengur .
Takið rúgbrauðskaramelluna úr ofninum , kælið og hrærið í af og til .
4 .
Þegar búðingurinn er orðinn ískaldur er hann frystur í ísvél eftir leiðbeiningum framleiðanda .
Ef ísvél er ekki til staðar er hægt að frysta búðinginn í eldföstu móti í 4 tíma og mauka hann síðan í matvinnsluvél eða frysta hann í eldföstu formi og hræra í blöndunni á 45 mínútna fresti þar til hann er farinn að líkjast mjúkum ís úr vél .
5 .
Setjið mjúkan ísinn í stóra skál og blandið rúgbrauðskaramellunni saman við .
Flytjið ísinn yfir í það ílát sem bera á hann fram í , leggið plastfilmu þétt við yfirborðið og frystið í að minnsta kosti 4 klukkustundir .
