Þá hefur það gerst .
Norðmaður er orðinn heimsmeistari í skák ! Við hljótum að óska frændum okkar til hamingju með Magnus og heimsmeistaratitilinn .
Lokatölur í einvíginu , 6 ½ : 3 ½ , eru mælikvarði á þá yfirburði sem Magnus Carlsen hafði yfir hinn geðþekka indverska heimsmeistara , Viswanathan Anand .
Íslenskir skákunnendur hafa fylgst náið með frammistöðu norska undrabarnsins allt frá því að hann tefldi fyrst hér á landi 13 ára gamall í mars árið 2004 og vann Anatolí Karpov í hraðskákhluta Reykjavik rapid á NASA við Austurvöll og gerði síðan jafntefli við Garrí Kasparov í atskák-hluta mótsins .
Þessar skákir vöktu á Magnusi gríðarlega athygli heima fyrir og nú tæplega 10 árum síðar berast þær fréttir að skákæði hafi gripið um sig með norsku þjóðinni .
Minna fór fyrir Magnusi þegar hann tefldi á Reykjavíkurskákmótinu 2006 ; hann var þá orðinn magnaður baráttumaður sem var á fleygiferð upp styrkleikalistann .
Áhugi á þessu einvígi út um allan heim náði nýjum hæðum og tengdist einkum persónu Magnusar Carlsen sem verður 23 ára gamall eftir viku og er næstyngsti heimsmeistari skáksögunnar .
Hinn nýi heimsmeistari er góð fyrirmynd , kurteis , snyrtilega klæddur og á sér svipuð áhugamál og aðrir ungir menn , ágætur á skíðum , grimmur í fótbolta , " tístir " og bloggar .
Hann hefur efnast vel á verðlaunafé og auglýsingasamningum , t.d. fyrir tískuvörur G-Star Raw .
Er enn ólofaður og býr í foreldrahúsum í Bærum í grennd við Ósló .
Lítill vafi leikur á því að góður stuðningur foreldra og systra hefur skipt miklu máli fyrir Magnus en þau ferðast með honum út um allar þorpagrundir .
Við skákborðið er hann allajafna pollrólegur og virkar stundum dálítið syfjulegur .
Hann virðist hafa hæfileika til þess að vinna úr gríðarlega magni upplýsinga – og kann einnig að forðast upplýsingar ! Og þegar horft er yfir þessar tíu skákir einvígisins er vart hægt að benda á slakan leik hjá Magnusi .
Anand náði sér aldrei á strik en í 9. skákinni vissi hann að einungis sigur kom til greina , hann lagði allt undir : 9. einvígisskák : Viswanathan Anand – Magnus Carlsen Nimzoindversk vörn 1. d4 Rf6 2. c4 e6 3 .
Rc3 Bb4 4. f3 d5 5. a3 Bxc3 + 6. bxc3 c5 7. cxd5 exd5 Algengara er 7 .
...
Rxd5 en að venju sniðgengur Magnus þekktustu leiðir .
8. e3 c4 9 .
Re2 Rc6 10. g4 O-O 11 .
Bg2 Ra5 12 .
O-O Rb3 13 .
Ha2 b5 14 .
Rg3 a5 15. g5 Re8 16. e4 Rxc1 17 .
Dxc1 Ha6 18. e5 Rc7 19. f4 b4 20. axb4 axb4 21 .
Hxa6 Rxa6 22. f5 b3 Spurningin var auðvitað sú hvort peðastormur hvíts á kóngsvæng væri meira en ógnandi en þetta frípeð .
" Houdini " metur stöðuna aðeins betri á svart .
23 .
Df4 Rc7 24. f6 g6 25 .
Dh4 Re8 26 .
Dh6 b2 - Sjá stöðumynd - 27 .
Hf4 ! Fífldjarfur leikur , að því er virðist ekki lakari en 27 .
Re2 sem einnig kemur til greina .
Hótunin er 28 .
Hh4 og mátar .
27 .
...
b1 ( D ) + 28 .
Rf1 ? ? Óskiljanleg mistök .
Eftir 28 .
Bf1 verður svartur að gefa nýju drottninguna til baka og framhaldið gæti orðið : 28 .
...
Dd1 29 .
Hh4 Dh5 30 .
Rxh5 gxh5 31 .
Hxh5 Bf5 32. g6 ! Bxg6 33 .
Hg5 Da5 34 .
Hg3 .
Menn svarts er bundnir í báða skó og ýmsir möguleikar leynast í stöðunni .
Þarna fór lokatækifæri Anands í einvíginu .
28 .
...
De1 ! Með hugmyndinni 29 .
Hh4 Dxh4 30 .
Dxh4 Da5 og vinnur .
Anand gafst upp .
Helgi Ólafsson ( helol@simnet.i s ) 