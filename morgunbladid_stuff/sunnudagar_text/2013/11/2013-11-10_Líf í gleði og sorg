Ævisögur virðast ætla að eiga kröftuga innkomu á bókamarkaðinn eftir að hafa verið í nokkurri lægð síðustu ár .
Ein þessara ævisagna er saga söngkonunnar ástsælu Helenu Eyjólfsdóttur en hún söng meðal annars með hljómsveitum Ingimars og Finns Eydals .
Það er Óskar Þór Halldórsson sem skráir .
Helena segir meðal annars frá uppvextinum í Reykjavík , sárum föðurmissi , fólskulegri árás sem hún varð fyrir á Akureyri og erfiðum veikindum eiginmanns síns , en þá hjúkraði hún honum .
Söngurinn kemur svo vitanlega mjög við sögu , eins og vera ber .
Bók um lífið í gleði og sorg .
