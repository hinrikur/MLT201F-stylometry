Landsnefnd UN Women kynnti á dögunum átakanlega auglýsingaherferð sem miðar að því að vekja athygli á einni alvarlegustu birtingarmynd kynbundins ofbeldis , sýruárásum .
Nokkar þjóðþekktar konur lögðu átakinu lið og var andlitum þeirra skeytt við andlit indverskra kvenna sem lifað hafa af sýruárásir .
Myndirnar eiga að vekja til umhugsunar um hversu djúpstæð áhrif sýruárásir hafa á líf ungra kvenna .
UN Women efnir til fagnaðar í Hörpu hinn 14. nóvember til stuðnings þolendum sýruárása undir heitinu Fiðrildafögnuður .
Þar mun helsta listafólk landsins leggja UN Women lið og búast má við skemmtilegri upplifun .
" Með þessu móti leggjum við áherslu á gleði , kraft og baráttu á skemmtilegan hátt , " segir Inga Dóra Pétursdóttir , framkvæmdastýra landsnefndar UN Women .
Miðaverð er 3.900 kónur og hægt að kaupa miða á Harpa.is og midi.is auk verslunar ELLU í Ingólfsstræti 5 .
Hafin er sala á leðurarmböndum til styrktar átakinu sem einnig gilda sem aðgöngumiðar á Fiðrildafögnuðinn .
