Sýning á nýjum verkum eftir Jón Laxdal , myndlistarmann og skáld , verður opnuð í Flóru , Hafnarstæti 90 á Akureyri , á laugardag – degi íslenskrar tungu – klukkan 14 .
Jón hefur lengi verið virkur í menningarlífinu á Akureyri .
Hann átti hlut að rekstri Rauða hússins og var í hópi þeirra sem hófu Listagilið á Akureyri til vegs og virðingar .
Jón kom eftir krókaleiðum inn í myndlistina , nam heimspeki við HÍ og hefur látið að sér kveða í skáldskap með útgáfu nokkurra ljóðabóka .
Textar hafa einnig verið áberandi í myndverkum hans .
Jón hefur haldið á þriðja tug einkasýninga og tekið þátt í fjölda samsýninga , heima og erlendis .
