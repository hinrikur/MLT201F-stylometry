Á dögunum veittu Íslandshótel sem m.a. reka Grandhótel við Sigtún í Reykjavík Skógræktarfélagi Reykjavíkur tvær milljónir kr. til ræktunarstarfs í Esjuhlíðum .
Síðasta áratug hefur félagið staðið fyrir umfangsmikilli gróðursetningu á um 400 þús. plöntum í um 130 ha lands í Esjunni .
Jafnframt hefur verið unnið átak í stígagerð , merkingum og kortagerð af svæðinu fyrir ferðafólk .
Starf þetta er aðallega sjálfboðið en jafnframt hafa fyrirtæki lagt fram krafta starfsmanna sinna .
Bæta aðstöðu ferðalanga " Skógrækt hefur alltaf verið mér hugleikin og er það sönn ánægja að leggja tvær milljónir til styrktar málefninu , " segir Ólafur Torfason , stjórnarformaður Íslandshótela , í fréttatilkynningu " Okkur langaði til að leggja hönd á plóginn og bæta aðstöðu þeirra þúsunda ferðalanga sem leggja leið sína á Esjuna og þar með að fyrirbyggja að spjöll verði unnin á gróðri og jarðmyndunum og jafnframt að tryggja öryggi göngufólks með bættum göngustígum og bæta svæðið með gróðursetningu á trjám .
" Mikilvægur styrkur Útivistarsvæðið í Esjuhlíðum nær yfir ríkisjarðirnar Kollafjörð og Mógilsá og er rekið af Skógræktarfélagi Reykjavíkur .
Engar fastar tekjur eru til reksturs og uppbyggingar svæðisins og byggist hann því eingöngu á frjálsum framlögum .
" Styrkur Íslandshótela er afar mikilvægur , segir Þröstur Ólafsson .
formaður Skógræktarfélags Reykjavíkur .
sbs@mbl.is 