Stórleikarinn Tom Hanks veitti öðrum stórleikara , Steve Martin , sérstök heiðursverðlaun á Governors Awards-hátíðinni í vikunni .
Hanks stóðst ekki mátið og reif upp símann og smellti af svokallaðri bolamynd af þeim félögum .
Björgvin Halldórsson söng lagið eftirminnilega Bolur inn við bein en orðið bolur þýðir samkvæmt slangurorðabók Snöru : " Upphaflega notað um fólk sem gengur í bolum sem það fær gefins frá fyrirtækjum .
" Eftir að snjallsímar komu á markaðinn hefur orðið bolamynd komið inn í íslenska tungu þegar fólk smellir af mynd af sér með frægum einstaklingi .
Hanks er töluvert virkur á samfélagsmiðlunum Twitter og Instagram og rataði myndin af þeim félögum einmitt þarna inn og fékk góðar viðtökur .
Eftir myndina afhenti Hanks verðlaunin og sagði af því tilefni að myndir Martins væru tímalausar og hægt að horfa á þær aftur og aftur og aftur .
Martin þakkaði pent fyrir sig ; " Ég get ekki lýst því hvað ég er stoltur og glaður – aðallega vegna þess að nýjasta bótox ígræðslan hefur ekki gróið .
" 