Ríkistjórnin skal standa við gefin kosningaloforð og taka á skuldavanda heimilanna strax .
Orðið strax er ekki teygjanlegt hugtak .
Þetta segir í ályktun Framsýnar – stéttarfélags á Húsavík en stjórn og trúnaðarmannaráð félagsins fundaði á dögunum .
Félagsmenn eru ósáttir við margt af hálfu stjórnvalda , meðal annars framkomið fjárlagafrumvarp , þar sem boðaðar eru frekari álögur á sem koma illa við þá sem hafa úr minnstu að spila .
Framsýn gagnrýnir framkomið fjárlagafrumvarp sem félagsmenn segja að feli í sér álögur á launafólk í formi aukinnar skattheimtu svo sem í formi hækkunar á komugjöldum á sjúkrahús , bensín- og olíugjaldi .
Þá skili boðaðar skattalækkanir á tekjuskatti sér ekki til þeirra lægst launuðu .
" Það á einnig við um frekari breytingar á skattkerfinu sem fjármálaráðherra hefur talað fyrir .
Það er að tekið verði upp eitt skattþrep á kjörtímabilinu .
Láglaunafólk , öryrkjar og ellilífeyrisþegar eru skildir eftir sem er óskiljanlegt að mati félagsins enda búa þessir hópar almennt við lökustu kjörin í dag , " segir í ályktun Framsýnar .
Svigrúm verði nýtt Að mati Framsýnarfólks er mikilvægt að svigrúm til skattalækkana verði nýtt í þágu þeirra sem minnst hafa milli handanna í formi hærri persónuafsláttar .
Eru stjórnvöld hvött til að endurskoða boðaðar breytingar á tekjuskatti þetta með í huga .
sbs@mbl.is 