Veruleg aukning hefur orðið í bílaeign í Indlandi frá aldamótum .
Indverjar standa nánast í biðröðum við bílasölur , slík er ásóknin .
Tvennt kemur til , annars vegar komast fleiri og fleiri út úr sárri fátækt með auknum kaupmætti og hinsvegar hafa innlendir sem erlendir bílaframleiðendur boðið upp á tiltölulega ódýra bíla fyrir indverskan markað .
Fyrir vikið hefur einkabíllinn verið á góðri leið með að leysa mótorhjól og skellinöðrur af hólmi .
Má segja , að bílaæði ráði nú ríkjum í Indlandi – og árssala fólksbíla er um tvær milljónir eintaka .
Samlæsingu frekar en líknarbelg Á ferð um fjarlæg lönd má horfa til ýmissa þátta með það fyrir augum að fá einhverja tilfinningu fyrir mannlífi og menningu .
Bílarnir segja sína sögu að þessu leyti .
Þeir eru ódýrari á Indlandi en í mörgum öðrum löndum , sakir þess að öryggisbúnaður í þeim er takmarkaður og fátæklegur .
Fyrir hinn venjulega Indverja er það þó aukaatriði , númer eitt sé að eignast bíl .
Og sé hann með samlæsingu finnst þeim það eftirsóknarverðara en líknarbelgur eða ABS-bremsur .
Standi þessi öryggisbúnaður til boða sem valbúnaður er honum yfirleitt hafnað því það gerir bílinn 8-10% dýrari .
Í sumar var Alto K10 , næstsöluhæsti bíll Indlands , tekinn í öryggispróf í Suður-Ameríku .
Niðurstaðan var núlleinkunn , hann fékk enga stjörnu af fimm mögulegum .
Þykir það kristalla viðhorf Indverja til öryggis , það er aukaatriði .
Í svonefndri Frost & Sullivan-rannsókn kom í ljós , að 55% fólksbíla sem seldir voru í Indlandi 2012-13 voru með rafdrifnar rúður í hurðum en aðeins 28% með líknarbelg .
Stappað á götum úti " Neytendur vilja frekar bjöllur og flautur , " segir þróunarstjóri Maruti Suzuki , stærsta bílaframleiðanda Indlands , sem smíðar m.a. fyrrnefndan Alto K10 .
Þótt bílaframleiðendur vilji búa bílana betur og gera þá öruggari óttast þeir að tapa kaupendum , þar sem verðið yrði óhjákvæmilega hærra .
Annars eru dauðsföll í umferðinni ekki bundin við bíla .
Að sögn Alþjóðaheilbrigðisstofnunarinnar ( WHO ) eru banaslys á véknúnum eða fótstignum hjólum , tveggja eða þriggja dekkja , tvöfalt fleiri en á bílum .
Þar sem almennilegar samgönguæðar vantar í bæjum og borgum og í dreifbýli er jafnan stappað á götum úti af fólki og farartækjum .
Ráðherra skipulagsmála í þéttbýli á Indlandi , S. Jaipal Reddy , vill ná tökum á þessum með því að skattleggja bílaakstur í bæjum og borgum .
Með því segir hann að mætti knýja bílbrjálaðar efri stéttir til að nota heldur almenningssamgöngur en bílinn .
Með því megi bæði draga úr umferðarteppu og mengun .
Deilt um hraðbrautir Hraðbrautir eru vart til að tala um í þessu víðfeðma og öðru fjölmennasta ríki heims .
Vorið 2010 voru þær einungis 200 kílómetar .
Snemma árs 2010 var ákveðið að gera bragarbót þar á .
Samþykkt var áætlun um uppbyggingu 18.000 kílómetra af hraðbrautum um landið þvert og endilangt fram til ársins 2022 .
Um ágæti hraðbrautanna deila Indverjar ; ráðamenn segja þær lykilinn að hagsæld morgundagsins en umhverfissinnar segja að þær séu til skaða og muni fremur valda tjóni en vinna bót , meðal annars vegna alls þess ræktarlands sem fórna þurfi vegna þeirra .
agas@mbl.is 