" Undanfarnir mánuðir hafa verið hálfgerður rússíbani .
Ég var kasólétt , í miðju kafi að leggja lokahönd á Múrinn þegar dettur tölvupóstur inn í pósthólfið mitt : búið er að selja þýðingarréttinn á fyrstu bókinni minni til eins stærsta forlags Frakklands ! Ég er því að hugsa um þrjú afkvæmi núna , tvær bækur og barn , " segir Sif Sigmarsdóttir rithöfundur .
Sif býr í London ásamt manni sínum , Geir Freyssyni , og eignaðist dótturina Urði þar .
Múrinn er þriðja bók hennar og sú fyrsta í sagnabálkinum Freyju saga .
" Þetta er fantasía í anda Hungurleikanna sem er fyrir ungt fólk á öllum aldri .
Hún gerist á Íslandi í fjarlægri og drungalegri framtíð og segir frá Freyju , fjórtán ára stelpu , sem reynist vera mikill örlagavaldur þegar kemur að mótun nýrrar heimsálfu sem kallast Ísland .
" Ýmsar persónanna eru byggðar á íslenskum stjórnmálamönnum .
" Ég vona að enginn taki því persónulega að vera líkt við eineygðan , krull-hærðan einvald sem borðar kvikasilfur sér til heilsubótar og lætur bræða skóflur og önnur nytjaáhöld til að láta reisa af sér styttur .
Maður verður að færa í stílinn .
Fæstir íslenskir stjórnmálamenn eru eineygðir ! " Hún segir stjórnmálamenn ekki mikið í tísku og vinsælt viðhorf að gefa frat í pólitík ; segjast ekki hafa áhuga á henni .
" Fyrir mér er það hins vegar það sama og hafa ekki áhuga á lífinu og tilverunni .
Allt er pólitík : ostaúrvalið í Hagkaup ; hversu oft grasið á hringtorginu á Hringbraut er slegið á sumrin ; hvað mojito kostar á Kaffibarnum .
" Auk þess að stunda ritstörf er Sif með annan fótinn í " Kísil-hringtorginu " í London .
" Það er aðal-sprotahverfið í borginni .
" Þau Geir hafa rekið fyrirtæki í hartnær tíu ár .
Hann kemur úr tæknigeiranum , Sif úr bókmenntunum og þau sameinuðu ólík áhugamál .
" Það lá því beint við að við stofnuðum útgáfu sem seldi bækur gegnum internetið .
Við stofnuðum bókaklúbb sem heitir Handtöskuserían með það að markmiði að gera nýjar , erlendar skáldsögur eftir konur aðgengilegar lesendum á íslensku .
Við vildum bæði sporna gegn þeim kynjahalla sem er í bókaútgáfu og skaffa skemmtilegt lesefni í handtöskuna , afþreyingu sem hægt væri að grípa til í hádegishléinu , í strætisvagninum eða yfir uppáhaldsbollanum á kaffihúsinu .
" Útgáfan gekk mjög vel , Forlagið keypti hana " og rekur hana í dag með glæsibrag " .
Sif segir markmiðið með Múrnum svipað : " Að skrifa bók sem hefur jafnmikið skemmtanagildi og brjálaðasti tölvuleikur og æsilegasta Hollywood-mynd .
Lestur á í vök að verjast gegn skemmtun á borð við sjónvarp og tölvuleiki .
Stærsti glæpur við unglingabókaritun er að ætla bókinni uppeldishlutverk .
Fátt er meira fráhrindandi en boðskapur sem ætlað er að ala lesandann upp , kenna honum eitthvað sem álitið er verðugt , eða innræta lesandanum góða og " rétta " hegðun .
Sumir virðast standa í þeirri trú að það sé í lagi að stunda heilaþvott gegnum bækur ætlaðar unglingum en myndu seint sjálfir sætta sig við að þurfa að sitja undir slíkum leiðindapésa .
Rétt eins og fullorðnir sjá unglingar í gegnum slíkar betrunartilraunir og kæra sig ekki um slíka lesningu .
" 