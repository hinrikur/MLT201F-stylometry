Leit stendur yfir að fegursta orði íslenskrar tungu og landsmönnum gefst nú kostur á að kjósa á milli 30 fallegra orða á sérstakri netsíðu .
Rithöfundurinn Jón Kalman á ekki í nokkrum vandræðum með að nefna það orð sem honum þykir fegurst megi marka nýjustu skáldsögu hans , Fiskarnir hafa enga fætur .
Þar stendur á einum stað : " Faðmlag hlýtur að vera fallegasta orð tungumálsins .
" Og síðan kemur mikill óður til þessa fagra orðs og ekki annað hægt en að kinka kolli þegar þetta góða skáld segir : " Við þurfum öll , einhverntíma í lífinu , á faðmlagi að halda , stundum sárlega , faðmlagi sem getur verið huggun , leysandi grátur , eða skjól þegar eitthvað hefur slitnað í sundur .
" Nú er rétt að hafa í huga að Fiskarnir hafa enga fætur er skáldsaga og ekki er fullvíst að það sé einlæg skoðun Kalmans að faðmlag sé fegursta orð íslenskrar tungu , en hér er kosið að trúa því að svo sé .
Þess má geta að faðmlag er ekki eitt þeirra orða sem hægt er að kjósa um á netsíðunni fegurstaordid.hi.is 