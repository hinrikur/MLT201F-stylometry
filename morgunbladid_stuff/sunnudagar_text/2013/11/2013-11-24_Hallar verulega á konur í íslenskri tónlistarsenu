Lára Rúnarsdóttir , tónlistarkona og verðandi kynjafræðingur , vann í sumar að rannsókn þar sem hún kortlagði stöðu kvenna í tónlist .
Þar kemur fram að konur standa höllum fæti á öllum sviðum , hvort sem er við að skapa tónlist , flytja hana , spila á útvarpsstöðvum , stjórna útgáfumálum og þar fram eftir götunum .
Rannsóknin var styrkt af nýsköpunarsjóði námsmanna og Félagi íslenskra hljómlistarmanna .
Lára kynnti rannsóknina með erindi á Þjóðarspeglinum , ráðstefnu í félagsvísindum , sem haldin var fyrir stuttu ásamt Gyðu Margréti Pétursdóttur , lektor í kynjafræði .
Rannsókn Láru sýnir fram á það að karlmenn eru í miklum meirihluta meðal þeirra sem starfa innan tónlistargeirans á Íslandi .
Engin gögn til Tímabilið sem Lára skoðaði í rannsókn sinni nær frá september til desember árin 2010 , 2011 og 2012 .
Þegar tónlistargagnrýni er skoðuð kemur í ljós að gagnrýnendur platnanna voru aðallega karlar .
Eins eru plöturnar sem gagnrýndar eru með kaörlum í töluverðum meirihluta .
Hins vegar er ekki hægt að bera mun á umfjöllun og gagnrýni tónlistarkarla og tónlistarkvenna saman við útgefnar plötur á árunum þar sem hvergi eru til nákvæmar tölur yfir útgefnar plötur frá ári til árs .
" Gögnin eru ekki til .
Þegar ég kynnti FÍH rannsóknina var talað um að það væri kominn nýr gagnagrunnur og þar ætti að vera skrá yfir allar nýjar útgáfur .
Hins vegar er það svo nýtt að ekki er hægt að líta aftur í tímann , " segir Lára .
" Mér finnst að það eigi að vera gagnsæi í þessu .
STEF skráir aðeins verk og kynjaskiptingu þar .
Ef kona kemur að verki er hún skráð , en þær eru einnig í miklum minnihluta þar .
" Einungis er hægt að líta til Plötutíðinda , rits sem kemur út fyrir jólin og er það yfirlit sem kynnir útgáfu ársins í tónlist .
Allir útgefendur hafa aðgang en hver kynning kostar sitt og því ekki gefið að allir geti kynnt plötu sína þar .
" Helst eru það stóru útgáfufyrirtækin sem komast að og er þeim aðallega stjórnað af körlum .
" Karlar ávallt í meirihluta Tónlistinn inniheldur mest seldu plötur landsins og er hann unninn upp úr sölugögnum verslana sem selja íslenska tónlist .
Þar rata konur sjaldan inn í efstu 10 söluhæstu sætin .
Árið 2010 áttu 13 konur en 83 karlar plötur í efstu 10 sætum listans frá september til desember , ári seinna áttu 18 konur en 73 karlar plötu í efstu 10 sætum listans en árið 2012 áttu aðeins sjö konur plötu í einhverju af 10 efstu sætum listans en 52 karlar .
Lagalistinn er á svipuðum nótum en hann er inniheldur mest spiluðu lögin á Íslandi og er unninn upp úr helstu útvarpsstöðvunum .
Farið er yfir sama tímabil og var gert á Tónlistanum .
Árið 2010 voru fjórar konur en 56 karlar með lag á listanum , 10 konur en 47 karlar árið 2011 og þrjár konur en 53 karlar árið 2012 .
KÍTÓN hefur áhrif " Konur eru ekki víða þegar kemur að stjórnum og félögum í íslenskri tónlist .
Til að mynda er engin kona í stjórn STEF og ÚTÓN sem bæði eru lykilfélög í íslenskri tónlistarsenu .
En með tilkomu KÍTÓN finnst mér að FÍH og fleiri séu að átta sig á þessu og vera tilbúnir að berjast með okkur .
" Lára er ein af fjórum konum sem stofnuðu Félag kvenna í tónlist eða KÍTÓN á þessu ári og situr hún í stjórn ásamt átta öðrum konum .
" Í félaginu sitja um 200 konur í dag og er það sífellt að vaxa , " segir Lára .
Hún segir næsta skref hjá félaginu vera að opna augu fólks fyrir þessari miklu kynjaskekkju innan greinarinnar .
" Okkur fannst vanta einhver gögn til að vísa í þar sem við fundum fyrir miklum mun á kynjum í tónlistariðnaðinum og er rannsóknin tilkomin vegna þessa .
KÍTÓN hefur líka skapað mikla vitund meðal kvenna um að koma frekar inn í ýmis ráð og félög á vegum tónlistar .
Ég held að það verði breyting á næstu árum og að þetta nái að leiðréttast aðeins með tilkomu þessarar vitundarvakningar .
" Lára segist nokkuð viss um að kynjaskekkjan liggi í grunninum , í uppeldinu .
" Mér finnst mikilvægt að kennslu í kynjafræði verði komið fyrir á öllum skólastigum og þar verði fræðsla um staðalímyndir og kynímyndir , sérstaklega til þess að fólk sé meðvitaðara um þetta og hvaða afleiðingar þetta hefur .
Það er grundvöllur að jafnrétti , " segir Lára .
Til að uppræta kynjaskekkjuna sé mikilvægt að viðurkenna þau áhrif sem menningarlegur mismunur og úreltar staðalímyndir og kynímyndir hafi á stöðu kvenna í íslenskri tónlist .
