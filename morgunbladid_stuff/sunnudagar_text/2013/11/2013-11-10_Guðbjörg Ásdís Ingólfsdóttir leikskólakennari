Ég á svolítið erfitt með að nefna hvaða bók eða bækur eru í uppáhaldi hjá mér .
Ætli það sé ekki bara sú bók sem ég les hverju sinni .
Núna er ég til dæmis að lesa Náttbál eftir Johan Theorin .
Hún er ansi spennandi .
Las líka Hvarfið eftir sama höfund .
Svo er ég að hlusta á Stephen Fry lesa Harry Potter í símanum mínum .
Frábær lesari og skemmtileg bók .
Mér finnst mjög gaman að lesa glæpasögur með flóknum söguþræði þar sem maður getur bókstaflega ekki lagt frá sér bókina .
Norrænir höfundar eins og Mankell , Läckberg og Marklund eru góðir .
Svo eru Yrsa Sigurðardóttir , Arnaldur og Stefán Máni allt flinkir höfundar sem gaman er að lesa .
Nokkrar bækur verð ég að nefna sem algeran yndislestur .
Þær eru : Á eigin vegum eftir Kristínu Steinsdóttur , Sláttur eftir Hildi Knútsdóttur , Svar við bréfi Helgu eftir Bergsvein Birgisson , Trílógía Jóns Kalmans Stefánssonar og síðast og ekki síst , Í barndómi eftir Jakobínu Sigurðardóttur .
Oliver Twist var hins vegar fyrsta alvörubókin sem ég las .
Það þótti ekki gott lesefni fyrir stelpukorn , en ég faldi mig inn í skáp og kláraði bókina og grét mörg kvöld , svo áhrifarík var hún .
Ævintýrabækurnar eftir Enid Blyton , Siggu Viggu bækurnar og Þúsund og ein nótt eru allt skemmtilegar bækur frá gamalli tíð .
Þegar ég horfi á bókaskápinn minn kennir þar ýmissa grasa .
Þar eru ferðabækur , glæpasögur , ævintýrabækur , öldin okkar , skáldsögur , Biblíur , sálmabækur , heilsubækur , handavinnubækur og barnabækur .
Eitthvað fyrir alla .
