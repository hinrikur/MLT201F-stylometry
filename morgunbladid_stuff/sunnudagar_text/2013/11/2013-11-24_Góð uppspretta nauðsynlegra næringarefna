Að mati sérfræðinga fellur lárperan , eða avókadó , í flokk með hollustu matvælum heims .
Rannsóknir hafa sýnt fram á að þeir sem borða ávöxtinn reglulega eru gjarnan heilsuhraustari en þeir sem ekki borða hann .
Niðurstöður NHANES í Bandaríkjunum , samtaka sem rannsaka og innihaldsgreina matvæli og annað matarkyns , sýna fram á að dagleg neysla lárperunnar hefur góð áhrif á líkamann .
Ávöxturinn er stútfullur af trefjum , próteinum og einómettuðum ómega 3-fitusýrum sem eru hollar fitusýrur .
Þá inniheldur hann B-vítamín , svo sem fólínsýru , og A- , C- , E- og K-vítamín .
Einnig finnast í lárperunni kopar , járn , fosfór , magnesíum og kalíum .
Þessi fituríki ávöxtur smyr líkamann að innan auk þess sem hann hjálpar til við liðagigt og parkinsonssjúkdóm en einnig vinnur hann gegn hjartasjúkdómum og krabbameini .
