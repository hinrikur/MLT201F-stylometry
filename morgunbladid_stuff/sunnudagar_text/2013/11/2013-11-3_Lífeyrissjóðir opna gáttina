Á dögunum var á vegum lífeyrissjóðanna opnað vefsetrið Lífeyrisgáttin , sem er ný leið sjóðfélaga til að fá á einum stað upplýsingar um áunnin lífeyrisréttindi sín í samtryggingarsjóðum .
Sjóðfélagar fá aðgang að Lífeyrisgáttinni á heimasíðum lífeyrissjóðanna og nota þar sama aðgangsorð og gildir fyrir sjóðfélagavefi .
" Algengt er að fólk eigi réttindi í mörgum lífeyrissjóðum , til dæmis frá þeim tíma þegar það vann með námi hér og þar .
Aðrir hafa skipt oft um starf á ferlinum og skipt þá gjarnan um lífeyrissjóð í leiðinni .
Hingað til hafa sjóðfélagar fengið send yfirlit um hvar þeir eiga lífeyrisréttindi en orðið að sækja sjálfir upplýsingar um hver þau réttindi nákvæmlega eru frá fyrri tíð .
Nú opnast þeim greið leið með Lífeyrisgáttinni að þessum upplýsingum , " segir í fréttatilkynningu frá Landssamtökum lífeyrissjóða .
Opið hús á þriðjudag Opið hús verður á skrifstofum lífeyrissjóðanna nk. þriðjudag , 5. nóvember , þar sem sjóðfélögum gefst kostur á að kynna sér Lífeyrisgáttina betur og ræða og fræðast um hin miklilvægu réttindi sem þeir eiga .
sbs@mbl.is 