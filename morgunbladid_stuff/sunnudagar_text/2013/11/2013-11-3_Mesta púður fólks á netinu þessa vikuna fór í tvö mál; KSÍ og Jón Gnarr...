Mesta púður fólks á netinu þessa vikuna fór í tvö mál ; KSÍ og Jón Gnarr .
Klúður KSÍ í miðasölu á Króatíuleikinn og að Jón Gnarr ætlar að hætta sem borgarstjóri .
Önnur mál bliknuðu í samanburði og komast ekki á lista .
" Ég er svo reiður út í KSÍ að ég ætla að byrja á Twitter , " sagði Ari Eldjárn grínisti á fésbókarsíðu sinni og uppskar 527 læk fyrir það .
Twittersamfélag Íslands geymir margan fótboltaspekinginn og fór sá samskiptamiðill nánast á hliðina þegar fólk áttaði sig á því að uppselt hefði verið á leikinn hálfátta .
" Uppselt , hvernig væri að bjóða góðan daginn , " sagði Sólmundur Hólm , annar grínisti , þótt fáum hafi verið hlátur í huga .
Arnar Björnsson , íþróttafréttamaður Stöðvar 2 , gat þó séð spaugilegar hliðar á málinu og blandaði tveimur eldfimum málum saman í hrærigraut .
" Vallarvinir , systursamtök Hraunavina , hafa farið fram á að lögbann verði sett á fótboltaleik Íslands og Króatíu 15. nóvember .
Svörður Finnjónsson , talsmaður Vallarvina , segir að Laugardalsvöllurinn þoli ekki að spilað sé á þessum árstíma .
Samtökin hafa óskað eftir umhverfismati á vellinum .
Í ljós hefur komið að Vallarvinir keyptu fjögur þúsund miða á leikinn og ætla að mótmæla með því að mæta ekki .
" Jón Gnarr tilkynnti að hann myndi hætta eftir kjörtímabilið sem borgarstjóri .
" Setning dagsins , ef ekki bara aldarinnar : " Pólitík er eins og að vera í leshring með öðru fólki þar sem endalaust er talað um stafsetningu , ekki söguna .
" sagði Tinna Hrafnsdóttir , leikkona á fésbókinni , og vitnaði í borgarstjórann fyrrverandi sem tilkynnti að hann myndi ekki fara í framboð aftur á Rás 2 .
