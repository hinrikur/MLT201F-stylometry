Victoría Elíasdóttir útskrifaðist frá Hótel- og matvælaskólanum í Kópavogi með hæstu einkunn .
Eftir námið öðlaðist hún mikla reynslu á veitingastað í San Fransisco í Bandaríkjunum .
" Ég lærði fagið í Sjávarkjallaranum sem var og hét og var svo heppin að fá að vinna með mörgum litríkum meisturum .
Eftir útskrift öðlaðist ég mikla reynslu á heldur stuttum tíma og situr þar efst vera mín á veitingastað Alice Waters , Chez Panisse í úthverfi San Fransisco .
Þar kynntist ég nýrri nálgun á matreiðslu og gífurlegri virðingu gagnvart hráefninu .
Hvert brómber átti skilið heilmikla ást og virðingu , " segir Victoría .
Hún hefur haft dálæti á mat frá blautu barnsbeini og segist oft hafa verið aðhlátursefni vina og fjölskyldu þegar haldið er út að borða .
" Ég á það til að lifa mig inn í stemninguna og brögðin sem eru í boði og mikið grín gert að mér þegar ég spyr í fullri alvöru hvort hinir séu ekki líka að upplifa þessa flugeldasýningu sem á sér stað í bragðkirtlum mínum , " segir Victoría og hlær .
Hún minnist þess að þegar hún var í barnaskóla , átta ára gömul , hafði hún meiri áhuga á að vita hvað foreldrar hefðu hugsað sér að hafa í mat á jólunum , en að vita hvað börnin óskuðu sér í jólagjöf .
" Svo var ég spennt að segja frá appelsínugljáðu öndinni sem ég beið í angist eftir á jólunum , við misgóðar undirtektir bekkjarfélaga minna .
" Það er því óhætt að segja að hér er á ferð mikill matgæðingur og nautnaseggur .
Það þarf ekki allt að vera fullkomið Victoría segir að hver sem er geti orðið fær í eldhúsinu en áhugi og þor sé það sem þurfi að vera til staðar .
Það að hafa allt fullkomið sé ekki aðalmálið " Þegar eitthvað persónulegt stóð til , afmæli , veislur í heimahúsi eða aðrar skemmtilegar uppákomur átti ég það til að taka því alltof alvarlega og gleyma mörgu af því yndislega sem fylgir því að elda góðan mat og gefa sér tíma í hugmyndavinnu og undirbúning , njóta þess að elda með vinum og fjölskyldu .
Þessir mikilvægu þættir urðu útundan þegar fullkomnunaráráttan í mér lagði mestu áherslu á nákvæmnisskurð á grænmeti eða svekkelsi yfir ósamstæðu diskastelli .
En með tímanum hef ég lært að njóta og meta mikilvægari þætti eldamennsku og það er að elda góðan og næringarríkan mat fyrir fólkið mitt og einfaldlega eiga þessar góðu stundir í eldhúsinu í frábærum félagsskap .
" Hún segir að það sé lykilatriði að eiga góð tæki og tól til að vinna matinn en einnig opið hugarfar .
" Eitt stykki veglegur og vel brýndur grænmetishnífur tekur mann ansi langt inn í ævintýraheima eldhússins ef viljinn er til staðar og hugurinn opinn fyrir nýjungum og fáeinum mistökum á leiðinni .
" Hún segir það mikilvægt fyrir byrjendur í eldhúsinu að notast þar við grunnaðferðir , leyfa hráefninu að njóta sín og vera óhrædd við að elda bæði grænmeti og fisk .
" Með því að snöggelda grænmeti höldum við betur í næringarefnin , það heldur fallegum litum sínum betur og bragðið og áferðin er í flestum tilfellum mun meira spennandi .
Um að gera að láta bara vaða , fyrir vikið verður maður reynslunni ríkari .
" Rangt að velja einn rétt Aðspurð um uppáhaldsmatinn sinn segist Victoría ekki geta valið á milli , henni þyki það einfaldlega rangt .
" Mér finnst ekki réttlátt fyrir hið fullkomna lasagna að vera sett í sama hóp og sérvaldir humarhalar , steiktir upp úr trufflusmjöri og borna fram á gylltum smásperglum .
Þá gætum við allt eins borið saman Luciano Pavarotti og Freddie Mercury .
Báðir eru þeir afgerandi listamenn en hver á sínu sviði .
Ég get hins vegar farið út í það hvað ég borða mikið af og það er ferski fiskurinn .
Við erum svo lánsöm að fá að njóta hans allt árið í kring .
Steinbítur og karfi sitja þar í topp tveimur sætunum .
" Vetrarsalat 1 stk. grasker ( butternut squash ) 4 stk. rauðrófur 2 vorlaukar ½ pakki gráðaostur eða hreinn fetaostur 150 g pecanhnetur 3 msk .
hunang ½ dl góð olía 1 ½ tsk .
graham marsala kryddblanda ½ tsk .
kanill ½ tsk .
þurrkaðar chiliflögur Gróft gott salt Aðferð : Skrælið graskerið og kjarnahreinsið , skerið í 1,5 cm þykkar sneiðar .
Setjið í stóra skál og notið helminginn af olíunni til að hella yfir graskerið , bætið út í graham marsala , kanil , þurrkuðum chilifræjunum og ögn af grófu salti .
Notið höndina til að dreifa kryddinu og olíunni vel , setjið graskerið síðan í ofnskúffu á smjörpappír .
Bakið við 170 gráður í 30 mínútur eða þar til það er farið að taka góðan lit á köntunum .
Á meðan graskerið kraumar í ofninum gefst tími til að undirbúa restina .
Skrælið rauðrófunar og skerið í fallega báta , veltið þeim upp úr 1 msk .
olíu , 2 msk .
af hunangi og ögn af grófu salti .
Setjið rauðrófurnar til hliðar .
Þar næst skaltu nota seinustu matskeiðina af hunanginu til að gljá pecan-hneturnar , settu þær inn í ofn á smjörpappír í 4 mínútur með graskerinu og leyfðu síðan að kólna áður en þær eru brytjaðar gróft niður .
Þegar graskerið er tilbúið er ráð að lækka ofninn niður í 150 gráður og setja inn rauðrófurnar , þær taka 30-40 mínútur .
Við viljum að þær fái á sig stökka sæta húð að utan og verði safaríkar og mjúkar að innan .
Vorlaukurinn er skorinn á ská og settur í ísvatn um stund , það verður til þess að hann verður stökkur og krullast upp .
Raðið graskerinu og rauðrófunum upp á fallegt fat eða grunna skál , stráið vorlauknum yfir , myljið gráðaostinn yfir með fingrunum og endið á hunangsristuðu pecan-hnetunum .
Sáldrið síðan appelsínu- og hunangsvinaigrettunni yfir og hafið restina til hliðar .
Ég vona að þið njótið á köldu nóvemberkvöldi .
Appelsínu- og hunangsvinaigrette Börkur af 1 appelsínu Safi úr 2 appelsínum 2 stk. skalottlaukur ½ dl saxaðar ferskar jurtir , s.s graslaukur , kóríander eða steinselja 1 dl góð olívuolía 1 msk .
eplaedik 1 msk .
hunang Salt og pipar Aðferð : Saxið skalottlaukinn mjög smátt , setjið í skál og bætið hinum hráefnunum saman við , hrærið létt saman og smakkið til með ögn af salti og svörtum pipar .
