Elísabet Jökulsdóttir rithöfundur lagði spurningu fyrir vini sína á Facebook í gærdag : " Ef maður flautar á eftir mér og ég er í kósígalla , er hann þá skotinn í mér , eða a.m.k. vitstola af ást ? " Elísabet sagðist svo vera komin í Garcia Lorca-kjól þegar einn vina hennar sagði að þetta hefði verið dómari og hann hefði verið að dæma rangstöðu .
Kollegi Elísabetar úr rithöfundastéttinni , Þráinn Bertelsson , svaraði hins vegar : " Hvorttveggja er mjög líklegt , en það er samt aldrei of varlega farið , þetta gæti verið flagaraskratti á veiðum .
" Eiður Svanberg Guðnason , molaskrifari og fyrrverandi ráðherra , skrifar á Facebook : " SÚRMJÓLKUROKUR MS Ég hef nefnt það áður og nefni það enn og aftur .
MS – Mjólkursamsalan , okrar á okkur neytendum .
Þrjú verðdæmi um vörur frá MS úr matvörumarkaði þriðjudaginn 2. ágúst .
1 l léttsúrmjólk 215 kr. 1 l súrmjólk 216 kr. – hversvegna einnar krónu munur ? ? ? 1 l súrmjólk með vanillu 376 kr. Það kostar sem sagt 160 kr. á lítra að bæta nokkrum vanilludropum í súrmjólkina ! – Vanilludroparnir sem MS notar hljóta að vera hundrað sinnum dýrari en göfugasta og dýrasta eðalkoníak og eðalviskí í Vínbúðum ríkisins .
Kannski ætti vanillusúrmjólkin að vera 5 eða 10 krónum dýrari hver lítri en sú venjulega .
Vegna dropanna .
Hvaða rugl er þetta ? Var einhver að tala um vonda danska einokun á öldum áður ? Ég mun halda áfram að nefna þetta .
Þetta er fullkomin ósvífni einokunarfyrirtækis , sem hefur öll ráð neytenda í hendi sér .
" Matargúrúið Nanna Rögnvaldardóttir skrifar ekki aðeins matreiðslubækur heldur á hún risastórt safn slíkra bóka en hún er að flytja um þessar mundir og þar á meðal bókaflotann .
Á Facebook skrifar Nanna : " Allar matreiðslubækur sem ég flokka eftir löndum komnar í hillu , 17 kassar .
Bara 43 eftir ...
Annars ætlaði ég aldrei að finna kassann með miðamerísku bókunum því að mér fannst endilega að bókin sem lá efst í honum , How to Cook a Tapir , tilheyrði kategóríunni " óvanalegur matur " eða kannski bara " furðulegar matreiðslubækur Nönnu " .
En allt í einu mundi ég að þetta er ein af Belize-bókunum mínum .
" Nanna hafði þó líka reynt að gefa einhverjar af matreiðslubókunum fyrir flutninga .
Hún ályktaði einnig á Facebook : " Er að hugsa um að skrifa ekki fleiri matreiðslubækur , bara af því að ég er farin að vorkenna svo fólkinu sem þarf að pakka þeim og flytja í framtíðinni .
" 