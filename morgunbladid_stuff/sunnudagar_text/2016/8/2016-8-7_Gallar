Óhóf birtist í árásargirni Rannsóknir sem hafa verið gerðar undanfarin ár þykja ekki renna nógu sterkum stoðum undir þær kenningar að það að spila einhvers konar skotleiki og leiki þar sem ofbeldi kemur við sögu sýni sig í að börn verði árásargjarnari .
Þó eru sterkar vísbendingar um að það gildi ekki ef börn eru lengi í tölvuleikjum en þá skiptir ekki máli af hvaða gerð leikurinn er .
Börn sem spila tölvuleiki of lengi eða í um þrjár klukkustundir á dag sýna árásargjarnari hegðun en þau sem spila ekki tölvuleiki eða þau sem spila leiki aðeins í klst. á dag en þetta hafa meðal annars vísindamenn við Oxford-háskóla skoðað .
Offita Þetta á almennt við um sjónvarpsáhorf og tölvunotkun og þá líka tölvuleikjanotkun en fjölmargar rannsóknir sem gerðar hafa sýna að eftir því sem börn eru meira í tölvunni – því meiri hætta er á því að þau þjáist af ofþyngd .
WHO gaf þær tölur út á dögunum að 41 milljón barna undir fimm ára aldri væri í ofþyngd og á hreyfingarleysi sinn þátt í þessari þróun og þá þættir eins og óhóf í þeim tíma sem varið er í kyrrstöðu fyrir framan sjónvarp og tölvur .
Stoðkerfavandamál Flestir stoðkerfafræðingar eru sammála um að tölvuleikjanotkun , eða tölvunotkun almennt , geti komið alvarlega niður á stoðkerfinu , einkum baki og hálsi .
Þetta er raunar mikilvægt uppeldislegt atriði – þar sem foreldrar þurfa strax að vera meðvitaðir um að kenna börnum að beita sér rétt og sitja rétt við tölvunotkun því líklegt er að þau muni í framtíðinni eyða lífi sínu meira eða minna fyrir framan tölvuskjá .
Lakari námsárangur Rannsókn sem vísindamenn á Norður-Írlandi gerðu á námsárangri sýndi að krakkar sem spiluðu tölvuleiki í nokkrar klukkustundir á dag voru með lakari einkunnir en börn sem höfðu eytt innan við klukkustund .
Þess má geta að samfélagsmiðlar virtust að sama skapi ekki hafa slæm áhrif á prófaeinkunnir samkvæmt þessari sömu rannsókn .
Missa stjórn Um 8,5% prósent bandarískra barna eru talin eiga í hegðunarvandamálum tengt of mikilli tölvunotkun en upp hafa komið tilfelli hérlendis þar sem krakkar bregðast ókvæða við þegar þau eru beðin um að hætta í tölvuleik og ráðast að foreldrum sínum .
Þá er það talið vera merki um óhóf í tölvuleikjanotkun þegar krakkar vilja fórna íþróttaæfingum , svefni og það að hitta félaga sína fyrir það að vera í tölvuleik .
Hér gildir sem í flestu að gæta þarf hófs .
Strákar eru líklegri en stelpur til að missa stjórn á leikjanotkun .
