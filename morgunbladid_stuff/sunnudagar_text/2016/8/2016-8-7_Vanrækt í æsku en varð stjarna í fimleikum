Ættleidd Simone Biles fæddist í Columbus í Ohio 14. mars árið 1997 .
Afi hennar og konan hans , sem hún kallar mömmu , ættleiddu hana þegar hún var 3 ára gömul ásamt systur hennar Adriu .
Kynmóðir þeirra vanrækti þær vegna eiturlyfjaneyslu og því voru fyrstu ár Biles ekki góð .
Hún segir fósturforeldra sína hafa gefið sér nýtt líf og fortíð hennar hafi ekki eyðilagt líf hennar á neinn hátt .
Að sögn móður hennar var hún alltaf á hreyfingu sem krakki og stundaði fimleikaæfingar í stofunni .
Á meðan aðrir gengu upp og niður stiga þá hoppaði hún .
Hæfileikar hennar uppgötvuðust þegar hún var 6 ára gömul í daggæslu .
Þar sást til hennar gera æfingar sem enginn á að geta gert nema hafa fengið leiðsögn og kennslu .
Á svipuðum tíma sá núverandi þjálfari hennar , Aimee Boorman , hana gera æfingar og vissi þá strax að hún hefði eitthvað meira en aðrir í íþróttinni .
Þegar Biles var spurð út í hvar hún hafi lært að gera þetta sagðist hún hafa lært af uppeldisbróður sínum í bakgarði heimilis þeirra .
Fimleikafólk er í sínu besta formi til að takast á við æfingarnar þegar líkaminn er enn að þroskast .
Það sem gerir Biles sérstaka er að hún er sú eina sem hefur unnið þrjá heimsmeistaratitla í röð sem aðeins er mögulegt með gífurlegum fórnarkostnaði og sjálfsaga sem reynist venjulegum unglingi oft erfitt en hún tekst á með jákvæðni .
