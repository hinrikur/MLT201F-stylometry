Botn 14 stk. Oreo kex 45 g smjör , bráðið Ostakaka 380 g dökkt súkkulaði 450 g rjómaostur 250 g sykur 1 dós sýrður rjómi 3 stk. egg Toppur 100 g dökkt súkkulaði , bráðið 3 msk .
síróp 4 msk .
rjómi jarðarber , bláber eða ber að eigin vali Hitið ofninn í 180 gráður .
Setjið smjörpappír í hringlaga form um 20 cm að stærð .
Setjið Oreo kex í matvinnsluvél og fínmalið það .
Bræðið smjörið og hrærið saman við kexið .
Setjið kexblönduna í botninn á forminu og þrýstið vel niður og upp á hliðar formsins .
Bakið í 10 mínútur og kælið .
Bræðið súkkulaði yfir vatnsbaði og setjið til hliðar .
Hrærið rjómaostinn þar til orðinn mjúkur og sléttur .
Bætið sykri saman við ásamt sýrðum rjóma og hrærið vel .
Setjið eggin saman við og hrærið vel .
Blandið brædda súkkulaðinu saman við ostablönduna og hrærið með sleif .
Hellið rjómaostablöndunni ofan á Oreo kex botninn og bakið í 40-45 mínútur .
Með því að nota minna form verður kakan hærri og veglegri .
Kakan á að vera aðeins mjúk í miðjunni þegar hún kemur út úr ofninum .
Þegar hún kólnar fellur hún í miðjunni og myndar hálfgerða skál þar sem berin fara ofan í .
Bræðið súkkulaði yfir vatnsbaði , blandið sírópi og rjóma saman við og hrærið stanslaust þar til súkkulaðið hefur náð að bráðna alveg .
Hellið því yfir kælda kökuna , dreifið úr súkkulaðinu og látið það leka örlítið niður hliðarnar .
Kælið Skreytið með berjum að vild .
Geymið í kæli þar til kakan er borin fram .
