Þeir sem eiga leið um spilavítaborgina Atlantic City í New Jersey-ríki Bandaríkjanna ættu að íhuga að koma við hjá skoska Michelin-stjörnukokkinum Gordon Ramsay sem hefur opnað í veitingastaðinn Gordon Ramsay Pub & Grill í Caesars-spilavítinu .
Eins og nafnið segir til um er spilavítið vissulega í rómverskum stíl með öllum sínum styttum og súlum í ofurstærð , og í því umhverfi endurskapar Ramsay pöbbastemmningu heimalandsins , og útkoman er vægast sagt áhugaverð .
Um leið og sötrað er á kokteilnum God Save the Queen má hlusta á London Calling með Clash og horfa á ensku knattspyrnuna í sjónvarpinu .
Breski fáninn og Buckingham höllin þekja einn vegginn og varðmenn drottingar passa upp á gestina .
Sannir bjóraðdáendur munu gleðjast yfir bjórúrvalinu ; 26 tegundir á krana og 22 tegundir á flösku frá öllum heimshornum .
Hágæðamaturinn er líka í anda pöbbamenningarinnar ; fish & chips , fylltar bakaðar kartöflur , Shepherd ' s Pie og Beef Wellington sem Ramsay er frægur fyrir .
Að lokum er upplagt að fullkomna dásamlega matarupplifun með því að sporðrenna hinum himneska breska þjóðarréttar Toffee Pudding .
Skál ! 