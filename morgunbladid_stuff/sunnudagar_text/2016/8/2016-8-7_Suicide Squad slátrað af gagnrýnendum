bíó Kvikmyndinni Suicide Squad , sem nýlega hóf göngu sína , hefur verið slátrað af gagnrýnendum .
Myndin er formlega gefin út í Bandaríkjunum á morgun en í sumum kvikmyndahúsum er þegar hægt að sjá hana .
Þrátt fyrir slæma dóma er fjárhagslegt tap ekki endilega í kortunum , þvert á móti gengur ágætlega að selja myndina í Bandaríkjunum og víðar .
Þetta kemur fram í samantekt Cinema Blend .
Hins vegar kynni myndin að tapa á því að falla ekki í kramið hjá Kínverjum , en allt bendir til þess að myndin fari ekki í sýningu þar í landi .
Þetta er hvergi rökstutt en einn kínverskur ráðamaður sagði myndina einfaldlega ekki vera " góða mynd til að sýna í Kína " .
Hvort myndin verði bönnuð þar í landi á eftir að koma í ljós , en Kínverjar þykja óvenjuseinir að gefa út frumsýningardag myndarinnar þar í landi .
Myndin Deadpool fékk ekki að rata á hvíta tjaldið í Kína , rifjar Cinema Blend upp , en kom samt út í 780 milljóna dollara hagnaði , svoleiðis að framleiðendur þurfa ekki að örvænta .
Jay Hernandez , leikari sem fer með hlutverk í myndinni , gaf út sín viðbrögð við lélegum dómum myndarinnar og vandaði gagnrýnendum ekki kveðjurnar .
" Við gerðum myndina fyrir alvöru DC-aðdáendur og ég vona bara að þeir njóti myndarinnar ...
Ég held við höfum náð til þeirra , svoleiðis að gagnrýnendur mega kyssa á mér afturendann , " er haft eftir Hernandez .
