Rokksöngvarinn Ozzy Osbourne , sem einna frægastur er fyrir að söng sinn með þungarokkssveitinni Black Sabbath , er nú í " stífri meðferð " vegna kynlífsfíknar .
Fíknin olli skilnaði hans við eiginkonu sína til 34 ára , Sharon , sem var einnig umboðsmaður söngvarans , samkvæmt umfjöllun The Guardian .
Upp á daginn kom að Osbourne hafði lengi haldið framhjá konu sinni með hárskera sínum , Michelle Pugh , en í yfirlýsingu segist hann hafa glímt við kynlífsfíkn í hér um bil sex ár .
Þegar Osbourne yfirgaf fjölskylduheimilið í maí síðastliðnum lýstu margir yfir áhyggjum af því að hann færi aftur að notast við fíkniefni og stunda óhóflega drykkju .
Sjálfur vísar hann slíkum getgátum á bug .
" Ég hef verið edrú í þrjú ár og þrjá mánuði .
Á þeim tíma hef ég hvorki snert fíkniefni né áfengi .
Sögusagnir sem herma að ég sé ekki edrú eru alveg út í hött , " segir hann .
Hárskerinn Pugh hafði talað opinskátt um samband þeirra Osbourne í People Magazine .
" Þegar ég segi að hann hafi verið heitasta ást lífs míns meina ég það , " segir hún .
" Hann lét mér líða eins og ég væri fallegasta og dýrkaðasta kona í heimi .
" Osbourne tekur hinsvegar ekki eins djúpt í árinni .
" Mér þykir fyrir því ef fröken Pugh tók kynferðislegt samband okkar úr samhengi , " segir hann .
" Mig langar líka til að biðja allar hinar konurnar afsökunar sem ég hef átt í kynferðislegu sambandi við .
" Sem betur fer muni þessar slæmu fréttir leiða eitthvað gott af sér .
" Síðan fjölmiðlar drógu þetta í dagsljósið hef ég farið í stífa meðferð .
Ég skammast mín gífurlega vegna þess sem hegðun mín hefur gert fjölskyldunni minni .
" 