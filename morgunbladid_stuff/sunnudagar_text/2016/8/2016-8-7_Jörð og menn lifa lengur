Nokkur ár eru síðan Sameinuðu þjóðirnar hvöttu jarðarbúa til að minnka kjöt- og mjólkurneyslu í mataræði sínu vegna umhverfisáhrifa .
Ástæðurnar voru sagðar vera til að bjarga heiminum frá hungursneyð , verndun auðlinda heimsins og loftslagsbreytingar .
Nýjustu rannsóknir sýna að af landbúnaðarframleiðslu hefur nautgriparækt hvað skaðlegustu áhrifin og hefur skaðlegri áhrif á loftslag jarðar en samgöngur heimsins .
Nautgriparækt krefst 160 sinnum meira landflæmis og losar 11 sinnum meira af gróðurhúsalofttegundunum út í andrúmsloftið en ræktun kartaflna , hveitis og hrísgrjóna .
Áburður sem notaður er til ræktunar dýra til manneldis er stór þáttur í eyðileggingu andrúmsloftsins .
Heilsufarslegur ávinningur af vegan-lífsstíl er talsverður en þeir sem sneiða hjá dýrakjöti og dýraafurðum lifa lengur en þeir sem gera það ekki .
Stór rannsókn sem breska dagblaðið Independent greindi frá í vikunni og vísindamenn við Massachusetts General Hospital stóðu að leiddi þetta í ljós en rannsóknin hefur staðið yfir í 30 ár og tók til 130.000 manns .
Meðal fjölmargra þekktra persóna sem eru vegan eru Al Gore , Brad Pitt , Gwyneth Paltrow , Russel Brand og Maneka Gandhi .
