Sumarólympíuleikarnir í Melbourne voru haldnir óvenjuseint á árinu 1956 .
Þann 28. nóvember það ár birtist heilsíðufrétt í Morgunblaðinu um íslenskt afrek á leikunum .
" Vilhjálmur Einarsson varð fyrstur Íslendinga til að vinna verðlaunapening á Ólympíuleikunum .
Hann vann það frábæra afrek að verða annar í þrístökkskeppni leikanna .
Enginn íslenzkur íþróttamaður hefur unnið til slíks heiðurs sem Vilhjálmur í þessari keppni — og enginn íslenzkur íþróttamaður hefur unnið jafnfrábært afrek .
Hann er með silfurpeningi sínum krýndur sem konungur íslenzkra íþróttamanna fyrr og síðar .
" Í annarri frétt á sömu síðu var rætt við móður Vilhjálms , frú Sigríði Vilhjálmsdóttur sem kvaðst " að sjálfsögðu stolt og glöð yfir árangrinum hans Vilhjálms , " en bætti við að hún hefði haft nokkrar áhyggjur af drengnum því svona langt ferðalag gæti reynst hættulegt .
