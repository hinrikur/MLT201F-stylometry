Sjálfum finnst mér það vera augljóst og í reynd ósköp einfalt .
Kannaður verði vilji þingsins til að stytta kjörtímabilið .
Um þetta greiddum við atkvæði í vor og var tillagan felld – illu heilli .
Um þetta ætti enn að greiða atkvæði og væri ekki slæmt ráð að hafa atkvæðagreiðsluna leynilega til að losa menn undan hugsanlegum þrýstingi til fylgispektar við flokkslínur .
Í Bretlandi getur forsætisráðherrann boðað til þingkosninga innan hvers kjörtímabils að eigin hentugleikum .
Sama er uppi á teningnum í Danmörku .
Fer það þá eftir meintum hagsmunum þess flokks sem fer með völdin hverju sinni hvenær kjördagur er ákveðinn .
Norðmenn eru hinum megin á ásnum .
Þar er kjörtímabilið fastákveðið – slétt fjögur ár – og verður þar engu til hnikað hvað sem á gengur .
Verða menn að sætta sig við minnihlutastjórn ef ekki verkast betur .
Hér á landi er þingrofsrétturinn í reynd hjá forsætisráðherra en almenna reglan er sú að kjörtímabilin renni sitt skeið og komi þá til þingkosninga .
Duttlungar og pólitískir stundarhagsmunir ráði þar engu um .
Frá þessu eru að sönnu undantekningar .
Nýlegt dæmi höfum við frá árinu 2009 þegar í janúarlok slitnaði upp úr stjórnarsamstarfi Sjálfstæðisflokks og Samfylkingar og var í kjölfarið mynduð minnihlutastjórn Samfylkingar og VG með stuðningi Framsóknar .
Um vorið fóru síðan fram þingkosningar allt vel innan kjörtímabils .
Um þetta hefði í sann þurft að greiða atkvæði .
Nú heyrast þær raddir á Alþingi – og allháværar – að vegna þess að ráðherrar hafi í vor sagst reiðubúnir að stytta kjörtímabilið , hljótum við að efna til kosninga í haust .
Undir þetta taka margir , þar á meðal nýkjörinn forseti Íslands í setningarávarpi sínu .
Spurningin í mínum huga er þessi : Viljum við fyrirkomulag líkt og í Bretlandi og Danmörku annars vegar eða norska módelið hins vegar ? Eða viljum við þróa íslenska fyrirkomulagið ? Ef við veljum síðasta kostinn sem ég tel vera vænlegastan , má spyrja hvernig rétt sé að vinna okkur út úr þeim ógöngum sem forystumenn á þingi hafa komið sjálfum sér og okkur öllum í með yfirlýsingum sínum frá í vor um snemmbærar kosningar .
Sjálfum finnst mér það vera augljóst og i reynd ósköp einfalt .
Kannaður verði vilji þingsins til að stytta kjörtímabilið .
Um þetta greiddum við atkvæði í vor og var tillagan felld – illu heilli .
Um þetta ætti enn að greiða atkvæði og væri ekki slæmt ráð að hafa atkvæðagreiðsluna leynilega til að losa menn undan hugsanlegum þrýstingi til fylgispektar við flokkslínur .
Í þessu máli – sem reyndar öðrum – á hver maður að vera frjáls sem fuglinn fljúgandi .
En þannig er það því miður ekki alltaf í reynd .
Það kennir sagan .
Síðastliðið vor reis mikil alda mótmæla í þjóðfélaginu út af skattaskjólsmálum .
Þau mál eru enn ekki uppgerð .
Eitt gerðist þó .
Forsætisráðherrann sagði af sér .
Það var rétt ákvörðun af hans hálfu og rökrétt svar við mótmælum í þjóðfélaginu .
En það var eftir þetta sem forystumenn ríkisstjórnarinnar gengu , sýnilega óstyrku pólitísku göngulagi , niður hringstiga nýbyggingar Alþingishússins og lofuðu að þess væri skammt að bíða að þjóðinni gæfist kostur á að losa sig við þá líka .
Eftirmálin þekkja allir .
Sumir þingmenn – og ekki síst þeir sem segjast leggja mikið upp úr prinsippum og formfestu – hafa í hótunum um að skemma þinghaldið verði ekki gengið til kosninga á næstu vikum .
Það skulum við að sjálfsögðu gera ef fram kemur þingvilji til þess .
Sé hann ekki fyrir hendi er verið að skapa fordæmi sem menn kynnu að sjá eftir síðar .
Kemur nefnilega dagur eftir þennan dag .
