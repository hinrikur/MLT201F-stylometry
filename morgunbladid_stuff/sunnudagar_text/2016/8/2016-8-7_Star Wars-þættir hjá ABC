Channing Dungey , nýráðinn forstjóri ABC Entertainment fyrirtækisins í Bandaríkjunum , útilokar ekki að sjónvarpsþáttaröð byggð á Star Wars-sagnaheiminum víðfræga verði að veruleika undir hennar stjórn .
Þetta er meðal þess sem haft er efir henni í umfjöllun Variety , þar sem sýn hennar á framtíð fyrirtækisins er tekin fyrir .
" Sem aðdáandi myndanna þætti mér frábært að segja já við því ...
Við höfum átt í samtali við þá hjá Lucasfilm og munum halda því áfram .
Það væri frábært að geta framlengt þetta vörumerki yfir í okkar dagskrárgerð , " segir hún og bætti síðar við að samræður við Disney-menn væru " áframhaldandi " og að enginn yfirlýstur tímarammi væri til staðar .
Fyrirtækið Lucasfilm var keypt af Disney árið 2012 fyrir gerð nýjustu Star Wars-myndarinnar , eins og frægt er orðið , og nam verðið rúmum fjórum milljörðum Bandaríkjadala .
Fleiri sjónvarpsþáttaraðir virðast vera á leiðinni í útsendingu ABC frá öðru dótturfyrirtæki Disney-samsteypunnar , Marvel Entertainment .
Ákveðið var að hætta við einn Marvel-þátt fyrr á árinu sem bar nafnið Agent Carter , að sögn Dungey , en jafnframt að ýta öðrum úr vör , sem heita mun Marvel ' s Most Wanted .
Sú þáttaröð hefur lengi verið í pípunum .
" Við vorum öll sammála um að næstu þættir sem við hrindum í framkvæmd verði eins sterkir og frumlegir og hægt er , " segir hún um samræður sínar við Marvel-menn .
Þættirnir verða sjálfstætt framhald af myndinni Agents of S.H.I.E.L.D .
og munu fjalla um ævintýri Marvel-hetjanna Bobbi Morse og Lance Hunter .
