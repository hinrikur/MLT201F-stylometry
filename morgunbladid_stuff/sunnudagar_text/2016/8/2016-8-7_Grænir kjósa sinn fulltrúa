Fjórði stærsti flokkur Bandaríkjanna kýs forsetaefni sitt í dag , laugardag , en það er flokkur Græningja ( e. Green Party ) sem er vinstrisinnaður flokkur og talar gjarnan fyrir umhverfisvernd .
Frambjóðandinn Jill Stein þykir líklegust til að fá útnefningu flokksins , en hún hefur notið rúmlega þriggja prósenta fylgis í könnunum á landsvísu .
Græningjar í Bandaríkjunum fengu talsverða athygli árið 2000 þegar þeir voru sakaðir um að vera Þrándur í götu framboðs Al Gore , með frambjóðandann Ralph Nader í broddi fylkingar .
Þeir hlutu þá tæplega þrjú prósent greiddra atkvæða .
