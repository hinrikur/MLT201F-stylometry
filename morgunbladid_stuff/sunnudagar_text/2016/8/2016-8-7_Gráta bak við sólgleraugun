tónlist Hljómsveitin Eva spilar á morgun , sunnudag , kl. 21.00 á skemmtistaðnum Kíkí og bindur þar með endahnút á glæsilega dagskrá Hinsegin daga .
" Við hlökkum til að loka Gay Pride-helginni með innileika .
Það er gott að koma á tónleika í þynnkunni og gráta bak við sólgleraugun og hafa það kósý , " segir Jóhanna Vala Höskuldsdóttir , einn meðlimur Hljómsveitarinnar Evu , í samtali við sunnudagsblaðið .
Hún segir málstað Hinsegin daga vera sveitinni hjartfólginn .
" Við erum báðar lesbíur og eigum góðan slatta af lögum sem fjalla um veruleika hinsegin fólks .
Við elskum þetta .
" Hinn meðlimur sveitarinnar er Sigríður Eir Zophoníasardóttir , en beðin um að lýsa sveitinni segir Jóhanna Vala ekki aðeins um hefðbundna hljómsveit að ræða , heldur líka " performanshóp , pólitíska hreyfingu , sjálfshjálparhóp og stundum uppistand ef vel liggur á okkur " .
