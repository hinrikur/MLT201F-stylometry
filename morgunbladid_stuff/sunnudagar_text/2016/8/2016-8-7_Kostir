Stærðfræðihjálp Tölvuleikir geta eflt stærðfræðigetu barna og má þar benda á rannsókn þess efnis sem bandaríski John Hopkins-háskólinn lét gera .
Þó skiptir máli hvers konar tölvuleikir það eru en það þarf ekki að vera leikur þar sem tölustafir koma við sögu heldur krefjast leikirnir þess að unnið sé með svipuð svæði í heilanum og stærðfræðin reynir á .
Í þeim leik sem var prófaður spilaði fimm ára gamalt barn leik sem innihélt myndir af bláum og gulur doppum .
Börnin áttu að geta út frá myndunum hvort þar væru fleiri bláar eða gular doppur .
Þess má geta að sýnt hefur verið fram á að tölvuleikjanotkun í óhófi getur haft þveröfug áhrif á námsárangur .
Betri samhæfing Tölvuleikir stækka heilann .
Í það minnsta ákveðin svæði en prófessor við Max-Planck-rannsóknarstofnunina í uppeldis- og menntamálum í Berlín rannsakaði áhrif þess að spila Super Mario 64 í tvo mánuði og eftir þann tíma mátti sjá að þrjú svæði í heila þeirra sem spilað höfðu leikinn höfðu stækkað en öll svæðin hafa eitthvað með samhæfingu hreyfinga að gera og rúmfræðiskynjun .
Samvinna Börn sem spila tölvuleiki sýna minni yfirgang og frekju í samskiptum við aðra en þau sem spila aldrei tölvuleiki .
Þar gildir þó að þau spili minna en 1 klst. á dag .
Þetta sýnir bresk rannsókn Oxford-háskóla sem fjölmiðlar þar í landi greindu frá í vor en í sömu rannsókn kom jafnframt að ekki virðist öllu skipta máli hvernig tölvuleiki krakkar spila ef horft er til áhrifa á hegðun heldur er það fyrst og fremst hversu miklum tíma er eytt í leikina .
Skerpa Tölvuleikir geta styrkt rökhugsun , sköpunargáfuna samvinnuhæfni og frumlega nálgun barna samkvæmt niðurstöðum rannsókna sem birst hafa í skýrslu Evrópuþingsins .
Náungakærleikur Hjálpsemi og velvild í garð annarra getur eflst hjá börnum sem spila tölvuleiki með öðrum börnum á internetinu .
Það er að segja tölvuleiki sem eru nettengdir og börnin þurfa að vinna saman í liðum eða aðstoða hvert annað .
Þau börn koma betur út úr rannsóknum , bandarískum og breskum , en þau sem spila tölvuleiki ein hvað þetta varðar .
Einnig koma þau betur út en börn sem spila aldrei tölvuleiki í þessum þætti .
Meiri þátttaka í lífi barnanna Foreldrum sem eiga erfitt með að ná til barna sinna í samræðum hefur verið bent á að spila með þeim tölvuleiki .
Með því að öðlast með þeim sameiginlegan reynsluheim sem börnunum finnst gaman að spjalla um getur það þróast yfir að börnin tala líka um annað .
