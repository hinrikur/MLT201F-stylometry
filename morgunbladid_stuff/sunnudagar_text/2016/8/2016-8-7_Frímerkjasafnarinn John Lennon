tónlist Frímerkjasöfn tónlistargoðsagnanna John Lennon og Freddie Mercury verða til sýnis á safni í Bretlandi í september .
Frímerkjasýningin Stampex fagnar sextíu ára afmæli sínu í ár og efnir til sýningarinnar í tilefni þessa .
Tónlistarmennirnir tveir söfnuðu frímerkjum í æsku og er viðburðurinn haldinn til að " fagna þeim og frímerkjasöfnun þeirra , " eins og segir á vef Music News .
Frímerkjasafn John Lennon þykir varpa öðru ljósi á manninn heldur en almenningsálit og fjölmiðlar hafa gert í gegnum tíðina , ef marka má umfjöllun Music News .
Hann átti gjarnan til að leita í frímerki frá Nýja-Sjálandi og Ameríku og lét sig dreyma um fjarlæg lönd og ævintýri , en sitt fyrsta safn fékk hann að gjöf frá Stanley Parkes frænda sínum tíu ára gamall .
