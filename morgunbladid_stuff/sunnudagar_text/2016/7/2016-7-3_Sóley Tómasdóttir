Ég les gjarnan bækur um og eftir sterkar konur .
Ég var að ljúka við Járnblóð , síðustu bók Lizu Marklund um blaðakonuna Anniku Bengtzon .
Það var ljúfsárt að kveðja Anniku , hugrakka konu sem hefur tekist á við glæpamenn og feðraveldið , í bráðskemmtilegum reyfurum .
Skáldsagnapersóna eins og Annika verður ekki til úr engu heldur ber hún þess merki að Liza hafi lesið ansi margar bækur um og eftir sterkar konur .
Ronja ræningjadóttir eftir Astrid Lindgren , ein af uppáhaldsbókum mínum , var án efa ein þeirra .
Bók um sterka og hugrakka stelpu sem æfði sig í að takast á við hætturnar í staðinn fyrir að passa sig og hafði áhrif á stelpur um allan heim .
Á næstunni mun bóklestur minn taka breytingum þar sem fræðibækur munu fylla nátt- og skrifborð , sjálfsagt á kostnað fagurbókmennta .
Ég geri ráð fyrir að þær verði þó mikið um og eftir sterkar konur þar sem meistaranám mitt mun meðal annars snúast um valdeflingu ungra kvenna og hvernig auka megi áhrif kvenna í samfélaginu almennt .
