Kvikmyndir Nú er í undirbúningi kvikmynd um líf og störf Maríu Magðalenu og mun leikkonan Rooney Mara fara með titilhlutverkið .
Hana þekkja flestir sem Lisbet Salander í Stelpunni með drekatattúið .
Joaquin Phoenix mun leika frelsarann sjálfan , Jesú Krist , og nú hefur Chiwetel Ejiofor verið ráðinn til að leika hans hægri hönd ; fiskimanninn og lærisveininn Pétur .
Ejiofor sló rækilega í gegn sem þrællinn Solomon Northup í myndinni 12 Years a Slave .
Að sögn The Guardian segja framleiðendur myndarinnar Maríu Magðalenu sterka persónu sem var einstök á sínum tíma .
Saga hennar mun gefa áhorfendum tækifæri til að upplifa það menningarlega umrót , mannlegu ástríður og sterka átrúnað sem lögðu grunninn að nútímasögunni .
