Þessi frábæri kór , The Choir of St Michael ' s Grammar School , hefur sungið hérlendis áður , þannig að við þekktum til hans .
Það var því auðsótt þegar forsvarsmenn kórsins sóttu um að fá að koma fram á tónleikaröðinni hér í kirkjunni , " segir Eyþór Ingi Jónsson , organisti við Akureyrarkirkju sem ásamt Sigrúnu Mögnu Þórsteinsdóttir organista er listrænn stjórnandi tónleikaraðarinnar Sumartónleikar í Akureyrarkirkju sem hefjast í 30. sinn á morgun , sunnudag , kl. 17 .
The Choir of St Michael ' s Grammar School kemur alla leið frá Melbourne í Ástralíu og er skipaður 30 söngvurum á aldrinum 12-17 ára , en kynjaskiptingin er jöfn .
" Þessir úrvalssöngvarar eru valdir úr hinum fjórum kórum St Michael ' s-skólans , " segir Eyþór Ingi og bendir á að kórinn sé núna í sjöundu Evrópuferð sinni og hafi komið fram í mörgum af helstu tónleikastöðum Evrópu .
Þegar farin að taka við umsóknum fyrir næsta sumar " Að vanda verður boðið upp á ferna tónleika í Akureyrarkirkju sem lið í sumartónleikaröðinni .
Sunnudaginn 10. júlí er röðin komin að Láru Sóleyju Jóhannsdóttur fiðluleikara og Dawn Hardwick píanóleikara , sem flytja keltneska tónlist .
Þær kynntust þegar Lára var í námi sínu í Bretlandi , en Dawn er frá Wales .
Sunnudaginn 17. júlí koma fram í kirkjunni þau Björg Þórhallsdóttir sópransöngkona , Hilmar Örn Agnarsson orgelleikari og Elísabet Waage hörpuleikari og flytja fjölbreytt sönglög , " segir Eyþór Ingi og bendir á að Björg hafi sterk tengsl við kirkjuna þar sem faðir hennar , Þórhallur Höskuldsson , hafi verið sóknarprestur þar frá 1982 til 1995 .
" Þjóðlagadúettinn Funi , sem skipaður er þeim Báru Grímsdóttur og Chris Foster , kemur fram á lokatónleikum sumarsins sunnudaginn 24. júlí , " segir Eyþór Ingi og bendir á að allir tónleikarnir hefjist kl. 17 og standi í um eina klukkustund .
Aðgangur er ókeypis en tekið er við frjálsum framlögum .
Að sögn Eyþórs Inga berst árlega fjöldi umsókna til kirkjunnar frá listafólki sem hefur áhuga á að koma fram á sumartónleikaröðinni .
" Við erum þegar farin að taka á móti umsóknum fyrir næsta sumar , en dagskráin er yfirleitt skipulögð ekki síðar en í október .
Við höfum það ávallt að leiðarljósi að bjóða upp á fjölbreytt efnisval á tónleikum sumarsins , " segir Eyþór Ingi .
Aðspurður segir hann tónleikagesti á hverjum tónleikum yfirleitt vera í kringum tvö hundruð manns .
" Tónleikagestir eru jafnt bæjarbúar sem og ferðafólk .
Okkur þykir mjög ánægjulegt hversu margir innlendir ferðamenn leggja leið sína í kirkjuna til að hlusta hér á fagra tónlist , " segir Eyþór Ingi , sem sjálfur reynir að mæta á alla tónleika sumarsins og hlakkar mikið til að hlusta á ungmennakórinn syngja nú um helgina .
silja@mbl.is 