Uppistand Andri Ívars verður með uppistandssýningu með tónlistarívafi á Café Rosenberg miðvikudaginn 14. júlí kl. 21 .
Sýningin er eftir Andra og félaga hans Albert Sigurðsson lækni á Akureyri .
Í sýningunni , sem er í anda Flight of the Conchords , mun Andri tala og syngja um þau málefni sem skipta hann mestu máli í lífinu .
Hann fær einnig til sín góða gesti þar sem hljómborðsleikarinn Jón Ingimundarson mun verða honum til stuðnings og sjálfur Þorsteinn Guðmundsson mun hita upp fyrir þá .
Fyrir þá sem ekki komast á miðvikudaginn , þá mætir Andri Ívars aftur á Rósenberg 29. júlí , og þá með Dimmu-söngvaranum Stefáni Jakobssyni , en saman eru þeir drengir þekktir fyrir hin rómuðu Föstudagslög sín .
