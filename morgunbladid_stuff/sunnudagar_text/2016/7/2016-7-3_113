Næst liggur leiðin í póstnúmerið 113 og Grafarholtið og Úlfarsárdalurinn sótt heim .
Ganga og gaman : Atorkusamir eiga von á góðri útrás í Grafarholti og Úlfarsárdal .
Eftir göngutúr um Bauga , Brautir , Geisla , Stíga og Brunna má til dæmis skella sér í golf eða njóta lífsins í lautarferð á einum besta stað í borginni fyrir slíkt í Úlfarsárdalnum .
Í stað golfs er líka hægt að veiða í Reynisvatni sem er afar vinsælt hjá barnafólki og veiðileyfi eru seld á staðnum .
Náttúruperlur er að finna hvert sem litið er en líka vandaða leikvelli inni í íbúðahverfinu .
Bitinn : Þetta er staðurinn til að útbúa veglegt lautarferðarnesti í körfu , kalda kjúklingavængi og samlokur .
Þeir sem eru ekki með neitt meðferðis geta farið í bakarí eða til dæmis á KFC .
