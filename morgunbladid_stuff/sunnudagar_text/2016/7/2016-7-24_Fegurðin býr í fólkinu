Bastia er önnur stærsta borg Korsíku á eftir Ajaccio .
Borgirnar eru gjörólíkar og fyrir þá sem vilja komast í nánari snertingu við líf hefðbundins Korsíkubúa er Bastia staðurinn enda felst fegurð hennar að miklu leyti í öllu því góða fólki sem þar býr .
Borgin er víðfeðm og samanstendur af minni bæjum sem ná allt frá fjöru til fjalls .
Í bænum Ville-di-Pietrabugno njóta íbúar til að mynda fjallalofts og kyrrðar en aðeins þarf að ganga rúma þrjá km þaðan til þess að vera kominn í hringiðu borgar þar sem allt iðar af lífi .
Í Bastia eru margir frábærir veitingastaðir sem eru á lista Michelin þó svo þeir skarti ekki stjörnum .
Verðlag á mat og drykk er mjög sanngjarnt og hiklaust hægt að mæla með því að borða á einhverjum þeirra staðasem eru við gömlu höfnina og víðar í borginni .
