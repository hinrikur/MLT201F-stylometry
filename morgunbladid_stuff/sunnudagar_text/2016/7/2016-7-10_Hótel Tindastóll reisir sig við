Sjónvarp Í tilefni af 50 ára afmæli RÚV verða bresku gamanþættirnir Hótel Tindastóll , eða Fawlty Towers , með John Cleese í aðalhlutverki endursýndir .
Fyrsti þátturinn verður sýndur kl. 20.30 sunnudaginn 10. júlí .
Eins og þeir sem aldur hafa til muna voru þessir þættir sýndir á RÚV á áttunda áratugnum .
Hversu gaman sem fólk hafði af þáttunum þá , er ekki neinum blöðum um það að fletta að þættirnir um hrokafulla og dónalega hóteleigandann Basil Fawlty og kjaftforu konuna hans þykja í dag sjónvarpsklassík .
Hótel Tindastóll gerist á samnefndu hóteli í Torquay á bresku " rívíerunni " , en John Cleese byggði persónu Basils á raunverulegum hóteleiganda , Donald Sinclair , sem hann sagði dónalegasta mann sem hann hefði á ævinni hitt .
Þættirnir urðu einungis tólf að tölu og voru árið 2000 valdir bestu bresku sjónvarpsþættir allra tíma .
