Leikkonan Jennifer Aniston felldi tár á Giffoni-kvikmyndahátíðinni á Ítalíu um síðustu helgi .
Þar tók hún við verðlaunum fyrir framlag sitt til kvikmynda .
Á opnum fundi með dómnefnd hátíðarinnar var hún spurð um feril sinn og það hvort hún hafi einhvern tíma efast um eigin getu .
" Fingur og tær duga ekki til að telja öll þau skipti sem ég hef efast um sjálfa mig , " svaraði Aniston þá og komst við .
" Við erum öll manneskjur þegar allt kemur til alls .
Hvort sem þú ert þjónn , bakari , háskólanemi eða leikari þá lendum við öll einhvern tíma á vegg og hugsum : " ég kemst ekki lengra " eða " þetta er of mikið " eða " sársaukinn er of mikill " eða " er ég nógu góð ? " Við þurfum bara einhvern veginn að komast yfir þetta , halda áfram og hugsa " já , ég get þetta " , sagði Aniston og hlaut mikið lof fyrir hjá þeim sem á hlýddu .
