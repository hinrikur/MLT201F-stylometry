Nú liggur leiðin í efri byggðir borgarinnar ; Fella- og Hólahverfið , svokallað Efra-Breiðholt sem ásamt Vesturbergi , Gerðubergi og öðrum -bergum mynda póstnúmerið 109 .
Ganga og gaman : 111 eru Hollywood-hæðir Reykjavíkur , með óviðjafnanlegt útsýni yfir Reykjavík , þá einkum úr Hólahverfinu en háhýsin þar setja sterkan svip á borgina .
Það má því líta á þetta sem útsýnisferð um leið og hverfið er þrætt .
Sá sem ætlar að eyða degi í Efra-Breiðholti hefur úr mjög mörgu að velja .
Bæði er stutt í villta náttúru en einnig blómlegt menningarlíf , með listasöfnum , útilistaverkum og umhverfið er hálfalþjóðlegt en í Fellaskóla eru til dæmis töluð 23 tungumál .
Í Austurbergi og Álfhólum má skoða stærstu veggmyndir Errós utandyra og Tónskóli Sigursveins er í hverfinu svo að líklegt er að þar í nágrenninu berist tónlist út á göturnar .
Bitinn : Skemmtileg kaffihús er að finna í Efra-Breiðholti , til dæmis í Gerðubergi .
Sniðugt er að kaupa nesti í Hólagarði og skoða mannlífið í verslunarkjarnanum þar í leiðinni .
