Samfélagsmiðlar eru undirlagðir af skrifum um Þjóðhátíð í Eyjum en 7 hljómsveitir sem bókaðar voru á tónleika gáfu út yfirlýsingu á fimmtudaginn um að þær myndu draga sig út úr dagskrá Þjóðhátíðar nema skýr stefnubreyting kæmi frá bæjaryfirvöldum í Vestmannaeyjum vegna orðræðu og verklags lögreglustjórans , Páleyjar Borgþórsdóttur , undanfarna daga í tengslum við upplýsingagjöf um fjölda kynferðisbrota á Þjóðhátíð .
Jón Viðar Jónsson var hæstánægður með ákvörðun hljómsveitanna og einn fjölmargra sem lýstu yfir ánægju sinni með hana : " Þetta er virkilega gott hjá ykkur , strákar ! ! Þið missið tekjur , en takið ykkur stöðu með réttlætinu gegn ruglinu .
Þið eigið heiður skilið , " skrifaði leiklistargagnrýnandinn á Facebook .
Hannes Hólmsteinn Gissurarson prófessor skrifaði á Facebook : " Reykjavík síðdegis spyr : " Ertu sammála ákvörðun lögreglustjórans í Vestmannaeyjum um að tilkynna ekki jafnóðum um kynferðisbrot sem upp kunna að koma á Þjóðhátíð ? " Ég lærði í íslensku hér áður fyrr , að menn séu sammála öðrum mönnum , en samþykki eða taki undir skoðun .
Það er þó minna mál en hitt , að kynferðisbrot eru ekki kynferðisbrot , fyrr en þau sannast .
Ásökun nægir ekki .
Hún er ekki sönnun .
Spurningin hefði átt að vera : " Ertu samþykk ( ur ) ákvörðun lögreglustjórans í Vestmannaeyjum um að tilkynna ekki jafnóðum um ásakanir , sem upp kunna að koma um kynferðisbrot á Þjóðhátíð " ? Samfylkingin á Akranesi auglýsti eftir framboðum til flokksvals Samfylkingarinnar í Norðvesturkjördæmi fyrir komandi alþingiskosningar .
Katrín Júlíusdóttir , fráfarandi þingmaður flokksins , skrifar á Facebook af því tilefni : " Starf þingmannsins er mikilvægt og krefjandi en umfram allt fjölbreytt og skemmtilegt .
Megnið af því fer fram í ró og spekt .
Þegar uppúr sýður ( sem er nú ekki oft m.v .
fjölda mála sem við afgreiðum ) er það vegna þess að við höfum ólíka sýn á stór mál , rétt eins og kjósendur , og ekkert að því .
Sumir óttast að maður missi einkalífið sitt .
Eins og í öðrum krefjandi störfum er maður vissulega alltaf á vaktinni en það venst .
Ég hef gaman af því að hitta fólk sem hefur skoðun á þinginu þar sem ég er á ferðinni með familíunni .
Og kommentakerfin eru ekki eins slæm og um er rætt .
" Og leikkonan Saga Garðarsdóttir er í sumarfríi og segir á Twitter : " Er á lúxushóteli á Krít með fetaost í öllum vitum .
Eina sem skyggir á upplifunina er að það er ekki neinn andskotans pókeimon í nágrenninu .
" 