Sjónvarp Ræða Michelle Obama , forsetafrúar Bandaríkjanna , á landsþingi demókrataflokksins í vikunni var feikilega vinsælt sjónvarpsefni , ef marka má heimildir The Hollywood Reporter .
Opnun landsþings demókrataflokksins í ár , þar sem Michelle Obama var einn ræðumanna , hlaut meira sjónvarpsáhorf en opnun landsþings repúblíkanaflokksins , rétt eins og var raunin fyrir fjórum árum .
4,2 milljónir horfðu á fyrsta kvöld landsþings demókrata á ABC News , sem var vinsælasta sjónvarpsstöðin til að fylgjast með kvöldinu vestanhafs .
