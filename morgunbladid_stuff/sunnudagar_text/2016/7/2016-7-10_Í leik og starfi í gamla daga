Barnasmiðja Börn voru stundum störfum hlaðin hér áður fyrr en fundu sér samt tíma til að leika ein og sér eða í hópi .
Því geta íslensk nútímabörn fengið að kynnast af eigin raun á Árbæjarsafninu kl. 13-16 sunnudaginn 10. júlí .
Nú fá amma og afi tækifæri til að sýna börnunum sínum og barnabörnum hvernig þau fóru í reiptog í gamla daga og léku sér að legg og skel .
Síðan tekur alvaran við með vatnsburði , hrístekju , þvottastússi og ullarvinnu .
Aldrei að vita nema þeim verði svo launað verkið með ljúfum veitingum .
Barnasmiðjur Árbæjarsafns byggjast á fræðsluverkefninu Verk að vinna þar sem börn og fjölskyldur fá að kynnast starfsháttum fyrri tíma .
Allir eru velkomnir sem vettlingi geta valdið .
