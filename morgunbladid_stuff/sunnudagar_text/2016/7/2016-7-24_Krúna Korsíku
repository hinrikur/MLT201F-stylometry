Ajaccio er höfuðstaður Korsíku og um leið stærsta borg eyjunnar .
Um 70 þúsund manns búa í borginni en stjórnsýslan er þar til húsa .
Napóleon Bónaparte fæddist í Ajaccio árið 1769 og hefur húsinu verið breytt í safn , Maison Bonaparte .
Ajaccio-búar halda nafni Napóleóns á lofti og má meðal annars finna eftirlíkingu af kórónu hans hangandi við aðalgötu borgarinnar .
Við göngugötuna er mjög fallegt listasafn sem er vel þess virði að heimsækja .
Þar við hliðina er síðan bókasafn sem er svo fallegt að bókaormar taka andköf af hrifningu við að koma þangað inn .
Fjölmargir veitingastaðir eru í miðbænum og við strandgötuna og er mjög vinsælt að koma við á leið heim úr vinnu á einhverjum þeirra og fá sér léttvínsglas og smárétti .
