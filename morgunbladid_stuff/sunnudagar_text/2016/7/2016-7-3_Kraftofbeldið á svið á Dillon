Tónlist Bandaríska rokksveitin Stench Consultants kemur fram á Dillon á þriðjudaginn og verður hljóðkerfið keyrt í botn .
Sveitin kemur frá Columbus í Ohio-ríki en um er að ræða bassa- og trommutvíeyki sem spilar svokallaða kraftofbeldistóna sem eru í ætt við hljómsveitir á borð við Spazz , No Comment og Crossed Out , eins og kemur fram í viðburðarmeldingu þeirra á fésbókinni .
Kanarnir í Stench Consultants eru þó ekki þeir einu sem koma fram á Dillon þetta kvöldið því World Narcosis , Dauðyflin og Roht munu þar einnig stíga á svið .
Tónleikarnir hefjast stundvíslega klukkan 22 .
