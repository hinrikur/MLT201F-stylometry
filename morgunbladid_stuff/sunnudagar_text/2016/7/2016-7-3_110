Póstnúmer 110 samanstendur af iðnaðarhverfum í kringum Höfðabakka ; Hálsum og Höfðum og grónum íbúðarhverfum í Árbæ , Selás , Ártúnsholti og einu nýjasta hverfi borgarinnar ; Norðlingaholti sem er austasta hverfi borgarhlutans .
Ganga og gaman : Hverfið er sveit í borg .
Ferðalangurinn getur pakkað veiðibúnaði fjölskyldunnar í bílinn og rennt fyrir lax , reynt að týnast í skógkjarrinu í Indíánagili í Elliðaárdalnum og í þessu póstnúmeri má taka ferðalagið upp á næsta stig , leigja sér hesta og fara í útreiðartúr .
Allt innan borgarmarkanna .
Við Elliðaárstífluna á Höfðabakka má sjá gæsir með ungana sína um þessar mundir og svanapar .
Eftir náttúrugöngutúr er hægt að blanda smá 101 Reykjavík inn í tilveruna og fara á Árbæjarsafn og skoða gömul hús sem eitt sinn voru þar .
Þar er mikið af útileikföngum fyrir krakka .
Í hinum enda hverfisins , Norðlingaholti , má mæla með frábærri skólalóð til leikja og strandblakvelli .
Maturinn : Rjómapönnukökur og kakó á Dillonsafni er eitt mesta matarstolt Árbæjarins en það má þó ekki gleyma því að ágætis bakarí er í Hraunbænum ofanverðum .
Skalli er þá ein flottasta sjoppa Reykjavíkur , með sömu eigendur í áratugi .
Það verður enginn svikinn af langloku þar með pítusósu .
