Að heimsækja póstnúmerið 103 er eins og að rúnta um Liechtenstein í Evrópureisu .
Þetta minnsta póstnúmer Reykjavíkur myndar þéttan kjarna í kringum verslunarmiðstöðina Kringluna en póstnúmerið nær upp að Austurveri .
Einnig er svæði neðan Bústaðavegar sem tilheyrir póstnúmerinu ; götur svo sem Sléttuvegur og Skógarvegur , við skógræktarsvæði ríkisins .
Ganga og gaman : Kosturinn við hve lítið hverfið er er sá að hægt er að þræða nær hverja einustu götu án þess að það taki allan daginn og hitt er að það er hægt að ganga úti og inni .
Annars vegar í heilum tveimur verslunarmiðstöðum sem er að finna í 103 ; Austurveri og Kringlunni eða velja sér til dæmis gróðursælt og afar fallegt raðhúsahverfið milli Austurvers og Kringlunnar eða skógarlandslagið í kringum Sléttu- og Skógarveg .
Fá póstnúmer geta státað af stórum leikhúsum en í 103 er að finna sjálft Borgarleikhúsið og því um að gera að gera þetta að menningarferð .
Matur : Hvað viltu ? Pítsu á Kringlukránni ? Búlluborgara í litlum , krúttlegum kofa bak við Versló ? ( Efstaleiti ) .
Skyndibita á Stjörnutorgi ? Eða borða rúnstykki í göngugötunni í Austurveri ? Möguleikarnir eru endalausir í 103 .
