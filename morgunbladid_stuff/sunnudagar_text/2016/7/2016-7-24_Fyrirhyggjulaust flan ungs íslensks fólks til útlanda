" Það er eitt mál , sem jeg álít , að blöðin hjer ættu að birta nokkur aðvörunarorð um , þ.e. fyrirhyggjulaust flan ungs íslensks fólks til útlanda .
" Þetta sagði Sveinn Björnsson , sendiherra og síðar forseti Íslands , í samtali við Morgunblaðið 23. júlí 1926 .
Tilefni viðtalsins var að Sveinn var að flytjast búferlum til Kaupmannahafnar með Gullfossi .
" Árin sem jeg var í Höfn , varð ég var við talsverð vandræði sem hlutust af þessu , og eftir því , sem jeg hefi frjett síðan , hafa nú síðustu missirin ekki verið minni brögð að þeim , " hélt Sveinn áfram .
" Ungt fólk sækir til Hafnar – einkum á haustin .
Margt á fyrir fargjaldinu , og máske vel það , er það fer af stað , en enga vísa atvinnu eða nokkurn sama stað , er þangað kemur .
Hugsunarlaust leggur það út í heiminn , með þá fávísu von í brjósti , að það muni fá einhverja atvinnu er þangað kemur , eða einhver ráð muni rakna upp .
Eins og geta má nærri er það ekki hægðarleikur fyrir fólk , sem er öllum og öllu ókunnugt , að fá sjer lífvænlega atvinnu , í skjótu bili , þar sem tugir þúsunda af landsmönnum ganga atvinnulausir .
" Undir lok viðtalsins sagði Sveinn Björnsson : " Ef nokkur maður er vantrúaður á , að hjer sje um alvörumál að ræða , er það sprottið af ókunnugleik .
" 