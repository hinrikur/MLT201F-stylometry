Ástandið innan útgönguhóps íhaldsmanna nú minnir helst á atburði í Róm árið 44 fyrir Kristsburð .
Undirmál , svik og rýtingsstungur eru lykilorð í lýsingum af þeim atburðum .
Söm er sagan af hinum væng þinghússins .
Strax eftir úrslitin hófst skipulögð atlaga að Jeremy Corbyn , formanni Verkamannaflokksins .
Menn halda sig gjarnan á litlum bletti stórborga sem þeir sækja reglulega .
" Ég þekki London eins og puttann á mér , " segja þeir , " enda hef ég komið þangað hundrað sinnum .
" London , New York , París og Róm eru margar borgir hver , og næsta ólíkar .
Reykjavík ( og höfuðborgarsvæðið ) nær því enn þá að vera ein borg .
Þar er sæmilega afmarkaður miðbær , sem aðkomumenn ætla að hafi orðið illa úti í loftárásum á síðustu öld , en langt sé komið með að stoppa upp í eyður , þótt óljóst sé við hvaða tímabil sé miðað í kúnstsaumnum .
Maður með spjald Sá , sem á jafnan erindi í fjármálahverfi Lundúna , kynnist annarri hlið en sá sem heldur sig , vonandi fjáður vel , í hverfum þar sem verslanir bjóða öll lífsins gæði á fjórföldu verði og veitingastaðir með áþekkt verðskyn eru um allt .
Reykvískur viðskiptajöfur , nú látinn , sem var tíður gestur á síðari blettinum sagðist fyrst hafa fengið þá tilfinningu að hann væri kominn heim ( til Lundúna ) þegar hann mætti manni með áletrað skilti um að heimurinn væri á brauðfótum og færist eftir fáeinar vikur .
Hann taldi sig hafa séð manninn í a.m.k. 15 ár .
Áhyggjufullum var bent á Guð og boðið upp á milligöngu .
Öll þessi ár sem maðurinn var á vappi hélt hann sama spjaldinu á lofti , enda tók því ekki að endurnýja fyrir örfáa daga .
Spjöld sögunnar Nú eru 10 dagar frá því að útgöngumenn sigruðu kyrrsetumenn í sögulegri atkvæðagreiðslu í Bretlandi .
Öll kurl eru ekki komin til grafar .
En vísbendingar liggja fyrir .
Þeir sem eygja ekki lífvænlega tilveru utan ESB , töldu óttann vera sinn öflugasta bandamann í þessari úrslita orrustu og jafnvel þann eina sem einhver veigur væri í .
Óttinn var því skipaður í allar stöður á þeirra vallarhelmingi , bæði til varnar og sóknar , svo vitnað sé til tungumáls dagsins .
Kenningum óttans var svo skipað í tvo flokka .
Annar tók til þeirrar skelfingar sem óvissan , sem fylgdi útgöngu , hlyti að skapa ein og sér .
Ógnir sem bundnar eru óþekktri óvissu eiga sér engin mörk og tilgáturnar í þessum flokki því fjölbreyttar og óþarft að styðja þær rökum .
Enda ósanngjarnt að heimta rökstuðning fyrir algjörlega óþekktum ógnum .
En kyrrstöðumenn bentu réttilega á að hætturnar yrðu síst betri fyrir það að ómögulegt væri að rökstyðja þær .
Þvert á móti .
Þegar óvissan væri ógnin væri óljós óvissa ótvírætt merki um enn ljósari ógn .
Þótt ógn óvissunnar væri gott veganesti var það ekki látið duga .
Sumir gera ríkari kröfur .
Kyrrsetumenn sannfærðu sjálfa sig um að algjörlega fyrirsjáanleg vá væri einnig fyrir hendi og afleiðingar hennar sennilega hryllilegri en af óvissunni , yrði af útgöngu .
Vitnað um ókomna tíð Þegar leið að kjördegi varð " hin þekkta hætta " sífellt fyrirferðarmeiri .
Það virtist ekki flækjast fyrir neinum við umræðu um þekkta vá , að aldrei hafði nein þjóð nema Grænland farið úr ESB .
Enginn mundi eftir Grænlandi og því síður að landinu hefði vegnað prýðilega síðan .
En í ljós kom , að þó að ekkert raunverulegt dæmi væri til um þann tryllingslega hrylling sem leiða myndi af útgöngu þá var hægt að sanna hann með vitnisburðum .
Vitnisburðir taka að vísu oftast nær til þess sem menn hafa orðið vitni að .
En úr slíkum vitnaskorti má bæta .
Aðferðin er að fá sérfræðinga til að vitna um hvað þeir telji líklegt að muni gerast við tilteknar aðstæður .
Gott er að spyrja vitnið fyrst við slíkar hvort það geti útilokað tiltekna atburðarás .
Ekkert sómakært vitni svarar slíkri spurningu játandi .
Þótt vitni geri ekkert annað en að játa því , að það geti ekki útilokað umspurða þróun má nýta það svar vel .
" Helsti sérfræðingurinn í þessum þætti vill ekki útiloka að illa geti farið .
" En vitnin sem dregin voru fram voru nær öll miklum mun þarfari en þetta lágmark .
Ekki var lakara að sum vitnin voru þakin titlum og því áreiðanlegri sem því nam .
Sjálfur forseti Bandaríkjanna vitnaði um að færu Bretar úr ESB yrði þessi stórvinur þeirra með hina margfrægu " special relationship " stöðu , óðara settur á aftasta bekk í Washington .
Í kjölfarið komu svo allir þeir sem voru svo fyrirsjáanlegir : Talsmenn Alþjóðagjaldeyrissjóðs , seðlabankanna nær og fjær , viðskiptaráða úr öllum hornum , samtökum atvinnulífs og alþjóðlegra stórfyrirtækja , sem voru með lítt dulbúnar hótanir um uppsagnir starfsmanna eða flótta fyrirtækja .
Sérfræðingar í hlutabréfasjóðum og mörkuðum birtu reikningsspár og gröf um hversu vísitölur myndu falla , gengi pundsins laskast óbætanlega og hversu óheyrileg verðmæti myndu fljúga út um glugga breskra heimila , svo ekki sé minnst á lífeyrissjóðina , sem seint myndu ná vopnum sínum á ný .
Eitt þúsund " virtir " hagfræðingar lögðu fræði sín að veði um að allt færi fjandans til yrði niðurstaðan sú að hverfa ætti út úr ESB .
Lítill vafi virtist á því að útreiðin yrði sýnu verri en ef Bretland hefði óvænt farið á mis við það sólkerfi sem það hefur hrærst í frá fyrstu tíð .
Birtar voru auglýsingar á stórskiltum um landið þvert og endilangt sem sýndu þau svarthol , í skilningi stjörnufræðinnar , sem útgöngumenn í blindni sinni og heift væru tilbúnir til að fleygja þjóð sinni í .
Sönnunarbyrðin öfug Í framhaldinu voru útgöngumenn spurðir : Hver eru ykkar svör við hinni þrungnu óvissu , sem staðfest er af öllum sem mega vita , þegar horft er til fræða þeirra eða tignar ? Það þótti hrópandi dæmi ef ekki sönnun hve málstaður útgöngumanna væri á veikum grunni reistur gætu þeir ekki hrakið sérhverja hrakspá .
Sama sagan var á Íslandi í nýliðinni fortíð , þegar fræðimenn í sagnfræði annars vegar og hagfræði hins vegar " sýndu fram á " að kyngdu menn ekki " svavarssamningunum " blasti efnahagslegur frostavetur við .
Sagnfræðingurinn fullyrti að Ísland myndi breytast í Norður-Kóreu og hagfræðingurinn slengdi sér í aðra átt og sagði að Kúba norðursins yrði hjari Íslendinga .
Kenningarnar hljóta að hafa ræst hjá þessum snillingum , því Ríkisútvarpið notaði þá áfram sem óskeikula álitsgjafa , en ekki sannaða bullukolla , með góðum árangri fyrir alla .
Cameron forsætisráðherra gekk sífellt lengra í hrakspám sínum .
Hann talaði um efnahagslegt öngþveiti , rétt eins og Jóhanna og Steingrímur gerðu .
Hann ruglaði saman viðskiptum og alþjóðlegum viðskiptasamningum .
Hann lét eins og 500 milljóna manna markaður yrði lokaður og læstur Bretum færu þeir út úr musteri reglugerðaguðsins .
Forsætisráðherrann sagði að staða Pútíns og Isis myndu styrkjast ! Hann missti sig í að segja að þriðja heimstyrjöldin kynni að vera skammt undan yrði ESB yfirgefið .
Cameron var í framhaldi af þessu öllu spurður að því , hvort hann væri ekki örugglega maðurinn sem stofnað hefði til þjóðaratkvæðis um útgöngu .
Hvernig gat hann leyft sér slíka léttúð væri áhættan svona yfirgengileg fyrir hans eigin þjóð ? Það var óþægilega fátt um svör .
Kannski varð það þá sem " út " fékk langþráðan meirihluta .
Hvað varð um hrakspárnar ? Enn sem komið er bendir ekkert til þess að hryllingsmyndirnar sem dregnar voru upp í krafti " óvissunnar " sjáist nokkur tíma .
En hvernig standa fullyrðingarnar sem sérfræðingarnir byggðu undir .
Og ekki bara sérfræðingarnir .
Þjóðarleiðtogar , trúnaðarmenn alþjóðlegra stofnana , seðlabankastjórar , fremstu menn á markaði , forystumenn atvinnulífs , auðmenn af margvíslegu tagi , allir Sorosar heims og allir þeir sem hótuðu að fara burt með fyrirtækin sín .
Sömu menn eða svipaðir og þeir sem ætluðu líka burt með fyrirtækin hlýddu Bretar ekki og tækju upp evru þegar átökin stóðu um það .
Eins og fyrr sagði eru ekki öll kurl komin til grafar .
Nokkrir heimsendaspámenn hafa þó talið sig þurfa að gera sitt til að ýta við óþægindunum sem ekkert bólar á .
Matsfyrirtækin höfðu verið í viðvörunarkórnum .
Standard & Poor ' s lækkaði Bretland úr AAA strax eftir atkvæðagreiðsluna og varð það víða fyrsta frétt .
Það gleymdist , að hin matsfyrirtækin höfðu fyrir löngu gert slíka breytingu .
Eftirtektarverðara var þó , að breyting S & P hafði ekki nein áhrif á lánakjör Breta eða breskra banka .
Mark Carney seðlabankastjóri hélt blaðamannafund nokkrum dögum eftir atkvæðagreiðsluna og sagði að vegna úrslitanna " væri ekki útilokað " að Englandsbanki þyrfti að grípa til einhverra stuðningsaðgerða við efnahaginn , t.d. með enn frekari vaxtalækkun .
Carney hefur raunar síðustu tvö árin verið með svo misvísandi spár um vaxtabreytingar að frægt er orðið .
Bankastjórinn hafði það upp úr krafsi sínu að gengi pundsins lækkaði um 1% í kjölfar blaðamannafundar hans , en fyrir kjördag hafði verið spáð hruni gjaldmiðilsins segði fólk " út vil ég " á kjördag .
Hvert fóru spákarlar ? Fullyrt var af þeim aðilum , sem áður voru nefndir , að afleiðingar " út " yrðu mun alvarlegri en hrunsins 2007-2009 .
" Lehman-syndrómið " yrði sýnilegt strax eftir slíka niðurstöðu .
En ekkert gerðist .
S & P vísitalan í Wall Street er nú 13% hærri en hún var í febrúar s.l. ! Efnahagskerfið átti allt að riðlast , en vaxtastigið hefur enn vart haggast .
Bretar áttu að lenda í óhuggulegum aðstæðum afneituðu þeir guðlegri forsjón Brussel .
Slíkur ótti og spár í trúarlegum anda eru þekktar frá gamalli tíð .
En hitt algjörlega óþekkt að einhverjir séu varaðir við að hafna himnaríkisparadísarsælu en eini óróleikinn komi svo allur upp himnaríkismegin landamæranna .
En það gerðist einmitt núna .
Vandræðin urðu mun meiri á evrusvæðinu en í Bretlandi , þvert á það sem boðað var .
Strax eftir úrslitin var tilkynnt um að ítalskir bankar ættu í miklum erfiðleikum .
Ná yrði saman 40 milljörðum evra í björgunarpakka strax ætti ekki illa að fara .
Eins og nefnt var áttu stórbrotnar fjárhæðir að hverfa úr bresku hagkerfi við hrun hlutabréfamarkaða hans myndi " út " sigra .
Sá markaður seig vissulega í kjölfarið .
Kannski lagði hann um skamma stund trú á allar hrakspárnar .
Sú trú stóð ekki lengi eftir að raunveruleikinn bauð góðan daginn .
Nú , aðeins 10 dögum síðar er FTSE 100 vísitalan komin í sömu stöðu og hún var í áður .
Ekkert fé hefur tapast .
Hvar eru þessir 1000 nafngreindu og nafntoguðu hagfræðingar núna ? Fara þeir huldu höfði ? Ganga þeir um með höfuðpoka ? Kannski hafa þeir brugðið sér út fyrir landsteinana .
Fimmhundruð til Kúbu og 500 til Norður-Kóreu ? Gröfin yfirgefa þá líka Gunnar Rögnvaldsson birti í gær mynd á blog.is byggða á tölum Wall Street Journal og sýnir þróun helstu hlutabréfavísitalna frá kjördegi " brexit " til loka júní .
Breska vísitalan hafði hækkað .
En nær allar vísitölur Evrópulanda lækkað ! Gunnar segir : " Eins og sjá má hefur útganga – exodus – Bretlands úr Evrópusambandinu ekki bitnað á Bretlandi þegar að hlutabréfamörkuðum kemur .
Þeir sem eiga bresk fyrirtæki hafa átt frekar góða daga sem eigendur þeirra .
Hlutabréf er staðfesting á því að þú ert eigandi .
Þeir hafa litlar áhyggjur af eignum sínum í Bretlandi og hafa þeir ekki liðið fyrir að hafa sett fjármuni sína í atvinnurekstur á Bretlandseyjum .
En þessu er ekki þannig farið á meginlandi Evrópu og Írlandi .
Allir eigendur þar vita að þeir , en ekki Bretland , sitja eftir í fljótandi fangelsi Evrópusambandsins sem bókstaflega er að sökkva í evrum .
Bretland er hins vegar sloppið út og flýtur með sitt góða sterlingspund .
Það losaði af sér hlekkina og lét sig hverfa úr slæmum félagsskap .
Myndin af hlutabréfamörkuðum evrusvæðis er enn hroðalegri ef menn skoða síðustu 52 vikur þeirra .
Þar trónir Grikkland , Ítalía og Portúgal í kringum 30 prósenta hrunið og það virðist óstöðvandi .
Fjármálaflaggskip Þýskalands , Deutsche Bank , heldur einnig bara áfram að falla ofan á eigendur sína og éta þá upp til agna .
Einn hlutur í bankanum var metinn á 102,66 evrur þann 7. maí 2007 .
Í dag kostar sá hlutur aðeins 12,32 evrur .
Hann er orðinn 88 prósent minna virði og heldur bara áfram að gufa upp .
Alveg án afláts hvert einasta ár síðustu 9 árin .
Hvernig skyldi nú standa á þessu .
" Öngþveitið sem enginn spáði Í Bretlandi hefur hins vegar annað gerst , sem ekki var spáð .
Stjórnmálaflokkar þar skekjast og skjálfa .
David Cameron forsætisráðherra hafði margtekið fram að engu myndi breyta um hans stöðu hvort kjósandinn segði " kyrr " eða " út " , Hann myndi sitja sem fastast og vinna í anda niðurstöðu almennings .
Forsætisráðherrann tapaði með litlum mun .
En fáeinum klukkutímum síðar tilkynnti hann um fyrirhugaða afsögn sína .
Nú er fullyrt " úr innsta hring " leiðtogans að hann hafi verið ráðinn í að segja af sér yrði hann undir í þjóðaratkvæðinu .
Slíkt mátti hann ekki tilkynna fyrir fram .
Þá var talið líklegt að fleiri stuðningsmenn Verkamannaflokksins styddu " út " en ella til að tryggja að Cameron færi út .
Ástandið innan útgönguhóps íhaldsmanna nú minnir helst á atburði í Róm árið 44 fyrir Kristsburð .
Undirmál , svik og rýtingsstungur eru lykilorð í lýsingum af þeim atburðum .
Söm er sagan af hinum væng þinghússins .
Strax eftir úrslitin hófst skipulögð atlaga að Jeremy Corbyn , formanni Verkamannaflokksins .
Margir þeirra sem að henni standa hafa lengi viljað bola formanninum frá .
Nú er lag .
Corbyn er ( með hæpnum rökum ) kennt um að þriðjungur kjósenda Verkamannaflokksins hafi greitt atkvæði með útgöngumönnum .
En ásökunin virkar .
Ekki síst þar sem yngra fólk í Verkamannaflokknum var ákafast í því að fara ekki úr ESB .
Þetta fólk hefur fram að þessu stutt Corbyn , en er nú sárt og svekkt og móttækilegt fyrir því að finna syndasel .
Corbyn er því mjög tæpur .
Stjórnmálaflokkar koma og fara og á meðan þeir eru munu fylkingar verða til innan þeirra .
Þótt uppnámið í breska flokkakerfinu hefði verið fyrirsjáanlegt eða einhver getað spáð fyrir um það , hefði það haft lítil áhrif .
Þar , eins og víðar , eru flokkar á undanhaldi og almenningi þykja þeir óburðugir , tækifærissinnaðir og standa fyrir fátt .
Flokksbundnu fólki í Bretlandi hefur því fækkað mjög síðustu árin , þótt stjórnmálamenn þar séu ekki eins ópólitískir og á Íslandi , þar sem erfitt er að þekkja menn í sundur og það þótt þeir væru settir í pólitískt sneiðmyndatæki af vönduðustu gerð .
Ómskoðun dugar enn verr , því það heyrist í þeim fæstum , að minnsta kosti ekki svo að greint verði á milli af neinu öryggi .
