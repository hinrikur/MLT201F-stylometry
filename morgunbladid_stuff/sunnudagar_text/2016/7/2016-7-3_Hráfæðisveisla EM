Gyða Þórdís Þórarinsdóttir deilir með okkur uppskriftum af dýrindis hráfæðissnakki , salati og eftirréttum sem hún segir tilvalið að búa til fyrir leikinn á sunnudagskvöld .
Hún bauð upp á svipaða rétti fyrir síðasta leik og runnu þeir ljúft niður í fjölskyldu og vini .
Hún notar skýrt smjör ( ghee ) mikið í sinn mat og segir það hreinan unað í allri matargerð hvort sem það er notað í hráfæði eða ekki .
Bergþóra Jónsdóttir bj@mbl.is Gyða Dís er jógakennari og hefur borðað hráfæði í mörg ár .
Hún blandar indversku fræðunum ayurveda og jóga saman .
Hún rekur sína eigin jógastöð að Versölum 3 í Kópavogi ásamt því að vera með matreiðslunámskeið og ráðgjöf .
Hún gefur okkur uppskriftir af hráfæðisréttum sem mjög einfalt er að gera og henta fyrir flesta .
Breytti hugsunarhætti vegna mikils álags Það eru um 10 ár síðan Gyða Dís fór að skoða jógaheimspekina fyrir alvöru , leita inn á við og tileinka sér fræðin og borða eingöngu hráfæði .
Nokkru áður hafði hún verið með drenginn sinn inni á sjúkrahúsum og því fylgdi mikið líkamlegt og andlegt álag .
, , Ég fór að hugsa meira um hreyfingu og næringu .
Eitt leiddi af öðru , tók fyrst út mjólkurvörur og brauðmeti og gerði þetta bara hægt og rólega .
Svo varð þetta að lokum að lífsstíl og mig langaði ekki að bæta neinu við aftur því mér leið svo vel .
Ég nota mikið skýrt smjör ( ghee ) , fræ , hnetur og rótargrænmeti í mínu mataræði .
Strákarnir mínir halda stundum að ég sé að eitra fyrir þeim , en þeir eru farnir að venjast þessu vel þó þeir séu ekki eingöngu á þessu mataræði eins og ég .
Ég borða t.d. salat á ýmsa vegu á meðan aðrir fá sér hamborgara og líkar vel , " segir Gyða Dís .
Þrjár mismunandi líkamsgerðir Ayurveda er indversk lífsvísindi , hið forna og hefðbundna form læknisfræðinnar á Indlandi .
Ayurveda er systurvísindi jóga .
Hún gengur meðal annars út á að auka skilning og ábyrgð okkar á eigin heilsu og ná jafnvægi í lífi okkar með einstaklingsmiðaðri næringu og lífsstíl .
Fræðin ganga út á að við séum með þrjár mismunandi líkamsgerðir , vata , pitta og kapha , sem hafa allar mismunandi þarfir hvað varðar hreyfingu og næringu .
Popp með skíru smjöri og hampfræjum lífrænar poppbaunir lífræn hampfræ íslenskt smjör ( ósaltað ) fyrir skíra smjörið ( e. ghee ) íslenskt sjávarsalt Setjið 2 msk .
af skíru smjöri í pott og svo baunirnar út í en passið að setja ekki of mikið af baunum í einu , frekar að poppa aftur .
1 msk .
af hampfræjum er sett í blandara með 1 tsk .
af sjávarsalti og malað .
Skírt smjör er svo sett yfir poppið , 2-4 tsk .
eða meira , og hampfræjablöndunni stráð yfir .
Einnig er hægt að hafa hampfræin í skál til hliðar í staðinn fyrir að strá þeim yfir poppið .
Skírt smjör ( e. ghee ) Það sem þarf til að skíra smjörið er : Íslenskt ósaltað smjör pískari , pottur , síupokar t.d. frá Ljósinu og hrein krukka Hitið smjörið í potti og hrærið stöðugt í , passa þarf mjög vel að brenni ekki .
Þegar farið er að sjóða , þ.e. komin hvít froða , er potturinn tekinn af og smjörið kælt í 10-15 mín .
Smjörinu er því næst hellt rólega í gegnum síupoka , þá verður sterkjan og fitupróteinið eftir .
Gott ráð að skafa sterkjuna ( froðuna sem myndast ) sem sest efst í pottinn með skeið þegar smjörið hefur soðið .
Skírt smjör þolir gríðarlega mikinn hita og gott er að steikja upp úr því .
Ís með þykkri súkkulaðisósu 1 bolli kasjúhnetur lagðar í bleyti í 1-2 klst ½ bolli kókoskjöt ½ bolli sætuefni , agave eða hlynsýróp 1 ¼ bolli vatn 1-2 matskeiðar vanilla extract eða duft smá salt ½ bolli kókosolía fljótandi 2 msk .
mynta 2 msk .
spínatdjús , nokkur spínatblöð og vatn sett í blandara , gefur græna litinn í ísinn ( má sleppa ) ½ bolli kakónibbur Öllu blandað saman nema kakónibbunum , þar til blandan verður létt og falleg .
Því næst eru kakónibburnar settar út í ísinn og hann settur í ísvél eða í box og inn í frysti .
Súkkulaðisósa ¾ bolli dökkt agave eða hlynsýróp ¾ bolli hrátt kakóduft ( raw ) 1/3 bolli kókósolía fljótandi smá salt Allt sett í blandarann .
Gott að stoppa annað slagið og skafa úr hliðunum .
Mango-spínat hristingur Græni hlutinn Handfylli af spínati , má vera meira 1 lime 1 banani ½ agúrka 1 bolli kókosvatn eða vatn 1-2 avókadó ( fer eftir stærð ) pínu salt 1 kúfuð msk .
grænt duft Allt sett í blandarann og blandið þar til mjúkt og fallegt Guli hlutinn 1 mangó eða frosið í bitum 1 banani Sett í blandarann og blandað þar til silkimjúkt .
Snakk Sætkartöflusnakk 2 stk. meðalstórar sætar kartöflur 2 msk .
góð lífræn olífuolía 1-2 bolli kalt vatn ¼ tsk .
cayenne pipar 1-2 tsk .
íslenskt sjávarsalt Kartöflurnar flysjaðar með t.d. ostaskera eða mandolíni í ofurþunnar sneiðar .
Blandið saman olíunni , saltinu og vatninu og látið kartöflurnar liggja í leginum í u.þ.b. 15 mín .
Gott að strá meira af salti yfir þegar búið er að raða sneiðunum á plötuna .
Bæði hægt að nota þurrkofn eða venjulegan ofn .
Ef notaður er þurrkofn er ofninn stilltur á 140° hita og lækkaður svo niður í 105° .
Snakkið þarf um 12 tíma í ofninum .
Venjulegur ofn : Smjörpappír settur á ofnskúffu , sneiðunum raðað á og bakað við 180° í hálftíma eða þar til orðið stökkt og gljáð .
Kúrbítssnakk 2 stk. kúrbítur 2 msk .
hvítlauksduft 2 msk .
góð lífræn olífuolía 1 tsk .
cumin ½ -1 tsk .
reykt paprika ¼ tsk .
cayenne pipar 2 msk .
sítrónusafi ½ tsk .
turmerik ( má sleppa ) Öllu blandað saman í skál .
Sama bökunaraðferð og við sætkartöflusnakkið .
Grænkálsnakk með ostabragði 1 haus grænkál 1 bolli kasjúhnetur 1 bolli íslensk rauð paprika 1/3 bolli næringarger / nutritinal yeast 4 msk .
olífuolía lífræn safi úr einni sítrónu ½ -1 bolli vatn 2 tsk .
sjávarsalt 2 tsk .
lauksalt 1 tsk .
hvítlaukssalt 1 tsk .
cayennepipar Allt sett í blandarann og blandað vel þar til orðið rjómakennt .
Kálið rifið af stönglinum , skolað og lagt út í marineringuna og nuddað vel á hvert blað .
Mulningur 1 bolli sólblómafræ 1 tsk .
salt 1 msk .
næringarger Marineraða kálinu er raðað í þurrkofninn eða bakarofninn og mulningnum stráð yfir .
Ef notaður er þurrkofn , sama aðferð og hér að ofan .
Ef notaður er bakarofn þá er kálið bakað í 275° í 25 mín og þá er því snúið við og bakað áfram í 25 mín .
Rauðrófusnakk 2 rauðrófur 1 msk .
eplaedik 1-2 bollar vatn 1-3 tsk .
sjávarsalt Rauðrófurnar flysjaðar og marineraðar í leginum í u.þ.b. 15 mín .
Sjá bökunaraðferð sem notuð er við grænkálssnakkið .
Ídýfur Avókadó mús 1-2 avókadó 1/8 tsk .
cayenne pipar 1 tsk .
lime safi ½ tsk .
íslenskt sjávarsalt 1/8 tsk .
svartur pipar Allt sett í blandara og blandað þar til silkimjúkt .
Kasjúhnetusósa með ostabragði 1 bolli kasjúhnetur lagðar í bleyti í u.þ.b. 2 klst. 1 msk .
tahini sesamsmjör safi úr einni sítrónu 1 tsk .
pressaður hvítlaukur ½ tsk .
lauksalt 1 tsk .
næringarger ½ tsk .
sjávarsalt Öllu blandað saman í blandara þar til orðið silkimjúkt .
Sólblómahummus 2 bollar sólblómafræ , sem hafa legið í bleyti í u.þ.b. 2-4 klst ½ bolli sesamfræ , sem hafa legið í bleyti í u.þ.b. 2-4 klst 3-4 msk .
sítrónusafi 2-4 msk .
appelsínusafi 1 búnt steinselja 2-3 stk. hvítlauksrif 3 msk .
tahini ( sesamsmjör ) 1 msk .
tamarindsósa 1 msk .
cumin salt og pipar slatta af ást og kærleik Allt sett í matvinnsluvél nema sesamfræin og tahini .
Því bætt svo við smám saman ásamt salti og pipar .
