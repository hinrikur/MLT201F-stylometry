Hjónin Einar Pálsson og Kristjana Jónsdóttir rækta jarðarber , kryddjurtir og ýmsar káltegundir í sveitasælunni í Borgarfirði .
Þau ætla að gefa okkur uppskriftir að nokkrum réttum sem vinsælir eru í fjölskyldu þeirra .
Að sjálfsögðu leikur hráefnið sem þau rækta aðalhlutverkið í uppskriftunum .
Bergþóra Jónsdóttir bj@mbl.is Einar og Kristjönu hafði lengi dreymt um að búa í sveit .
Sá draumur varð að veruleika árið 2008 þegar þeim bauðst að kaupa bæinn Sólbyrgi á Kleppjárnsreykjum í Borgarfirði .
Staðurinn og garðyrkjustöðin heillaði þau en hún stendur á um 10 hektara landi .
Einar hóf mikla uppbyggingu á staðnum og gerði þær breytingar sem þurfti í samræmi við nýjustu kröfur í ylrækt .
Jarðarberjaræktunin er stærst en hún hófst af krafti í Sólbyrgi árið 2013 .
Íslenska vatnið skilar góðum árangri í ræktun Hjónin þakka vatninu gott gengi í ræktuninni , sem þau segja margfalt betra en þekkist hjá ræktendum erlendis .
Húsin eru hituð upp með jarðvarma , hunangsflugur frjógva plönturnar og lífrænar varnir eru notaðar .
Þau vilja meina að íslensk garðyrkja sé sú umhverfisvænasta í heimi .
Hafa þau fengið mikið lof fyrir bragðgóð jarðarber og vill Einar einnig þakka íslenska vatninu það og segir almennt íslensk jarðarber vera betri en önnur .
Hafa þau sett upp söluskála við veginn þar sem jarðarberin eru til sölu .
Þar afgreiðir fólk sig sjálft og hefur sú leið gengið vel að sögn Kristjönu .
Jarðarberin fara beint ofan í öskjurnar Í Sólbyrgi er lögð mikil áhersla á hreinlæti og hanskar eru notaðir við berjatínsluna .
Jarðarberin eru komin á markaðinn aðeins nokkrum klukkustundum eftir tínslu .
Þetta er fyrsta árið sem þau rækta jarðarber allt árið og segir Kristjana að þau hafi farið skrefinu lengra með reksturinn þegar þau fjárfestu í lýsingu .
Það geri þeim kleift að framleiða meira , en þetta sé allt saman dýrt og það eigi eftir að koma í ljós hvernig þetta gangi allt saman en þau séu vongóð .
Mojito- drykkur Fyrir 2 350 gr jarðarber 6 cl bacardi romm ( má sleppa ) Mintulauf 2-3 msk .
sítrónusafi 3-4 msk .
hrásykur Sódavatn Berin eru maukuð , mintulaufunum , hrásykrinum og sítrónusafanum bætt út í berin og svo að lokum romminu .
Blöndunn i skipt í 2 glös og fyllt upp með sódavatni .
Glösin svo skreytt með mintu og jarðarberi .
Jarðarberjate Fersk ber eru skorin þunnt og sett á grindur í þar til gerðum þurrkofni ( þurrkofn fæst t.d. í versluninni Kokku .
Berin eru þurrkuð í 8-12 klst. Þá eru þau möluð í morteli og síðan sett i loftþétt ílát .
Þá er teið tilbúið til notkunar .
Vöfflur með rjóma , súkkulaðisósu og jarðarberjasírópi Fyrir 6-8 8 dl hveiti 4 tsk .
lyftiduft 4 msk .
sykur ½ tsk salt 4 egg 4 dl súrmjólk 1 dl mjólk 1 dl matarolía 1 tsk .
vanilludropar Þurrefnum blandað saman , síðan er súrmjólk , mjólk og eggjum bætt í og hrært í kekklaust deig .
Að síðustu er olíu og vanilludropum bætt saman við .
Vöfflurnar látnar kólna , síðan settur þeyttur rjómi , súkkulaðisósa að eigin vali og jarðarberjasíróp frá Sólbyrgi á vöfflurnar .
Skyr með jarðarberjum og sírópi 1 askja fersk jarðarber Hreint skyr frá Erpstöðum eða annað skyr 3 msk .
hrásykur Uppáhald fjölskyldunnar er skyrið frá Erpstöðum með jarðarberjamauki og jarðarberjasírópi .
Jarðarberin eru maukuð og sykrinum síðan hrært saman við .
Algjör dásemd að hella sírópi yfir .
Fjölskyldan notar að sjálfsögðu eigin framleiðslu , jarðarberjasírópið frá Sólbyrgi .
Rabarbara- og jarðarberjapæ Fyrir 4-6 200 gr jarðarber ( 1 askja ) 300 gr rabarbari 200 gr smjör 1 bolli hrásykur 1tsk .
lyftiduft 1 bolli hveiti 1tsk .
vanillusykur 1 msk .
kókosmjöl 2 egg Stillið ofninn á 170 gráður .
Skerið rabarbarann og jarðarberin smátt og setjið í eldfast mót .
Bræðið smjörið og hrærið öllum hráefnunum saman við nema eggjunum en þeim er bætt í deigið síðast .
Hellið deiginu yfir brytjaða ávextina og bakið í 25 – 30 mínútur .
Gott með rjóma eða ís .
Kjúklingasalat með furuhnetum og jarðarberjum Fyrir 4-6 2 kjúklingabringur Salat að eigin vali ¼ vatnsmelóna Paprika , gul og rauð Agúrka Sólskinstómatar 10 jarðarber Fetaostur Furuhnetur Creola-krydd frá Pottagöldrum salt og pipar Kjúklingabringurnar eru skornar í hæfilega bita , kryddaðar með Creola-kryddinu , salti og pipar og steiktar á pönnu .
Á meðan bitarnir kólna er grænmetið skorið niður .
Í þessari uppskrift eru notaðar 3-4 tegundir af salati frá Sólbyrgi .
Öllu grænmetinu er blandað saman og kjúklingabitarnir síðan settir saman við .
Furuhneturnar eru ristaðar á pönnu og dreift yfir í lokin .
