Tónlist Hljómsveitin The Strokes hefur verið feimin við að spila sín nýjustu lög að undanförnu en það virðist vera að breytast með útgáfu nýrrar EP-plötu sveitarinnar , Future Present Past , ef marka má umfjöllun The Daily Californian .
Sveitin virtist um nokkurra ára skeið ætla að lifa á vinsældum plötunnar Is This It sem kom út árið 2001 og spilaði til að mynda ekki eitt einasta lag af plötunni Comedown Machine frá árinu 2013 þau fáu skipti sem hún spilaði opinberlega undanfarin misseri .
Nýja EP-platan kom hins vegar út í júní síðastliðinn hjá plötufyrirtækinu Cult Records , sem er í eigu forsöngvarans Julian Casablanca , og er sveitin þegar farin að spila lög plötunnar opinberlega .
Um er að ræða þriggja laga EP-plötu þar sem hvert lag fær skýrt afmarkað þema .
Lagið Drag Queen fjallar þannig um framtíðarsýn sveitarinnar , OBLIVIOUS fjallar um nútíðina og Threat of Joy um fortíðina , en hið síðastnefnda mun vera " gimsteinn plötunnar " að mati The Daily Californian .
