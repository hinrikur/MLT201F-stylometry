Í umfjöllun um kosningar á Íslandi mæta þeir oft afgangi sem skila auðu eða ógildu atkvæði .
Íslenska kosningarannsóknin bendir til að í dæmigerðum kosningum megi vænta þess að um 7% kjósenda lýsi óánægju sinni með flokka , frambjóðendur og pólitíkina almennt með því að ýmist mæta ekki á kjörstað eða þá skila auðu eða ógildu .
Þegar RÚV greindi frá lokatölum forsetakosninganna um síðustu helgi birti sjónvarpið tölvuteikningu með myndum af frambjóðendunum níu og súlur sem sýndu hversu mörg – eða fá – atkvæði hver þeirra fékk .
Þar var Ástþór , með sín 0,3% , Elísabet með 0,7% , Guðrún með 0,3% og Hildur 0,2% , öll með samtals 1.593 atkvæði á bak við sig .
En í súluritið vantaði að sýnt væri hvernig 1.726 kjósendur höfðu ráðstafað atkvæði sínu .
Í frétt RÚV um lokatölur kosninganna voru auð og ógild atkvæði hvergi sjáanleg , þó að þau hefðu verið fleiri en samanlögð atkvæði fjögurra neðstu frambjóðendanna .
Fór hæst eftir fjölmiðlalögin Auð og ógild atkvæði voru 1,5% af öllum greiddum atkvæðum og segir Eva H. Önnudóttir þetta í takt við aðrar kosningar á Íslandi .
Hæst hafi hlutfallið farið í forsetakosningunum 2004 þegar auðir seðlar voru 20,6% af greiddum atkvæðum og ógildir seðlar 0,6% en sú kosning litaðist af hörðum deilum um fjölmiðlafrumvarp sem forseti hafði neitað að staðfesta .
" Yfirleitt eru auðir og ógildir seðlar á bilinu 1-2% af greiddum atkvæðum en hlutfallið virðist vera að aukast .
Í alþingiskosningunum 2009 var hlutfallið 3,5% og 2,5% árið 2013 , " segir Eva en hún er nýdoktor í stjórnmálafræði við HÍ .
Er þetta nokkuð hátt hlutfall ef t.d. er miðað við síðustu þingkosningar í Danmörku , þar sem auð og ógild atkvæði voru tæp 1,2% af greiddum atkvæðum eða í Noregi þar sem hlutfallið var síðast 0,6% .
Eru íslenskir kjósendur þó aðeins hálfdrættingar á við þá frönsku en í forsetakosningunum 2012 skiluðu rúm 5,8% kjósenda þar í landi auðu eða ógildu í seinni umferð kosninganna .
" Oft er hlutfall auðra og ógildra seðla svo lítið að skiptir ekki miklu máli fyrir niðurstöðu kosninganna en í þessu tilviki var mjög mjótt á mununum milli Hollande sem fékk 51,6% og Sarkozy sem hreppti 48,4% .
" Fáir ógilda fyrir slysni Áður en lengra er haldið er rétt að taka fram að þó auð og ógild atkvæði séu alla jafna birt sem ein tala þá eru auðir seðlar yfirleitt mun fleiri en þeir ógildu .
Gunnar Eydal hæstaréttarlögmaður hefur mikla reynslu af umsjón kosninga og segir í símaviðtali frá Króatíu að af þeim seðlum sem flokkast sem ógildir hafi meirihlutinn greinilega verið ógiltur af ásetningi .
" Ég gerði á þessu óvísindalega könnun og fékk það út að af ógildum seðlum hefðu um 40% verið ógiltir óviljandi .
" Gunnar bendir líka á að skoða verði tölur um ógilda seðla með það í huga að vafaseðlar eru metnir með ólíkum hætti í mörgum öðrum löndum .
" Dönsku reglurnar eru mun strangari og ef seðill er ekki formlega rétt útfylltur þá er hann dæmdur ógildur .
Í íslenskum lögum er gefið svigrúm til að beita almennri skynsemi og dæma atkvæði gilt ef ljóst þykir hver vilji kjósandans var .
" Óánægðir kjósendur Fólk sem skilar auðu eða ógildu atkvæði er greinilega að senda flokkum og frambjóðendum skilaboð um óánægju sína .
Íslenska kosningarannsóknin , sem hefur verið framkvæmd eftir hverjar kosningar frá 1983 , staðfestir þetta og gefur ákveðna innsýn inn í hugsunarhátt þessa kjósendahóps .
Eva stýrir rannsókninni ásamt Ólafi Þ. Harðarsyni , Huldu Þórisdóttur og Agnari Frey Helgasyni .
" Frá 2009 höfum við beðið svarendur að útskýra af hverju þeir skiluðu auðu eða ógildu atkvæði .
Við notumst við 2.600 manna úrtak í símakönnun og vitanlega ekki stór fjöldi svarenda á bak við tölfræðina fyrir þennan tiltekna hóp sem þó virðist skiptast til helminga : annars vegar eru þeir sem eru óánægðir með þá sem voru í framboði , og hins vegar þeir sem eru að lýsa óánægju og vantrausti almennt á lausnir stjórnmálanna .
" Enn forvitnilegra er að kosningarannsóknin leiðir líka í ljós að um fjórðungur þeirra sem sitja heima á kjördag deila skoðun þeirra sem skila auðu eða ógildu .
" Helmingur þeirra sem ekki greiða atkvæði var fjarverandi , utan síns kjördæmis eða áhugalaus um kosninguna , en um fjórðungur sniðgengur kosninguna vegna óánægju með flokka , frambjóðendur og stjórnmálin , " upplýsir Eva .
Um 7% atkvæða í boði Gæti kannski verið þarna tækifæri fyrir nýjan flokk eða útsjónarsaman frambjóðanda ? Er til mikils að vinna að fá óánægða kjósendur á sitt band ? Ef við skoðum tölur úr síðustu Alþingiskosningum þá skiluðu 2,2% kjósenda auðu , 0,3% ógildu .
Kjörsókn var 81% og má því áætla að liðlega 4,7% fólks á kjörskrá hafi ekki tekið þátt vegna óánægju .
Ef tækist að fá þennan hóp til að fylkja sér á bak við einn valkost fengi hann ekki minna en 7% atkvæða .
Til að setja þá prósentutölu í samhengi þá dugðu 8,2% Bjartri framtíð til að koma sex mönnum á þing árið 2013 .
Þá vaknar líka sú spurning hvort að einhver svæði á pólitíska litrófinu séu óvölduð og að annars konar framboð með nýjar áherslur gæti sópað til sín atkvæðum þeirra sem ekki eru ánægðir með þá valmöguleika sem standa til boða í dag .
" Það er hugsanlegt að ný framboð og fleiri valkostir haldist í hendur við færri auð og ógild atkvæði , eins og við sáum 2013 þegar auðum og ógildum fækkaði frá kosningunum á undan , en nýir flokkar fengu til sín ríflega 22% atkvæða , og þar af að tveir flokkar náðu mönnum inn á þing með samtals 13,3% atkvæða , " segir Eva .
" Við sjáum þetta líka á því að í kosningarannsókninni hafa þeir sem ekki kusu verið spurðir hvaða flokk þeir hefðu valið ef þeir hefðu mætt á kjörstað .
Almennt hafa þau svör dreifst nokkuð jafnt á flokkana miðað við fylgi þeirra , en í síðustu kosningum svöruðu 10% að þeir hefðu kosið Pírata , sem aftur á móti hlutu 5,1% af þeim atkvæðum sem komu upp úr kjörkössunum .
" Af hverju er kosið með blýanti ? Íslenskir kjósendur eiga að merkja við valkost sinn á kjörseðilinn með blýanti , þannig að þeir setji kross við nafn eða lista .
Samkvæmt upplýsingum frá Innanríkisráðuneytinu er kveðið á um það í lögum um bæði forsetakosningar og alþingiskosningar að kjósandi " markar með ritblýi kross " á kjörseðilinn og eru því aðeins blýantar í kjörklefunum .
Á þessu eru nokkrar mögulegar skýringar .
Ein er sú að þegar lögin voru samin hafi aðgangur að öðrum tegundum ritfæra ekki endilega verið góður .
Þannig eru t.d. lögin um forsetakosningar frá árinu 1945 og kann vel að vera að þá hafi góðir kúlupennar verið vandfundnir .
Önnur möguleg skýring er að ef notaður er blekpenni kann krossinn að sjást vel í gegnum samanbrotinn kjörseðilinn svo annað fólk á kjörstað gæti getið sér til um hverjum var greitt atkvæði .
Karl Gauti Hjaltason , oddviti yfirkjörstjórnar Suðurkjördæmis , telur líklegustu ástæðuna að með blýanti sé auðveldara fyrir fólk að breyta atkvæði sínu í kjörklefanum .
Hann tekur þó fram að þrátt fyrir bókstaf laganna sé þeirri reglu fylgt á Íslandi að það ógildi ekki atkvæðið ef krossinn var ritaður með blekpenna .
" En við sjáum það mjög sjaldan , og greinilegt að fáir koma með eigin penna á kjörstað , " segir hann .
" Og ef fólk vill breyta atkvæði sínu er auðsótt að fá nýjan kjörseðil .
" Strangt til tekið á líka að merkja " X " á kjörseðilinn , en það er tekið gilt ef kjósandi hakar " V " í staðinn .
" Það hefur líka verið tekið gilt ef atkvæðið er merkt með hring .
En svo hafa t.d. komið kjörseðlar þar sem búið er að teikna blóm eða kórónu við tiltekinn valkost og er seðillinn þá ógildur .
" Karl Gauti og Gunnar Eydal hafa í gegnum árin mótað vinnu- og viðmiðunarreglur um hvernig fara skal með vafaatkvæði .
Árið 2012 gáfu þeir út rit þar sem safnað var sýnishornum af vafaatkvæðum með leiðbeiningum til kjörstjórna .
Gunnar segir þetta m.a. hafa verið gert til að tryggja samræmi í túlkun á milli kjördæma .
" Það voru dæmi um að í einu kjördæminu væru tugir atkvæða dæmdir ógildir en í öðru kjördæmi voru sams konar atkvæði dæmd gild .
Var þetta allt of mikill munur á vinnubrögðum til að geta talist viðunandi .
" Þá segist Karl Gauti ekki vita dæmi þess að óprúttnir aðilar hafi reynt að breyta atkvæðaseðlum annarra , með blýant og strokleður að vopni .
" Atkvæði eru talin undir nánu eftirliti en til að tryggja öryggið enn frekar hefur yfirkjörstjórn sett sér þá vinnureglu að blýantar eru ekki leyfilegir við talningaborð .
" 