Hamborgarhrygginn er bæði hægt að kaupa í þykkum og góðum sneiðum eða í heilu stykki sem má sneiða niður heima .
Fullorðinssamloka fyrir tvo 4 heilhveitibrauðsneiðar 1 pakki foreldaður hamborgarhryggur 4 egg Lambhagasalat 2 litlir tómatar ½ agúrka edik piparrótarsósa salt og pipar Ristið og smyrjið brauðið með piparrótarsósu og raðið grænmetinu og kjötinu ofan á .
Hleypið tveimur eggjum í potti og leggið efst .
Tartalettur 1 pakki foreldaður svínahamborgarhryggur 1 pakki tartalettur 2 litlar sætar kartöflur 1 askja sveppir 2 hvítlauksgeirar 1 peli rjómi ólífuolía salt og pipar 10 dropar sjerrí eða púrtvín ( má sleppa ) Skerið sætar kartöflur í litla bita og steikið á pönnu í olíu .
Á meðan þær malla er hvítlaukur saxaður gróflega , sveppirnir skornir niður og öllu bætt á pönnuna , hrært saman og kryddað með salti og pipar .
Tartaletturnar eru settar inn í 180°C heitan ofn og hitaðar í stutta stund .
Bætið pela af rjóma á pönnuna með kartöflunum og látið malla .
Skvettið nokkrum dropum af sjerrí út í ef þið eigið .
Skerið kjötið í grófa bita og þegar rjóminn er farinn að þykkna talsvert er því bætt á pönnuna og öllu blandað vel saman .
Takið tartalettur úr ofninum og fyllið með góðgætinu af pönnunni og berið fram .
