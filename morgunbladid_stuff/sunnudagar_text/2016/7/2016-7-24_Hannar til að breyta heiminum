Helga Dögg Ólafsdóttir er grafískur hönnuður og aktívisti sem sér hönnun sem vopn til að gera þjóðfélagsumræðuna opnari og aðgengilegri og til að varpa ljósi á ákveðin málefni , hvort sem þau eru afleiðingar kynferðisofbeldis , staðalímyndir um fatlaða eða eitthvað annað .
Matthías Tryggvi Haraldsson mth@mbl.is Grafískir hönnuðir hafa mjög stórt hlutverk í þjóðfélagsumræðunni .
Bakvið flest sem við sjáum er grafískur hönnuður , hvort sem það eru plaköt , bækur , bæklingar , auglýsingar , föt , umbúðir , vefsíður eða eitthvað annað .
Það er mjög mikilvægt að skilja ábyrgðina sem grafískir hönnuðir hafa , " segir Helga Dögg Ólafsdóttir , sem útskrifaðist nýlega úr námi sínu í grafískri hönnun við Listaháskóla Íslands .
Hún sinnir nú ásamt Grétu Þorkelsdóttur grafískri hönnun fyrir Druslugönguna , þriðja árið í röð , en Druslugangan er gengin til að vekja athygli á kynferðislegu ofbeldi og mótmæla því .
Þá herjaði Helga á auglýsingabransann með lokaverkefni sínu , Þrátt fyrir , þar sem hún vakti máls á staðalímyndum og neikvæðri orðræðu um fatlað fólk .
" Það var mikið talað um umhverfislega ábyrgð hönnuða í náminu við LHÍ , hvernig við notum efni , sjálfbæra hönnun og fleira í þeim dúr en mun minna talað um samfélagslega ábyrgð hönnuðarins .
Það er svo mikið í umhverfi okkar grafísk hönnun og við getum sagt flókna hluti með mjög aðgengilegum hætti og í raun gjörbreytt hegðun fólks .
" Druslugangan stendur nærri Þó svo að Druslugangan sé gengin einu sinni á ári , nú í sjötta sinn , er viðburðurinn alltaf í mótun og miðar að því að breyta viðhorfum og orðræðu um kynferðisofbeldi allan ársins hring , segir Helga .
" Í ár er áherslan mjög mikið á forvarnir áður en ofbeldið á sér stað og afleiðingarnar eftir að það á sér stað , en í fyrra var meira talað um þöggunina í kringum ofbeldið , " segir Helga um breyttar áherslur Druslugöngunnar milli ára .
" Fólk gerir sér ekki alltaf grein fyrir því hversu djúptæk áhrif ofbeldið hefur á þolandann .
" Viðburðurinn hefur stækkað gífurlega undanfarin ár og sömuleiðis öll hönnun , úrval af varningi og fleira í kringum gönguna .
" Nú erum við með tvær tegundir af derhúfum , nærbuxur í ýmsum litum , tattú , fjóra boli , plaköt , myndaþátt og auglýsingar í strætóskýlum .
Hver einasta manneskja sem gengur gönguna er í bol eða einhverju álíka og á hverjum bol eru ákveðin skilaboð .
Hönnunin gerir málefni göngunnar mun aðgengilegri og auðvelda fólki að lýsa yfir stuðningi , vekja máls á þessu málefni og taka þátt .
" Aðspurð hvað hafi leitt hana í hönnun fyrir Druslugönguna segir Helga málaflokk Druslugöngunnar standa sér nærri .
" Svo var engin grafísk hönnun í kringum þennan viðburð í upphafi , þannig að ég sá tækifæri og stökk á það .
Ég fann bara að ég varð að vera með .
" Forréttindi hvítrar ófatlaðrar konu Lokaverkefni Helgu herjaði eins og áður sagði á auglýsingabransann og staðalímyndir um fatlaða , en það bar titilinn Þrátt fyrir .
" Ég hafði ákveðið að vinna með einhverjum hætti með staðalmyndir fatlaðs fólks .
Ég rak augun í blaðið BUTT magazine sem er erótískt blað fyrir samkynhneigða og mér fannst svo merkilegt hvernig tekst að eyða algjörlega öllum staðalmyndum um erótík fyrir samkynhneigða .
Blaðið vinnur þess í stað með mjög fallega og einlæga erótík .
" Þannig hafi útgangspunkturinn verið blað til að eyða staðalímyndum , ekki um samkynhneigða heldur um fatlað fólk .
" Fatlað fólk er mjög falinn hópur í öllu lífsstílstengdu efni á Íslandi , og í raun í samfélaginu öllu .
Verkefnið þróaðist út í að einblína á auglýsingabransann og til að herja á auglýsingabransann ákvað ég að rannsaka hann , hafa módelmyndatöku með fötluðu fólki , hanna plaköt , bækling og ákveðið útlit í kringum þetta allt saman og halda fyrirlestur .
" Úr varð viðburðurinn og herferðin Þrátt fyrir .
" Orðræðan í kringum fatlað fólk er svo oft þannig að það hafi náð hinum eða þessum árangri þrátt fyrir fötlun sína .
" Helga segist ekki hafa verið ósmeyk við verkefnið í upphafi .
" Mér fannst skrýtið að ég , hvít og ófötluð manneskja í forréttindastöðu , tæki að mér svona verkefni og væri að setja mig inn í svona málefni , " segir hún en við vinnslu verkefnisins leitaði Helga aðstoðar hjá kennara í fötlunarfræði og samtökunum Tabú , sem beina sjónum sínum einkum að mismunun gegn fötluðu fólki .
Viðburðurinn vakti viðbrögð bæði meðal aðila í auglýsingabransanum og samtökum sem tala fyrir málefnum fatlaðra , en viðbrögðin frá fötluðum fyrirsætum Þrátt fyrir-herferðarinnar voru ekki síður sterk að sögn Helgu .
" Þetta var mjög valdeflandi reynsla fyrir módelin sem ég fékk til liðs við mig , " segir hún .
Hún segir mikilvægt að átta sig á eigin forréttindum .
" Hvítt , ófatlað fólk er í forréttindastöðu og það skiptir máli hvernig fólk talar um aðra hópa .
Ef þín orðræða og hegðun gerir lítið úr öðrum samfélagshópum þarftu eitthvað að fara að skoða .
Það er auðvelt að bera virðingu fyrir öllum .
" 