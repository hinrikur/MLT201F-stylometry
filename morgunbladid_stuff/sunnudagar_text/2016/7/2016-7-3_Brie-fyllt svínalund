Fyrir 4 2 svínalundir 2 stórar sætar kartöflur 1 rautt epli 1 brie-ostur ½ bolli rúsínur 2 tsk hunang smá sýrður rjómi ólífuolía salt og pipar Skerið kartöflurnar í litla teninga og setjið í eldfast mót með ólífuolíu , salti og pipar .
Þetta fer inn í 180°C heitan ofn í 20 mínútur .
Snyrtið lundina lítillega af sinum .
Skerið hana svo í tvennt til að auðvelda næstu skref .
Nú þarf að stinga hnífnum inn í miðja lundina og passa að hann fari ekki í gegn og hreyfa svo hnífinn aðeins í sárinu .
Til að gera þetta alveg fullkomið tökum við stál eða sleif , stingum í sárið og opnum það aðeins .
Næst þarf að fylla lundina með Brie-ostinum og er þá gott að skera bita og móta í ræmur sem er mjakað inn í lundina .
Byrjið á að steikja lundirnar á pönnu í ólífuolíu og hafið pönnuna mjög heita .
Brúnið lundirnar á öllum hliðum og á meðan þær eru á pönnunni , kryddið þær með salti og pipar .
Þar næst fara þær í ofninn í 15-20 mínútur við 180°C hita .
Þegar kjötið er komið inn í ofn er tímabært að snúa sér að eplunum , sem eru söxuð og bætt á fatið með kartöflunum ásamt rúsínunum .
Eplin þurfa um það bil helmingi styttri eldunartíma en kartöflurnar svo fatið fer aftur inn í ofn í um 10 mínútur í viðbót , eða þar til kartöflurnar eru orðnar mjúkar .
Þegar kartöflublandan er tilbúin er hún tekin úr ofninum , örlitlu hunangi stráð yfir og öllu hrært vel saman .
Á þessari stundu ætti lundin líka að vera tilbúin og lítið annað að gera en að bera á borð .
Rétturinn er ekki flóknari en þetta og það þarf ekki einu sinni sósu með .
Gott er að setja skeið af sýrðum rjóma ofan á lundina .
