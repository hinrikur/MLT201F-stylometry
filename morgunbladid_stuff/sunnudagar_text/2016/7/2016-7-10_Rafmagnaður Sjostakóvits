Við erum búin að starfa í Kenía , Japan , Simbabve , Pakistan og Bandaríkjunum síðasta áratuginn , " segir Eva Mjöll Ingólfsdóttir fiðluleikari .
Hún er með tónleika laugardaginn 9. júlí klukkan 21 í Mengi , við Óðinsgötu 2 í miðbæ Reykjavíkur .
Ásamt Evu Mjöll taka þátt í tónleikunum Charlie Rauh , sem spilar á gítar , og Flemming Viðar Valmundarson , sem leikur á harmonikku .
Bjarni Þorsteinsson hetja Hefurðu haldið tónleika í öllum þessum löndum sem þú nefnir , allt frá Afríku til Asíu ? " Já .
Maðurinn minn starfar hjá Sameinuðu þjóðunum og við þurfum að flytja með reglulegu millibili .
Ég hef haldið tónleika í öllum þessum löndum og ekki hægt að segja annað en að það hafi verið ánægjuleg reynsla .
Einna skemmtilegast var að halda tónleika í Pakistan .
Áhorfendur eru svo frjálslegir þar að í hvert skipti sem þeir heyrðu eitthvað sem þeim fannst vandað eða skemmtilegt klöppuðu þeir strax .
" Nú sé ég að sálmar úr safni séra Bjarna Þorsteinssonar eru hluti af dagskránni .
Hvaða ástæða er fyrir því ? " Bjarni var mikilsverður maður í lok nítjándu aldar og byrjun þeirrar tuttugustu sem ferðaðist um landið og safnaði íslenskum þjóðlögum .
Þetta voru einhver fimm hundruð lög sem hann safnaði saman .
Mörg af þessum lögum hefðu týnst ef ekki hefði verið fyrir hann .
Ég hef flutt þessa sálma hans Bjarna víða og í New York hefur þetta fengið ofsalega góðar viðtökur .
Við höfum verið að prufa okkur áfram með rafmagnsgítarsundirleik á sálmunum .
" Sjostakóvits og rafmagnsgítar Þið eruð með margt annað fróðlegt á dagskránni eins og verk eftir þig og Sjostakóvits ? " Já , ég hef gaman að því að semja sjálf .
Ég verð þarna með tónverk eftir mig sem nefnist Lava Flow .
Þá munum við meðal annars leikafjórar prelúdur eftir Dmitri Sjostakóvits .
Við gefum verkum hans nýtt bragð með því að flytja þau meðal annars með rafmagnsgítar , harmonikku og rafmagnsfiðlu .
Það verða í boði margar nýjar bragðtegundir á verkum þekktra meistara , " segir Eva Mjöll .
borkur@mbl.is 