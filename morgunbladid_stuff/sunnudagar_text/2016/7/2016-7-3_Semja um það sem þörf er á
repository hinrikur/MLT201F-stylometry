Hvað er hljómsveitin Eva ? Pólitísk hreyfing , performance-hópur og sjálfshjálpargrúppa , ásamt því að vera " píkísk " hljómsveit .
Hún var stofnuð þegar við Sigga ( Sigríður Eir Zophoníasardóttir ) vorum saman í Listaháskólanum .
Við erum hljómsveitin Eva .
Ég var að gera femínískt verk um tíðablóð og vantaði lag til að spila í verkinu .
Ég googlaði en fann ekkert lag um tíðablóð .
Svo bað ég Siggu um að hjálpa mér að semja eitt slíkt .
Þá varð til fyrsta lagið okkar , Blóð .
Hvernig tónlist spilar Eva ? Ég held að við spilum tónlist sem gerir heilt það sem hefur brotnað .
Það getur verið íslensk þjóðlagatónlist , popp eða pönk eða country eða indie-folk , en við semjum um það sem er þörf á að semja hverju sinni .
Við semjum inn í sárin , myrkrið eða ljósið ef það er of mikið ljós .
Hvað er framundan ? Þessa dagana er ég að vinna verk með Siggu um kulnun sem verður flutt í tveimur mismunandi formum , annars vegar sem sviðsverk á sviðslistahátíðinni LÓKAL í lok ágúst í Fríkirkjunni .
Þar hyggjumst við halda glæðingarmessu þar sem við glæðum kulnaðar sálir lífi .
Hins vegar verður verkið flutt sem útvarpsverk í þremur þáttum í Útvarpsleikhúsinu í haust .
Svo erum við að spila á Rósenberg þann 9. júlí ásamt fleiri góðum konum á styrktartónleikum fyrir Vini Indlands .
Magnaðasti tími lífs þíns ? Það var þegar ég fór í ógleymanlega Indlandsferð fyrir nokkrum árum á vegum samtakanna Vinir Indlands .
Þar fékk ég að dveljast á barnaheimilum og meðal fátækra kvenna í atvinnurekstri við ótrúlegar aðstæður .
Horfir þú á EM ? Ég hef verið bænheyrð og er orðin fótboltabulla .
Hef lengi óskað þess að hljóta þá náðargjöf að geta haldið athygli yfir fótbolta og nú hefur það sannarlega gerst .
Leikur Íslands er málið í kvöld .
