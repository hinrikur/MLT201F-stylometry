Fyrirlestur Mynd- og tónlistarmaðurinn Bergur Thomas Anderson , sem hefur meðal annars verið í sveitunum Sudden Weather Change og Grísalappalísu , efnir til fyrirlestrargjörningsins Lucky Seat í Mengi fimmtudaginn 14. júlí klukkan 21 .
Þar ætlar hann að bjóða gestum í ferli sitt í formi ferðalags innan heims kvikmyndanna .
Verkið , sem er blanda af fyrirlestri og gjörningi , er partur af áframhaldandi rannsóknarverkefni inn í þau þemu sem tengjast nálægð , fjarlægð , sannleik og ferðalögum eins og segir á fésbókarsíðu viðburðarins .
Með því að nota dæmi úr þekktum myndum kvikmyndasögunnar og skoða þau vel er áhorfanda boðið í þá miklu aðgerð að tosa skjáinn út í raunveruleikann .
