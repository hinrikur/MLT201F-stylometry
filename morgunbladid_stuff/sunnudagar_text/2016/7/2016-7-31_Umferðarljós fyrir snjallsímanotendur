Ástralska fyrirtækið Büro North kynnti nýverið hugmynd að nýrri tegund umferðarljósa , sérhannaðri fyrir snallsímanotendur .
Büro North segir í yfirlýsingu snjallsímanotkun hafa færst í aukana undanfarin ár og þar af leiðandi slysum fjölgað þar sem fólk sýnir símanum frekari athygli en umhverfinu .
Fyrirtækið þróaði því rauð og græn LED-umferðarljós sem staðsett eru á gangstéttunum sjálfum .
Þetta auðveldar snjallsímanotendum að sjá hvenær ganga megi yfir götuna þar sem höfuðið vísar iðulega niður á meðan vegfarendur nota símann .
Það er vissulega þekkt að vegfarendur sendi smáskilaboð á ferðinni en með tilkomu vinsæla snjallsímaleiksins Pokémon GO eru mun fleiri vegfarendur með hugann við símann frekar en umhverfið .
Þá er áhugavert að fylgjast með þróun mála á næstu árum í öryggismálum sem tengjast snallsímum .
