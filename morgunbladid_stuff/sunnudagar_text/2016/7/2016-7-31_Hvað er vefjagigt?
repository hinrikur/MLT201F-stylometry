Þegar fólk fær óútskýrða verki um allan líkamann og ekkert kemur út úr prófum hjá læknum gæti verið að viðkomandi þjáist af vefjagigt .
Á vef Gigtarfélagsins , www.gigt.is , má fræðast um vefjagigt og einkenni hennar .
Aðaleinkenni vefjagigtar eru langvarandi útbreiddir stoðkerfisverkir , þreyta og skert líkamlegt úthald .
Verkirnir virðast vera í vöðvunum eða í kringum liðina í handleggjum , fótleggjum , hálsi , öxlum og baki .
Ekki hafa fundist skýrar ástæður verkjanna sem hafa tilhneigingu til að breiðast út um allan líkamann .
Oft lýsa sjúklingar verkjunum eins og þeim sé " illt alls staðar " .
Vöðvarnir virka stífir eins og um sé að ræða harðsperrur og verkirnir eru á mismunandi stöðum í líkamanum .
Oft getur minnsta álag leyst úr læðingi bæði verki og þreytu sem skerða verulega lífsgæði .
Yfir 90% þeirra sem þjást af vefjagigt eru konur og byrjar sjúkdómurinn á aldrinum 20-55 ára .
Líkamsrækt og góður svefn getur hjálpað en margir þurfa verkjalyf og hjálp frá sjúkraþjálfurum .
Engin lækning hefur fundist til að útrýma þessum sjúkdómi .
