Listahátíð LungA verður haldin í sjötta skipti á Seyðisfirði 10.-17. júlí .
Þá munu 60 ungir evrópskir listamenn fagna afsprengi þriggja daga rannsóknarvinnustofu með íbúum bæjarins og öðrum gestum hátíðarinnar .
Hátíðin hefur getið sér gott orð innanlands sem utan og segja aðstandendur að hún færi gleði , sjálfsþekkingu , elskendur , nýja vini og góðar minningar fyrir þá sem hana sækja .
Fjölbreytileiki og kraftur einkenna dagskrá hátíðarinnar svo reyna mun á öll skilningarvit gestanna .
Dúó klassíka flytur verk í kirkjunni , einnig má hlusta á sönggjörninga , raftónlistardúett og TNR .
Hægt er að berja augum innsetningu í bænum og samsýninguna Þríhöfða .
Það verður áreiðanlega gaman að vera með í sýningu grínspunahópsins Improv Ísland , og svo er líka hægt er að taka þátt í jóga , karókí og flugvélasmíðavinnustofu fyrir alla fjölskylduna .
Listahátíð LungA endar svo á útitónleikum á planinu við Norðursíld á Seyðisfirði laugardaginn 16. júlí .
Fram koma hljómsveitirnar Human Woman , Fufanu , GKR , Fura , Ayia og Hatari .
Miðasala er hafin á tix .
