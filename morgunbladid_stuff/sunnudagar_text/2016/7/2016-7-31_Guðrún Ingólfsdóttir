" Ég er að lesa Ef að vetrarnóttu ferðalangur eftir Italo Calvino .
Ég er örugglega rúmlega hálfnuð og mér finnst fyrri helmingurinn stórkostlegur , " segir Guðrún Ingólfsdóttir bókmenntafræðingur .
" Þetta er ótrúlega flott bók hjá honum og vel þýdd .
Calvino fjallar um skáldskapinn , eðli hans , samband höfundar og lesanda og þar fram eftir götunum – efni sem ég hef mikinn áhuga á .
Skemmtilegar vangaveltur um skáldskapinn þarna á ferð .
Mig rámar líka í að hafa lesið bókina Riddarinn sem var ekki til eftir sama höfund og fundist hún mögnuð .
Það er aftur á móti ár og dagur síðan og ég á bágt með að segja frá söguþræðinum svo vel sé .
Ég mæli með Calvino fyrir allt bókelskandi fólk .
Nýlega las ég líka Ég skapa – þess vegna er ég , þar sem Soffía Auður Birgisdóttir fjallar ítarlega um verk Þórbergs Þórðarsonar og þær hugmyndir sem menn hafa gert sér um hann .
Mjög forvitnileg lesning .
Þar áður las ég bók sem heitir Fátækt og fúlga – þurfalingarnir 1902 eftir þá Ólaf Ísberg og Sigurð Gylfa Magnússon .
Þetta er hluti af ritröð sem heitir Sýnisbók íslenskrar alþýðumenningar og fjallar um fátækt og fátækraframfærslu á Íslandi .
Ótrúlega merkileg saga um harða lífsbaráttu hér á nítjándu öld og fyrri hluta tuttugustu aldar .
Skyldulesning , enda áhrifamikil lýsing á þessu efni sem hreyfir mjög við manni .
Svo las ég litla bók nýlega eftir Bjarna Guðmundsson sem heitir Konur breyttu búháttum .
Saga mjólkurskólans á Hvanneyri og Hvítárvöllum .
Þetta er merkileg bók fyrir alla þá sem hafa áhuga á þróun í búskaparháttum og matvælaframleiðslu .
Þó að bóksaga kvenna sé mér hugleiknust hef ég mikinn áhuga á sögu kvenna .
" 