Að ferðast um 105 er ekki afgreitt með einföldum göngutúr nema gera þá ráð fyrir heilum degi að minnsta kosti en póstnúmerinu tilheyra Hlíðarnar , Norðurmýrin , Holtin , hverfi í Laugardalnum svo sem Túnin , Teigarnir og Lækirnir og teygir sig alla leið upp að Grasagarðinum í austri og að Kleppsveginum í norðri .
Ganga og gaman : Það er alls staðar gaman að ganga í 105 .
Hvort sem það eru íbúðargötur í Hlíðunum , Laugardalnum , Teigunum , Túnunum eða Norðurmýrinni með gömlum og grónum görðum .
Hægt er að ganga upp að Perlunni og fara þar á útsýnispallinn eða almenningsgarðsgöngutúr á Klambratúni .
Heimsókn á Kjarvalsstaði með fjölskylduna er upplögð í rigningarveðri og þá má ekki gleyma Laugardalslauginni .
Matur : Verði ferðalangurinn svangur í Túnunum eftir að hafa til dæmis skoðað Höfða er hægt að velja á milli fjölmargra góðra kaffihúsa og veitingastaða við Borgartún .
Sé hann búinn að eyða deginum í Hlíðunum getur hann splæst í viðhafnarkvöldverð eða ís í Perlunni .
Eða skokkað út að Suðurveri og fengið sér kjúkling eða bakkelsi .
Þeir sem enda göngutúrinn í Skipholtinu gætu endað þetta á orkuríkum skyndibita og jafnvel rifjað upp árið 1986 og fengið sér bita á Pítunni .
