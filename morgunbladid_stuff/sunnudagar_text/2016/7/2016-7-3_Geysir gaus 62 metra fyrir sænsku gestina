" Geysir gaus fyrir Svíana .
Og þvílíkt gos .
Fyrst heyrðust þungir dynkir , eins og skotið væri af fallbyssu í fjarska .
Sjö mínútum síðar byrjuðu gosin .
Fyrst smá gos , sem hækkuðu smátt og smátt .
En svo alt í einu hækkaði strókurinn , hækkaði , hækkaði og náði loks 62 metrum .
Svíarnir byrjuðu að klappa og síðan að hrópa og að lokum kunnu þeir sjer engin læti fyrir fögnuði .
Geysir hafði gosið einu af sínum fallegustu gosum .
Dagurinn hafði hepnast .
" Með þessum orðum hófst frétt í Morgunblaðinu 3. júlí 1936 .
Svíar þessir voru gestir á " sænsku vikunni " , þar á meðal kór sem hingað var kominn til að syngja fyrir landann .
Enn fremur framkvæmdanefnd " sænsku vikunnar " , blaðamenn , borgarstjóri og bæjarráðsmenn .
Einnig var farið með hina góðu gesti á Gullfoss .
Þar var sólarlaust en veður að öðru leyti gott .
" Þótti Svíunum mikið til um fegurð fossins .
Þeir ljeku við hvern sinn fingur og gátu að lokum ekki á sjer setið : Þeir urðu að syngja og sungu af þrótti með þróttmiklum undirleik hins tigna foss .
" 