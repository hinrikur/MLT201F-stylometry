Samfélagsmiðlarnir voru rólegir í vikunni enda margir í sumarfríi eða úti í sólinni sem hefur kætt landsmenn síðustu daga .
Þegar fólk hættir sér í stutta stund inn á samfélagsmiðlana er það helst íslenska landsliðið sem virðist eiga hug og hjörtu landsmanna .
Stjörnulögmaðurinn Árni Helgason átti tvö skemmtileg komment tengd Evrópumeistaramótinu í knattspyrnu en hann hafði þetta að segja eftir heimkomu liðsins og kveðjustundina með Lars .
" Þetta er svo fallegur skilnaður .
Strákarnir munu hafa lögheimili hjá Heimi en Lars fær þá aðra hverja helgi , um jól og páska og þeir fá að koma í tvær vikur til Svíþjóðar á hverju sumri þar sem hann ætlar að kenna þeim að veiða .
" Árni bætti um betur nokkrum dögum seinna þegar Írar voru valdir bestu stuðningsmenn EM .
" Klassísk mistök , ætluðu að skrifa Ísland en skrifuðu Írland .
Hlýtur að fást leiðrétt hratt .
Og kannski væri í leiðinni hægt að skila öllum þessum póstkortum sem Íslendingar eiga inni hjá írska póstinum .
" Ólafur Teitur Guðnason var líka með EM-þema á Facebook-vegg sínum í vikunni en hann gerði víkingaklappið fræga að umtalsefni .
" Víkingaklappið var tekið á Coldplay-tónleikum í Stokkhólmi sem voru á sama tíma og Frakklandsleikurinn .
Og bandið skilur ekki neitt í neinu og skellir þessu beint á Facebook sem einhverju sænsku fyrirbæri ; ) Margir staðfesta í kommentum að þetta var til heiðurs Íslandi .
Gaman að þessu .
" Björn Bjarnason , fyrrverandi ráðherra og leiðtogi Sjálfstæðisflokksins í Reykjavík , var líka í EM-stuði í vikunni og sagði frá umfjöllun erlendra fjölmiðla af Íslandi .
" Hér er Die Welt í Þýskalandi : Komu sem amatörar , fóru heim sem þjóðsagnapersónur .
Komu sem byrjendur , kölluðu fram mesta hrifningu á EM .
Vegferðinni lauk í leik gegn Frökkum – víkingarnir bera þó höfuðið hátt .
Þess vegna munum við sakna þeirra .
" Ráðherrann fyrrverandi var ekki hættur því hann vísaði einnig til finnsku pressunnar , sem sýnir hversu vel hann fylgist með erlendum fjölmiðlum .
" Hér er sýnishorn frá Finnlandi , Hufvudstadsbladet er blað sænskumælandi Finna .
Blaðamaðurinn segir : " Hvers mun ég minnast frá EM 2016 ef einhver spyr mig eftir 10 ár ? Eldfjalladrunu Íslands .
Gæsahúð í hvert skipti .
" Þarna vísar hann til hvatningarhróps íslensku stuðningsmannanna sem við köllum víkingahrópið .
" 