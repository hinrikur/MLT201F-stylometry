" Gröftur " 200 g hvannarblöð 4 dl salt 4 dl sykur 1 beinlaust og roðlaust laxaflak Saxið hvannarblöðin fínt og blandið saman við saltið og sykurinn .
Hjúpið laxinn í " greftrinum " og látið liggja í honum í 20-30 mín .
eftir þykkt .
Skolið kryddið af og þerrið varlega með pappír .
Skerið laxinn í steikur .
Kremað dashi ( sósa ) 400 ml vatn 100 g bonito-flögur 30 g kombi-þari 30 g söl 100 ml rjómi 1 msk japönsk sojasósa sítróna Sjóðið upp á vatninu og bætið þaranum út í , sjóðið þarann í 1½ mín .
Bætið sölvunum og bonito-flögunum út í og takið af hita , setjið plastfilmu yfir þannig að engin gufa komist út og látið standa í minnst 30 mín .
Sigtið soðið og sjóðið upp á því .
Sjóðið upp á rjómanum í öðrum potti .
Blandið rjómanum og soðinu sjóðandi heitu saman .
Smakkið til með sojasósu og sítrónusafa .
Saltbakaður skalottulaukur Takið rótarhlutann af skalottulauknum og skerið hann í tvennt , setjið flögusalt í botninn á eldföstu móti og raðið lauknum á með sárið niður .
Bakið í 10-15 mín .
á 175°C eða þar til hann er linur og full eldaður .
Sýrður skalottulaukur skalottulaukur 200 ml borð edik 200 ml vatn 200 g sykur Skerið rótarhlutann af lauknum og skerið hann í tvennt , takið ysta lagið af honum og setjið í djúpa hitaþolna skál , helst sem hægt er að loka .
Sjóðið upp á edikinu og vatninu og leysið sykurinn upp í edikleginum .
Hellið sjóðandi heitu yfir laukinn og lokið ílátinu .
Ef að laukurinn er stór gæti þurft að sjóða hann aðeins áður til þess að hann eldist í gegn .
Látið sýrast helst yfir nótt .
Steikið laxinn á pönnu með olíu þar til hann er fallega brúnaður á hvorri hlið .
Steikið laukana örlítið á pönnunni þegar búið er að steikja laxinn og hitið hann þannig upp .
Skerið hreðkur í fjóra hluta og rífið niður svolítið af grænkáli og dressið með eplaediki og salti og berið fram með laxinum og dreifið að lokum bleikjuhrognum yfir .
