Arna Rut Þorleifsdóttir vöruhönnuður starfar við fasteignasölu á Lind fasteignasölu og er í námi til löggildingar fasteigna , Bjarki Magnúsarson viðskiptafræðingur vinnur sem flugþjónn hjá Wow Air og kennir crossfit í Crossfit Reykjavík en þau hafa komið sér og börnum sínum , Ara , þriggja ára og Silvu , eins árs , fyrir í hlýlegu og litríku heimili á Langholtsvegi .
Stílnum á heimilinu lýsir Arna sem nútímalegum og praktískum .
" Ætli skandinavískur stíll með dassi af litabombum og kaótík lýsi heimilinu ekki best , " segir hún og bætir við að mikilvægt sé að heimilið sé hlýlegt , praktískt og barnvænt eins og staðan er hjá fjölskyldunni í dag .
" Þar sem heimilið okkar er frekar lítið viljum við hafa alla veggi í ljósum litum og að húsgögnin séu á fótum eða hengd upp á vegg til að láta gólfflötinn virka stærri .
Einnig viljum við sem minnst byrgja fyrir glugga þar sem okkur finnst það gefa rýminu meiri dýpt og betri birtu .
Við höfum þurft að gera sem mest úr þessum 50 fermetrum sem við , fjögurra manna fjölskyldan , búum á og þar af leiðandi er hver krókur og kimi nýttur og hirslum komið fyrir nánast alls staðar þar sem hægt er að koma þeim fyrir .
" Parið verslar helst til heimilisins í IKEA , enda segja þau hentuga hönnun fyrir smærri rými fást þar .
" Stundum leyfir maður sér að kaupa eitthvað fyrir sjálfan sig í Snúrunni , Epal eða Hrími en skrautmunir heimilisins eru samt aðallega erfðagripir , minjagripir og gjafir frá vinum og vandamönnum .
Einnig erum við mjög hrifin af heimilisvörunum frá Madison Ilmhúsi og notum t.d. mikið ilmkertin frá Byredo , " útskýrir Arna .
Aðpurð hvaðan parið sækir innblástur nefna þau internetið og þá helst Pinterest .
" Svo er líka gaman að blaða í tímaritum sem fjalla um innanhússhönnun .
Maður fær ómeðvitað innblástur af öllu sem maður sér og upplifir og áttar sig stundum ekki á því hvaðan hugmyndirnar koma .
" Aðspurð hver sé eftirlætisstaður fjölskyldunnar á heimilinu segir Arna að á veturna elski hún að tylla sér á hlýjan ofninn í eldhúsinu og njóta fallegu birtunnar þar og horfa á snævi þakin risatrén í garðinum .
" Annars er það oftast bara þar sem fjölskyldan er .
" 