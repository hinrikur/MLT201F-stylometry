Þrjár af okkur fjórum unnu sem sjálfboðaliðar hjá Frú Ragnheiði , sem er skaðaminnkandi þjónusta Rauða krossins við vímuefnaneytendur .
Það var þar sem við urðum þess varar að sumir af skjólstæðingum Frú Ragnheiðar leituðu frekar þangað en á bráðamóttöku ef þá vantaði læknisaðstoð , og lýstu vímuefnaneytendurnir því þannig að þeir fyndu fyrir fordómum á bráðamóttökunni .
" Þannig lýsir Rebekka Jóhannesdóttir aðdraganda rannsóknaráætlunar til BS-gráðu sem fjórir ungir hjúkrunarfræðingar unnu síðasta haust .
Auk Rebekku stóðu að rannsóknaráætluninni þær Helena Benjamínsdóttir , Hrönn Guðmundsdóttir og Sæunn Svana Ríkharðsdóttir en heiti verkefnisins er Eitt ljós getur dimmu í dagsljós breytt : viðhorf hjúkrunarfræðinga á bráðamóttöku í garð vímuefnaneytenda og reynsla af hjúkrun þeirra .
Aðgengi og skaðaminnkun Þeir sem eru langt komnir í neyslu geta verið háðir þjónustu bráðamóttökunnar og líklegir til að leita þangað eftir læknisaðstoð frekar en á heilsugæslustöð eða til heimilislæknis .
Ef vímuefnaneytendur veigra sér við að heimsækja bráðamóttökuna er bæði hætt við að þeir þurfi að lifa með ómeðhöndluðum kvillum og einnig hætta á að sýkingar og veikindi versni sem svo leiði til kostnaðarsamari og lengri læknismeðferðar síðar meir .
" Gott aðgengi að heilbrigðisþjónustu snýr líka að skaðaminnkun , " segir Helena .
Rannsóknir í öðrum löndum benda til að kenning hjúkrunarfræðinganna fjögurra eigi við rök að styðjast .
" Það sem erlendar rannsóknir um þetta efni kenna okkur er að það vantar aukna fræðslu í hjúkrunarfræðináminu um hvernig á að fást við vímuefnaneytendur .
Nýútskrifaðir hjúkrunarfræðingar hafa takmarkaða þekkingu á hvaða áhrif vímuefnin geta haft á hegðun fólks , hvernig má skilja ástand einstaklings í neyslu og umgangast hann rétt , " segir Helena .
Stimplaðir við komuna Útkoman , segir Rebekka , er sambland hræðslu , álags og gremju sem kemur fram í þjónustuleysi við vímuefnaneytendur .
" Þeir upplifa að þeim sé ekki sýnd virðing og litið niður til þeirra á bráðamóttökunni .
Fá þeir ákveðinn stimpil á sig strax við komuna og fá jafnvel fyrir vikið ekki þá þjónustu sem þeir þurfa .
" Að vissu leyti er neikvætt viðhorf hjúkrunarstarfsfólks í garð vímuefnaneytenda skiljanlegt .
Fólk í annarlegu ástandi getur verið erfitt viðureignar , ósamvinnuþýtt , veruleikafirrt og jafnvel hættulegt öðrum .
Þá kunna sumir að leita til bráðamóttökunnar gagngert til að koma höndum yfir lyf sem geta gefið þeim vímu .
" Í þeim rannsóknum sem við lásum kom fram ákveðinn ótti við vímuefnaneytendur ; ótti við að sýna röng viðbrögð við hegðun þeirra og ótti um velferð annarra sjúklinga , " segir Rebekka .
Þá kunna sumir vímuefnaneytendur að vera reglulegir gestir á bráðamóttöku og taka tíma og orku frá hjúkrunarfólki sem á fullt í fangi með að sinna öðrum sjúklingum .
" Gremjan sem þetta getur skapað sést í erlendum rannsóknum þar sem hjúkrunarfræðingar lýsa því sumir að þeir upplifi vímuefnaneytendurna þannig að þeir séu að taka pláss frá fólki sem hefur brýnni þörf fyrir læknisþjónustu , " útskýrir Helena .
Verðskulda sömu þjónustu og aðrir Síðan blandast viðhorfið á bráðamóttökunni saman við almenna fordóma og neikvætt viðhorf úti í samfélaginu , sem stundum stimplar vímuefnaneytendur sem mikið mein ; þjófa og hættu fyrir aðra borgara .
" Við berum öll með okkur ákveðna fordóma og viðhorf , en verðum samt að muna að vímuefnaneytendur eru manneskjur og verðskulda sömu þjónustu , athygli og alúð og allir aðrir þegar þeir leita sér heilbrigðisaðstoðar .
Þetta er fólk sem á ástvini , og einstaklingar sem eiga jafnvel von um að geta yfirstigið fíknina og orðið góðir og gildir meðlimir í þjóðfélaginu á ný , " segir Helena .
Aukin fræðsla ætti bæði að verða til þess að þjónusta við vímuefnaneytendur batni , auka öryggi starfsmanna á bráðamóttöku og mögulega líka hjálpa til að fyrr sé gripið inn í og vímuefnaneytendum hjálpað á beinu brautina .
" Hjúkrunarfræðingar með rétta reynslu og þekkingu geta verið ómetanlegir ef t.d. ungur vímuefnaneytandi , nýbyrjaður í neyslu , kemur inn á bráðamóttöku , " segir Helena .
" Ungi vímuefnaneytandinn veit kannski ekki hvaða hjálp honum stendur til boða , eða hefur lítinn stuðning í kringum sig , og getur hjúkrunarfræðingurinn verið í lykilhlutverki við að hjálpa honum að finna aðstoð við sitt hæfi .
" Stuðningur frá stofnuninni Ekki þarf bara fræðslu , heldur benda þær Rebekka og Helena á að hjúkrunarfræðingar þurfi líka réttan stuðning hjá sinni sjúkrastofnun .
" Í raun ætti allt starfsfólk að fá þjálfun í því að taka á móti þessum einstaklingum , og um leið ætti að tryggja að þeim sé gefinn nægur tími til að sinna þeim .
Það gæti verið ein ástæða þess að vímuefnaneytendum er ekki betur sinnt að hjúkrunarfræðingar fá ekki nægilegan stuðning frá stofnuninni , starfa í umhverfi þar sem er mikil mannekla og eru þegar undir mjög miklu álagi við vinnu sína , " segir Rebekka .
" Starfsfólk á bráðamóttöku gerir án efa sitt allra besta , en býr við að skortur er á fjármagni og stuðningi til að koma betur til móts við þennan skjólstæðingahóp sem verður verulega undir í samfélaginu .
" Hófu átak fyrir þremur árum " Miklar framfarir hafa orðið á móttöku jaðarhópa , þar á meðal fíkniefnaneytenda .
Bráðamóttakan hefur lagt sig sérstaklega fram við að auka fræðslu fyrir starfsmenn deildarinnar og tel ég okkur vera vel á veg kominn með að gera miklar umbætur í þessum málum , " segir Hrönn Stefánsdóttir hjúkrunarfræðingur á bráðamóttöku LSH .
Fyrir þremur árum var hleypt af stað verkefni sem miðar að því að bæta verklag á bráðamóttöku við komur einstaklinga sem að lýsa andlegri vanlíðan og eru með sjálfsvígshugsanir eða koma eftir sjálfsvígstilraun , sem og við móttöku jaðarhópa á borð við fíkniefnaneytendur og útigangsfólk .
Segir Hrönn að bæði hafi starfsfólk verið frætt um ofangreint verklag en almennur skilningur á málaflokkinum hefur einnig aukist síðustu ár .
" Þetta starf hefur gengið mjög vel og við leggjum okkur fram við að sýna umburðarlyndi og þjónusta þá sem til okkar leita á einstaklingsmiðaðan hátt .
" Hrönn bætir við að bráðamóttakan sé í góðu sambandi við margvísleg úrræði fyrir jaðarhópa og eigi í góðu samstarfi við þá .
" Við höfum búið til leiðarvísi fyrir lækna og hjúkrunarfræðinga sem að starfa á bráðamóttökunni þar sem fram kemur hvert má leita eftir úrræðum þegar að útskrifa þarf sjúklinga af deildinni sem að eru heimilislausir .
" 