Sjaldgæft fótboltaspjald með Hannesi Þór Halldórssyni , markmanni karlalandsliðs Íslands í knattspyrnu , er til sölu fyrir um 55.000 íslenskar krónur á Ebay .
Sérstök fótboltaspjöld EM í anda leikaramyndanna sem margir söfnuðu fyrir áratugum voru seld meðan á Evrópumeistaramótinu stóð í Frakklandi og íslensku leikmennina var þar að sjálfsögðu líka að finna .
Nú þegar EM er afstaðið eru spjöld með liðum og leikmönnum sem gekk vel í keppninni að sjálfsögðu eftirsóknarverð og þá einkum þau sjaldgæfustu eins og spjaldið sem er í svokallaðri " Keepers " -seríu .
Fótboltaspilin eru þó alls ekki öll svona dýr heldur seljast mörg hver bara á nokkra dollara á síðunni en sum sjaldgæfari með íslensku leikmönnunum eru boðin upp á um 5.000 krónur .
Þess má geta að á Ebay er hægt að kaupa eiginhandaráritun Christiano Ronaldo á 700.000 krónur íslenskar .
