Myndlist Ekkisens er listamannarekið sýninga- og viðburðarými í bárujárnshúsi á Bergstaðastræti 25b .
Þar var áður vinnustofa og heimili myndlistarmannsins Völundar Draumlands Björnssonar .
Ekkisens ætlar nú að halda heimsfrumsýningu á helstu verkum hans og þann 20. júlí kl. 17 verður opnaður I. hluti af sýningarseríu sem ætlað er að gera skil á verkum hans og ævistarfi .
Nefnist sýningin Draumland .
Völundur Draumland Björnsson fæddist árið 1936 í Reykjavík .
Hann var samferðamaður Dags Sigurðarsonar , Jónas Svafárs , Elíasar Marar og fleiri listamanna sem áttu það sameiginlegt að lifa og starfa á skjön við ríkjandi samfélagshefðir .
Myndlistarkonan Freyja Eilíf er stofnandi Ekkisens og jafnframt afabarn Völundar .
Hún segir afa sinn hafa verið afkastamikinn við sýningar framan af á ferlinum en hafi síðan dregið sig í hlé og haldið listinni fyrir sig .
" Hann vann að myndlist alveg þar til hann lést árið 2012 .
Hann var undir lokin að teikna smágerðar blekmyndir á vindlapappír sem hann safnaði , " segir Freyja Eilíf .
" Á sýningunni verða m.a. margar fallegar tréristur eftir hann frá sjöunda áratugnum , líka stór olíumálverk sem hann vann á níunda áratugnum .
" Freyja Eilíf segir afa sinn hafa einnig tekið og framkallað ljósmyndir og tekið tímabil þar sem hann helgaði sig einum miðli í einu .
" Það er mikil eftirvænting eftir þessari sýningu af hendi þeirra sem til hans þekkja og vita að hann var að alltaf að vinna í myndlistinni , " segir Freyja Eilíf , afabarn listamannsins , full tilhlökkunar .
