Ólympíuleikarnir hefjast 5. ágúst næstkomandi í Rio í Brasilíu en óhætt er að segja að margt skyggi á gleðina sem þessi annars friðsama íþróttahátíð ber með sér .
Nægir að nefna rússneskt lyfjahneyksli , hættuna vegna zika-veirunnar og áhyggjur af auknu lögregluofbeldi í landinu í aðdraganda leikanna .
Þótt Ólympíuleikarnir hafi frá upphafi staðið með friði og haft það að markmiði að sameina fremur en sundra þá hafa þeir ekki verið lausir við kúgun og ofbeldi .
Þegar Tommie Smith , John Carlos og Peter Norman stóðu með jöfnum rétti svartra og hvítra á pallinum í Mexíkó 1968 voru þeir einnig að sýna vanþóknun sína á formanni Alþjóðaólympíunefndarinnar og fyrrv .
formanni þeirrar bandarísku , Avery Brundage , sem var þekktur rasisti .
