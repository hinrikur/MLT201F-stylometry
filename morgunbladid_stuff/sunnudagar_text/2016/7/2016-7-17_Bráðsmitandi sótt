" Hundruð milljóna manna víðs vegar um heim þjást nú af bráðsmitandi sjúkdómi , sem kalla má " knattspyrnusótt " .
" Sóttarinnar varð vart mörgum mánuðum áður en lokakeppni heimsmeistarakeppninnar hófst , en nú hefur faraldurinn náð hámarki eða því sem næst .
Það er auðvelt að sjúkdómsgreina knattspyrnusóttarsjúklinga .
Þeir verða undarlegir á ýmsan hátt .
" Enda þótt ótrúlegt megi virðast eru þessi orð ekki rituð á allra síðustu vikum , heldur fyrir réttri hálfri öld .
Lokakeppni HM var þá komin í gang í Englandi og Morgunblaðið fjallaði á myndarlegan hátt um gang mála .
Sem dæmi um æðið nefnir blaðið eftirfarandi : " Vinsælar kvöldgönguferðir í Madrid og öðrum spönskum borgum hafa svo til lagzt niður .
Allir flýta sér heim að sjónvarpinu eða útvarpstækinu .
Verksmiðjur loka í góðan tíma fyrir leiktíma í London og margar verzlanir hafa fært fram lokunartíma sinn .
Nautaat þýðir ekki að nefna ef knattspyrnuleikur er annars vegar .
" Brasilíumenn voru æfir eftir tap gegn Ungverjum .
" Gamlingjar geta ekki unnið leik ! " heyrðist hrópað á götum .
