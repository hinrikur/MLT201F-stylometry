Hátíðarhald er að vanda fjölbreytt um verslunarmannahelgina og eitthvað að finna fyrir alla .
Áhugamenn um " erfiðari " tónlist eiga líka sín skjól að venda í , en hátíðin Norðanpaunk hefur tekið að sér að hýsa áhugamenn um pönktónlist , dauðarokk , svartmálm , raftónlist , hryllingspopp með geimívafi og fleira á myrkari jaðri tónlistarlífsins .
" Það er frábært að sjá svartmálmsköltistana dilla sér við drungadiskó og að sjá gleðipönkara slamma við hart djöflarokk seinna sama kvöld .
Einhvern veginn virkar það bara .
Við erum öll ólík en samt með sameiginleg gildi sem gefa hátíðinni ótrúlega sérstakan blæ , " segir Árni Þorlákur Guðnason , einn skipuleggjenda hátíðarinnar Norðanpaunks , sem fram fer á Laugarbakka núna um verslunarmannahelgina .
Hann lýsir hátíðinni sem ættarmóti pönkara og árshátíð áhugamanna um íslenska jaðartónlist .
" Hátíðin hefur stækkað milli ára , þó innan ákveðins ramma , " segir Ægir Sindri Bjarnason , annar skipuleggjandi hátíðarinnar , en rúmlega fjörutíu hljómsveitir koma fram á hátíðinni í ár .
" Í ár er til dæmis fyrsta skiptið sem við fáum til okkar þokkalega stórt erlent nafn , " segir Ægir og á þar við sveitirnar Martyrdöd og Gnaw Their Tongues .
" Þetta er árshátíð og ættarmót pönkara á Íslandi þar sem við leggjum áherslu á skrýtna og erfiða tónlist .
Við leggjum mikið upp úr menningu sem við köllum " do it yourself " , sem þýðir að hljómsveitirnar sjálfar standa að skipulagningu hátíðarinnar og gestir eru ekki bara neytendur heldur þátttakendur , rétt eins og tónlistarmennirnir eru ekki síður gestir , " segir Árni .
Sjálfur spilar hann með hljómsveitinni Cold Cell á hátíðinni .
Ægir spilar aftur á móti með sveitinni World Narcosis í ár og hefur komið fram á hátíðinni undir ýmsum formerkjum áður .
Kaup á miða kalla þeir " að leggja í púkk " og taka fram að ekki sé um gróðastarfsemi að ræða .
Miðasala fer ekki fram við dyrnar heldur þarf að skrá sig í Félag áhugamanna um íslenska jaðartónlist til að taka þátt , enda um einkasamkvæmi félagsins að ræða .
" Heimspekin er sú að ef þú vilt að það gerist , láttu það þá gerast .
" Minni , hrárri og nánari Af hverju er þörf á sérstakri pönkhátíð ? Er ekki nóg af útihátíðum um verslunarmannahelgina ? " Við lítum ekki á okkur sem hefðbundna útihátíð , en þar fyrir utan eru ekkert mjög margir sem vilja bóka svona erfiðar hljómsveitir – hljómsveitir sem eru viljandi að gera óþægilega tónlist , þannig að við ákváðum að gera það bara sjálf .
" Hugmyndin hafi kviknað á barnum Dillon í miðbæ Reykjavíkur .
" Þar varð þessi hugmynd til .
Við sáum það í hendi okkar , nokkrir meðlimir í pönk- , þungarokks- og svartmálmshljómsveitum á Íslandi , að það væri ekkert fyrir okkur um verslunarmannahelgina .
Því ákváðum við að breyta .
" Móttökur heimamanna hafa verið hinar bestu , að sögn Árna , sem sjálfur ólst upp á Laugarbakka .
" Fyrir Laugarbakkabúa er þetta bara eins og enn eitt ættarmótið " , segir hann .
" Við leggjum mikið upp úr því að það sé ekki eintóm neyslumenning í gangi .
Þú ert ekki bara að koma og borga , neyta og fara heldur ertu hluti af því sem er að gerast .
" Eins og fólkið bak við Eistnaflug státar stolt af höfum við verið laus við allt meiriháttar vesen á Norðanpaunki , " segir Ægir aðspurður .
" Við erum að einhverju leyti minni , nánari og hrárri útgáfa af Eistnaflugi .
" 