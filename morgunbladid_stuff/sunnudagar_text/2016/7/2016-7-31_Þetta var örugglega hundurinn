Þeir sem eiga eða hafa einhvern tíma átt hund vita að þeir eiga það til að leysa vind , í tíma og ótíma .
Það sem hundafólk veit líka er að því sætari sem hundurinn er því verri er lyktin sem kemur út um óæðri endann .
Það er vísindalega sannað ! Þar sem ég á sætasta hund í heimi þá veit ég alveg hvað ég er að tala um , ég hef gengið í gegnum ýmislegt .
Augnablikið þegar maður liggur í slökun uppi í sófa ásamt voffa og skyndilega gýs upp ólýsanleg lykt .
Maður fær sting í augun , missir andann , vankast og fer svo í hjartastopp ...
án þess að ýkja .
Um " silent but deadly " -prump af verstu gerð er yfirleitt að ræða og maður verður alltaf jafn hissa .
Hvernig getur svona sætur og saklaus hundur búið til eins vonda stemningu ? En maturinn hefur mikið að segja og því þarf maður að íhuga vandlega hvernig maður vill verðlauna hundinn .
Pulsur og annað slíkt sem hundar elska er ávísun á nokkrar góðar bombur seinna um kvöldið .
Sömu sögu má segja þegar hundurinn kemst í eitthvað sem hann á ekki að borða og maginn fer á hvolf .
Ekki góð skemmtun .
Svo tala ég nú ekki um þegar hundurinn verður stressaður , eins og í mjög löngum bílferðum , þá aukast líkurnar á að voffi reki við .
Eftir ákveðinn tíma eru allir gluggar bílsins opnir en maður er samt orðinn marineraður í lykt og eiginlega við dauðans dyr , en hundurinn alltaf jafn sætur .
Það er sem sagt áhættusamt að vera í kringum hunda .
En hundaeigendur láta sig að sjálfsögðu hafa þetta því hundarnir eiga aldeilis inni hjá þeim .
Það getur nefnilega örugglega enginn hundaeigandi sagt með hreinni samvisku að hann hafi ekki einhvern tíma í neyð kennt hvutta um .
Þegar það blossar einhver grunsamleg lykt upp í nokkurra manna ( og hunds ) hóp þá líta allir hver á annan en komast fljótlega að niðurstöðunni : " Þetta var örugglega hundurinn .
" Algjörlega skothelt plan ! 