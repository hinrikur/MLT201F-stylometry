" Við heyrðum eitthvert hviss og hlupum til að skoða , en rétt áður en við komumst alla leið sprakk duflið með reyk og eld- glæringum , " sögðu hinir níu og tíu ára gömlu Egill Örn Rafnsson , Viðar Örn Pálsson og Haukur Magnússon , við Morgunblaðið en þeir voru að veiða í höfninni á Ísafirði rétt hjá þýsku veðurdufli þegar það sprakk , fyrir réttum aldarfjórðungi .
" Við hlupum svo eins og brjálaðir upp á Sjómannastofu til mömmu og sögðum henni að hringja í 000 .
Við vorum alveg rosalega hræddir , " sagði Haukur , en foreldrar hans ráku Sjómannastofuna við höfnina , í um 100 metra fjarlægð frá duflinu .
Drengirnir horfðu á duflið springa við afgreiðsludyr Ríkis- skipa .
Varðskip kom með duflið til Ísafjarðar skömmu áður en það fannst rekið á fjörur vestur á fjörðum .
Ekki var vitað til þess að fleiri slík dufl hefðu sprungið .
" Sprengjusérfræðingar Landhelgisgæslunnar komu vestur á sunnudag og tóku duflið í sund- ur .
Í gær var ekki ljóst hvað hafði valdið sprengingunni , en um 10 af 40 rafhlöðum í turni duflsins sprungu , " sagði ennfremur í frétt blaðsins 9. júlí 1991 .
