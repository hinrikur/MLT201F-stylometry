Ertu drusla ? Já ! Ég er drusla og við sem köllum okkur druslur erum með því að taka druslustimpilinn úr höndum þeirra sem hafa notað hann og orsakað skömm og vanlíðan .
Allir sem taka afstöðu gegn kynferðisofbeldi og standa með þolendum þess eru druslur .
Hvað eru drusluganga ? Drusluganga er þverpólitísk kröfuganga þar sem samfélagið rís upp gegn kynferðisofbeldi og sýnir þolendum stuðning .
Gengið er fyrir breyttu samfélagi ; til að ryðja úr vegi gömlum hugmyndum og orðræðu sem hafa orksakað ótrúlegan sársauka í gegnum tíðina .
Hverjir taka þátt í druslugöngu ? Það er gríðarlega fjölbreyttur hópur .
Að miklu leyti eru þetta þolendur sem ganga til þess að skila skömminni .
Einnig aðstandendur að sýna stuðning .
Tabú-hreyfingin hefur líka sett sterkan svip á gönguna .
Það er mikilvægt að allir hafi sitt pláss í göngunni og í raun ganga allir á sínum forsendum .
Hefur þátttakan aukist frá ári til árs ? Gangan hefur stækkað gríðarlega .
Um 2.000 manns mættu í fyrstu gönguna árið 2011 , en 15.000 fyrir ári .
Framan af þurftum við að beita fortölum til að fá fólk til að mæta .
Núna sjáum við hvernig orðræðan hefur breyst , og svo margir stigið fram og opnað augu samfélagsins fyrir þessu samfélagsmeini sem kynferðisofbeldi er .
Núna mætir fólk bara og það er fallegt að sjá .
Hvernig verður gangan í ár ? Hún verður stærsta druslugangan sem hefur verið gengin .
Í ár leggjum við áherslu á mikilvægi forvarna og fræðslu og hvernig við getum komið í veg fyrir kynferðisafbrot .
Drusluganga er einstakur viðburður og ekki hægt að lýsa því hvernig er að taka þátt .
Það eru margir sem gráta og aðrir sem fyllast einhverri orku við að labba þessa leið .
Druslugangan er alltaf ótrúlega sterk reynslustund .
