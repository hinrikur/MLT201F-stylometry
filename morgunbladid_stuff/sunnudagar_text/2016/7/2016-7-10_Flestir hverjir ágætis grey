Það var þungt yfir Norðfirði síðastliðinn miðvikudag .
Á því má þó ekki skilja að veðrið hafi verið slæmt .
Nei , allur málmur landsins helltist yfir Neskaupstað og þungarokkarar fylltu plássið .
Eistnaflug var að hefjast .
Myndir : Elín Arnórsdóttir elina@mbl.is Texti : Hjalti St .
Kristjánsson hjaltist@mbl.is Það ætti ekki að hafa farið framhjá neinum hver er aðalregla hátíðarinnar en þar er bannað að vera fáviti .
Það vill nefnilega svo skemmtilega til að þungarokkarar eru flestir hverjir ágætis grey .
Á Eistnaflugi virðist fólki duga að fá sína útrás á gólfinu þar sem það hoppar hvert út í annað og lætur öllum illum látum .
Það er nefnilega mikil frelsun í því falin að sleppa fram af sér beislinu og fá útrás .
Það verður svo líka til þess að andinn sem svífur yfir firðinum léttist ansi hratt og fólk nýtur tilverunnar í sátt og samlyndi .
Það er líka ósköp huggulegt að rölta um plássið snemma dags og sjá þungarokkara liggja eins og hráviði um tún og brekkur að jafna sig á úttekt gærdagsins úr gleðibankanum .
Bæjarbragurinn breytist óneitanlega þegar 2.000 manns mæta gráir fyrir járnum að hlusta á níðþungan málm en miðað við almannaróm er sú breyting til hins betra .
Það er merkilegur andi sem svífur yfir vötnum og vináttan og kærleikurinn breiðist út um allt því hér er fólk sameinað af ástríðu .
Ég held satt best að segja að réttast væri að hver maður myndi mæta á í það minnsta eitt Eistnaflug , þó ekki væri nema til að ganga um svæðið un njóta þess að vera innan um fólk sem er ekki að gera neitt annað en að njóta þess að gera það sem það hefur gaman af .
Það er nefnilega svo að með því að næra andann verður afgangurinn af lífinu svo mikið þægilegri .
