Kvikmyndir Stuttmyndin Clean verður sýnd í Sjónvarpinu fimmtudaginn 28. júlí kl. 21.45 .
Myndin fjallar um Natalie , danskennara fyrir eldra fólk í New York , sem berst við að fela eiturlyfjavanda sinn fyrir umhverfinu .
Leikstjóri myndarinnar er Ísold Uggadóttir og hlaut myndin Edduverðlaunin sem besta stuttmyndin árið 2011 .
Ísold hefur gert þrjár aðrar stuttmyndir sem allar hafa farið á margar hátíðir og hlotið ýmsar viðurkenningar .
Leikstjórinn vinnur nú að sinni fyrstu kvikmynd í fullri lengd , Andið eðlilega , og hefur hún þegar hlotið styrk frá Kvikmyndamiðstöð Íslands og fleiri evrópskum kvikmyndasjóðum .
Tökur hefjast í september .
