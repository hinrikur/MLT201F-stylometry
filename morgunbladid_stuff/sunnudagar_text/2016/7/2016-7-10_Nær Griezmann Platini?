Antoine Griezmann , sóknarmaður franska landsliðsins , hefur þegar gert sex mörk á EM í Frakklandi sem er næstbesti árangur sögunnar á einu og sama mótinu ; aðeins landi hans , Michel Platini , hefur gert betur en hann skoraði níu mörk á EM 1984 – sem einnig fór fram í Frakklandi .
Platini gerði sín mörk í aðeins fimm leikjum en Griezmann hefur þegar leikið sex leiki og bætir þeim sjöunda við um helgina , þegar Frakkar leika til úrslita á mótinu gegn Portúgölum .
Hann þarf þó heldur betur að mæta vel stemmdur til leiks ætli hann sér að skora þrennu eða jafnvel fernu .
Við skulum þó ekki útiloka neitt .
Nokkrir leikmenn hafa gert 5 mörk á einu og sama EM ; Tékkinn Milan Baros ( 2004 ) , Hollendingurinn Patrick Kluivert og Júgóslavinn Savo Milosevic ´ ´ ( 2000 ) , Englendingurinn Alan Shearer ( 1996 ) og Hollendingurinn Marco van Basten ( 1988 ) .
