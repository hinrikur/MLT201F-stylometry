Í vikunni voru veitt Locusverðlaunin sem veitt eru fyrir vísindaskáldsögur og ævintýrabækur og hafa nafn sitt frá fagtímaritinu Locus .
Besta vísindaskáldsagan var valin bókin Ancillary Mercy eftir Ann Leckie , en hún segir frá kynlausri veru sem leitar að þeim er sprengdu geimskip hennar .
Þetta er þriðja bókin í þríleik , en fyrsta bókin hlaut Hugo- , Nebula- og Arthur C. Clarke-verðlaunin .
Besta ævintýrabókin var valin Uprooted eftir Naomi Novik , besta bók fyrir ungmenni The Shepherd ' s Crown eftir Terry Pratchett , síðasta bókin sem hann lauk við fyrir andlát sitt , besta fyrsta bók höfundar The Grace of Kings eftir Ken Liu , besta stuttsagan Slow Bullets eftir Alastair Reynolds , besta langa smásagan Black Dog eftir Neil Gaiman úr smásagnasafninu Trigger Warning , sem fékk líka verðlaun sem besta safnritið , og besta smásagan Cat Pictures Please eftir Naomi Kritzer .
