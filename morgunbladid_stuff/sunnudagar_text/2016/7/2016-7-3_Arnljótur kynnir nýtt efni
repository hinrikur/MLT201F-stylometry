Tónlistarmaðurinn Arnljótur efnir til hljómleika í listhúsinu Mengi í kvöld , laugardag , klukkan 21 .
Arnljótur hefur ýmsa fjöruna sopið í tónlist og meðal annars komið að stofnun reggísveitarinnar Ojba Rasta auk þess sem hann hefur lagt hinum ýmsu tónlistarmönnum lið .
Arnljótur gaf út plöturnar Listauki árið 2008 , Línur árið 2014 og Til einskis og Úð í fyrra .
Nýtt efni er væntanlegt frá kappanum í sumar og á dagskrá tónleikanna verður einmitt ný raftónlist sem Arnljótur hefur verið að vinna í að undanförnu .
