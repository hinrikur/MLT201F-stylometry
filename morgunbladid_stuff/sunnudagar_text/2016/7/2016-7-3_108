Ferðalag í 108 liggur meðal annars um Löndin í Fossvoginum , Smáíbúðahverfið og Háaleitishverfið hinum megin við Miklubrautina .
Ganga og gaman : Gönguleiðirnar í Fossvogi eru á við náttúruparadís í sveit og dalurinn sögð ein mesta veðurparadís Reykjavíkur .
Smáíbúðahverfið er ekki síður skemmtilegt ; afar fjölbreytt og eilítið óskipulagðara sem gefur því annan sjarma ; með garða sem eru margir hverjir fjársjóðir .
Hinum megin Miklubrautar er fjölskylduvænt Háaleitishverfið með mikið af leikvöllum , stærri og smærri , fyrir fjölskyldufólk .
Þá er hægt að fara í verslunarferð í Skeifunni og Múlunum ; gera góð kaup á notuðum loppuvarningi í Góða hirðinum upp í að láta sig dreyma um dýr hönnunarhúsgögn í Epal og Pennanum .
Matur : Svangir ferðalangar í Háaleitishverfinu ættu að splæsa í handgerðan konfektmola eða smjördeigshorn í Mosfellsbakarí .
Þá má ekki gleyma að 108 er mekka skyndibitamenningar á Íslandi þar sem Skeifan , Múlarnir og Suðurlandsbrautin eru þröngt setin af matsölustöðum sem bjóða upp á það besta sem býðst í núðlum , kjúklingi , grænmetisfæði og pítsum .
