Fyrir nokkrum árum gaf Sögur útgáfa út stórvirkið Þúsund og ein þjóðleið eftir Jónas Kristjánsson , en í bókinni lýsir Jónas tæplega 1.100 þjóðleiðum í máli og myndum og sýnir þær á kortum .
Bókinni var vel tekið a ´ sínum tíma og hlaut meðal annars Menningarverðlaun DV 2011 og einnig bókmenntaverðlaun starfsfólks bókaverslana sama ár .
Þúsund og ein þjóðleið hefur nú verið gefin út að nýju og að þessi sinni í kilju í stóru broti , en upprunaleg útgáfa var með hörðum spjöldum og í sérstöku hulstri .
Bókina byggir Jónas á áratuga söfnun og skrásetningu á þjóðleiðum eftir reynslu hans af staðháttum , leiðarlýsingum úr Sturlungu og Árbókum Ferðafélags Íslands auk munnlegra heimilda .
Fremst í bókinni er yfirgripsmikill kafli eftir Pál Ásgeir Ásgeirsson um gönguferðir , en einnig skrifar Jónas um hestaferðir og notkun GPS-tækja .
