Búið ykkur undir bráðskemmtilegt ferðalag innan póstnúmersins 104 ; um hinar sjarmerandi götur Voga , Heima og Sunda að ógleymdu Laugaráshverfinu .
Ganga og gaman : Af endalausu er að taka í byggingarsögulegum göngutúr en fjölmargir arkitektar eiga merkileg verk í póstnúmerinu .
Einar Sveinsson á til dæmis töluvert í Vogahverfinu ; teiknaði einstaka hús , Vogaskólann , Menntaskólann við Sund og kom að skipulagningu hverfisins .
Má nefna götur eins og Karfavoginn .
Þar stendur raðhúsalengja Sigvalda Thordarsonar ; hús númer 12-24 .
Aðeins innar í götunni er svo önnur raðhúsalengja sem hefur byggingarsögulegt gildi ; Karfavogur 34-42 , sem Gunnlaugur Pálsson teiknaði .
Laugaráshverfið er svo uppfullt af merkilegum arkitektúr og eins og að ganga í gegnum sýningarsal að fara eftir Laugarásveginum .
Badmintonspil utandyra á Íslandi er sjaldgæfur valmöguleiki en í póstnúmeri 104 er hægt að spila badminton allan ársins hring .
Tennis- og badmintonfélag Reykjavíkur býður upp á ljómandi fína velli .
Í 104 Reykjavík er einig einn vinsælasti karókístaður landsins ; Ölver .
Bókasafnið í Sólheimum býr þá yfir einstökum retrósjarma og Fjölskyldu- og húsdýragarðurinn sniðinn að ferðalagi fjölsyldufólks .
Matur : Úr nógu er að velja fyrir svangan ferðalang sem er örþreyttur eftir badminton , göngu og söng .
Í hverfinu eru meðal annars nokkur góð bakarí , frábært sushi í Glæsibæ , Saffran og ísbúðin Huppa er með útibú í Álfheimum .
Þá er um að gera að setja upp hatt og sólhlíf eins og miðevrópskur aðall og snæða inn um grös og gróður á Café Flóru eða klassískan kvöldverð á veitingastaðnum Laugaási .
