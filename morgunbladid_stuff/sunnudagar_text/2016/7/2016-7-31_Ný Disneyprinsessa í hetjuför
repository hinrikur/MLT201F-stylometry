Teiknimyndir Kvikmyndarisinn Walt Disney hefur nú tilkynnt um öll helstu hlutverk í nýjustu prinsessumynd fyrirtækisins , Moana , sem frumsýnd verður í nóvember .
Með aðalhlutverkið fer hin havaíska Auli ' i Cravalho , sem aðeins fjórtán ára gamalli var tilkynnt að hún fengi að leika prinsessuna Moana eftir víðfeðma leit Disney-fyrirtækisins að næstu stjörnu sinni í Kyrrahafinu .
Dwayne Johnson , sem flestir ættu að kannast við af hvíta tjaldinu , leikur á móti henni hálfguðinn Maui og saman munu hetjurnar tvær sigla um eyjar Kyrrahafsins og eiga í ýmsum ævintýrum .
Þá leikur nýsjálenski leikarinn Jemaine Clement , sem gerði garðinn frægan í þáttunum Flight of the Conchords , illmenni myndarinnar .
Mun hann túlka hlutverk hins risavaxna krabbaskrýmslis Tamatoa , sem er jafn glysgjarnt og það er illgjarnt , samkvæmt lýsingum Cinemablend .
Svo virðist sem Jemaine kunni vel við sig í hlutverki illmennisins , en aðdáendur gætu munað eftir honum í slíku hlutverki í myndinni Men in Black III. Meðal annarra hlutverka má nefna göldróttu ömmuna og þorpsöldunginn Tala , hanann Heihei í túlkun Alan Tyduk , grísinn Pua og kókoshnetuklædda sjóræningja sem kalla sig Kakamora .
Þessi nýja prinsessumynd mun skera sig úr að ýmsu leyti hvað varðar efnistök myndarinnar , samkvæmt leikstjórunum Ron Clements og John Musker , ekki síst vegna þess að ekki verður fjallað um ástir prinsessunnar með neinum hætti .
Þá mun teljast til nýbrigða að Disney-prinsessa fari í jafn frækilega hetjuför og Moana kemur til með að gera .
