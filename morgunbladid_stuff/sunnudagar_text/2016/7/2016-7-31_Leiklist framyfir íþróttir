Sjónvarp Það kom mörgum aðdáendum þáttanna The Bold and the Beautiful í opna skjöldu þegar Ronn Moss sagði skilið við þættina eftir 25 ár af vandaðri túlkun sinni á hinum margkvænta hönnuði og hjartaknúsara Ridge Forrester .
Moss var orðinn nokkurs konar heimilisvinur en sá sem tók við keflinu , leikarinn Thorsten Kaye , minna þekktur .
Hver er eiginlega þessi nýi Ridge ? Thorsten Kaye fæddist 1966 og kom frá Englandi til náms í San Diego , Bandaríkjunum , á níunda áratugnum .
Hann var á íþróttastyrk og iðkaði bæði tugþraut , knattspyrnu og amerískan fótbolta .
Í fyrstu hugðist Kaye ljúka grunnnámi í íþrótta- og heilsufræðum með leiklist sem aukafag en skipti svo um skoðun og gerði leiklistina að aðalfagi .
Hann fluttist svo til Detroit þar sem hann lauk meistaranámi í leikhúsfræðum og leikhússögu með láði .
Ein helsta ástæða þess að hann setti leiklistina ofar íþróttum á sínum tíma var þó , auk brennandi áhuga á listum , mótorhjólaslys sem hann lenti í á háskólaárunum .
Áverkar hans urðu til þess að hann sá ekki fram á að geta átt möguleika á að keppa í íþróttum að neinu marki .
Nafnið Thorsten hljómar norrænt og líkist nafninu Þorsteinn .
Uppruni Thorsten Kaye er þó ekki í Skandinavíu heldur er fæddist hann í Þýskalandi og skírnarnafn hans er Thorsten Ernst Kieselbach .
Hann fluttist þó ungur til London og ólst þar upp að mestu .
Kaye er fleira til lista lagt en að leika í sápuóperum .
Hann hefur gefið út tvær ljóðabækur en í bæði skiptin hefur hann afsalað sér höfundarlaunum og gefið allan ágóða af útgáfu til rannsókna á krabbameini hjá börnum .
Áhugamál þessa nýja Ridge Forresters eru tónlist , íþróttir og – þrátt fyrir fortíðina – mótorhjól .
