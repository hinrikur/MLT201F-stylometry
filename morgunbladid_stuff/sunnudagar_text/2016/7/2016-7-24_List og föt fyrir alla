Myndlist Myndlistarmarkaður nema í Listaháskóla Íslands verður haldinn á KEX Hostel í dag laugardaginn 23. júlí kl 11-18 .
Þar munu fyrsta árs nemar selja verk sín , skólaverkefni og önnur ; málverk , ljósmyndir , prentverk og skúlptúra .
Markaðurinn er haldinn í þriðja sinn og hefur ásókn aukist ár frá ári að sögn Veru Hilmars eins af skipuleggjendum markaðarins , sem segir nóg að gera hjá þeim .
Í fyrsta sinn verða einnig notuð föt til sölu , sem Vera segir að þarfnast nýrra eiganda .
Hún skorar á fólk að mæta , fá sér list á góðu verði og næla sér í flotta flík .
