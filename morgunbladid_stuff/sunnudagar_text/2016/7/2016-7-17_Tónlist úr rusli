Þegar ungt fólk er annars vegar þá er mikilvægast að það myndi sér sitt eigið tengslanet .
Íslensku þátttakendurnir eru núna búnir að kynnast norskum , lettneskum , sænskum og dönskum þátttakendum og halda vonandi áfram að rækta þau sambönd .
Það verður pottþétt ákveðin uppskera síðar , " segir Ása Hauksdóttir , deildarstjóri menningarmála Hins hússins , en hún er um þessar mundir stödd í bænum Kuldiga í Lettlandi þar sem fimmtán manna hópur á vegum þeirra leikur listir sínar .
Umhverfismál að leiðarljósi Ungmennin eru þátttakendur í samvinnuverkefni á milli Íslands , Svíþjóðar , Noregs og Lettlands , sem styrkt er af Nordbuk og Latvia Cultural Capital Fund .
Í tilkynningu segir að verkefnið " Project Eco Art Symposium , " ART TO TRY " hafi að markmiði að stefna ungum og upprennandi listamönnum saman í Kuldiga í Lettlandi , sem koma til með að vinna að list sinni þar sem útgangspunkturinn í listsköpuninni er umhverfismál og endurvinnsla .
Unnið verður í tveimur samhliða listsmiðjum , annars vegar list og hönnun og hins vegar tónlist og hreyfingu .
Lokaniðurstaða smiðjanna verður síðan frumflutt fyrir áhorfendur á menningarhátíð í Kuldiga nú í dag .
" Ég hef þrisvar komið með hópa í menningarverkefni hingað til Lettlands frá árinu 2005 .
Samstarfsaðili minn er menningarstjórnandi í bænum Kuldiga sem er alveg ofboðslega fallegur þrettán þúsund manna bær sem er undir verndarvæng UNESCO vegna byggingarlistar .
Hér er ákveðin menningarhátíð sem stendur í fjóra daga og þar koma fram listamenn hvaðanæva úr heiminum .
Ég hef yfirleitt komið með listafólk úr Götuleikhúsi Hins hússins en íslensk tónlist fer víða og í þetta skiptið vildu þau einnig fá íslenskt tónlistarfólk á hátíðina .
Þessi lettneski samstarfsaðili kom einmitt á Menningarnótt á Íslandi í fyrra og sá þá hljómsveitina Muscycle í Hinu húsinu sem var listhópur á okkar vegum sem hafði það að markmiði að skapa tónlist úr hljóðfærum sem gerð eru úr rusli , " segir Ása en sveitin Milkhouse er einnig hluti af hópnum í Lettlandi .
Sjóðirnir frábært tækifæri Ása kveður ákveðið ferli hafa farið í gang eftir það þar sem ákveðið var að safna saman ungu fólki sem hefði endurvinnslu og umhverfisvernd að leiðarljósi .
Umsókn var búin til og send til norræna sjóðsins Nordbuk .
Lagt var upp með fjörutíu og fimm þátttakendum frá Svíþjóð , Noregi , Lettlandi og Íslandi " Lettland var tilbúið að koma með fjármagn fyrir gistingu og uppihald en Nordbuk styrkti okkur fyrir flugi og öðru tilfallandi .
Þetta hefur gefið íslensku hljómsveitunum tækifæri til að spila á mjög stóru og góðu sviði og þau eru búin að vera að vinna með þátttakendum fá hinum þjóðunum alla vikuna .
Þessir norrænu sjóðir á borð við Nordbuk eru svo rosalega gott tækifæri fyrir ungt fólk og allskonar frábær verkefni til að líta dagsins ljós , " segir hún og bætir við að Íslendingar viti almennt mjög lítið um Eystrasaltsríkin .
" Íslensku þátttakendurnir hérna eru flestallir uppnumdir yfir því hversu fallegt hér er , hversu vinaleg þjóðin er og hvað við eigum margt sameiginlegt .
Þau vilja öll koma hingað aftur .
Það er svo gaman að finna þessa samsvörun , enginn er eyland , " segir Ása að lokum .
