Verslunarmannahelgin er á næsta leiti og margir hyggja á útilegur .
Höfuðverkur margra er hvað eigi að hafa á matseðlinum .
Pulsur , kryddlegnar kótelettur , hrásalat og rækjusalat var vinsælt hér á árum áður en nú gildir að láta hugmyndaflugið ráða för þegar kemur að útilegumat Ásdís Ásgeirsdóttir asdis@mbl.is Verslunarmannahelgin er á næsta leiti og margir hyggja á útilegur .
Höfuðverkur margra er hvað eigi að hafa á matseðlinum .
Pulsur , kryddlegnar kótelettur , hrásalat og rækjusalat var vinsælt hér á árum áður en nú gildir að láta hugmyndaflugið ráða för þegar kemur að útilegumat Ásdís Ásgeirsdóttir asdis@mbl.is Útilegu kartöflugratín Tilvalið er að útbúa þennan rétt heima en það tekur aðeins 10 mínútur .
Auðvelt er að taka með í útileguna tilbúinn álbakka af spennandi kartöflum sem eru frábært meðlæti með grillmatnum og góð tilbreyting frá bakaðri kartöflu .
Fyrir 6 9 kartöflur , skornar í báta eða grófar sneiðar 2 laukar , skornir frekar gróft 6 msk .
smjör ca .
100 g rifinn ostur 4 tsk .
þurrkuð steinselja 2 msk .
Worcestershire-sósa Skerðu kartöflur og lauk og leggðu í álform eða í álpappír .
Skerðu smjör í bita og dreifðu þeim yfir .
Blandið saman rifnum osti , steinselju og Worcestershire-sósu .
Dreifið blöndunni yfir kartöflurnar .
Lokið með álpappír .
Setjið á grillið sem á að vera stillt á frekar lágan hita ( 175-200°C ) .
Grillið í 35-40 mínútur .
Saltið og piprið eftir smekk .
Beikonvafðir maísstönglar Hver elskar ekki beikon og maís , en í þessum rétti er þetta tvennt sameinað .
Undirbúðu réttinn daginn áður en haldið er í útilegu .
Fyrir 8 rúmlega kg beikon 1 bakki basillauf 2 jalapeno , skornir smátt 8 ferskir maísstönglar Raðaðu á bökunarpappír beikonsneiðum þannig að þær leggist hver ofan á aðra á köntunum , fiturönd á móti kjötrönd .
Raðaðu 6-7 sneiðum saman þannig að þú sért kominn með " kassa " af beikoni .
Leggðu smjörpappír yfir og lemdu með pönnu til að fletja það aðeins út .
Taktu þá smjörpappírinn ofan af og leggðu ofan á beikonið skorinn jalapeno-pipar og basillauf .
Taktu maísstöngulinn og leggðu ofan á og rúllaðu beikoninu varlega yfir .
Vefðu þessu inn í plastfilmu og láttu liggja í ísskáp yfir nótt .
Þegar í útileguna er komið , stilltu grillið á meðalhita .
Ef þú ert með efri hillu er hægt að grilla þetta þar .
Byrjaðu á að grilla þar sem samskeytin á beikoni eru .
Snúðu um fjórðung á fimm mínútna fresti .
Grilltími er 25-30 mínútur .
Útilegusveppasúpa með fjallagrösum Frábær máltíð sem maður myndi ekki einu sinni vera óánægður með á fínasta veitingahúsi , en úti í náttúrunni , uppi á fjalli , með fallegt útsýni , við sætan læk , í góðu veðri er bara ekkert betra ! Fyrir 2 2 pakkar sveppasúpa , úr heilsubúð 1 lítri kalt vatn 10 g þurrkaðir sveppir hálf lúka fjallagrös ( má sleppa ) 100-150 g hrísgrjónanúðlur smá klípa salt , pipar og múskat Áður en lagt er af stað í ferðina skuluð þið blanda saman súpuduftinu , þurrkuðum sveppum , salti , pipar og múskati í plastpoka .
Hafið hrísgrjónanúðlurnar í sér poka .
Í áningarstað skuluð þið sjóða súpuna samkvæmt leiðbeiningum á umbúðum .
Hrærið mjög vel .
Skolið fjallagrösin eða dustið af þeim og tætið aðeins niður .
Þegar súpan er byrjuð að sjóða , setjið þá fjallagrösin og hrísgrjónanúðlurnar út í og láta malla í 5 mínútur eða svo .
Berið fram strax .
Frá cafesigrun.com .
