Tónlist Hljóðlistamennirnir crys cole og Sigtryggur Berg Sigmarsson halda sína tónleikana hvor í Mengi þriðjudaginn 19. júlí kl. 21. crys cole er frá Kanada og hefur hún haldið tónleika víða um heim og vakið mikla athygli fyrir fíngerða og ofurnæma hljóðlist sína og hljóðinnsetningar , þar sem gælt er við lágtíðni og hljóð á mörkum hins heyranlega .
Sigtryggur Berg Sigmarsson hefur verið meðlimur Stilluppsteypu frá stofnun hljómsveitarinnar árið 1990 .
Síðan þá hefur hann verið í framvarðarsveit íslenskrar raftónlistar- og tilraunasenu , gefið út fjölda platna og komið víða fram .
