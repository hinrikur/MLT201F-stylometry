Tónlist Tónlistarmaðurinn Karó , eða Karólína Jóhannsdóttir , er ein þeirra sem spilar á Innipúkanum tónlistarhátíð núna um verslunarmannahelgina .
Aðspurð segist hún búast við því að tónleikarnir verði hennar best sóttu fram að þessu , en hún hefur lítið komið fram síðan hún steig fyrst á stokk á hátíðinni Sónar í febrúar .
Segist hún spennt fyrir því að koma fram og " klæjar í fingurna " að gefa út næsta lag , sem ber titilinn Nostalgia og er eitt þeirra sem Karó kemur til með að syngja á Innipúkanum .
" Mér skilst að ég fari á svið á sunnudeginum á undan Aroni Can , " segir hún í samtali við sunnudagsblaðið .
" Það er alveg geggjað , enda er hann frábær tónlistarmaður .
" 