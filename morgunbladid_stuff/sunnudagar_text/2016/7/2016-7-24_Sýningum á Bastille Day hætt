Kvikmyndir Hætt hefur verið sýningum á spennutryllinum Bastille Day í frönskum kvikmyndahúsum af virðingu við aðstandendur hinna fjölmörgu fórnarlamba hryðjuverkaárásarinnar í Nice .
Myndin sem skartar Idris Elba í aðalhlutverki , var frumsýnd daginn fyrir þjóðhátíðardag Frakka , en myndin gerist einmitt á þeim degi , og þar með á þeim degi sem árásin átti sér stað .
Í myndinni leikur Elba bandaríska alríkislöggu sem reynir að koma í veg fyrir hryðjuverkaárás í París einmitt á þjóðhátíðardeginum .
Áætluðum frumsýningum myndarinnar í Evrópu snemma á árinu hafði þegar verið frestað vegna árásinnar í París í nóvember sl. 