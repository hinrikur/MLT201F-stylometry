Ein af þeim bókum sem ég er að lesa heitir You Can ' t Read this Book eftir Nick Cohen og fjallar um ritskoðun , um áhrif persónuverndarlaga á tjáningar- og málfrelsi og um málfrelsið almennt .
Cohen skiptir bókinni í hluta þar sem hann fjallar um trúarbrögð og málfrelsi , um peninga og málfrelsi og ríkið og málfrelsi .
Cohen er beittur penni , ýtir manni út á ystu nöf og ögrar sem mér finnst alltaf mjög gaman , það eru alltaf skemmtilegustu bækurnar sem ýta við manni og pota í mann og fá mann til að hugsa aftur .
Hann er skemmtilegur penni , fyndinn og óvæginn .
Ég er líka að lesa bókina Islam and the Future of Tolerance , samtalsbók bandaríska rithöfundarins Sam Harris og breska baráttumannsins Maajid Nawaz , sem var áður öfgafullur íslamisti en snerist hugur og er núna frjálslyndur vinstrimaður sem berst fyrir því meðal múslima að íslam gangi í gegnum endurskoðun eins og gerðist með kistna trú .
Nawaz er trúaður múslimi en Harris er trúleysingi og mjög gagnrýninn á trúarbrögð og úr verða mjög skemmtilegar samræður sem fara yfir allskonar skilgreiningar og hugtök sem er mjög gagnlegt .
Mjög skemmtileg lesning .
