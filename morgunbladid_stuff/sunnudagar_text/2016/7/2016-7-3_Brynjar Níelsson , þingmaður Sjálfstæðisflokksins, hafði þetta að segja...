Brynjar Níelsson , þingmaður Sjálfstæðisflokksins , hafði þetta að segja á samfélagsmiðlinum Facebook í vikunni um viðbrögðin við Brexit-niðurstöðunni .
" Viðbrögð ráðamanna ESB við lýðræðislegri niðurstöðu Brexit-kosninganna einkennast af hefndarhug .
Þeim dettur ekki í hug að eitthvað þurfi að taka til í eigin garði , nei , heldur skal reyna að knésetja Bretland eða að minnsta kosti að gera þeim eins erfitt fyrir og mögulegt er og helst að koma þeim algerlega út úr öllu evrópsku samstarfi .
Ekki verður séð að þessir embættismenn beri hag Evrópu og ESB fyrir brjósti .
Kannski lagast þetta þegar þeim rennur reiðin og þeir átta sig á hvar hagsmunir ESB liggja .
" Stjörnulögmaðurinn Heiðrún Lind Marteinsdóttir átti tvö skemmtileg innlegg í umræðuna á samfélagsmiðlum í vikunni .
Hún minnti á afmælið sitt í því fyrra og sagði : " Ég á afmæli á sunnudag , 3. júlí .
Blóm og kransar afþakkaðir en flug og miði á leik væri ekki úr vegi .
Ég skil þetta bara eftir hér á meðal hundruða svokallaðra vina .
" Hún bætti svo við öðru Evrópumeistaramótsinnleggi daginn eftir og sagði þá : " Ég ætla bara að halda mig í " waiting room " á EUFA-síðunni .
Er búin að koma mér vel fyrir síðustu klukkutímana og hef á tilfinningunni að þetta verði eins og eldhúsið í góðu partíi þegar fram líða stundir – hér munu allir vilja vera .
Horfi svo bara á leikinn í símanum .
Æðislegt .
" Gunnlaugur Jónsson , fjárfestir og spekingur , er með langa færslu um kosningarnar í Bandaríkjunum .
" Frjálshyggjuflokkurinn í Bandaríkjunum hefur bæði goldið þess að vera þriðji flokkur í tveggja flokka kerfi og að vera talinn standa fyrir jaðarskoðanir með jaðarframbjóðendur .
Þetta er vonandi að breytast .
Margir leita annarra valkosta en Trumps og Clintons .
Og frambjóðendur Frjálshyggjuflokksins hafa meiri reynslu og farsælli feril en frambjóðendur stóru flokkanna , báðir farsælir ríkisstjórar .
Að mörgu leyti eru þeir líka nær miklum fjölda kjósenda .
Þeir eru heiðarlegri og skoðanir þeirra eru ekki hannaðar til að fá atkvæði .
Þeir eru líka eini raunhæfi valkosturinn fyrir þá sem standa gegn stríðsrekstri í útlöndum .
Ég er ósammála þeim Johnson og Weld þegar þeir segja að þetta sé " auðvelt " .
Já , það er auðvelt að gera betur en þeir frambjóðendur sem viljugir hlaupa í átt að enn meira ríkisvaldi , en það er alltaf erfitt að glíma niður slíkt skrímsli sem hið opinbera er .
Það hefur sinn eigin vilja , ýmiss konar hagsmuni og mun ekki fara án baráttu .
Og valdið freistar þeirra sem eru við völd – líka frjálshyggjumanna .
" 