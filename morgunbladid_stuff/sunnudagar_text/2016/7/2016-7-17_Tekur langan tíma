Baldur Pétursson , verkefnisstjóri fjölþjóðlegra verkefna og kynningarmála hjá Orkustofnun , segir að stofnunin reyni að fylgjast með þróun orkumála almennt á innlendum og erlendum vettvangi eins og kostur er .
" Varðandi alþjóðlega þróun orkumála , er stofnunin aðili að ýmsu samstarfi , innan Norðurlandanna , EES-samningsins og öðru alþjóðlegu samstarfi .
Eitt af því er aðild að Alþjóða orkumálaráðinu , World Energy Council – WEC , en á þeim vettvangi er m.a. framkvæmd umfangsmikil vinna til að meta árlega alþjóðlega þróun á orkumarkaði , bæði á sviði jarðefnaeldsneytis og endurnýjanlegrar orku , " segir Baldur og bendir á að til að nálagast spurninguna um þróun á sviði orkumála- og markaða til framtíðar séu skýrslur WEC gagnlegar .
" Þar er reynt að draga upp heildarmynd f alþjóðlegri þróun orkumála , sem er mikilvægt , en ekki bara þróun á einstaka afmörkuðu tæknisviði .
Hvað varðar nýja tækni s.s. kaldan samruna eða kjarnorku tekur slík þróun yfirleitt langan tíma þrátt fyrir , einstök skref fram á við á því sviði .
Varðandi heildarmynd af alþjóðlegri þróun orkumarkaðar , er hægt að greina frá því að nýlega hélt Orkustofnun ásamt Samorku , samtökum orkufyrirtækja , opinn kynningarfund um þessi mál .
Þar var Einari Kiesel , framkvæmdastjóri WEC Evrópu , fenginn til að skýra þróun á sviði alþjóðlegra orkumála , en auk hans flutti orkumálastjóri , Guðni A. Jóhannesson , erindi .
Einari greindi frá nýjustu niðurstöðum á þessu sviði fyrir árið 2016 sem koma fram í skýrslunni World Energy Issue Monitor .
Sú skýrsla byggist á mati 1200 aðila á orkumarkaði í 90 löndum .
" Baldur segir Orkustofnun lítið geta sagt um mögulegar framfarir í köldum samruna eða nýrri tækni í kjarnasundrun þó stofnunin fylgist að sjálfsögðu spennt með öllum nýjungum .
