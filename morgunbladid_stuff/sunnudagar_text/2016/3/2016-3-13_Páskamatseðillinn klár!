Það fer að styttast í páskana og ekki seinna vænna að fara að huga að matseðlinum .
Grænir safar mega bíða betri tíma því á hátíðisdögum er um að gera að njóta þess að borða alvörumat ! Ásdís Ásgeirsdóttir asdis@mbl.is Rice krispies-marengsbomba með bingókúlusósu 5 eggjahvítur 200 g ljós púðursykur 5 dl rice krispies Þeytið eggjahvítur og púðursykur vel saman .
Bætið rice krispies út í og hrærið varlega saman við með sleikju .
Skiptið deiginu á tvær pappírsklæddar bökunarplötur í hringi sem eru ca .
24 cm í þvermál .
Bakið við 150 gráður í 1 klst. Fylling og ofan á : 7 dl rjómi 3 kókosbollur 1 bolli smátt skorin jarðarber ( + nokkur heil til skreytingar ) ½ bolli hrískúlur ( t.d. Nóa kropp , Góu brak , Freyju hrís eða annað ) Bingókúlusósa 1 poki / 150 g bingókúlur ( eða aðrar súkkulaði / lakkrískaramellur ) 1 dl rjómi 50 g suðusúkkulaði Skraut Jarðarber Hrískúlur Nokkrir bitar af púðursykursmarengsbotni sem er keyptur í búð .
Byrjið á sósunni .
Bræðið allt saman í potti við vægan hita .
Setjið til hliðar og leyfið að kólna .
Þeytið rjómann .
Hrærið kókosbollunum saman við .
Setjið annan botninn á tertudisk og dreifið skornu jarðarberjunum yfir .
Setjið svo rúmlega helminginn af rjómanum ofan á jarðarberin og hrískúlur þar ofan á .
Leggið hinn botninn yfir .
Dreifið restinni af rjómanum yfir .
Skreytið með jarðarberjum , hrískúlum og marengsbrotum .
Hellið vel af bingókúlusósunni yfir allt saman .
Kælið í um 4 klst. áður en borið er fram .
Frá eldhusperlur.com .
Páskaskinkan Skinka á beini ( ef til ) , soðin ( 2-3 kg ) 1 og 1/4 bolli púðursykur 1/3 bolli ananassafi ( úr dós ) , geymdu ananasinn til skreytingar 1/3 bolli hunang 1 appelsína , safinn og kjötið 2 msk .
dijon sinnep 1/4 tsk .
mulinn negull Hitaðu ofninn í 165°C .
Settu skinkuna í fat eða eldfast mót .
Settu púðursykur , ananassafa , hunang , appelsínusafann , sinnep og mulda negulinn á pönnu og láttu suðuna koma upp .
Lækkaðu þá hitann og láttu malla í 5-10 mínútur .
Bakaðu skinkuna í ofni í 2 tíma .
Taktu hana þá út og penslaðu með sósunni .
Bakaðu hana áfram í 30-45 mínútur og penslaðu hana á 10 mínútna fresti .
Berðu fram skreytta með ananashringjum úr dósinni .
Brokkólígratín Fyrir 8-10 2 vænir hausar brokkólí 2 dósir Campbell-sveppasúpur 1 stór poki rifinn ostur ½ peli rjómi 1 lítil dós majónes salt pipar rasp smjör Skerið og léttsjóðið brokkólí .
Raðið í smurt eldfast mót .
Hrærið saman sveppasúpu , osti , rjóma og majónes og saltið og piprið .
Þetta á að vera eins og þykkur grautur .
Blandið vel við brokkólíið og stráið vel af raspi yfir .
Setjið nokkrar klípur af smjöri hingað og þangað yfir réttinn .
Bakið í ofni þar til vel heitt í gegn og raspið orðið gullinbrúnt .
Tekur ca .
30-40 mínútur .
Frábært meðlæti með öllu kjöti .
Hægeldað páskalamb 1 lambalæri , ca .
3 kíló ólífuolía lambakjötskrydd salt og pipar 2 sætar kartöflur 12 kartöflur 6 gulrætur 1 paprika 2 rauðlaukar 2 hvítlaukar ( ég notaði solo-hvítlauka sem koma í heilu ) piparkorn 600 ml vatn Hitið ofn í 80-100°C , undir- og yfirhita .
Snyrtið lærið , skolið og þerrið .
Því næst er borin á það ólífuolía og það kryddað með lambakjötskryddi , salti og pipar .
Kartöflur , sætar kartöflur og gulrætur flysjaðar og skornar í mátulega bita , frekar litla .
Laukurinn , paprikan og hvítlaukurinn sömuleiðis .
Raðið öllu í botninn á steikarpotti , hellið vatninu yfir , bætið dálitlu af piparkornum út í og þá er lærið lagt yfir grænmetið .
Lokið steikarpottinum og látið lærið steikjast í ca .
sex til sjö tíma við 80-100 gráður .
Best er að stinga kjöthitamæli í lærið .
Þegar það hefur náð 60-65 gráða kjarnhita er það tilbúið .
Þegar steikartíminn er liðinn er gott að taka lokið af pottinum og stilla ofninn á 220 gráður og grill .
Þannig er lærið grillað í ca .
10 mínútur eða þar til puran er orðin dökk og stökk .
Ef mögulega grænmetið er ekki alveg tilbúið á þessum tímapunkti er hægt að leggja lærið á bretti og hella grænmetinu í ofnskúffu .
Á meðan lærið jafnar sig áður en það er skorið niður og lokið er við sósugerð er hægt að setja grænmetið í ofnskúffunni inn í ofninn við 200-220 gráður og baka það í ca .
10 mínútur eða þar til það er alveg eldað í gegn .
Sósa Vökvinn í ofnpottinum er síaður frá kartöflunum og grænmetinu .
Gott er að fleyta mestu fituna ofan af vökvanum .
Því næst er útbúin smjörbolla .
40 g smjör 40 g hveiti 3 dl rjómi 2-3 tsk lambakraftur ( eða nautakraftur ) 2 tsk rifsberjahlaup 1 msk sojasósa sósulitur salt og pipar Bræði smjörið í potti og þeytið hveitinu saman við .
Því næst er síaða vökvanum bætt út í smjörbolluna smátt og smátt á meðalhita og pískað vel á meðan .
Þá er rjómanum bætt út í auk lambakrafts og sósan smökkuð til með kryddum , rifsberjahlaupi og sojasósu .
Ef sósan er þunn er hægt að þykkja hana með sósujafnara .
Frá eldhussogur.com .
Kartöflu múffur 2 msk .
smjör ( og smá auka til að smyrja form ) 3 hvítlauksrif , pressuð 2 msk .
hveiti 3/4 bolli mjólk 1/2 bolli rifinn parmesan ostur salt og svartur pipar 2 stórar kartöflur , afhýddar og skornar í þunnar skífur Hitaðu ofninn í 200°C .
Taktu múffuform og smyrðu það með smjöri .
Hitaðu smjör í potti yfir meðalhita .
Settu hvítlaukinn út í og steiktu í mínútu .
Bættu þá út í hveitinu og hrærðu þar til þykknar , u.þ.b. 2 mínútur .
Helltu þá rólega mjólkinni saman við og hrærðu stanslaust þar til silkimjúkt , eða í ca 5 mínútur .
Taktu þá af hitanum og hrærðu ostinum saman við og saltaðu og pipraðu .
Skiptu kartöflusneiðunum jafnt í formin 12 og helltu blöndunni yfir .
Bakaðu í ca 25 mínútur í forhituðum ofni .
Passar vel með öllu kjöti .
