Bouchra Jarrar tók nýverið við sem listrænn stjórnandi elsta tískuhúss Frakklands , Lanvin .
Forveri hennar í starfi , Alber Elbaz , var látinn fara eftir að hafa starfað sem yfirhönnuður Lanvin í 15 ár .
Jarrar fæddist í Cannes árið 1970 en foreldrar hennar eru marokkóskir .
Hún útskrifaðist úr Duperré School of Applied Arts í París árið 1994 , þá 24 ára gömul , og hóf að strax að starfa innan tískuheimsins , meðal annars við skartgripagerð hjá tískuhúsinu Jean Paul Gaultier .
Tveimur árum seinna hóf Jarrar störf hjá franska tískuhúsinu Balenciaga þar sem hún var yfirmaður stúdíósins .
Hún starfaði hjá Balenciaga í áratug eða þar til 2006 að hún fékk stöðu yfirhönnuðar hátískulínu Christians Lacroix .
Þar starfaði hún í þrjú ár eða þar til hún stofnaði eigin hátískulínu , Bouchra Jarrar , árið 2010 , eftir að hafa fengið mikla hvatningu hjá Lacroix .
Jarrar er mínimalískur hönnuður .
Hún hefur mikið sótt innblástur í sjöunda áratuginn í sínum fyrri línum auk þess sem hún leggur ríka áherslu á útsaum og vönduð smáatriði .
Jarrar greindi frá því í viðtali við tímaritið WWD að þegar hún hæfi störf hjá Lanvin myndi hún helga sig starfinu .
Því telja tískuspekúlantar ekki líklegt að hún muni halda áfram að hanna línur fyrir Bouchra Jarra .
Jarra er fjórða konan sem stýrir tískuhúsinu Lanvin , sem var stofnað árið 1889 .
Hún mun gegna starfi yfirhönnuðar kvenlínu tískuhússins .
Það þótti mikil eftirsjá að Alber Elbaz og mótmæltu aðrir starfsmenn Lanvin uppsögninni .
Elbaz er þekktur fyrir ákaflega glæsilega kjóla og kokteilklæðnað og því má gera ráð fyrir töluverðum breytingum hjá Lanvin þar sem Jerra er þekkt fyrir fágaðan einfaldleika .
Þó er stefna fyrirtækisins að halda í glæsilega kjóla og kokteilklæðnað sem verður áberandi ásamt einföldum fatnaði í anda Bouchra Jarrar .
