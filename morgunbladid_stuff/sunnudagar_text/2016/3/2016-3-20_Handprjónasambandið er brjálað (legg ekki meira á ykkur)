Það fór allt upp í loft í gær þegar fréttir bárust af því að Ragnheiður Elín Árnadóttir , iðnaðar- og viðskiptaráðherra , hefði fært Rahm Emanuel , borgarstjóra Chicago , íslenska lopapeysu .
Lopapeysan þótti svo ósmekkleg og illa prjónuð að Handprjónasamband Íslands neyddist til að bregðast við og sendi frá sér yfirlýsingu vegna málsins : " Við hjá Handprjónasambandi Íslands erum miður okkar yfir þessari sjón .
Svona flík myndi aldrei vera boðin til sölu í okkar verslunum .
Handprjónasambandið leggur metnað í að hafa til sölu vandaðar lopapeysur og peysurnar okkar eru allar prjónaðar á Íslandi sem ekki er reyndin með margar af þeim peysum sem til sölu eru hér , " sagði í tilkynningunni .
Peysan fékk sem sagt falleinkunn Handprjónasambandsins sem er mjög vont .
Þú vilt ekki hafa þetta klan upp á móti þér .
Þær þarna í Handprjónasambandi Íslands sáu það strax að peysan væri ekki íslensk heldur framleidd í Kína .
Peysan heitir Geysir og kemur frá 66°Norður .
Miðað við allt það frábæra stöff sem fyrirtækið 66°Norður framleiðir hefði verið afar auðvelt að slá í gegn með gjöf .
Hvers vegna var honum ekki gefin Balta-úlpan ? Hann þarna borgarstjóri hefði bara þurft að safna smá skeggi , þá hefðu hlutabréfin í honum hækkað um 33% .
Það er líka pottþétt að kvenhylli hans hefði aukist um 26% þegar hann hefði verið kominn í úlpuna sem hefði gert það að verkum að hann hefði alltaf hugsað hlýlega til sniðuga ráðherrans frá Íslandi .
Svo hefði honum aldrei orðið kalt .
En nei , nú situr hann uppi með kínversk-íslenska lopapeysu sem passar á fíl .
Og Handprjónasambandið er brjálað – við skulum ekki gleyma því .
Þessi peysugjöf er algert skólabókardæmi um hvað við Íslendingar erum miklir lúðar .
Við hreinlega kunnum okkur ekki þegar við erum stödd á erlendum vettvangi – hér væri hægt að nefna mýmörg dæmi .
Þegar við erum staðin að verki fyrir lúðaskap þá kunnum við heldur ekki að skammast okkar ( sem er slæmt ) .
Hvers vegna leitar ríkið og / eða einkafyrirtæki ekki til Hönnunarmiðstöðvar Íslands þegar finna þarf sniðuga gjöf handa merkilegum útlendingum ? Í síðustu viku stóð HönnunarMars yfir í Reykjavík og því hefði ekki átt að skorta sniðugar hugmyndir að fallegri íslenskri hönnun sem hægt væri að færa borgarstjóranum .
Smáhesturinn gefur sér það að ekki séu persónuleg tengsl á milli borgarstjórans og ráðherrans eða flugfélagsins og veltir því fyrir sér hvers vegna hafi verið farin sú leið að gefa manninum flík .
Gefur maður ókunnugri manneskju flík ? Flestir sem smáhesturinn þekkir treysta sér ekki til að velja föt á sína nánustu , hvað þá einhvern borgarstjóra í Bandaríkjunum .
Ef við horfum á björtu hliðarnar þá má gleðjast yfir mörgu .
Gjöfin hefði getað verið verri .
Borgarstjórinn hefði til dæmis getað fengið staupglös með íslenska fánanum , nýju landsliðstreyjuna frá KSÍ , svona gervilunda sem framleiddur er í Kína og fæst í annarri hverri búð á Laugavegi .
Nú svo hefði líka verið hægt að gefa honum víkingahjálm eða ársbirgðir af slátri eða eitthvað ! Sá hefði orðið kátur í ...
martamaria@mbl.is 