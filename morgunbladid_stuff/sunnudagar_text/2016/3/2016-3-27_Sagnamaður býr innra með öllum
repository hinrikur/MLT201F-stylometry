Hvernig bregst radíóamatör , sem jafnframt skrifar skáldsögur , við , þegar það sem hann hefur nýlokið við að semja kemur orðrétt út á bók eftir annan höfund ? Hann hafði engum sýnt handritið .
Þegar stórt er spurt ...
" Hann kemst að þeirri niðurstöðu að hugsanaflutningur hljóti að hafa átt sér stað .
Að einhverjum hafi tekist að ræna sögunum úr hausnum á honum og hann reynir auðvitað að verja sig eins og hann getur .
Og notar nútímatækni til þess .
Byggir sér mjög sérstakt hús þar sem hann getur setið við skriftir , " segir listakonan Steinunn G. Helgadóttir í samtali við Sunnudagsblað Morgunblaðsins .
Sama listataugin Steinunn er mörgum kunn fyrir myndlist og ljóðagerð en hefur nú sent frá sér fyrstu skáldsöguna : Raddir úr húsi loftskeytamannsins .
" Þetta er sama listataugin , bara annað form .
Mér finnst ágætt að prófa eitthvað nýtt , " segir Steinunn spurð um skáldsagnaformið .
Hún kveðst reyndar hafa velt því fyrir sér í nokkur ár að skrifa skáldsögu þótt of mikið sé að orða það þannig að gamall draumur sé að rætast .
" Ég hef lengi skrifað ljóð en hef reyndar líka samið stuttar sögur í gegnum tíðina – en aðeins fyrir skúffuna hingað til .
" Segja má að sagan , Raddir úr húsi loftskeytamannsins , fari í býsna margar áttir .
Má jafnvel halda því fram að þetta séu margar smásögur ? " Mér finnst það eiginlega ekki skipta máli , " segir höfundurinn , " en þegar vel er að gáð tengjast þær allar .
Mismikið reyndar , en þetta er samt sama sagan .
" En er sagan – sögurnar – einhvers konar framhald af ljóðinu ? " Sumir kaflarnir byrjuðu eins og prósaljóð , já , en þannig voru þeir frekar hráir og fljótlega bættist mikið við .
" Hvaðan spretta sögurnar og persónurnar í þær ? " Úr öllum áttum .
Sögur eru mikilvægar og ég hef ofboðslaga gaman af því að láta segja mér sögu .
Ég hef alltaf blakað eyrunum ef einhver segir sögu ; er stórvarasöm innan um fólk ! Finnst mjög gaman að taka eftir karakterum og blanda sögum sem ég hef heyrt og fólki sem ég hef séð saman við eigin skáldskap .
Fæ ýmislegt lánað hér og þar en bý svo til mína eigin sögu .
Enginn á að þekkja sjálfan sig .
Kannski er það bara forvitni , en ég held að við séum öll með einhvern sagnamann inni í okkur , það er bara spurning hvort við leyfum honum að tala .
" Langar þig að halda áfram með skáldsagnaformið ? " Ég veit ekkert hvað verður en held áfram að leika mér á meðan ég hef gaman af því sem ég er að gera , bæði með ljóðin og sögurnar .
Ég hef vanrækt myndlistina síðustu ár , aðallega vegna skrifanna ; tíminn er takmarkaður en það er aldrei að vita .
Í þessari bók eru líka ljósmyndir eftir mig og það var mjög gaman að koma þeim að .
" Margt fólkið í bókinni er heldur andfélagslegt , segir Steinunn .
Flestir eiga það sameiginlegt , segir höfundurinn , " að vilja finna sér einhvern samastað í tilverunni , nema reyndar ein konan sem vill þvert á móti flýja þann samastað sem þröngvað hefur verið upp á hana .
" Augnabliksmyndir Og samfélagið er sannarlega íslenskt , segir hún .
" Ég er íslensk og karakterarnir í bókinni eru ofboðslega íslenskir .
Mér finnst ég vera að varpa ljósi á á ákveðin tímabil í sögu okkar frá því um 1950 ; ég kveiki ljós á ákveðnum stöðum og tek augnabliksmyndir .
Við erum öll að reyna að finna okkar samastað .
Það er djúpt í okkur flestum og ein af frumþörfunum ; manneskjan hefur í eðli sínu ekkert breyst svo ofboðslega mikið síðan fyrir 1000 árum nema að ýmislegt dót hefur bæst við .
" Steinunn sjálf segist hafa gríðarlega gaman af því að lesa .
" Þá er maður í einkasamtali við höfundinn og úr því verður saga sem enginn annar getur lesið ; þegar annar maður les sömu sögu er það hans útgáfa , reynsla og karakter hvers og eins litar bókina , hvernig maður túlkar hana og finnst hún .
" 