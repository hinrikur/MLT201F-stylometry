Það sem af er þessum vetri hafa hátt í 100 fjármálafyrirtæki heimsótt 84 skóla og hitt 3.100 nemendur 10. bekk , en frá því að verkefnið fór af stað í fyrra er fjöldinn kominn í 106 skóla og ríflega 4.100 nemendur , sem samsvarar um einum árgangi .
Búið er að heimsækja um nánast allt land en þessa dagana standa yfir heimsóknir í skóla á höfuðborgarsvæðinu .
Horft til Hollands Með Fjármálaviti horfa Samtök fjármálafyrirtækja til systursamtaka sinna í Evrópu , sérstaklega í Hollandi , þar sem samtök fjármálafyrirtækja hafa undanfarin ár boðið upp á kennsluefni og heimsótt skóla með fjármálafræðslu við góðar undirtektir nemenda og kennara .
Evrópsk peningavika , sem svo er kölluð , er nýliðin .
Hún er haldin af samtökum banka og annarra fjármálafyrirtækja í álfunni og er í grunninn til að vekja athygli á þörfinni fyrir aukið fjármálalæsi meðal ungs fólks og skapa umræðu .
Allt má finna um þróunarverkefnið Fjármálavit á vefnum , á síðunni www.fjarmalavit.is , og segir Kristín Lúðvíksdóttir verkefnastjóri að í framtíðinni gætu kennarar jafnvel nýtt sér það sjálfir til fræðslu í skólunum .
Hlutlaus vettvangur Kristín segir það hafa fallið í góðan jarðveg að fræðslan sé í nafni Samtaka fjármálafyrirtækja en ekki einstaka fyrirtækja .
" Þetta er hlutlaus vettvangur .
Það er ekkert launungarmál hvaðan við komum , starfsmennirnir sem fara út í skólana eru úr fjármálafyrirtækjum en kynna sig ekki sem slíka heldur eru fulltrúar samtakanna .
Skólarnir fagna því .
" 