Ragnheiður Ösp Sigurðardóttir vöruhönnuður rekur hönnunarhúsið Umemi og framleiðir meðal annars Notknot , púða sem innblásnir eru af skátahnútum og hafa notið gífurlegra vinsælda .
Nýverið skrifaði Ragnheiður undir samning við hið virta sænska hönnunarhús Design house Stockholm sem hafið hefur framleiðslu á púðunum fyrir alþjóðamarkað , en þeir eru meðal annars komnir í sölu í hönnunarbúð MoMa-safnsins í New York .
Sigurborg Selma Karlsdóttir sigurborg@mbl.is Anders Färdig , stofnandi og forstjóri Design House Stockholm , heillaðist af Notknot-púðum á DesignMatch , árlegum viðburði í tengslum við HönnunarMars þar sem hönnuðum er gefið færi á að kynna vörur sínar stóru hönnunarhúsunum .
" Anders var mjög hrifinn af púðunum og hafði samband við mig í kjölfar HönnunarMars þar sem ég var í útlöndum á meðan DesignMatch var haldið .
" Design House Stockholm hafði ekki verið með textíl í línum sínum áður , aðallega húsgögn og fylgihluti svo þau höfðu í raun enga reynslu í að láta framleiða textíl .
Nýverið hóf hönnunarhúsið hinsvegar að framleiða textíl og í kjölfarið undirritaði Ragnheiður samning við sænska fyrirtækið sem hefur hafið framleiðslu á púðunum .
Vantar sérhæfingu á Íslandi Design House Stockholm segir Ragnheiður vera einskonar útgáfufyrirtæki fyrir hönnun , líkt og bóka- eða tónlistarútgefandi .
Fyrirtækið er þar af leiðandi með ákveðnar línur og ólíka hönnuði sem koma að hverjum hlut .
" Þeir taka ekki bara vöruna og selja hana heldur leggja þeir uppúr því að auglýsa hönnuðina í leiðinni .
Ég er rosalega ánægð að fá hjálp við að framleiða vöruna .
Þau eru alveg frábær og með rosalega skemmtilegt úrval af vörum , " segir Ragnheiður og bætir við að það sé sérstaklega gaman að vinna með fyrirtæki sem hafi svona mikla ástríðu fyrir viðfangsefninu .
" Það er rosalega mikið traust sem felst í því að að setja verkið sitt í hendurnar á á öðrum .
Þetta er mikil vinna og ég hef eiginlega ekki haft tíma til þess að hanna neitt nýtt síðastliðin fimm ár .
Þar af leiðandi er rosalega gott að fá svigrúm til þess að einbeita sér að öðru með hjálp hönnunarhússins .
" Ragnheiður segir algengt að hönnuðir sem reki lítil hönnunarfyrirtæki sjálfir hafi oft minna svigrúm til þess að einbeita sér alfarið að hönnun og þróun .
" Maður er að pakka í kassa , fara með á pósthúsið , senda tölvupósta og fara með í búðir .
Þetta eru um 10 mismunandi störf sem verið er að sinna í einu , " útskýrir Ragnheiður og hlær og bætir við : " Ég held að flestir hönnuðir heima á Íslandi taki virkan þátt í bæði ferli og framleiðslu .
Það er líka takmarkað hvað er hægt að gera heima .
Oft þarf maður bara að redda sér svolítið sjálfur .
" Sér áfram um íslenska markaðinn Það gefur því augaleið að fyrirtæki á borð við Design House Stockholm opni ýmsar dyr fyrir lítil hönnunarfyrirtæki .
Til að mynda eru Notknot-púðarnir komir í sölu í hönnunarbúðinni MoMA Design Store í New York .
Ragheiður mun áfram sinna framleiðslunni fyrir íslenskan markað á meðan Design house Stockholm mun sjá um hinn alþjóðlega markað .
" Mig langaði til þess að halda í íslenska markaðinn því úti eru þau að bjóða upp á eina týpu ag Notknot í sex litum en ég er með fjórar týpur og tólf liti .
" Eins og áður segir hafa púðarnir notið gríðarlegra vinsælda sem náð hafa út fyrir landsteinana .
Það hefur þó haft einhverjar neikvæðar afleiðingar í för með sér enda hefur Ragnheiður orðið vör við hönnunarstuld .
" Mér finnst þetta rosalega erfitt .
Þetta er hugmynd sem er svo persónuleg .
Ég veit að Design house tekur vel á svona málum og því er rosalega gott að hafa fyrirtækið með sér í liði ef eitthvað kemur upp á en þetta er " bittersweet " .
Það er gaman að hönnunin fái mikla athygli og að fólk vilji gera þetta en mér finnst þetta að sama skapi rosalega erfitt , þetta er eins og barnið manns .
" Það var dönsk efnavöruverslunsem byrjaði á því að selja hólka og tróð ásamt leiðbeiningum um hvernig fólk gæti föndrað púðana sjálft .
" Vinkona mín sem er lögfræðingur aðstoðaði mig við að senda þeim bréf .
Í kjölfarið hafa þeir dregið úr markaðssetningu .
Það er mikilvægt að vera með allt á hreinu þegar maður fer út í svona , það er að segja hvað er löglegt og hvað ekki .
Einnig er gott að skrá vöruna þrátt fyrir að það sé sjálfkrafa höfundarréttur á vörunni .
" Ragnheiður segir endalaust af kóperingum í umferð .
" Ég reyni að fylgjast með þessu af og til og tek gjarnan rúnt á netinu til þess að kanna hvað er að gerast .
Svo skoðar maður hvort það sé þess virði að gera eitthvað í því eða ekki .
" HönnunarMars og hönnunarvinna Aðspurð hvað sé næst á dagskrá hjá Umemi segist Ragnheiður vera að vinna í tveimur verkefnum sem gangi fyrir þessa stundina .
" Ég er enn að þróa vöruna fyrir Design house þar sem möguleiki er á að vinna með frekari útfærslur af púðunum .
" HönnunarMars hefst í næstu viku en þar tekur Ragnheiður jafnframt þátt í þremur samsýningum .
" Love , Reykjavík er hópur íslenskra hönnuða , við erum með litla sýningu í Stöðlakoti niðri í bæ .
Ég tek einnig þátt í stórri samsýningu í Epal .
" Epal kynnir nýjar vörur í tilefni 40 ára afmælis verslunarinnar undir heitinu Bylgjur : undir íslenskum áhrifum .
Það er afrakstur samstarfs íslenskra og danskra hönnuða sem allir hafa náð langt í sínu fagi .
Ragnheiður Ösp og Ingibjörg Hanna Bjarnadóttir starfa með dösnku hönnuðunum en áhersla var lögð á hönnun með íslenskum innblæstri .
" Við fórum í ferð á Bæ á Höfðaströnd með dönskum hönnuðum til þess að leita að innblæstri frá Íslandi .
Þau tóku strax eftir bárujárninu sem er svo víða .
Okkur þótti það mjög áhugavert og ákváðum að hafa þemað í sýningunni bylgjur .
Bylgjur í bárujárni , sjó eða norðurljósum .
Ég gerði kertastjaka og vasa sem ég mun sýna í Epal auk þess sem við Ingibjörg erum að vinna tvö verkefni saman .
" Opnunarsýning HönnunarMars verður opnuð 9. mars í versluninni Epal á milli klukkan 17:00 og 19:00 .
