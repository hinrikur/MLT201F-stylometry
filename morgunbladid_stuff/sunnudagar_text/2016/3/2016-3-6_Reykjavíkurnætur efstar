Reykjavíkurnætur Arnaldar Indriðasonar sitja nú á toppi franska metsölulistans þegar reyfarar eru annars vegar , en þar ytra heitir bókin Les nuits de Reykjavik .
Ekki er þó bara að Reykjavíkurnætur njóti hylli heldur á Arnaldur tvær bækur til á listanum .
Þannig er Kleifarvatn , eða Le lagon noir , í 25. sæti og svo á hann Napóleonsskjölin , sem heita Operation Napoleon upp á frönsku , í 53. sæti .
Arnaldur skipar sér þannig í lið þekktra sagnameistara eins og Jussi Adler-Olsen , Donnu Leon , James Lee Burke Andrea Camilleri og Stephen King sem eiga fleiri en eina bók á listanum , en Adler-Olsen á fjórar bækur á listanum og King þrjár , líkt og Arnaldur .
Einn íslenskur höfundur til á bók á listanum , Árni Þórarinsson , því L ' ombre des chats er í 80. sæti , en hún hét Ár kattarins þegar hún kom út á íslensku 2012 .
