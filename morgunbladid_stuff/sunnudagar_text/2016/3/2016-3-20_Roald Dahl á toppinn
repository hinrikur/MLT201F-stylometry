Alþjóðadagur bókarinnar er jafnan haldinn 23. apríl .
Hann var fyrst haldinn í Katalóníu á Spáni og dagurinn valinn til að heiðra minningu Miguels de Cervantes , sem lést þann dag .
Þegar hann var gerður að alþjóðadegi bókarinnar var þess líka minnst að William Shakespeare lést sama dag , en hér á landi höldum við upp á afmæli Halldórs Laxness .
Í Bretlandi er dagurinn haldinn fyrsta fimmtudag í mars til að forðast páskafrí , og þar er til siðs að gefa út barnabækur sem falar eru fyrir ekki neitt , eða svo gott sem – börnin geta klippt miða úr dagblöðum og komið með í verslanir sem leyfa þeim að velja sér eina bókadagsbók en annars kosta þær eitt pund , um 180 krónur .
Bækurnar sem komu út í ár voru tíu og vakti athygli að sú sem seldist mest var The Great Mouse Plot eftir Roald Dahl , fór á topp breska bóksölulistans sem var í fyrsta sinn sem Dahl tyllti sér þar þrátt fyrir ómældar vinsældir .
