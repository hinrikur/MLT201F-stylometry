Blaðamaður breska dagblaðsins Guardian á vart orð til að lýsa hrifningu sinni á því framtaki Icelandair að starfsmenn fyrirtækisins séu til taks og sýni ferðamönnum landið í tvo daga sé þess óskað .
Hún á reyndar heldur varla orð yfir fegurð landsins .
Carole Cadwalladr kom til landsins á dögunum í boði flugfélagsins til að kynna sér þennan óvenjulega möguleika .
Valdi sér " ævintýrafélaga " og sá reyndist Björn Ingi Hafliðason flugmaður , sem sótti þær Carole og vinkonu hennar á hótel að morgni , klæddur skíðabuxum og lopapeysu , klár í slaginn .
Farið var í heita laug , hlustað á Björk og Sigur Rós í bílnum , borðaður guðdómlegur matur og gengið á skíðum úti í náttúrunni , sem var " spennandi , eins og reyndar allt á Íslandi virðist vera " .
Og eins og ekki væri komið nóg , skrifar Carole , buðu máttarvöldin upp á undurfagra norðurljósa- sýningu .
" Við tókum ástfóstri við Ísland á aðeins einum degi , " segir Carole í Guardian .
Hún nefnir að ólíku sé saman að jafna að fá slíka leiðsögn eða sitja einn á kaffihúsi og glugga í bók frá Lonely Planet ! 