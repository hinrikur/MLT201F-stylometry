Sjónvarp Þættirnir Popp- og rokksaga Íslands hefja göngu sína á ný í Ríkissjónvarpinu að kvöldi sunnudags .
Sex fyrstu þættirnir voru sýndir fyrir áramót og nú er röðin komin að seinni þáttunum sex .
Dagskrárgerð er sem fyrr í höndum Arnar Marinós Arnarsonar og Þorkels Harðarsonar í samstarfi við Dr. Gunna en þættirnir eru byggðir á bók þess síðastnefnda , " Stuð vors lands " .
Í þáttunum er rætt við tónlistarmenn sem sett hafa svip á íslenskt dægurtónlistarlíf gegnum tíðina og rykið dustað af gömlu myndefni .
Komið var fram á níunda áratuginn þegar frá var horfið fyrir áramót og næstu vikurnar mun kastljósið án efa beinast að stórlöxum á borð við Bubba Morthens , Sálina hans Jóns míns , Sykurmolana og Björk , Of Monsters & Men og Sigur Rós .
