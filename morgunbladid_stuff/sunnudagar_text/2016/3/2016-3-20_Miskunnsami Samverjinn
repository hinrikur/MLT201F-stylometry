Vinsæll Zlatan Ibrahimovic ´ ´ er réttnefnd þjóðhetja í Svíþjóð .
Hann er ekki aðeins frábær í fótbolta , líklega sá besti sem þjóðin hefur átt , heldur hefur hann líka látið til sín taka á ýmsum sviðum þjóðfélagsins .
Og raunar á heimsvísu .
Ibrahimovic ´ ´ hefur til dæmis verið mjög rausnarlegur í garð þeirra sem minna mega sín .
Frægt var þegar hann borgaði undir allt sænska landsliðið , skipað fötluðum knattspyrnumönnum , á heimsmeistaramótið í Brasilíu 2014 .
Nokkrir liðsfélagar hans höfðu gefið áritaðar treyjur til styrktar ferðinni .
Þá varð Ibrahimovic ´ ´ að orði : " Hvurn djöfulinn eiga menn að gera við treyjur ? Hvað kostar ferðin ? " Svo tók hann upp veskið .
Fyrir rúmu ári komst hann í heimsfréttirnar þegar hann fór úr treyjunni eftir að hafa skorað fyrir PSG gegn Caen .
Kom þá í ljós að hann skartaði fimmtíu nýjum húðflúrum sem samanstóðu af nöfnum manna sem þjást af sulti víðsvegar um heiminn .
Húðflúrin voru ekki varanleg en boðskapurinn komst til skila .
