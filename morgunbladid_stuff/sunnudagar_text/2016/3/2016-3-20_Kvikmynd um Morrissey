" Hann er goðsögn í lifanda lífi , " segir skoski leikarinn Jack Lowden í samtali við breska blaðið Daily Mail um manninn sem hann mun leika í næstu kvikmynd sinni , Íslandsvininn Morrissey , sem þekktastur er fyrir að hafa verið aðalsöngvari bresku nýbylgjurokksveitarinnar The Smiths á níunda áratugi síðustu aldar .
Myndin hefur hlotið nafnið Steven en það er skírnarnafn söngvarans .
Leikstjóri verður Mark Gill .
" Hann gekk í allskonar störf áður en hann áttaði sig á því hver hann var , " segir Lowden en myndin einblínir á líf Morrisseys á yngri árum .
" Að honum stóð alþýðufólk og hann fann sig ekki í því umhverfi .
Hann vildi brjótast út og hasla sér völl í tónlistinni sem var með líflegasta móti í Manchester á þessum tíma .
Gleðin var taumlaus og allir voru að reyna að finna sinn farveg .
" 