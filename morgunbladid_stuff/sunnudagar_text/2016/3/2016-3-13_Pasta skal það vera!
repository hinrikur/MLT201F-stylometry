Spaghetti , tagliatelle , lasagne , fettuccine , cannelloni , macaroni , penne , rigatoni , ravioli , farfalle og gnocchi eru nokkur nöfn sem flestir kannast við en yfir þrjú hundruð tegundir af pasta fyrirfinnast í heiminum .
Möguleikarnir eru endalausir en pasta er borið fram með ýmsu kjöti , fiski , grænmeti og sósum .
Flestum finnst pastaréttir góðir , bæði börnum og fullorðnum .
Hér má finna fjórar ljúffengar uppskriftir sem munu láta bragðlaukana dansa .
Ásdís Ásgeirsdóttir asdis@mbl.is Spaghetti , tagliatelle , lasagne , fettuccine , cannelloni , macaroni , penne , rigatoni , ravioli , farfalle og gnocchi eru nokkur nöfn sem flestir kannast við en yfir þrjú hundruð tegundir af pasta fyrirfinnast í heiminum .
Möguleikarnir eru endalausir en pasta er borið fram með ýmsu kjöti , fiski , grænmeti og sósum .
Flestum finnst pastaréttir góðir , bæði börnum og fullorðnum .
Hér má finna fjórar ljúffengar uppskriftir sem munu láta bragðlaukana dansa .
Ásdís Ásgeirsdóttir asdis@mbl.is Lúxus lasagne Evu Fyrir um það bil 6-8 2 msk ólífuolía 1 kg nautahakk 1 stór stilkur sellerí , smátt skorinn 1 rauðlaukur , smátt skorinn 2 hvítlauksgeirar , pressaðir nokkrir sveppir ca 8-9 , smátt skornir 1 tsk steinselja , þurrkuð spínat , magn eftir smekk kotasæla , lítill dós rifinn mozzarellaostur , magn eftir smekk parmesanostur , magn eftir smekk 1 pakki lasagneplötur salt og nýmalaður pipar Sósan 1 dós hakkaðir tómatar 1 dós Ítalía-tómatapassata ½ handfylli af ferskum basillaufum 2-3 msk tómatpúrra 3 dl vatn 1 kjúklingateningur salt og nýmalaður pipar Hitið olíuna í potti og steikið hvítlaukinn .
Bætið því næst við rauðlauk , selleríi og sveppum .
Steikið við vægan hita í 1-2 mínútur .
Færið grænmetið í skál og setjið nautahakkið á pönnuna og steikið vel .
Kryddið hakkið ansi vel með salti , pipar og steinselju .
Því næst náið þið ykkur í pott , setjið hakkið og grænmetið út í og byrjið á sósunni .
Setjið allt út í sem ég nefndi hér að ofan , hrærið vel í þessu og leyfið því að malla við vægan hita í 15-20 mín .
Gott er að henda út í nokkrum lárviðarlaufum .
Kryddið kjötblönduna vel með salti og pipar og smakkið til .
Hitið ofninn í 180°C .
Setjið 1/3 af kjötblöndunni á botninn í eldföstu móti og setjið mozzarella , parmesan og spínat yfir .
Raðið lasagneblöðum yfir og endurtakið leikinn ; þetta lasagne er í þremur lögum .
Kotasælan þarf aðeins að vera í einu lagi .
Að lokum stráið þið mozzarella- og parmesanosti yfir og jafnvel smá salti og pipar .
Bakið í ofninum í 35-40 mínútur .
Látið réttinn standa í 10 mínútur á borði svo hann verði ekki sjóðheitur .
Gott að bera fram með fersku salati og hvítlauksbrauði .
Frá evalaufeykjaran.is .
Skelfiskpasta Fyrir 6 600-700 g risarækjur og / eða annar skelfiskur 400-500 g pasta , t.d. tagliatelle 1 dós saxaðir tómatar í dós 1 rauðlaukur , skorinn í fína strimla 4 hvítlauksgeirar , pressaðir 2 msk rautt eða grænt pestó 1 msk rifinn parmesanostur 2 dl hvítvín safi úr ½ sítrónu 2 msk söxuð steinselja 1 rautt chili , fínt saxað ( má sleppa ) svartur pipar salt eftir smekk Setjið hvítlauk og lauk á pönnu með jómfrúarolíu og mýkið .
Bætið tómötum , hvítvíni , pestó og parmesanosti við , piprið vel og sjóðið í ca 2 mínútur .
Kreistið ½ sítrónu yfir .
Setjið til hliðar .
( Það er hægt að geyma þetta í marga klukkutíma .
) Sjóðið pasta og steikið skelfiskinn við góðan hita með smá ólífuolíu , t.d. risarækjur ( með / án skeljar ) , hörpuskel , humar eða krækling .
Þegar pastað er tilbúið er öllu blandað saman .
Steinselju og chili stráð yfir að lokum .
Berið fram með auka parmesan og hvítlauksbrauði .
Hægt er bæta við grænmeti , t.d. kúrbít eða papriku , eða nota aðrar kryddjurtir .
Frá grgs.is .
Grænmetisbolognese með mascarpone Fyrir 4 2 rauðar paprikur 3-4 gulrætur 1 laukur 4-5 hvítlauksrif 1 bakki sveppir 1 tsk rósmarín 3 msk ólífuolía 2 msk tómatþykkni ( -paste ) 1 glas rauðvín ( ca 2 dl ) þurrkað óreganó og steinselja ( ca 1 tsk af hvoru ) 2 msk mascarponeostur ( eða venjulegur hreinn rjómaostur ) 2 tómatar gróft saxaðir ( má sleppa ) 1 dl vatn og ½ grænmetisteningur Salt , pipar og nýrifinn parmesanostur Skerið papriku , lauk , helminginn af sveppunum ( eða alla ef þið vijið ekki hafa bita í sósunni ) og hvítlauk gróft niður .
Setjið í matvinnsluvél ásamt rósmaríni og látið vélina ganga þar til grænmetið er allt smátt saxað .
Hitið olíu á pönnu og látið grænmetismaukið krauma á pönnunni í fimm mínútur .
Bætið út í tómatþykkninu og steikið aðeins áfram .
Setjið sveppina þá saman við og leyfið þeim aðeins að steikjast .
Hellið rauðvíninu út á ásamt vatni og grænmetisteningi og leyfið þessu að sjóða aðeins niður .
Kryddið til með þurrkuðu óreganói og steinselju .
Setjið þá mascarponeostinn út í og látið hann bráðna saman við sósuna .
Bætið gróft skornum tómötum saman við og smakkið til með salti , pipar og parmesanosti .
Berið fram með salati , tagliatelle og nýrifnum parmesanosti .
Frá eldhusperlur.com .
Einfalt heimlagað ravíólí Fyrir 2-3 Deigið 2 bollar hveiti 3 stór egg 1 msk ólífuolía 1 tsk salt Fyllingin 2 msk ósaltað smjör eða 1 msk .
ólífuolía 3 hvítlauksrif , marin 120 g sveppir , skornir smátt , portabello eða eftir smekk handfylli rúkóla , skorið gróft 120 g ricotta ostur 120 g mjúkur geitaostur salt og pipar Aðferð fyrir fyllingu Bræðið smjörið eða hitið ólífuolíuna í potti eða pönnu yfir meðal hita .
Bættu við sveppum og hvítlauk og láttu malla þar til sveppirnir eru brúnaðir .
Hrærðu af og til .
Geymdu í skál og láttu kólna í fimm mínútur .
Bættu út í skálina með sveppunum rúkóla , ricotta osti og geitaosti ásamt smá salti og pipar eftir smekk .
Aðferð fyrir deig Settu hveitið í skál og gerðu " holu " í miðju .
Brjóttu eggin í holuna , bættu út í ólífuolíunni og salti og blandaðu saman með fingrum .
Eggin blandast hveitinu hægt og rólega .
Þegar deigið fer að taka á sig smá grófa mynd , helltu því í hrærivélarskálina og notaðu hnoðkrókinn til að hnoða deigið þar til það er slétt og fínt .
Taktu það úr skálinni og hnoðaðu það smá í höndum .
Settu kúluna aftur í skálina og láttu deigið standa í 15 mínútur .
Næst skaltu strá hveiti á hreint borð og skipta deiginu í tvennt .
Geymdu annan helminginn og notaðu kökukefli til að fletja út hinn í langan renning .
( sjá mynd ) Þetta tekur smátíma þar sem deigið mun skreppa til baka en þú skalt fletja það út þar til það er ca .
hálfur cm að þykkt .
Endurtaktu leikinn með hinn helminginn .
Taktu nú fyllinguna og búðu til kúlur eins og þú sért að setja smákökur á plötu , ca .
ein matskeið af fyllingu í eina kúlu .
Settu kúlurnar á deigið með 3 cm bili á milli .
Með pensli , penslaðu smá vatni á staðina á milli kúlnanna og á kantana .
Leggðu seinni deig renninginn ofan á .
Þrýstu niður deigið á milli .
Skerðu með pitsuskera eða beittum hníf á milli þannig að koddar myndist .
Þrýstu vel á kantana á hverjum kodda svo fyllingin haldist inni í honum .
Nú geturðu sett þá út í sjóðandi vatn sem þú hefur saltað og soðið þar til þeir eru tilbúnir eða í nokkrar mínútur .
Helltu yfir smá bræddu smjöri og stráðu yfir parmesan osti og ferskri steinselju eða basiliku .
