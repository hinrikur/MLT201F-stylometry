Frá því var greint í Morgunblaðinu 13. mars 1976 að þjófnaður hefði verið framinn á ritstjórn blaðsins tveimur dögum áður .
Var kventaska tekin en í henni voru tvær bankabækur , ávísanahefti og ýmsir persónulegir munir .
Við rannsókn lögreglu kom í ljós að þjófurinn hafði tekið kr. 32.000 út úr annarri bókinni í Verzlunarbankanum .
Bankafólkið gat gefið góða lýsingu á manninum og mundu ýmsir starfsmenn Morgunblaðsins eftir manni sem hafði verið að sniglast þar og lýsingin átti við .
Meðal þeirra var lögreglufréttaritari blaðsins og slóst hann í för með lögreglu við leitina að manninum um kvöldið .
Meðal annars lá leiðin í skemmtistaðinn Klúbbinn og höfðu menn ekki verið þar lengi þegar fréttaritarinn sá þjófnum bregða fyrir .
Lögregla yfirheyrði manninn , sem hún kannaðist ágætlega við , og lá játning fljótlega fyrir .
Fékk starfsstúlka ritstjórnar alla sína muni aftur og tíu þúsund krónur en afganginum sagðist maðurinn hafa týnt .
