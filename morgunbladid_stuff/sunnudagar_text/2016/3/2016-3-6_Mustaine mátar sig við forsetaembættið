Þrass Dave Mustaine , söngvari og gítarleikari bandaríska þrassbandsins Megadeth , er skeleggur samfélagsrýnir og sé einhver þungarokkari líklegur til að bjóða sig í framtíðinni fram til embættis forseta vestra er það hann .
Á dögunum mátaði kappinn sig raunar við embættið á Twitter .
Færi hann fram myndi hann vilja hafa Alien Cooper sem varaforsetaefni .
Fréttaskýrendur telja að þar sé Mustaine að tala um gamla brýnið Alice Cooper .
Hann vill fá Michael Sweet úr kristilega málmbandinu Stryper sem utanríkisráðherra , Ben Carson sem heilbrigðisráðherra , Mike Muir , söngvara Suicidal Tendencies , sem varnarmálaráðherra og móður sína í menntamálaráðuneytið .
Hreint ekki illa mannað , eða hvað ? 