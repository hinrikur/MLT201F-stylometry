Sjónvarp Ríkissjónvarpið sýnir beint frá sænsku söngvakeppninni , Melodifestivalen , á laugardagskvöldið .
Þykir þessi söngvakeppni sú besta í Evrópu , að því er fram kemur á ruv.is , enda hafa Svíar margoft sigrað í Söngvakeppni evrópskra sjónvarpsstöðva , Eurovision .
Það gerðu þeir í fyrra og keppnin verður því haldin í Stokkhólmi í ár .
" RÚV hefur ákveðið að taka þátt í gleðinni með Svíum .
Keppnin nýtur mikilla vinsælda og í undanúrslitum á laugardaginn voru sex milljónir atkvæða greiddar í símakosningu , " segir í dagskrárkynningu RÚV .
Útsendingin hefst kl. 19:30 og lýkur kl. 21:40 .
