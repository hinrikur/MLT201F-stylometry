Andrea Maack , myndlistarmaður og ilmvatnshönnuður , kynnti nýja ilmvatnslínu í byrjun árs .
Andrea opnaði vefverslun í síðustu viku og til þess að auka aðgengi vefverslunarinnar hefur hún þróað nýtt ilmgel sem auðvelt er að senda á milli landa og opnar í kjölfarið dyr að fjölbreyttari verkefnum .
Sigurborg Selma Karlsdóttir sigurborg@mbl.is Ný lína Andreu Maack inniheldur tvo ilmi sem eru ætlaðir báðum kynjum .
Ilmirnir Dual , sem er aðeins karlmannlegri , ferskur og markar nýja byrjun , og Soft Tension sem er innblásinn af hvítri þoku .
" Við erum mikið að einbeita okkur að vefversluninni og samfélagsmiðlum .
Við opnuðum vefverslun í síðustu viku og erum að einbeita okkur að því að þróa nýja leið til þess að kynna ilmvatnssýnishorn .
" Andrea , sem opnaði netverslunina www.Anderamaack.com , segir skipta máli fyrir kúnnann að þurfa ekki endilega að koma í búðina heldur getur viðkomandi fengið prufur sem hægt væri að prófa heima hjá sér og metið þannig ilminn .
Hugmyndin kviknaði af nauðsyn " Við þróuðum nýjung sem hefur ekki verið gerð áður .
Þetta er gel sem lyktar eins og ilmvatnið og magnið er eins og fimm pumpur .
Þá getur þú prófað þetta heima hjá þér , séð hvernig þetta er á húðinni og hvernig þetta þornar .
" Aðspurð hvernig hugmyndin að gelinu hafi kviknað segir Andrea hana hafa komið til af nauðsyn .
" Mig langaði að gera sýnishorn sem hægt væri að senda auðveldlega á milli landa .
Vanalega eru ilmvatnsprufur alltaf í litlum flöskum sem bæði er rándýrt að búa til og erfitt að senda vegna áfengislöggjafar , gelið er hinsvegar auðvelt að senda í pósti , " útskýrir Andrea sem ætlar sér að halda áfram að þróa gelið í sérvöru .
" Hugmyndin á bak við það er vara sem hægt er að ferðast með og auðvelt er að senda á milli landa .
" Andrea segir ilmhúsið einbeita sér mikið að því að þróa vörur fyrir netverslun og ákveðinn nútíma-lífsstíl þar sem fólk er almennt meira á ferðinni .
" Við erum mikið að velta fyrir okkur hverju fólk er að leita að í dag , hvað er þægilegt , hvað er nýtt .
Við erum líka að reyna að minnka alkóhólmagnið í vörunum.Við erum að þróa annað gel sem er ekki með neinu alkóhóli " Lyktin af gelinu er eiginlega meiri og helst lengi á húðinni þrátt fyrir að alkóhólið sé ekki til staðar í vörunni .
Andrea segir aðalgaldurinn hafa verið að ná gelinu nákvæmlega eins og ilmvatninu .
" Það væri ekki hægt að senda út prufur með gelinu sem lyktar síðan ekki eins og sjálft ilmvatnið .
Við erum búin að vera að vinna í þessu lengi .
Svo er líka mikilvægt að geta prófað ilminn .
Stundum eru ilmvatnskaup vissulega skyndiákvörðun , en eins og í búðum , þá er lykt alls staðar og þú finnur hana ekkert endilega á þér .
Þú þarft aðeins að meta lyktina áður en þú fjárfestir .
" 