Foreldrar þurfa að varast hvað þeir gera á Facebook þegar þeir eiga unglinga .
Dagblaðið Guardian tók saman þrjár reglur um hvað eigi alls ekki að gera , að minnsta kosti ef þig langar til að eiga góð og uppbyggileg samskipti við barnið þitt .
Ekki eiga samskipti við barnið þitt á Facebook-vegg þess .
Ekki skrifa : " Hæ , þú virkaðir eitthvað í vondu skapi í morgun .
Vona að þér líði betur .
Elska þig , mamma .
" Allir vinir unglingsins þíns sjá skilaboðin og krökkum á þessum aldri finnst flestum svona hlutir vandræðalegir , að minnsta kosti fyrir framan vini .
Sendu bara sms eða einkaskilaboð .
Ekki setja fjölskyldumyndir með unglingnum þínum á Facbook og merkja hann þar .
Það var kannski gaman í skemmtilgarðinum en hann vill ekki láta aðra sjá myndir af sér , að minnsta kosti ekki nema að skoða þær fyrst .
Foreldrum finnst oft erfitt að skilja þetta þar sem unglingar birta stöðugt myndir af sjálfum sér á Facebook .
Sjálfsmyndir þeirra hafa hinsvegar farið í gegnum mikla skoðun og jafnvel einhverja filtera áður en þær fá að birtast opinberlega .
Alls ekki læka myndir hjá einhverjum af vinum unglingsins þíns .
Þær koma upp í fréttaveitunni hjá þér en leiddu þær algjörlega hjá þér .
Svona hegðun þykir aðeins sæma eltihrellum .
