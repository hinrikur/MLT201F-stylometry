Það er kurteislegt að senda þakkarbréf eftir stórveislur , ekki síst brúðkaup .
Það getur verið þreytandi að skrifa mörg kort og fjöldatölvupóstur er ópersónulegur og sömuleiðis kort sem búið er að prenta texta á .
Vefsíðan ThankView.com býður uppá nýja lausn á þakkarbréfinu og hvetur fólk til að senda heldur sérsniðna myndbandsupptöku til gesta sinna .
Hefur síðan notið nokkurra vinsælda meðal nýgiftra en eftir brúðkaup er til siðs að þakka gestum fyrir komuna og gjafirnar .
Þjónustan er ekki ókeypis en ThankView markaðssetur sig sem ódýrari en bréfapóst .
Hægt er að senda fimm rafrænar myndbandskveðjur frítt til prufu en annars er hægt að kaupa misstóra pakka , allt frá 25 myndböndum á 2.500 krónur yfir í 400 myndbönd á 22.000 krónur .
Það gerir annars vegar 125 krónur á stykkið og 55 krónur á kveðju en til samanburðar kostar 170 krónur að senda bréf í A-pósti og 155 krónur í B-pósti .
Þá er ótalinn kostnaður við fallegt bréfsefni .
Þeir sem kaupa þessa þjónustu nota símann eða tölvuna til að taka upp skilaboð fyrir hvern og einn viðtakanda .
ThankView gerir notandanum síðan auðvelt fyrir að búa til fallegt myndband úr kveðjunni og ekki þarf kunnáttu eða forrit til að klippa efni til að nota þjónustuna .
Þetta er kannski ekki fyrir alla en hljómar eins og góð viðbót við þessa flóru .
