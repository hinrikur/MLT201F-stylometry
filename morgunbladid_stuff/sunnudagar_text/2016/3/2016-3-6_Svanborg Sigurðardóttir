Það eru fimmtán bækur á borðinu hjá mér , eitthvað sem ég er búin að lesa en ætla að lesa aftur og svo bækur sem ég hef ekki lesið .
Ég ætla að lesa aftur M Train eftir Patti Smith .
Ég las hana þegar hún kom út og gaf hana svo , en svo keypti ég nýtt eintak til að lesa hana aftur .
Svo er ég rosalega spennt fyrir Chelsea Girls eftir Eileen Myles , ég las fyrstu síðurnar í henni og heillaðist , en ég var þá að lesa þrjár aðrar bækur svo að ég er ekki komin lengra .
Ég er líka að lesa japanska skáldsögu , Body eftir Asa Nonami , sem er mjög skemmtileg og sýnir vel hvað japönsk menning er ólík okkar .
Hún segir frá mæðgum sem eru sífellt að fara í lýtaaðgerðir , en pabbinn er alltaf að vinna og tekur ekkert eftir því hvernig þær eru að breytast smám saman .
Ég er líka með A Brief History of Seven Killings eftir Marlon James á náttborðinu og ég veit eiginlega ekki hvers vegna ég er ekki byrjuð á henni .
Önnur bók sem ég er ekki byrjuð á en ætla að lesa er H is for Hawk eftir Helen Macdonald sem ég er búin að sjá á listum yfir bestu bækur alls staðar .
