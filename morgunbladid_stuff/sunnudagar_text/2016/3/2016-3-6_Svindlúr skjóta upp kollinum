Kennarar í Bretlandi hafa kvartað yfir notkun svokallaðra svindlúra sem meðal annars eru seld á Amazon.com .
Þar er ekki verið að fela neitt heldur ganga úrin undir nafninu " cheating watches " og eru auglýst sem slík .
Þessi tölvuúr geta geymt heilmikinn texta og jafnvel myndskeið .
Neyðarhnappur er á úrinu sem skiptir úr texta yfir í klukkuviðmót .
Skólastjóri frá Bath á Englandi segir í samtali við fréttavef BBC að þetta sé falið vandamál , ekki sé vitað hversu mörg séu í umferð .
Honum finnst ábyrgðarhluti að það sé verið að höfða til stressaðra nemenda með þessum hætti .
