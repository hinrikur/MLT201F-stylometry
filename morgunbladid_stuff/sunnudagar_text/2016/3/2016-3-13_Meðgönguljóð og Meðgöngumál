Fyrir fimm árum ákváðu þau Valgerður Þóroddsdóttir , Kári Tulinius og Sveinbjörg Bjarnadóttir að hrinda af stað ljóðaútgáfu enda fannst þeim nútímaljóðlist ekki nógu aðgengileg .
Valgerður segir að upphaflega hugmyndin hafi verið einföld , og kannski svolítið næv , en þeim fannst fólk setja sig í of miklar stellingar þegar ljóð voru annars vegar , ljóðabækur voru of dýrar og ljóð yngri skálda sáust nánast ekki .
" Við Kári höfðum verið að vinna saman að ljóðverki og vissum ekki hvað við áttum að gera við það , það passaði ekki í tímarit og ekki í hefðbundna útgáfu þannig að okkur datt í hug að gefa það út sem einskonar tilraun , " segir hún og þar með urðu Meðgönguljóð til , en útgáfan heitir nú Partus .
Fundur þeirra Kára , Valgerðar og Sveinbjargar var 2011 og fyrsta bókin , Þungir forsetar , kom út árið 2012 og önnur bók til , Herra Hjúkket eftir Ástu Fanneyju Sigurðardóttur , enda kviknaði strax áhugi annarra skálda á að fá að vera með .
Í kjölfar Meðgönguljóða urðu síðan til útgáfuröð fyrir smásögur sem kallast Meðgöngumál , og sagt er frá hér til hliðar , og Meðgöngufræ , sem sinna fræðitextum .
Valgerður segir að draumur þeirra hafi verið að auka aðgang fólks að ljóðum , gera bækurnar aðgengilegri og ódýrari , en í gegnum árin hafi komið í ljós að mikilvægasta hlutverk útgáfunnar sé að gefa skáldum aðgang að bókmenntaheiminum .
" Við erum að selja bækur á aðgengilegu verði , en við erum líka að auðvelda ungu fólki að verða útgefin skáld .
" Í gegnum árin hafa ýmsar útgáfur sinnt ungskáldum og rithöfundum og oft hafa höfundar tekið sig saman um að gefa út eigin verk og hver sýslað með sitt .
Valgerður segir að Partus sé aftur á móti eins og hver önnur útgáfa , en ekki höfundaforlag , enda séu þau með ritstjóra sem samþykkja útgáfu eða hafna .
" Við bjóðum upp á ritstjórn , sem gefur okkur ákveðna sérstöðu , því það er ótrúlega sjaldgæft að ungskáld fái almennilega ritstjórn og ég veit dæmi um það að fólk sem er að skrifa sína fyrstu skáldsögu skrái sig í ritlist í háskólanum bara til að fá ritstjórn , " segir Valgerður .
Hjá Partus eru tveir ritstjórar , Kári Tulinius og Kristín Svava Tómasdóttir , sem samþykkja handrit eða hafna þeim , en þótt Valgerður hafi tekið þátt í ritstjórninni framan af er hún svo önnum kafin við útgáfuna að hún þurfti að hætta því .
" Svo erum við með ritstjóra út um allan bæ , " segir Valgerður .
" Ég veit ekki hvernig það gerðist en þekktustu skáld Íslands eru að ritstýra fyrir okkur ; Linda Vilhjálmsdóttir , Jón Kalman , Eiríkur Örn Norðdahl , Sjón , Anton Helgi Jónsson , Hermann Pálsson og fleiri .
Við höfum verið ótrúlega heppin með hve margir hafa viljað hjálpa okkur .
" Fleiri Meðgöngumál Í Meðgönguljóðaseríunni hafa komið út þrettán bækur og þrjár eru væntanlegar til í næsta mánuði .
Því til viðbótar hafa komið út ljóðasöfn , þýðingar og líka smásögur sem gefnar eru út undir heitinu Meðgöngumál , en hugmyndin með þeirri útgáfu er að skapa bókarform sem auðvelt sé að kippa með sér á hlaupum , eða eiga með kaffinu .
Líka er útgáfan viðleitni til að vinna með form smásögunnar sem heild , að sögn Fríðu Ísberg , sem er einn af ritstjórum Meðgöngumála , með þeim Brynjari Jóhannessyni og Elínu Eddu Pálsdóttur .
" Þegar fólk les smásögusöfn les það yfirleitt nokkrar sögur í einu , með sömu rödd " sögumanns " í huga – les söfnin eins og skáldsögu .
Serían er tilraun til þess að uppfylla kröfu smásögunnar – að hún sé lesin stök , sjálfstæð , óháð safninu sínu .
Þetta er vissulega líka gert í bókmenntaritum , en ekki jafn afgerandi og í stakri útgáfu .
" Í næstu viku koma út þrjú Meðgöngumál , smásögur Herthu Maríu Richardt Úlfarsdóttur , sem Fríða ritstýrir , og Björns Halldórssonar .
