Mormónsbók , helgirit Kirkju Jesú Krists hinna Síðari daga heilögu , vitraðist stofnanda trúarinnar , Joseph Smith , þegar engill birtist honum er Smith var á átjánda árinu .
Hún varð grunnur Mormónatrúar og er nú ein umdeildasta bókin á Amazon þar sem gagnrýnendur skiptast í tvo andstæða hópa – annað hvort gefa þeir bókinni fimm stjörnur eða eina .
Útgáfan sem um ræðir er frá 1981 en deilur hófust þegar fréttist að nemendur í mormónskum háskóla í Saltsjávarborg hefðu verið hvattir til þess af kennurum sínum að skrifa jákvæðar umsagnir um helgiritið á Amazon .
Þeir tóku til óspilltra málanna , en þegar þetta spurðist út flykktust andstæðingar trúarinnar inn á vefinn og byrjuðu að skrifa niðrandi athugasemdir um bókina .
Framan af síðustu viku voru jákvæðar umsagnir í meirihluta en nú hafa hinar neikvæðu siglt framúr og eru heldur fleiri .
Engum sögum fer af viðbrögðum Amazon við þessum kryt .
