Hvað er of mikið og hvað of lítið ? Viðar segir að íþróttafélögin þurfi að huga að því að börn og ungmenni fái örugglega að stunda sínar íþróttir á sínum forsendum .
Þeir sem vilja geta þá æft af meiri alvöru , en hinir sem vilja ekki sinna íþróttinni af sama kappi heldur fyrst og fremst spila ánægjunnar vegna geti fundið sér einhvern farveg , í stað þess að detta út úr íþróttastarfinu eins og vill gerast þegar menntaskólaárin nálgast og æfingar verða mun tíðari .
Á móti bendir Viðar á að þó það virðist margt varasamt við að börn æfi íþróttir af of mikilli hörku þá geti það líka gerst að jákvæðu áhrifin af íþróttastarfinu minnki eða hverfi ef íþróttunum er ekki sinnt af nægilegri kostgæfni .
" Hið jákvæða uppeldislega gildi íþrótta ungmenna í 8. og 10. bekk virðist til dæmis meira hjá þeim sem æfa fjórum sinnum í viku eða oftar , en hjá þeim sem æfa einu sinni til þrisvar í viku .
Má álykta að þessi skuldbinding að taka mjög virkan þátt í skipulögðu íþróttastarfi hafi mikið að segja varðandi gildi íþrótta fyrir iðkendur á þessum aldri .
" 