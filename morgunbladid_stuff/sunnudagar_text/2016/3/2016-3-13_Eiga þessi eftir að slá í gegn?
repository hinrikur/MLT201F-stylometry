Tæknihátíðin SXSW Interactive hefst í Austin í Texas um helgina þar sem hún fer fram samhliða stórri tónlistar- og kvikmyndahátíð .
Mashable.com skrifar að á hverju ári verði eitt app alveg sérstaklega vinsælt á SXSW .
Á síðustu árum hafa forritin Twitter , Foursquare og Meerkat slegið í gegn á hátíðinni .
Mashable spáir þessum fimm velgengni í ár : 1 .
Anchor Þetta er samfélagsmiðill sem notast við talað mál .
Notendur hlaða inn stuttum hljóðbútum , sem aðrir geta hlustað á , deilt og svarað .
Þetta þykir minna á Twitter og Facebook nema bara með talmáli .
2 .
Shorts Paul Davison , höfundur Shorts , hefur áður notið velgengni á SXSW með appinu Highlight , sem hefur nú fallið í gleymskunnar dá .
Shorts snýst um að deila upplýsingum , myndum og fleiru með vinum á þægilegan hátt .
3 .
KnowMe KnowMe snýst um að búa til stutt myndbönd með talmáli og samblandi af ljósmyndum og myndböndum .
Forritið þykir minna á Vine í notkun .
JJ Abrams og annar stofandi Moviefone , Andrew Jarecki , eru bakhjarlar verkefnisins og ætla þeir að mæta á hátíðina til að kynna það .
4 .
Tribe Tribe snýst helst um myndbandsskilaboð og gerir það einstaklega þægilegt að deila stuttum hljóð- og myndskilaboðum .
Hægt er að vinna sér inn stig í Tribe-samfélaginu þegar appið er notað .
5 .
Cola Messenger Tilgangurinn með þessu appi er að gera það ennþá auðveldara að skiptast á skilaboðum við fólk , ekki síst til að skipuleggja sameiginlega viðburði , svo eitthvað sé nefnt .
