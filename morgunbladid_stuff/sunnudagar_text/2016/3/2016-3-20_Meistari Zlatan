Zlatan Ibrahimovic ´ ´ vann það einstaka afrek í vikunni að verða landsmeistari í knattspyrnu í þrettánda sinn á aðeins fimmtán árum .
Sænski landsliðsmaðurinn vann þá sinn fjórða meistaratitil á jafnmörgum árum , með Paris Saint-Germain í Frakklandi .
Ævintýrið hófst í Hollandi , þar sem Ibrahimovic ´ ´ vann sína fyrstu meistaratitla á ferlinum með Ajax , 2002 og 2004 .
Þaðan lá leið hans til Ítalíu , þar sem Ibrahimovic ´ ´ varð meistari fimm ár í röð , fyrst með Juventus og síðan Internazionale .
Því skal þó til haga haldið að báðir titlar voru síðar hrifsaðir af Juventus vegna Calciopoli-hneykslisins , sem snerist um það að forsvarsmenn Juventus og fleiri félaga voru handsamaðir af lögreglu fyrir að hafa haft áhrif á val dómara vegna leikja .
Veturinn 2009-10 lék Ibrahimovic ´ ´ með Barcelona og varð vitaskuld spænskur meistari .
Líkaði þó vistin illa enda lenti hann snemma upp á kant við knattspyrnustjóra liðsins , Pep Guardiola , og hefur sent honum ófáar pillurnar síðan .
Í upphafi vetrar 2010-11 sneri hann aftur til Ítalíu og lenti nú í rauða helmingi Mílanóborgar , hjá AC Milan .
Bætti við sig einum titli þar um vorið en árið 2012 gerðust þau undur og stórmerki að Ibrahimovic ´ ´ varð ekki landsmeistari .
Enda var hann fljótur að finna sér nýjan vinnuveitanda , Paris Saint-Germain .
Hugsar sér til hreyfings Eftir fjögur ár í París er orðrómur á kreiki þess efnis að Ibrahimovic ´ ´ hugsi sér til hreyfings .
Það yrði þá til annars lands .
Aldurs hans vegna , en kappinn verður 35 ára í haust , eru Bandaríkin og Kína – stórveldi í öllum skilningi nema knattspyrnulegum – nefnd í því sambandi .
England er einnig sagt koma til greina og jafnvel Þýskaland , en þar á Ibrahimovic ´ ´ ennþá eftir að drepa niður fæti .
Í Búndeslígunni myndi Ibrahimovic ´ ´ án efa fúlsa við öllum liðum nema Bayern München en erfiðara er að átta sig á því hvaða félag hann myndi velja í Englandi , en fá þeirra myndu líklega afþakka þjónustu hans í ljósi sögunnar .
Á tímum þegar allir eru kallaðir meistarar er nefnilega til maður sem á þá virðulegu nafnbót raunverulega skilið .
Hann heitir Zlatan Ibrahimovic ´ ´ .
orri@mbl.is 