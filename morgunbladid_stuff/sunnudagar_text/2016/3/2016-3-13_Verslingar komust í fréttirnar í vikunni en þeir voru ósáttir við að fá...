Verslingar komust í fréttirnar í vikunni en þeir voru ósáttir við að fá ekki að leggja í bílastæði Kringlunnar .
Bragi Valdimar Skúlason ritaði á Facebook um atvikið : " Þvílík mannvonska .
Að neita Verslingi um bílastæði er eins og að neita almennum borgara um vatn ...
eða Garðbæingi um einbýlishús .
" Konráð Jónsson lögmaður minntist á sama vettvangi upptökustjórans Georges Martins sem er nýfallinn frá .
" Fallinn er frá maður sem er ábyrgur fyrir einhverri bestu samsetningu poppsögunnar .
John Lennon var sáttur við tvær útgáfur af Strawberry Fields Forever og vildi klippa þær saman .
Vandamálið var að þær voru í mismunandi tempói og tóntegund .
Hann fól George Martin að finna út úr þessu , sem leysti þetta með því að hraða hægu útgáfunni og hægja á hröðu útgáfunni þannig að útgáfurnar voru í sömu tóntegund .
Það gerist þegar ein mínúta er liðin af laginu og John er búinn að syngja " Let me take you down cause I ' m " og svo þegar það kemur " going to ...
" erum við komin úr hægu útgáfunni yfir í þá hröðu .
Algjörlega saumlaust .
Hvíl í friði .
" Gerður Kristný rithöfundur minntist annars manns , leikarans ástæla Erlings Gíslasonar sem lést í vikunni .
" Erlingur Gíslason settist á skólabekk með okkur unglingunum í Almennri bókmenntafræði veturinn sem Þjóðleikhúsinu var lokað vegna endurbóta .
Mikið sem var gaman að kynnast þessum þjóðþekkta listamanni .
Honum fannst sjálfsagt að opna fagurt heimili fyrir allri deildinni haustkvöld nokkurt og enn man ég hvað það var skemmtilegt að fá að stíga þar inn fyrir dyr og njóta gestrisni hans og Brynju .
Að sama skapi var gaman að koma inn á Kaffibarinn nokkrum árum síðar og heyra Erling heilsa mér hljómfagurri röddu : " Sæl , mín kæra skólasystir ! " Blessuð sé minning Erlings skólabróður míns .
" Alþjóðlegur baráttudagur kvenna var í vikunni en það er greinilega af nógu að taka í baráttunni eins og Bryndís Björgvinsdóttir , dómari og spurningahöfundur í Gettu betur , hefur ekki farið varhluta af .
" Flestir virðast halda að Steinþór Helgi Arnsteinsson og Björn Bragi Arnarsson ( BB ) semji spurningarnar fyrir Gettu betur .
Og þá gerðist það einnig á Twitter þar sem ég hef verið kölluð tíma- eða stigavörður .
Það er ekki rétt .
Það erum við Steinþór Helgi og Björn Teitsson sem semjum spurningarnar alveg hnífjafnt , enda erum við Steinþór saman í setti sem spurningahöfundar og dómarar , og Björn Teitsson er titlaður í kreditlista einnig sem spurningahöfundur .
Ég er því ekki tímavörður , stigavörður eða ...
bara þarna í setti fyrir einhverja tilviljun .
Björn Bragi er hins vegar kynnir , peppari og allsherjargoði .
" 