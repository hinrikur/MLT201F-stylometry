Helstu bókmnenntaverðlaun Bretlands eru Booker-verðlaunin sem verða afhent í haust að vanda , en einnig hafa reglulega verið veitt svonefnd alþjóðleg Booker-verðlaun fyrir ævistarf .
Nú hefur Booker-verðlaunaráðið aftur á móti tekið upp samstarf við breska dagblaðið Independent sem veitt hefur verðlaun fyrir erlenda höfunda , samnefnd blaðinu , en á þessu ári og framvegis verða verðlaunin veitt fyrir staka bók höfundar sem á ekki ensku að móðurmáli .
Svonefndur langlisti þeirra verðlauna , sem bera mun Booker-nafnið , var kynntur á dögunum .
Vekur athygli að á honum er bók eftir höfund sem fer nánast huldu höfði .
Á langlistanum 2016 eru A Cup of Rage eftir Raduan Nassar , A General Theory of Oblivion eftir José Eduardo Agualusa , A Strangeness in my Mind eftir Orhan Pamuk , A Whole Life eftir Robert Seethaler , Death by Water eftir Kenzaburo Oe , Ladivine eftir Marie NDiaye , Man Tiger eftir Eka Kurniawan , Mend the Living eftir Maylis de Kerangal , The Four Books eftir Yan Lianke , The Story of the Lost Child eftir Elena Ferrante , The Vegetarian eftir Han Kang , Tram 83 eftir Fiston Mwanza Mujila og White Hunger eftir Aki Ollikainen .
Elena Ferrante er hinn dularfulli höfundur , en þess má geta að The Story of the Lost Child er í Napólíkvartett hennar .
Tvær fyrstu bækur hans hafa komið út á íslensku .
