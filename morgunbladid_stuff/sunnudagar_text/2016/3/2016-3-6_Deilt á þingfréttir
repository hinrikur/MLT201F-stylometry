Greint var frá því í Morgunblaðinu fyrir áttatíu árum , 6. mars 1936 , að Gísli Sveinsson , alþingismaður Sjálfstæðisflokksins , hefði spurst fyrir um það utan dagskrár í neðri deild þingsins fáeinum dögum áður hvað forsetar þingsins hefðu gert til þess að koma lagi á þingfréttir útvarpsins .
Vitnaði Gísli til umræðna þeirra , sem fram höfðu farið í sameinuðu þingi skömmu áður , um þetta mál og þá hefði forseti sameinaðs alþingis lofað að taka málið til nýrrar yfirvegunar .
Síðan hefði ekkert heyrst um málið , en æskilegt væri að fá að vita , hvort von væri á nokkurri bót á þingfréttum útvarpsins , sem væru gersamlega óviðunandi .
Ekki kom fram í frétt blaðsins hvers vegna Gísli leit þingfréttir útvarps þessum augum .
Á hinn bóginn var tekið fram að framsóknarmaðurinn Jörundur Brynjólfsson , forseti neðri deildar Alþingis , hefði svarað fyrirspurn Gísla á þá leið , að samningar stæðu enn yfir um málið , en ekki væri hægt að segja neitt um það að svo stöddu , hvað ofan á yrði .
