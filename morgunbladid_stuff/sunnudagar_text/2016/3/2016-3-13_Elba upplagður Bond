Kvikmyndir Daniel Craig hefur gefið sterklega í skyn að hann hafi leikið njósnara hennar hátignar , James Bond , í hinsta sinn .
Enda þótt aldrei eigi að segja aldrei verður umræðan um arftaka hans æ fyrirferðarmeiri .
Breska blaðið The Guardian velti þessu fyrir sér í vikunni og komst að þeirri niðurstöðu að Idris Elba væri heppilegasti kosturinn .
Um það eru veðbankar blaðinu sammála .
Tími sé kominn á hörundsdökkan Bond .
Þá þykir blaðinu tímabært að endurvekja kynþokka Bonds og láta hann vefja veikara kyninu um fingur sér , líkt og Roger Moore gerði forðum .
Það eina sem The Guardian þykir vinna gegn Elba er aldurinn .
Leikarinn sé orðinn 43 ára sem þýði að hann verði líklega 45 ára þegar fyrsta myndin verði frumsýnd .
