Börkur Gunnarsson kvikmyndagerðarmaður fer gjarnan ótroðnar slóðir á Facebook .
Nú fer hann reyndar vel troðna slóð , ef eitthvað er að marka hann í þetta skipti ! Kveðst nefnilega ætla í framboð : " Ég hef ákveðið að bjóða mig fram til forseta .
Þótt ég hafi fengið áskoranir frá fjölda fólks um að gera það ekki .
Kærastan mín styður mig ekki .
En hún er svosem ekki smekk manneskja einsog sagan hefur sýnt .
Óþarfi að taka mark á henni .
Ég mun styðja ójafnrétti , álver , hvalveiðar og hverskonar malbikun á náttúrunni .
Til dæmis hefur mér fundist ótækt að ekki sé búið að virkja Gullfoss , þetta mikla afl , eða bara flytja hann niður á Lækjartorg þannig að greyið túristarnir þurfi ekki að fara út á land til að sjá hann .
Af hverju ekki að flytja Geysi þangað líka ? Þá væri hægt að malbika yfir þetta Suðurland .
Ég er með fullt af öðrum fallegum framboðs málum .
En ég fer nánar út í það seinna .
Konan mín er að krefjast þess að ég vaski upp .
I ´ ll be back , eftir uppvaskið .
" Sverrir Páll Erlendsson menntaskólakennari á Akureyri spyr á miðvikudaginn : Ætlar enginn að bjóða sig fram í dag ? Njörður P. Njarðvík , prófessor emeritus við Háskóla Íslands , er ekki yfir sig hrifinn , svo ekki sé meira sagt , af miklu framboði fólks til embættis forseta .
" Gömul ráðlegging segir að menn skuli ekki sækjast eftir verkefni sem þeir ráða ekki við .
Þegar ég lít yfir nafnalista þeirra sem hafa lýst yfir framboði til embættis forseta Íslands , undrast ég stórlega .
Ég get ekki séð að neinn þeirra hafi til að bera þá menningarlegu reisn sem þarf til að vera þjóðhöfðingi , gegna æðsta embætti og vera sameiningartákn þjóðar sinnar .
Heldur þetta fólk virkilega að það geti fetað í fótspor Kristjáns Eldjárns og Vigdísar FInnbogadóttur ? Hvaðan kemur eiginlega þetta sjálfsálit ? Hvar er dómgreind og sjálfsgagnrýni ? Hvílík sjálfsánægja ! " 