Það er ekki um það deilt að óhóflegur kvíði og streita er ekki holl fyrir heilsuna .
Til eru ýmis ráð til að draga úr þessum óæskilegu áhrifum og dáleiðslumeðferðarfræðingurinn Esther Helga Guðmundsdóttir býður upp á námskeið í sjálfsdáleiðslu til að ná tökum á streitu og kvíða .
Þórunn Kristjánsdóttir thorunn@mbl.is Það er ekki um það deilt að óhóflegur kvíði og streita er ekki holl fyrir heilsuna .
Til eru ýmis ráð til að draga úr þessum óæskilegu áhrifum á heilsuna .
Dáleiðslumeðferðarfræðingurinn Esther Helga Guðmundsdóttir býður upp á námskeið í sjálfsdáleiðslu til að ná tökum á streitu og kvíða .
" Þetta er viðurkennd tækni sem hefur verið notuð í gegnum tíðina af mörgum helstu dáleiðslumeisturum og -fræðingum og þetta er aðferð sem virkar .
Á námskeiðinu eru kenndar einfaldar sjálfsdáleiðsluæfingar til að nýta í eigin þágu .
Fólki er t.d. kennt að taka sjálft sig út úr aðstæðunum og fara inn í og finna ákveðinn griðastað innra með sér til að næra sig og styrkja svo það geti tekist á við raunveruleikann , " segir Esther Helga Guðmundsdóttir sem heldur námskeið í sjálfsdáleiðslu til að ná tökum á streitu og kvíða í fjölskyldumiðstöðinni Lausninni en námskeiðið er 6 klst. langt .
Esther er dáleiðslumeðferðarfræðingur , matarfíknisérfræðingur og er einnig með meistaragráðu í stjórnun í heilbrigðisþjónustu .
Hún hefur áratuga langa reynslu af því að hjálpa fólki að ná tökum á matarfíkn og átröskun .
Fyrir rúmum fjórum árum lærði hún dáleiðslu sem hún hefur notað í starfi sínu til að hjálpa fólki að ná slökun , skoða og vinna úr undirliggjandi vanda .
Óttast að verða svæfðir Esther segir aðferðina virka hratt og fólk kemst fljótt og vel inn í ástand sem það getur slakað á í .
" Ég hef fundið fyrir því að margir eru hræddir við að fara inn í svona námskeið af ótta við að verða svæfðir , " segir hún og hlær og heldur áfram : " Vissulega getum við svæft okkur sjálf með þessari tækni og stundum er það það sem við þurfum , að geta svæft okkur .
Fólk vaknar oft upp um miðja nætur með streitukvíða og þá er gott að geta notað þessa tækni til að ná sér aftur inn í svefninn .
" Esther tekur þó fram að streita og kvíði eru eðlilegar tilfinningar sem við höfum og þurfum á að halda í lífinu .
" Við ætlum ekki að losna alveg við þessar tilfinningar á námskeiðinu .
Við þurfum að skoða hvað veldur þeim hjá okkur .
Hugsanlega gætum við þurft að gera breytingar á lífsstílnum okkar þannig að við þurfum að taka á því sem veldur okkur kvíða , " segir Esther .
Á námskeiðinu verður rýnt ofan í þessa þætti og fólk frætt frekar um streitu og kvíða .
" Ef ég ætla að fá einhverja nýja útkomu í mínu lífi þá þarf ég að gera nýja hluti .
Ég get ekki haldið áfram að gera allt eins en samt ætlast til að það komi ný útgáfa af lífi mínu , " segir Esther og bendir á mikilvægi þess að rjúfa vítahringinn ef fólk vill breytingar á annað borð .
Endurraða í undirmeðvitundinni Esther segir mun vera á dáleiðslu og hugleiðslu þó sá munur sé í raun ekki ýkja mikill .
" Helsti munurinn á slökun og hugleiðslu eða núvitundarvinnu og dáleiðslu er að í dáleiðslu lærir maður ákveðna tækni og þá er hægt að fara meðvitað dýpra , " segir Esther , spurð hver munurinn sé á hugleiðslu og dáleiðslu .
Hún segir að dáleiðslutæknin hjálpi einstaklingnum til að endurraða í " undirmeðvitundartölvunni " .
Hins vegar bendir Esther á að allar þessar aðferðir : slökun , hugleiðsla , núvitundarvinna , gjörhyglivinna , dáleiðsla , sjálfsdáleiðsla og fleiri leiðir geta hjálpað fólki að glíma við aðstæður sínar og gefa meiri lífsgæði .
Stór munur er hins vegar á stuttu sjálfsdáleiðslunámskeiði og frekari dáleiðsluvinnu með meðferðarfræðingi .
Á sjálfsdáleiðslunámskeiði er fólki hjálpað að læra sjálft ákveðna tækni til að ná tökum á streitu og kvíða .
" Þegar unnið er með dáleiðslu hjá dáleiðslumeðferðarfræðingum , eins og ég hef unnið með hana , þá fáum við einstaklinginn til að skoða hverjar ræturnar gætu verið að vandanum .
Við förum ofan í dáleiðsluna og leyfum undirmeðvitundinni að fara inn í minningabankann því við getum náð í minningu úr fortíðinni og unnið úr henni .
Segjum sem svo að einstaklingur hafi lent í áfalli , t.d. slasað sig sem barn og líði illa .
Hann er huggaður með mjólk og kexi og þá allt í einu verður til skipun innra með einstaklingnum sem segir að þegar mér líður svona þá er lausnin þessi : að fara inn í eldhús og fá mér mjólk og kex .
Í dáleiðsluvinnunni er hægt að fara inn í minninguna og leiðrétta hana .
Þegar einstaklingnum líður svona þá þarf hann að læra að fást við tilfinninguna á annan hátt en að fá sér kex .
Þetta er eitt af mörgu sem maður getur unnið með í undirmeðvitundarvinnu í dáleiðslu undir handleiðslu meðferðarfræðings , " segir Esther .
Hún bendir á að innra með okkur eru ótrúlega margar skipanir sem maður fylgir en hefur ekki hugmynd um og hefur engin not fyrir lengur .
" Það verður ótrúlegt frelsi fyrir einstaklinginn þegar hann nær að leiðrétta innri tölvuna sína .
" Fólk finnur innri styrk Hún segir brýnt að fólk læri að sinna sjálfu sér andlega líka , rétt eins og líkamlega .
Sjálfsdáleiðsla sé ein aðferð af mörgum sem hægt er að nota í þeim tilgangi .
" Við hljótum alltaf að vera að reyna að ná sambandi við okkur sjálf , finna innri styrk og líða vel í eigin skinni .
Þegar við dettum út úr þeirri vellíðan þá leitum við leiða til að finna það aftur .
Það sem við gerum oft er að við ávinnum okkur hegðanir og jafnvel neyslu , t.d. á mat og áfengi í því skyni því það lokar fyrir það hvernig okkur raunverulega líður .
Þá verður ákveðinn vítahringur í okkar lífi sem versnar stöðugt þar til við tökum á vandanum .
Það sama á við ef fólk glímir við fjárhagsvanda og tekur ekki á vandanum sínum á þann hátt sem það þarf að gera .
Alls kyns samskiptavandamál hafa áhrif á streitu og kvíða .
Það eru svo margar ástæður fyrir því að við lendum í vítahring streitu og kvíða .
Fyrsta skrefið hlýtur alltaf að vera að taka sjálfan sig út úr skaðlegum aðstæðum , átta sig á hvað veldur og byrja að horfast í augu við það og vinna með það .
Það er gríðarlega áriðandi .
" 