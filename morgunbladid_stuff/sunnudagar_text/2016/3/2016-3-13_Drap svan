Furður Fólk leggur sitthvað á sig til að ná sjálfum ( selfies ) en fyrir liggur að sjálfur urðu fleira fólki að fjörtjóni á síðasta ári en hákarlar .
Fleiri hafa þó hlotið skaða af en mannfólkið en svanur nokkur fannst dauður í Makedóníu á dögunum eftir að ferðakona hafði rifið hann upp úr vatni til að taka af þeim sjálfu .
Aumingja svaninum varð svo um þetta að hann steindrapst .
Hermt er af þessu í breska blaðinu Metro en þar kemur einnig fram að höfrungur hafi drepist undir svipuðum kringumstæðum í Argentínu fyrir skömmu .
Það er þó óstaðfest .
