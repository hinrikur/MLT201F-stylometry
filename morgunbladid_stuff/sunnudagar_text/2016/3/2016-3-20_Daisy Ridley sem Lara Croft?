Kvikmyndir Daisy Ridley , sem sló rækilega í gegn í nýju Star Wars-myndinni , The Force Awakens , kemur nú til greina í hlutverk hinnar ævintýragjörnu Löru Croft í næstu Tomb Raider-myndinni .
Angelina Jolie lék Croft í tveimur kvikmyndum snemma á þessari öld en hermt er að Warner og MGM , sem kljást um réttinn til að gera nýju myndina , vilji yngja upp .
Þess utan fengu fyrstu myndirnar tvær afleita dóma .
Í því ljósi er ef til vill varasamt fyrir Ridley að gefa kost á sér í hlutverkið en hún er nú við tökur á næstu Star Wars-mynd sem ekki hefur enn hlotið nafn .
