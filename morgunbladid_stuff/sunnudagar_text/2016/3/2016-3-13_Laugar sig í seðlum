Tónlist Rapparinn 50 Cent , sem óskaði eftir gjaldþrotaskiptum á síðasta ári , þurfti að koma fyrir dómara í Bandaríkjunum í vikunni og gera grein fyrir máli sínu .
Dómarinn vildi fá skýringu á því hvers vegna rapparinn hefði laugað sig í peningaseðlum á ljósmyndum eftir að hann lýsti sig gjaldþrota og hvort það væri rétt , sem 50 Cent hefði látið í skína á samfélagsmiðlum , að hann væri að reisa sér hús í Afríku .
Svör rapparans voru á þá leið að seðlarnir á ljósmyndunum væru óekta , bara leikmunir úr myndböndum og einskis virði í raunheimum , og ekki væri um neitt hús að ræða í Afríku .
Þegar liggur fyrir að óháðir matsaðilar meta eignir 50 Cents á 64 milljónir Bandaríkjadala en ekki 16 milljónir , eins og hann gerði sjálfur .
