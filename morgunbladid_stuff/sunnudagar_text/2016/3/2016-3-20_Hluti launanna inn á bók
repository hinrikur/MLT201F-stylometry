Ágústa Jenný Forberg og Ólafur Þór Hjaltalín , nemendur 10. bekkjar í Oddeyrarskóla á Akureyri , kynntust Fjármálavitinu fyrr í vetur og segjast bæði hafa haft gagn og gaman af .
" Þetta var mjög fræðandi , mér fannst til dæmis gott að vita í hvað allir skattarnir fara , " sagði Ólafur Þór þegar blaðamaður settist niður með skólasystkinunum í vikunni .
" Þetta er í fyrsta skipti sem við fáum einhverja fræðslu um peninga í skólanum .
Ég pældi voða lítið í þessum málum áður en við fórum í gegnum þetta verkefni en hef reyndar gert mikið af því síðan , " sagði Ólafur Þór .
Ágústa Jenný sagði fróðlegt að hafa þurft að hugsa fyrir ímyndaða persónu .
" Við vissum hvað hún var með í laun á mánuði , hún þyrfti að borga ýmislegt og svo áttum við líka að láta hana spara eitthvað .
" Þau segjast hafa komist að því í verkefninu að þótt fólk sé með 300 eða 350 þúsund krónur í laun á mánuði verði ekki sérlega mikið eftir þegar búið er að borga skatta , tryggingar , mat og ýmislegt fleira .
" Svo koma alls konar óvæntar uppákomur .
Bíllinn bilaði til dæmis og það kostaði dálítið , " segir Ágústa Jenný .
Þau segja býsna algengt að unglingar vinni eitthvað með skóla nú til dags .
Ágústa Jenný vaskar upp á veitingastað , oftast þrisvar í viku , en Ólafur Þór vinnur fyrir hvorki fleiri né færri en þrjú fyrirtæki ! Hann segist yfirleitt vinna eitthvað alla daga vikunnar nema tvo .
" Ég tek alltaf hluta af peningunum og legg inn á bók , ég er að safna fyrir bíl .
" Hann stefnir í Verkmenntaskólann í haust .
" Ég ætla að læra húsasmíði , taka stúdentinn í leiðinni og fara svo að vinna , " segir hann .
" Mig langar svo að byggja mitt eigið hús í framtíðinni .
" Ágústa Jenný ætlar í Menntaskólann á Akureyri og dreymir um að fara í leiklistarskóla að stúdentsprófi loknu .
" Ég veit reyndar að það er erfitt að fá mikla peninga í leiklist þannig að kannski fer ég í viðskiptafræði .
Mig langar líka til að læra eitthvað þannig .
Mest langar mig þó að verða leikkona í Hollywood en veit að það verður erfitt .
" Sjálf segist hún alltaf hafa verið frekar sparsöm .
" Sumum finnst ekkert mál að fara út í sjoppu eða Subway og kaupa sér eitthvað fyrir þúsundkall , " en hún segist gera lítið af því .
Og lumar reyndar á ráði sem kannski má segja að sé klassískt : " Ég reyni að láta pabba og mömmu borga nógu mikið til að ég eigi pening ...
Það er svo margt sem mig langar að eignast .
En ég gæti náttúrlega bara gifst Óla , hann á svo mikla peninga og ætlar að byggja sér hús ! " 