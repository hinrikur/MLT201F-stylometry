Nú á ekki að brenna sig á sama soðinu og síðast .
Fyrsti leikurinn á bersýnilega að vera sá að tryggja að hans fylgispaka Katrín verði í lykilstöðu næst þegar Steingrímur nær að sitja í skjóli Pírata og Samfylkingar .
Þá skal þjóðin ekki fá að setja fót fyrir hann aftur , þegar honum þykir mest liggja við .
Það er sem betur fer fremur sjaldgæft að Hæstiréttur Íslands telji sig ekki komast hjá því að kasta burt málum þar sem lögin , sem málatilbúnaðurinn byggist á , stangist á við stjórnarskrá .
Þýðingarmikil varðstaða En það er hins vegar mjög mikilvægt að Hæstiréttur landsins geri slíkt þegar þess þarf .
Hann hefur sýnt að hann tekur varðstöðu sína um stjórnarskrána mjög alvarlega .
Nýlegt tilvik staðfestir þetta .
Hæstiréttur ógilti málatilbúnað þar sem lögin , sem byggt var á , stóðust ekki stjórnarskrá .
Þetta voru lög sett á vinstristjórnarárunum 2009-2013 og tóku til svonefndrar " endurupptökunefndar " .
Þetta mál var kynnt með fjaðraþyt og söng sem réttarbót , sem væri til þess fallin að auðvelda mönnum að fá dóma Hæstaréttar Íslands tekna upp á ný , gæfu ný gögn eða önnur sannindamerki tilefni til þess .
Meðal flutningsmanna voru valinkunnir og sjálfskipaðir varðmenn mannréttinda og sumir þeirra áttu það sameiginlegt hafa horn í síðu stjórnarskrárinnar sem upprunalega var samþykkt á Þingvöllum árið 1944 og naut þá stuðnings nær allrar þjóðarinnar .
Nefna má þessa til dæmis : Álfheiður Ingadóttir , Birgitta Jónsdóttir , Eygló Harðardóttir , Helgi Hjörvar og Skúli Helgason .
Eins og einnig er vel þekkt hefur þetta fólk aldrei dregið dul á að það og samherjar þess og skoðanabræður hafi miklu " ríkari réttlætiskennd " en annað fólk .
Samþykkt endurupptöku málsins á þingi var því vel fagnað .
Og eins og var svo algengt á síðasta þingi þá þorði stjórnarandstaðan sjaldan að hafa sjálfstæða skoðun þegar meint " réttlætismál " voru á ferðinni og var því þetta brot gegn stjórnarskránni samþykkt samhljóða á Alþingi .
Dómurinn lesinn gleraugnalaust Dómur Hæstaréttar var svo skýr og augljós að varla hefur heyrst tíst í neinum manni um niðurtöðu hans .
Fróðlegt væri því að skoða hvort engar bjöllur hefðu hringt í umsagnarferlinu og hvort ráðgjafar á þingi eða í ráðuneyti hefðu ekki reynt að koma í veg fyrir að þingmenn gerðu sig að kjánum .
En í framhaldinu hafa ýmsir verið með tilburði uppi um að gera lítið úr þessu sem " aflaga fór " og þar með úr þýðingu dóms Hæstaréttar .
Hann hafi aðeins snert mjög afmarkaðan þátt málsins , þátt , sem sé ekki stórvægilegur .
Dómurinn snúist í rauninni aðeins um það , sem augljóst megi vera , þegar Hæstiréttur hefur " bent á það " .
Auðséð megi vera að stjórnsýslunefnd úti í bæ geti ekki fellt niður dóma sem sjálfstæðir dómstólar , hafi kveðið upp .
En " réttarbótin " sjálf standi sem sagt óhögguð .
En þeir sem þannig láta eru að varpa á sig grunsemdum um að þeir séu ekki læsir .
Því þegar að er gáð sést að lagasetningin var ekki einvörðungu með þann versta galla sem lög geta haft , að stangast augljóslega á við stjórnarskrá landsins , heldur var hún afturför , þegar hún er skoðuð í ljósi dóms Hæstaréttar .
Dómurinn var mun víðtækari en virtist .
Eftir hann og raunar að nokkru áður , er málið allt í skötulíki .
Þingið gerði aðstöðuna lakari Lögin , eins og þau standa nú , auðvelda ekki nokkrum manni að fá dómsmál tekið upp á ný , frá því sem var fyrir gildistöku þeirra ! Þvert á móti er slíkt orðið erfiðara en var áður en lögin voru sett .
Flækjustig endurupptöku hefur verið aukið .
Fjölmiðlar hafa fjallað um niðurstöður dómsins en ekki lánast að draga réttar ályktanir af honum .
Og þær eru afgerandi .
Hæstiréttur sló ekki aðeins út af borðinu sem stjórnarskrárbrot það ákvæði í laganna sem sagði að yrði niðurstaða stjórnsýslunefndarinnar sú að mál skyldi tekið upp á ný félli fyrri dómur úr gildi .
Viðbótin sem týndist Eins og vefritið Andríki hefur bent á þá sagði Hæstiréttur fleira : " Hann sagði líka að dómstólar tækju endanlega ákvörðun um það hvort endurupptökunefndin hefði komist að réttri niðurstöðu um það hvort dómsmál skyldi endurupptekið .
Hvað þýðir þetta ? Þetta þýðir að þótt endurupptökunefnd komist að þeirri niðurstöðu að mál skuli endurupptekið , verður það ekki til þess að nýr dómur verði kveðinn upp í málinu .
Málið fer einfaldlega fyrir dómstóla sem munu leggja sjálfstætt mat á það hvort ástæða sé til að endurupptaka málið .
Niðurstaða endurupptökunefndar , um að mál skuli endurupptekið , skiptir því sáralitlu máli .
Hvernig voru reglurnar áður en þingmennirnir lögðu fram frumvarpið sitt ? Þá var það þannig menn gátu sótt um endurupptöku til Hæstaréttar .
Hæstiréttur átti endanlegt mat á því hvort ástæða væri til að taka mál upp að nýju .
Þetta er með öðrum orðum óbreytt .
En hefur þá ekkert breyst með nýju lögunum ? Jú .
Orðið hefur mikil breyting .
Nú þurfa menn fyrst að fara til endurupptökunefndar og fá samþykki hennar fyrir endurupptöku .
Ef hún samþykkir fer málið til dómstóla sem leggja mat sitt á endurupptökubeiðnina .
Ef endurupptökunefndin hafnar endurupptökubeiðni fer málið ekki lengra og beiðnin er úr sögunni .
Fyrir lagabreytingu þurftu menn að fá samþykki Hæstaréttar fyrir endurupptöku .
Nú þurfa menn samþykki endurupptökunefndar og Hæstaréttar .
Það er nú réttarbótin sem þingmennirnir héldu að þeir væru að setja í lög .
Þeir innleiddu nýja hindrun í veg þeirra sem vilja fá endurupptöku .
" Ríkulega réttlætiskenndir slaga líka Núverandi formenn ( eða helstu talsmenn ) stjórnarandstöðuflokkanna , Árni Páll , Birgitta og Katrín Jakobsdóttir voru og hafa verið í hópi þeirra sem hafa allt á hornum sér gagnvart lýðveldisstjórnarskránni okkar .
Þremenningarnir studdu ákaft að í hennar stað kæmi skrúðmálga óskalisti , sem enginn myndi vita hvað þýddi í raun fyrr en Hæstiréttur hefði kveðið upp tugi dóma til að koma ruglanda í skiljanlegan búning .
Það gæti tekið áratugi með tilheyrandi réttaróvissu .
Hvernig stóð á því að samsetningur af þessu tagi næði samþykkt sem uppkast að stjórnarskrá og það samhljóða af hópi fólks ? Jú , galdur svarsins felst einmitt í orðinu " samhljóða " .
Því hefur verið lýst af þeim sem fylgdust með þessum furðulegu fæðingarhríðum að nánast hver og einn nefndarmaður hafi fengið sem svaraði einni grein eða setningu , hversu vitlaus sem hún væri , í friðkaupum svo að hinir gætu fengið sína dillu samþykkta .
Þótt þessi frásögn kunni að vera í ýktum búningi er margt sem ýtir undir sannleiksgildi hennar .
Ekki síst það að allir sæmilegir lögfræðilegir ráðgjafar hópsins voru á endasprettinum á harða hlaupum frá málinu og vildu skiljanlega ekki láta bendla sig við það .
Úr öllum tengslum Sama fólkið og neitaði að taka mark á úrskurði 6 hæstaréttardómara um stórgallað kjör á svokölluðu stjórnlagaráði , hamaðist gegn því þegar lagt var til í þinginu að þjóðin fengi að kjósa um tilraun til að hneppa hana í áratuga skuldafangelsi sem rekið væri af erlendum spákaupmönnum .
Það barðist hart gegn forseta Íslands þegar hann tryggði í tvígang að þjóðin fengi , gegn synjun Alþingis , tækifæri til að varpa þessu oki af sér .
Þetta sama fólk , sem er svona illa tengt við þjóð sína , þykist vera í færum um að ákveða " réttarbætur " með stjórnarskrá , sem það lætur sem taka muni lýðveldisstjórnarskránni fram .
Stjórn Steingríms og Jóhönnu fékk réttilega staðfestingu forsetans sem meirihlutastjórn .
En fljótlega var svo komið að nær helmingur þingflokks VG : Atli Gíslason , Ásmundur Einar Daðason , Guðfríður Lilja Grétarsdóttir , Jón Bjarnason , Lilja Mósesdóttir og Ögmundur Jónasson , var orðinn þrúgaður undan ofríki Steingríms J. , sögulegum svikum hans í ESB og ofsafengnum viðbrögðum við hvers konar andstöðu við óskammfeilni hans og uppgjöf gagnvart erlendum spákaupmönnum í Icesave- málinu .
Margir telja að það sem hafi ráðið úrslitum um að langflestir í þessum hópi hurfu á brott úr flokknum hafi verið að Katrín Jakobsdóttir , sem var í oddastöðu , og átti þess kost að milda stefnu þingflokksins , límdi sig þétt upp við Steingrím J. Hún gerði aldrei við hann ágreining í smáu eða stóru , svo opinbert yrði .
Hún lagði lýðræðissinnum í flokknum ekki lið , en gekk ætíð og undanbragðalaust erinda Steingríms og Björns Vals Gíslasonar .
Og gerir enn .
Og eftir að öllum mátti vera ljóst að ríkisstjórnin var komin í minnihluta var setið sem fastast án þess að boða til kosninga .
Nú er viðurkennt að þessi staða , sem stangast á við anda stjórnarskrárinnar , var rædd af stjórnarliðum á leynifundum .
Almenningi var ekki greint frá neinu þrátt fyrir fögur fyrirheit um gagnsæi .
Láta ekki sama soðið brenna sig Nú er Steingrímur farinn að trúa á endurkomu sína í valdastóla , í ljósi skoðanakannana sem sýna stjórnarandstöðuflokkana með meirihluta á þingi .
Nú á ekki að brenna sig á sama soðinu og síðast .
Fyrsti leikurinn á bersýnilega að vera sá að tryggja að hans fylgispaka Katrín verði í lykilstöðu næst þegar Steingrímur nær að sitja í skjóli Pírata og Samfylkingar .
Þá skal þjóðin ekki fá að setja fót fyrir hann aftur , þegar honum þykir mest liggja við .
Enn eru sömu þingmenn og forðum að tala um að fá samþykkta breytta stjórnarskrá .
Sú er líka sögð innleiða ótal réttarbætur .
Núverandi ríkisstjórnarflokkar munu sjálfsagt láta það eftir þeim , eins og annað .
Endemis endurupptökulögin voru samþykkt mótatkvæðalaust .
Núverandi ríkisstjórn hefur í verki , af óskiljanlegum ástæðum , haft það sem sitt fyrsta boðorð að afnema aldrei neitt sem stjórnvitringarnir Jóhanna og Steingrímur komu að .
Þess vegna voru vitlausu endurupptökulögin látin gilda allt þar til að þau bar upp á borð Hæstaréttar Íslands .
Þaðan náðu þau ekki einu sinni að fara í " bláu tunnuna " .
Þau voru ekki einu sinni talin hæf til endurvinnslu .
Þjóðin ætti sennilega að vera á varðbergi þegar hún heyrir að Alþingi sé komið á fremsta hlunn með að samþykkja eitthvað samhljóða .
Þá heyrist í aðvörunarbjöllunum .
