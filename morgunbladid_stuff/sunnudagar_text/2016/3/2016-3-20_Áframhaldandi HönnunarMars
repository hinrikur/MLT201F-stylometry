Hönnunarhátíðin HönnunarMars sem er einskonar uppskeruhátíð hönnuða á Íslandi hófst þann 10. mars síðastliðinn og lauk henni um síðustu helgi .
Nokkrar af þeim sýningum sem tilheyrðu HönnunarMars eru enn opnar og gefst því fólki enn kostur á að líta á þær .
Samsýning hönnuða í Lækningaminjasafninu , Seltjarnarnesi , verður opin til 26. mars .
Þar eru sýningarnar Flóð , Spot , Spot 2 & Spor , Mirroring Moments , Borg og skógur , Fyrirsjáanleg borgarleg , óreiða og Við-fangs-efni .
Sýningin Prestar / Frímínútur stendur einnig til 26. mars í Gallerí Gróttu , Eiðistorgi .
1+1+1 er samstarfsverkefni hönnuða frá þremur norrænum löndum sem verður opin til 1. apríl í Spark , Klapparstíg 33 .
Sýningin Skissum saman er opin til 9. apríl í Arion banka , Borgartúni 19 .
Samsýningin Leturverk er opin til 13. apríl á Mokka-Kaffi , Skólavörðustíg , og til 29. maí verður sýningin Þríund opin í Hönnunarsafninu Garðatorgi 1 .
