Eftirlætisbókmenntaverk mín eru mörg .
Í raun er ógerningur að svara þessari spurningu eins og öllum spurningum sem einhverju skipta .
Til þess þó að reyna að svara nefni ég bók , sem hreif mig ungan , Þrúgur reiðinnar , The Grapes of Wrath , eftir John Steinbeck sem ég las í þýðingu Stefáns Bjarmans .
Bókin fjallar um bændur í miðríkjum Bandaríkjanna sem flosna upp af jörðum sínum í kreppunni miklu og halda til Kaliforníu eftir þjóðvegi 66 í leit að vinnu .
Bókin lýsir örbirgð , ást og hatri , mismunun , átökum og dauða , eins og enn má sjá .
Önnur bók sem hefur fylgt mér lengi er Egils saga , ef til vill eftir Snorra Sturluson .
Íslendinga sögur eru merkileg bókmenntaverk .
Í Egils sögu er aðalpersónan ágjarn víkingur sem einnig er bóndi , ástsjúkt skáld og veiklundaður maður .
Þriðja bókin sem ég nefni er Tíminn og vatnið eftir Stein Steinarr , sem var skáld æsku minnar ásamt Jónasi .
Tíminn og vatnið er kvæði þar sem mótíf eru tekin úr málverkum súrrealista og lýsa dulúð mannlegrar hugsunar .
Einstakt verk .
