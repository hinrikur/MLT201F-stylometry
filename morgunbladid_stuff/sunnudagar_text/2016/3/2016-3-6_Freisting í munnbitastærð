Síðla árs 2014 opnaði Grétar Sigurðarson lítinn matarvagn og hóf að selja þar kleinuhringi .
Viðbrögðin létu ekki á sér standa enda þykja kleinuhringirnir hjá Don ' s Donuts í sérflokki .
Hefur fyrirtækið stækkað hratt og er nú einn vagn á Hlemmtorgi , opinn á daginn , og annar á Lækjartorgi sem selur nýbakaða kleinuhringina á kvöldin og nóttunni um helgar .
Þá bættist nýlega við " takeaway " -kleinuhringjastaður á Dalvegi 24 í Kópavogi .
Um mánaðamótin síðustu hófst svo samstarf við pitsustað þar sem hægt verður að panta nýbakaða kleinuhringi með flatbökunni .
Grétar segir hugmyndina að Don ' s Donuts hafa kviknað þegar hann var staddur í Serbíu í viðskiptaerindum .
" Úti á götu , til móts við íbúðina sem ég leigði , sat jafnan kona við lítið borð og steikti kleinuhringi með nokkuð frumstæðri kleinuhringjavél .
Góðgætið seldi hún gangandi vegfarendum og yfirleitt löng röð við borðið hennar .
Ekki leið á löngu þar til ég var sjálfur orðinn gjörsamlega háður þessum kleinuhringjum og ekki hjálpaði til að ilmurinn af þeim barst beint inn um svefnherbergisgluggann minn .
Aldrei gat ég staðist það að labba út til hennar og fá mér einn skammt .
" Rann upp fyrir Grétari að þarna væri á ferðinni vara sem mikið væri spunnið í og óvitlaust að þróa kleinuhringjasöluna lengra .
Hann leitaði ráða hjá viðskiptafélaga sínum og fyrr en varði fór Don ' s Donuts að taka á sig mynd .
" Við létum smíða tvo sérútbúna vagna úti í Serbíu , fluttum til landsins og fengum fyrir þá stæði og frá því að við opnuðum hefur verið nánast botnlaust að gera .
" Vinnuheitið festist við Er rétt að skjóta því inn að Grétar var ekki að gera neitt vafasamt í Serbíu , ef lesendur skyldi farið að gruna að nafn fyrirtækisins benti til tengsla við undirheimana .
Í Serbíu hefur Grétar fengist við ýmis viðskipti , s.s. með fæðubótarefni , íþróttafatnað , húsgögn og hótelvörur .
" Á tímabili var ég kallaður Don af félögunum í góðlátlegu gríni , enda hrifinn af Godfather-myndunum .
Síðan var þessu slegið aftur upp sem brandara þegar hugmyndavinnan á bak við kleinuhringjavagninn hófst , og átti bara að vera vinnuheiti en festist svona rækilega við fyrirtækið .
" Vinsældirnar skýrir Grétar meðal annars með því að kleinuhringirnir eru nýbakaðir og gerðir eftir háþróaðri formúlu .
" Kleinuhringirnir eru í munnbitastærð og seldir nokkrir saman í boxi .
Getur viðskiptavinurinn síðan valið á milli þrenns konar sósa og tólf tegunda af yfirstráningum til að hafa kleinuhringina alveg eftir eigin höfði .
Má fá allt , eða ekkert .
" Uppskriftin er innblásin af konunni sem seldi kleinuhringina við borðið góða en Grétar segir uppskriftina samt ekki sér-serbneska .
" Vilja Serbarnir þó meina að kleinuhringurinn sé serbnesk uppfinning .
Segir sagan að fyrr á öldum hafi verið efnt til bæjarhátíðar þar sem meira eða minna allir gestirnir urðu fárveikir af vínarbollum sem steiktar voru í feiti og höfðu ekki eldast nægilega vel í miðjunni .
Á serbneskur hugvitsmaður að hafa leyst vandann með því að gera gat á miðja bolluna og þannig tryggja að hún steiktist betur og jafnar .
" Að þróa uppskriftina tók marga mánuði .
" Ég prófaði mig lengi áfram og var endalaust að hræra saman hveiti , sykur og egg , þar til formúlan var fullkomnuð , " segir Grétar .
Vísindin á bak við hringinn Kleinuhringjagerðin er flóknari en hún kann að virðast í fyrstu .
Hjartað í kleinuhringjavagninum er vélin sem skammtar litla deighringi beint ofan í sjóðandi feiti .
" Fyrst af öllu verður að tryggja að rétt þykkt sé á deiginu .
Ef deigið er of þykkt eða of rennandi virkar vélin ekki sem skyldi , " útskýrir Grétar .
" Deigið fer í trekt sem smækkar niður í hringlaga op .
Pinni opnar opið rétt nægilega lengi til að nákvæmur skammtur af deigi falli ofan í olíuna .
Verður opið að vera í ákveðinni fjarlægð frá olíunni svo að kleinuhringurinn haldi lögun sinni og olían að vera við nákvæmt hitastig .
Það eru ákveðin vísindi að ná kleinuhringjunum svona fallegum .
" Vélbúnaður flytur kleinuhringina áfram eftir olíupottinum .
" Þeir sigla áfram í olíunni og eru svo tíndir í box þegar þeir hafa steikst í réttan tíma .
Tekur steikingin rétt innan við mínútu og fá allir viðskiptavinir ferskan skammt .
Hjá Don ' s Donuts færðu enga dagsgamla kleinuhringi .
" Allt ferlið er fyrir augum viðskiptavinanna .
" Fólk er oft mjög áhugasamt um að sjá hvernig kleinuhringirnir fæðast , " segir Grétar .
Að hella sósum yfir nýbakaða kleinuhringi segir Grétar að tíðkist víða í Suður-Evrópu .
" Oftast er þó látið duga að hafa bara eina sósutegund í boði : bara súkkulaði , eða bara karamellu , en við höfum þrjár .
Til viðbótar við hefðbundnu sósurnar og yfirstráningarnar erum við stöðugt að bæta við nýjungum og erum með árstíðabundna valkosti , t.d. í kringum jól og páska .
" Er nú svo komið að vinsælustu samsetningarnar hafa fengið sérstök nöfn og ófáir fastakúnnarnir sem panta sér alltaf það sama .
" Mest selda kombóið köllum við KKK og stendur fyrir karamellu , kanil og kex .
Þessi blanda er mjög góð þó nafnið komi flatt upp á suma útlensku viðskiptavinina .
" Óhætt að láta eftir sér einn skammt Kleinuhringir hafa á sér það orðspor að vera sérlega óhollt lostæti .
Í skiptum fyrir ómótstæðilegt bragðið þarf að sætta sig við ótalmargar hitaeiningar og sáralítið næringargildi .
Kemur það því eflaust sumum lesendum á óvart að heyra að Grétar starfaði um langt skeið sem einkaþjálfari .
Hann játar það hiklaust að nokkur aukakíló hafi bæst á kroppinn þá mánuði sem hann þróaði uppskriftina .
" Það tók sinn toll að smakka kleinuhringi daginn út og inn og þurfti ég að hafa töluvert fyrir því að ná öllum bitunum af mér , " segir hann og grínast með að eini holli hluti kleinuhringsins sé miðjan , enda er hún hitaeiningalaus .
Að fá sér kleinuhringi við og við þarf alls ekki að stefna vaxtarlaginu í hættu .
" Mér þykja kleinuhringir æðislega góðir og fæ mér þá reglulega , en legg þá bara aðeins meira á mig í líkamsræktinni inn á milli , " segir hann og bendir á að kleinuhringjaæðið virðist alls ekki þurfa að stangast á við þá vakningu sem hefur orðið í samfélaginu almennt um gildi holls mataræðis .
Er alveg óhætt að láta eftir sér eitthvað ómótstæðilega óhollt endrum og sinnum , og hvað þá ef gera má úr því skemmtilega ferð í miðbæinn til að vitja kleinuhringjavagnsins og fylgjast með ljúfmetinu verða til .
" Að koma til okkar sýnist mér að sé svolítið " spari " , þó verðið sé ekki hátt .
Hingað kemur öll fjölskyldan og á ánægjulega stund saman .
" Ekki eins auðvelt og það virðist að reka matarvagn Don ' s Donuts eru hluti af blómlegri matarvagnaflóru sem sprottið hefur upp hér á landi á undraskömmum tíma .
Hafa fjölmiðlar sagt fréttir af matsöluvögnum sem hafa slegið í gegn og sennilegt að eigendurnir hagnist vel á rekstrinum .
Grétar segist skilja það vel ef fleiri vilja stökkva á þetta tækifæri en hann varar við að það að reka matsöluvagn sé hægara sagt en gert .
Þá er líka svo komið í dag að vöntun er á plássum á bestu stöðunum .
" Ég tryggði mér stæðin áður en ég lét byrja að smíða vagnana .
Borgaryfirvöld ákveða að aðeins tiltekið magn matsöluvagna fái að starfa á tilteknum stöðum og eru líka hreinlega takmörk fyrir því hversu margir geta komist fyrir s.s. á Hlemmi eða Lækjartorgi .
" Ekki dugar að klambra saman vagni heldur þarf matsöluvagninn að fullnægja ströngustu kröfum heilbrigðisyfirvalda .
" Við smíði vagnanna okkar fylgdum við reglunum upp á hár en þurftum samt að gera breytingar til að fá að hefja starfsemi , " segir Grétar og bætir við að síðan verði að tryggja aðgang að öflugri rafmagnstengingu .
" Hreinlætið má heldur ekki mæta afgangi og getur verið vandasamt að framleiða mat með opið út í miðbæinn , í alls kyns veðrum og vindum .
" Síðan er alltaf spurning hvernig neytendur kunna að meta réttina sem á að selja og hægt að stóla á að vinnustundirnar verða langar og misskemmtilegar .
" En að þessu sögðu þá held ég að klárlega sé grundvöllur fyrir meiri vexti og ættu helst að vera matsöluvagnaþyrpingar í öllum bæjarfélagskjörnum .
Þetta er öðruvísi viðbót við veitingaflóruna og alls ekki dýrt að byrja rekstur borið saman við það að opna sams konar veitingastað í húsnæði einhvers staðar .
" 