Sjónvarp Það er tíska að horfa á sjónvarpsseríur í beit , gegnum Netflix eða aðrar slíkar efnisveitur .
Ef marka má nýja rannsókn , sem vísindamenn við háskólann í Toledo hafa gert , gæti þetta haft vond áhrif á heilsu fólks , bæði andlega og líkamlega .
408 manns tóku þátt í rannsókninni og horfðu 77% á sjónvarp í tvær klukkustundir eða meira á dag og 35% viðurkenndu að þau horfðu gjarnan á seríur í beit .
Niðurstöður rannsóknarinnar benda ótvírætt til þess að þessi hegðun hafi slæm áhrif á líðan fólks .
Talsmenn rannsóknarinnar líkja þessu við fíkn , freistandi sé að horfa á einn þátt enn sama kvöldið .
Og svo einn enn .
Hvað munar um 20 mínútur eða 40 ? Undir þessum kringumstæðum þarf fólk á öllum sínum sjálfsaga að halda .
