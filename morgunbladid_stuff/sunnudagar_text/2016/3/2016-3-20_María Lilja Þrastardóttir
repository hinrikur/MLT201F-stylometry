Sú bók sem mig langar mest til að lesa er bókin Ástarsögur íslenskra kvenna en við Rósa Björk Bergþórsdóttir erum að safna ástarsögum íslenskra nútímakvenna og við ætlum að gefa þær út á bók í sumar .
Það gengur ofboðslega vel , við erum komnar með fjöldann allan af sögum en erum enn að leita og hvetjum allar konur og fólk sem upplifir sig innan þess kyngervis að senda okkur sögur á astarsogur@gmail.com .
Það kemst ekkert annað að núna en ástarsögurnar , mig langar fátt meira að lesa en þá bók og mig langar líka að lesa fleiri ástarsögur en við erum búnar að fá .
Við viljum komast að því hvað er ást og hvernig íslenskar nútímakonur túlka ást .
Sögurnar sem við höfum fengið eru eins mismunandi og þær eru margar þannig að bókin verður svolítið eins og margar bækur .
Sögurnar eru mispersónulegar , margar nafnlausar en sumar vilja koma undir nafni , en við gerum engar kröfur um lengd eða gerð , við veltum boltanum til kvenna .
Við höfum fengið ástarsorgarsögur , dagbókarfærslur , ljóð , ástarsögur á Tinder , sögur af erfiðum ástarsamböndum og ofbeldissamböndum þar sem ástin var erfið , það hafa komið alls konar sögur .
Við erum að lesa kafla í sögu íslenskra kvenna sem hafa verið erfiðir og fallegir og alls konar .
