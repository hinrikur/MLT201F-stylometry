Nú stendur yfir tilnefningatíð , því dómnefndir víða um heim keppast við að kynna tilnefningar til verðlauna sem afhent verða í haust og um leið að benda á bækur sem fólk gleymdi að lesa á liðnu ári .
Bandarískir bókmenntagagnrýnendur veita árleg bókmenntaverðlaun og hafa nú kynnt hvaða bækur koma til greina .
Verðlaun eru veitt fyrir skáldsögur , ljóð , sjálfsævisögur , ævisögur , gagnrýni og bækur almenns eðlis .
Sem skáldsaga ársins eru nefndar The Sellout eftir Paul Beatty , Fates and Furies eftir Lauren Groff , The Story of My Teeth eftir Valeriu Luiselli , The Tsar of Love and Techno eftir Anthony Marra og Eileen eftir Ottessu Moshfegh .
Hvað gagnrýni varðar fá tilnefningu Between the World and Me eftir Ta-Nehisi Coates , Eternity ' s Sunrise eftir Leo Damrosch , The Argonauts eftir Maggie Nelson , On Elizabeth Bishop eftir Colm Tóibín og The Nearest Thing to Life eftir James Wood .
