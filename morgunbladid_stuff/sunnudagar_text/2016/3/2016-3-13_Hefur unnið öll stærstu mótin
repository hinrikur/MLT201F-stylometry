Ævi Maria Yuryevna Sharapova fæddist í bænum Nyagan í Rússlandi hinn 19. apríl 1987 .
Hún hefur búið í Bandaríkjunum frá árinu 1994 en heldur góðum tengslum við Rússland og keppir fyrir þess hönd á Ólympíuleikum .
Sharapova var undrabarn í tennis ; byrjaði að keppa á atvinnumótum fjórtán ára og komst fyrst í efsta sæti heimslistans aðeins átján ára .
Þar sat hún síðast árið 2012 en er nú í sjöunda sæti .
Sharapova hefur unnið 35 mót á ferlinum , þar af fimm svokölluð alslemmumót ; Opna franska meistaramótið tvisvar , Wimbledon , Opna ástralska og Opna bandaríska einu sinni hvert .
Vinsældir Sharapovu ná langt út fyrir tennisheiminn , hún hefur til að mynda starfað töluvert sem fyrirsæta .
Frægt varð þegar hún sló sér upp með söngvaranum Adam Levine úr Maroon Five eftir að hafa kynnst honum í átján ára afmælinu sínu .
Það samband stóð stutt .
Síðast var Sharapova í tygjum við tennisleikarann Grigor Dimitrov en er nú á lausu .
