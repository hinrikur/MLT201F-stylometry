Það er skemmtilegt að fara með fjölskylduna alla í stóran skemmtigarð , og skella sér í nokkra rússíbana , heimsækja draugahús og gúffa í sig kandí-floss .
En hvað þarf að hafa meðferðis , og hverju má sleppa ? Hernig er hægt að búa sig undir dag af flúðasiglingum , galdrakörlum , flugeldasýningum og glensi ? Taktu með strigaskó Slepptu sandölum Skemmtigarðar eru yfirleitt á heitum stöðum , en það er samt vissara að vera í skóm sem sitja fast á fótunum .
Ef farið er í rússíbana geta sandalarnir farið á flug ( og yfirleitt er ekki vel séð að fólk fari berfætt í skemmtitækin ) .
Strigaskórnir þurfa líka að vera þægilegir , enda kallar heimsókn í skemmtigarð á það að ganga töluvert .
Eins ætti að velja skó sem má leyfa að blotna ef farið er í tæki á borð við vatnsrússíbana .
Taktu með snjallsíma Slepptu myndavélinni Eins gaman og það er að festa minningarnar á filmu þá er allt annað en skemmtilegt að vera með þunga og dýra myndavél um hálsinn og finna hana slengjast til og frá í takt við sveigjur og beygjur rússíbanans .
Í dag er vaninn í betri skemmtigörðum að megi geyma smáhluti á borð við myndavélar í litlum læstum skápum áður en farið er í rússíbana , en ekki er alltaf hægt að stóla á slíka aðstöðu .
Betra er að sleppa myndavélinni og láta snjallsímann duga .
Nýlegur snjallsími tekur alveg nógu góðar myndir og situr sem fastast ofan í buxnavasanum á meðan á rússíbanareiðinni stendur .
Slepptu nestinu Taktu með greiðslukortið Skemmtigarðar geta verið dýrir og freistandi að ætla að spara með því að taka með nesti .
En þá þarf einhver að burðast um með nestið sem hvort eð er verður fljótlega ólystugt eftir að hafa fengið að liggja ofan í tösku eða bakpoka í hálfan dag .
Er yfirleitt enginn skortur á veitingastöðum sem bjóða upp á jafnt dýran og ódýran mat .
Oft er líka upplifun að koma inn á veitingastaðina í skemmtigörðunum og t.d. smakka " risaeðlukjöt " í Universal Islands of Adventure eða fylgjast með róbótaskemmtun á skyndibitatað Disney World .
Vasar sem lokast vel , föt sem þola bleytu og sólarvörn Ætti að reyna að velja flíkur sem eru með góðum vösum til að geyma snjallsíma , veski og gleraugu .
Hæfilega víðar stuttbuxur með rennilás á einum skálmarvasanum ættu að koma í góðar þarfir .
Mittisbudda ( e. fanny pack ) er líka hið mesta þarfaþing til að geyma smámunina án þess að hætta á að beygla gleraugun eða farsímann .
Fötin sem skemmtigarðsgestir klæðast ættu að vera valin í samræmi við veður og gott ef má leyfa þeim að blotna í vatnsrússíbönunum .
Derhúfa eða hattur ver litla og stóra kolla frá sólinni og má stinga í skáp , eða halda á með annarri hendi þegar farið er í rússíbanana .
Þá verður að meta hvort dagurinn kallar á sólarvörn eða ekki .
Ætti í flestum tilfellum að duga að bera á sterka sólarvörn í byrjun dags og þá hægt að skilja brúsann eftir uppi á hóteli .
Eitt sniðugt ráð er að vera í hnepptri skyrtu og gyrða hana ofan í buxurnar .
Þeir sem eru með gleraugu eða annað smálegt sem getur farið á flug í leiktækjunum geta sett smáhlutinn undir skyrtuna , og svo hneppt efsta hnappinum og er þá búið að breyta skyrtunni í litla hirslu sem er lokuð að ofan og neðan .
Einnig ætti að reyna að sleppa stórum og þungum veskjum .
Dugar að taka með kortaveski fyrir greiðslukortin , ökuskírteinið og smá reiðufé .
Því þyngri og stærri sem veskin eru , því erfiðara er að halda þeim í vösunum .
