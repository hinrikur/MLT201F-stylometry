Þetta er ekki listrænn viðburður heldur skemmtun – og við vonum að gestir skemmti sér vel , " segir Óskar Pétursson tenór um óskalagatónleikana sem þeir Eyþór Ingi Jónsson orgelleikari og Hjalti Jónsson tenór halda í Akureyrarkirkju í kvöld , laugardag , klukkan 20 .
Þeir Óskar og Eyþór Ingi hafa nokkrum sinnum kom fram á tónleikum sem þessum og hafa nú boðið Hjalta að slást í hópinn .
Fyrirkomulag tónleikanna er með þeim hætti að þegar tónleikagestir mæta geta þeir lesið lista með nokkur hundruð lögum sem söngvararnir eru reiðubúnir að flytja , og svo þurfa gestirnir að kalla upp númer laganna sem þeir vilja heyra og tónlistarmennirnir reyna að flytja sem flest þeirra .
" Svo einfalt er það , " segir Óskar um nálgunina á tónleikunum .
Efnisskráin er fjölbreytt , óperuaríur , hugljúfar dægurperlur , rapplög og allt þar á milli .
Glens og gaman er sagt einkenna tónleikana , sem og mögulegur vandræðagangur tenóranna við að finna lög og texta í möppunum sínum .
Verður nú fullkomið " Hingað til höfum við Eyþór Ingi komið einir fram á óskalagatónleikununum , " segir Óskar .
En hves vegna bætist Hjalti nú í hópinn ? " Til að hafa meiri fjölbreytni ! " svarar Óskar að bragði .
" Þetta er allt fyrir fólkið gert – og nú verður þetta fullkomið .
Þá er ég að verða svo gamall að það er gott að fá einhvern til að leysa mig af .
Svo er hitt , að það er meira en að segja það að standa á blístrinu í næstum tvo tíma , stundum upp á háa C-inu .
Ég hef stundum verið dasaður og það verður gott að fá Hjalta til að létta undir með kallinum .
" Markmiðið að létta sálina Óskar segir að líklega séu um þrjúhundruð lög á listanum sem gestir geta valið sér af , og þeir gætu hæglega haft þau fleiri .
Þegar spurt er hvort ekki sé óþægilegt að standa frammi fyrir tónleikagestum og vita ekkert hvernig efnisskráin eigi að vera , þá segir hann það bara skemmtilegt .
" Ef ég man ekki textann eða eitthvað , þá skálda ég bara eða syng næsta lag við hliðina , " segir hann og hlær .
" Það er hluti af þessu .
Svo kalla kannski tíu í einu og allir hver sitt númerið , þá myndast kaos og maður velur bara það sem manni líst best á ! Við héldum ekki svona tónleika í fyrra og það var farið að rukka okkur um þá .
En við æfum lítið .
Við höfum ekki jafnað okkur ennþá á því að í hittifyrra æfðum við eitt lag fyrir tónleikana , það var Nína og svo var ekki beðið um það .
Við ætlum ekki að brenna okkur á því aftur .
Enda fluttum við Nínu á næstu tónleikum , án þess að vera beðnir .
Til þess að geta nýtt lagið .
" Óskar hlær og bætir við að meginmarkmið tónleikanna sé að létta sálina .
" Það er gott fyrir okkur , þessa kalla , eins og mig og Eyþór sem stöndum mikið þarna á kirkjuloftinu og niðri á gólfinu , að hleypa sálinni aðeins á flug .
Að blása út .
Og sjá þessi andlit , sem maður hefur stundum verið með á erfiðum stundum í kirkjunni , brosa núna og gera að gamni sínu .
Það er alveg nauðsynlegt .
" 