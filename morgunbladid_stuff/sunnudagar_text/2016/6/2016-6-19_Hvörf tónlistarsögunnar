Óðinn Melsted sagnfræðingur tekur saman og fjallar um þá erlendu tónlistarmenn sem fluttust til landsins á árunum 1930-60 í bókinni Með nótur í farteskinu , en árið 1930 er þar talið marka hvörf í íslenskri tónlistarsögu .
Í bókinni er rakin saga listamanna á borð við Franz Mixa , Róbert Abraham og Victor Urbancic og leitað svara við því hvers vegna þeir komu til landsins og hvernig þeim gekk að skjóta hér rótum .
Bókin er gefin út af Sögufélagi með styrk frá Miðstöð íslenskra bókmennta .
