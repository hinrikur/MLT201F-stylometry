Líf Magneudóttir , borgarfulltrúi Vinstri grænna í borginni , skrifaði um einn vinsælasta barnaþáttinn á RÚV : " Hvenær fá fjölmiðlamenn söngvara titillags Hvolpasveitar í viðtal ? Hann er alræmdur hjá öllum foreldrum ungra barna en enginn veit hver hann er .
" Var hún upplýst um það að það væri Unnsteinn Manúel Stefánsson sem syngi titillagið en flestir foreldrar og vinir borgarfulltrúans á Facebook kunnu hennar litlar þakkir fyrir að rifja lagið upp þar sem flestir voru þá með það á heilanum út daginn og sungu " taska , taska " .
Gleðin var ekki mikil á Twitter eftir vináttulandsleik íslenska karlalandsliðsins í knattspyrnu við Noreg .
Stefán Máni Sigþórsson rithöfundur var einn þeirra sem tístu meðan á leiknum stóð : " Ég skil , þykjast vera geðveikt lélegir svo að Portúgal vanmeti okkur .
Skal engum segja .
Uss .
" Stuttu síðar bætti hann við : " Vináttulandsleikur og allt það .
En halló .
Er þetta Þróttur ? Með fullri virðingu , og allt það .
" Og í lokin : " Jæja .
Eigum við ekki bara að vera bókmenntaþjóð ? " Og annar rithöfundur , Njörður P. Njarðvík , greindi frá hátíðlegum tímamótum í því starfi sem hann hefur unnið fyrir vegalaus börn í Tógó en hann og eiginkona hans , Bera Þórisdóttir , eru meðal stofnenda samtakanna SPES barnahjálp .
" Nú eru merk tímamót í starfi SPES barnahjálpar í Tógó .
Elsta stúlkan MARTHA er farin af heimilinu í Kpalime 18 ára gömul .
Hún hefur lokið prófi í matreiðslu frá hótelskóla og er komin til Lomé .
SPES Tógó mun styrkja hana til að koma sér fyrir og hjálpa henni að finna vinnu .
RICHARD er að ljúka stúdentsprófi .
Hann fer í haust í háskólann í Lomé að læra lögfræði.Hann fær að búa hjá Tchini-hjónunum .
Svona líður tíminn – og við skilum fyrstu börnunum okkar út í líf hinna fullorðnu .
" Una Sighvatsdóttir fréttakona er á ferðalagi um Íran og lýsir á Facebook því sem þar ber fyrir augu , m.a. líkamsræktaræfingum heimamanna .
" Það reyndist hin besta kvöldskemmtan að líta við í sk .
" zurkaneh " , hefðbundinni líkamsræktarstöð , þar sem íþróttir tvinnast saman við súfisma og ættjarðarást .
" Þjálfarinn " ber trommur af mikilli list og kyrjar epísk ljóð úr ríkulegri bókmenntahefð Írana , svo úr varð ótrúlega seiðandi og flottur tónlistarflutningur .
Iðkendur fetta sig á meðan og lyfta trélóðum taktfast með tónlistinni og skiptast þess á milli að fara í hringinn miðjan og hoppa í hringi á öðrum fæti á miklum hraða .
Konur mega ekki taka þátt í þessum æfingum en þeim er velkomið að fylgjast með , hijab-klæddar , sem ég hlýddi að sjálfsögðu .
" 