Ég á mér þrjár uppáhaldsbækur , tvær þeirra út frá skilgreiningunni : bækurnar sem ég hef lesið oftast .
Fyrri bókin er Á Saltkráku eftir Astrid Lindgren .
Ég er hrifin af Astrid en ekki góð í einhverju sem getur ekki gerst eins og stúlku sem getur lyft hesti eða feitum kalli sem getur flogið , það hittir mig ekki í hjartastað en þessi gerir það .
Ég hef lesið Á Saltkráku ótal sinnum sem barn og unglingur , sem móðir og frænka og ég les hana enn , það er ekki langt síðan ég las hana síðast .
Hún er bara góð bók , falleg og góð .
Hin bókin sem ég hef lesið oftast er sonnettubók , Jóhann vill öllum í húsinu vel eftir Kristján Þórð Hrafnsson .
Sonnetturnar eru svo fallegar því þær taka á gráma hversdagsleikans og setja í rómantískt og fallegt samhengi .
Ég lesið hana milljón sinnum. , Svo gaf Kristján út í fyrra aðra bók sem er líka með sonnettum , en ég hef ekki tímt að lesa hana alla ennþá , les eina og eina sonnettu .
Síðan er enn ein uppáhaldsbók , sem ég hef reyndar bara lesið einu sinni , en það er Salka Valka .
Hún hafði svo ofboðslega mikið áhrif á mig að ég þarf ekki að lesa hana aftur , hún er þarna bara .
