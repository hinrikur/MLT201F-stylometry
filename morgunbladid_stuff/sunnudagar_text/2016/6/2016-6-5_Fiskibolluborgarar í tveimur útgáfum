8 fiskibollur 150 g reyktur lax 8 beikonsneiðar 1 brie-ostur piparrótarsósa gráðostasósa 2 tómatar 1 búnt Lambhagasalat 1 gul paprika 1 laukur 1 cm piparrót ( ef ekki til þá ½ tsk .
af svörtum pipar ) 4 hamborgarabrauð eða brioche-brauð 100-120 g kartöflur á mann 6 dropar af tabasco Óskar býr til tvær gerðir af fiskibolluhamborgurum ; með brie-osti og beikoni annars vegar og piparrót og reyktum laxi hins vegar .
Skerið kartöflurnar í báta og bakið í ofni í ólífuolíu í 40 mínútum á 200 gráðum .
Beikoninu er dreift á bökunarplötu eða grind og sett í ofninn með kartöflunum .
Skerið grænmetið niður og hafið tilbúið .
Bragðbætið piparrótarsósuna með ferskri piparrót eða pipar .
Setjið nokkra dropa af tabasco út í gráðostasósuna .
Skerið bollurnar í tvennt og steikið í smjöri í nokkrar mínútur á " opnu " hliðinni .
Fjórum fiskibollum er raðað saman og sneiðar af brie-osti settar ofan á þær ásamt beikonsneiðum .
Til að bræða ostinn hraðar er gott að setja lok á pönnuna um stund .
Hitið brauðið í ofni í smástund og smyrjið svo annars vegar með piparrótarsósunni og fyllið með salati , papriku , lauk , fiskibollum og vel af reykta laxinum .
Yfir þetta er svo gott að setja enn meiri sósu áður en borgaranum er lokað .
Á hinn borgarann setjið þið á brauðið gráðaostasósuna , sama úrval af grænmeti og loks fiskibollurnar með brædda brie-ostinum og beikoni .
Setjið aðeins meira af sósunni áður en borgaranum er lokað .
Kartöflubátarnir eru teknir úr ofninum og bornir fram ásamt þessum snilldarborgurum .
