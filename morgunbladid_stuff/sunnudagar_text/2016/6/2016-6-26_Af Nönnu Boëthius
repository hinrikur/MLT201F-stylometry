Annað hefti Tímarits Máls og menningar 2016 er komið út og verður dreift til áskrifenda eftir helgi .
Í tímaritinu er meðal annars grein Lars Lönnroths um bréf Sigurðar Nordals til Nönnu Boëthius , sænsks kennara og þýðanda , sem var fyrri eiginkona hans , en þau voru gift frá 1914 til 1921 .
Sigurður dvaldist erlendis frá 1913 til 1918 og Nanna er lítið þekkt á Íslandi , enda kom hún aldrei hingað til lands og hjónabandi þeirra var í raun lokið 1917 þó þau hafi ekki skilið fyrr en 1921 .
Einnig er í heftinu viðtal Kristínar Ómarsdóttur við Halldóru Thoroddsen , Böðvar Guðmundsson skrifar um Gerði Kristnýju , Þórunn Jarla Valdimarsdóttir segir frá ferð sinni til Gíneu , Hjalti Þorleifsson skrifar um átthagaskáldið Guðmund Gíslason Hagalín auk fleiri greina , ljóða og bókaumsagna .
