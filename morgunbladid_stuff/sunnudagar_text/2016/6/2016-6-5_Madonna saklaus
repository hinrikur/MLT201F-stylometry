Madonna er saklaus af höfundarréttarbrotum þrátt fyrir að í einu lagi hennar megi heyra brot úr lagi annars listamanns .
Þetta var úrskurður bandarískra dómstóla .
Lagið sem um ræðir er smellurinn Vogue sem kom út árið 1990 , en í því má heyra örstutt brot úr laginu Love Break með hljómsveitinni Salsoul Orchestra .
Í rökstuðningi dómaranna sagði meðal annars að brotið sem um ræðir væri styttra en ein sekúnda og illgreinanlegt af almennum hlustendum .
Úrskurðurinn var hinsvegar ekki óumdeildur , því einn dómari sagði notkun brotsins jafngilda þjófnaði .
