Af hverju kallið þið ykkur bæði 101 boys og Sturla Atlas ? " Sturla Atlas er stytting á nafninu mínu og er jafnframt tónlistarnafnið mitt .
101 boys er nafnið á hljómsveitinni þó svo að Sturla Atlas hafi kannski fest meira í fólki og því kallar það oft hljómsveitina því nafni .
" Hefur þú verið virkur í rappinu lengi ? " Ég hef verið í þessu í eitt ár núna .
Var í rapphljómsveitinni 101 Rapp þegar ég var 8 ára reyndar , en hún var ekkert gríðarlega langlíf .
" Í nýja myndbandinu ykkar sækið þið einhvern gaur á Litla-Hrauni , hver er það og af hverju ? " Við erum að sækja Gumma vin okkar .
Við erum að vinna með myndmál sem fólk verður bara að reyna að lesa út úr .
" Hver var tilgangurinn með vatnsflöskunni sem þið sýnduð á Hönnunarmars ? " Við höfum verið að vinna með að stækka útgáfuna okkar , gefa sem sagt út tónlist , ásamt fötum og öðrum varningi .
Þetta var liður í því .
" Hvað er framundan hjá hljómsveitinni ? " Við erum nýbúin að gefa út þriðja mixtape-ið okkar , SEASON 2 , og svo spilum við á tónleikum hér og þar í sumar , Secret Solstice og Þjóðhátíð í Eyjum meðal annars .
" Hvað gerir þú annað en að rappa ? " Ég er að ljúka við leikaranám í Listaháskólanum núna í júní og svo er maður bara að gera hitt og þetta , er til dæmis að fara að mála nýju íbúðina hans pabba á eftir .
" 