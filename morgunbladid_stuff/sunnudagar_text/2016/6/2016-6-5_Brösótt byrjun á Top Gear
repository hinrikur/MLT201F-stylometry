Fyrir rétt tæpu ári eða hinn 16. júní 2015 var Chris Evans kynntur af BBC sem næsti þáttastjórnandi Top Gear .
Jeremy Clarkson , sem kom þáttunum á kortið , hafði verið látinn taka pokann sinn eftir stimpingar við einn af framleiðendum þáttanna fyrr sama ár .
Þættirnir hafa notið gífurlegra vinsælda undanfarinn áratug og eru sýndir um allan heim .
Evans þarf því að fylla stórt skarð og til verksins hefur hann m.a fengið með sér fyrrverandi Friends-stjörnuna Matt LeBlanc og hina þýsku kappaksturskonu Sabine Schmitz .
Fyrsti þátturinn fór í loftið fyrir viku og voru viðbrögð aðdáenda þáttarins blendin .
Meðan Evans ver eigin framistöðu og segir áhorfið viðunandi hefur fjöldi aðdáenda gagnrýnt þáttinn .
Ekki hjálpar að eingöngu 4,4 milljónir horfðu á Evans stjórna Top Gear í fyrsta sinn , en 5,8 milljónir horfðu á fyrsta þátt síðustu seríu undir stjórn Clarkson .
