Sjónvarp Stranger Things nefnast nýir bandarískir spennuþættir eftir Matt og Ross Duffer sem beðið er með mikilli eftirvæntingu en þeir verða frumsýndir á sjónvarpsveitunni Netflix um miðjan næsta mánuð .
Þættirnir fjalla um ungan dreng sem hverfur sporlaust og leitina að honum og eru sagðir vísa í Twin Peaks , Poltergeist og allt þar á milli .
" Þetta gætu verið þættirnir sem Steven Spielberg og Stephen King gerðu aldrei saman , " sagði einn sjónvarpsgagnrýnandi .
Með helstu hlutverk fara Winona Ryder , sem leikur móður drengsins , David Harbour , Matthew Modine og Cara Buono .
