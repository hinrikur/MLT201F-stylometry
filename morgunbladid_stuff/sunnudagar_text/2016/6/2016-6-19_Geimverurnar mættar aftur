Loksins fáum við svör við því hvað gerðist eftir hinn magnaða bardaga um framtíð mannkynsins , frelsi okkar og auðlindir í myndinni Independence Day .
Koma geimverurnar aftur ? Hvað varð um alla tæknina sem lá eins og hræviði um alla jörðina ? Sameinuðust þjóðir jarðar gegn sameiginlegri ógn til frambúðar eða var um tímabundið bandalag að ræða .
Þessum spurningum verður vonandi svarað í nýrri Independence Day mynd sem frumsýnd verður hér á landi 21. júní með tvöfaldri sýningu .
Fyrsta myndin verður sýnd kl 19 í Smárabíói og nýja myndin strax á eftir í 3D .
Independence Day hefur lengi verið talin vera hálfgerður hornsteinn epískra og yfirdrifinna ' 90s blockbuster-mynda og er á lista yfir bestu myndir hjá mörgum sem voru á unglingsárunum þegar myndin kom út .
