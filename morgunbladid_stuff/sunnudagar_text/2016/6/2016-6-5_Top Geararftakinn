Christopher James eða " Chris " Evans fæddist árið 1966 rétt fyrir utan bítlaborgina sjálfa , Liverpool , í bænum Warrington .
Hann er yngstur í hópi þriggja systkina en foreldrar hans eru Martin Joseph Evans ( 1921-1979 ) og Minnie Beardsall .
Skólaganga Chris Evans er ekki sú glæsilegasta en hann hætti í skóla 16 ára gamall og tók þess í stað að sér alls konar störf í heimabæ sínum Warrington en þar starfaði hann m.a. sem einkaspæjari .
Starfið sem leiddi Evans inn á braut fjölmiðlunar var ólaunað starf hjá Piccadilly Radio , Manchester , árið 1983 sem aðstoðarmaður hins skrautlega Timmy Mallett sem er kannski fyrst og fremst þekktur fyrir skrautlegan og litskrúðugan klæðaburð sinn .
Hann fékk fast starf hjá stöðinni ári síðar og tók þá að sér alls konar verkefni , allt frá þáttastjórn þar sem hlustendur gátu hringt inn og selt hina ýmsu hluti í að keyra á milli húsa í borginni og koma hlustendum á óvart .
Upphafið að frægðinni má rekja til ársins 1992 en þá tók Evans við þáttastjórn vikulegs sunnudagsþáttar á BBC Radio 1 sem naut töluverðra vinsælda .
Dvölin á Radio 1 var þó stutt því Evans vildi einbeita sér að öðru verkefni , sjónvarpsþættinum The Big Breakfast á Channel 4 .
Hann stofnaði síðan sitt eigið framleiðslufyrirtæki árið 1994 , Ginger Productions , og átti það eftir að verða ein besta ákvörðunin á ferli kappans því um aldamótin seldi hann fyrirtækið á 225 milljónir punda og fékk sjálfur út úr sölunni 35,5 milljónir punda .
Evans var því hæst launaði fjölmiðlamaður og skemmtikraftur árið 2000 á Bretlandi .
Hann hóf síðar störf hjá BBC Radio 2 auk þess að vera stjórnandi sjónvarpsþátta á borð við The One Show , Famous and Fearless og OFI Sunday .
Fyrir um ári var Evans kynntur sem arftaki Jeremy Clarkson sem aðalþáttastjórnandi Top Gear .
Þættirnir nutu gífurlegra vinsælda hjá Clarkson , sem hafði þá Richard Hammond og James May sér við hlið , og eru þeir sýndir um allan heim .
Evans bíður því stórt verkefni að fylla í skörð þremenninganna sem skutu Top Gear á stjörnuhimininn .
Sér til halds og trausts hefur Evans valið stórleikarann Matt LeBlanc og fór fyrsti Top Gear-þátturinn undir þeirra stjórn í loftið fyrir viku .
