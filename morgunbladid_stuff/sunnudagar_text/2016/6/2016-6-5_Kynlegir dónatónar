Nafnlausa tvíeykið Vaginaboys vill benda á veru sína á Spotify og þarf að eigin sögn " Spotify-peninga til þess að halda áfram að iðka bíllausan raw-vegan lífsstíl .
" Hvernig tónlist spilið þið ? Rómantíska raftónlist með kynlegum undirtónum .
Dónatónar .
Hvaða erlenda nafni eruð þið spenntastir fyrir á Solstice ? Die Antwoord .
Ef Kim Larsen væri að koma til landsins þá væri það Kim Larsen .
En bara almennt í tónlistarlífinu í sumar ? Það verður gaman að sjá hvernig okkur gengur að klára plötuna .
Við fengum styrk til þess að koma fram í Hörpu og hlökkum mikið til .
Förum svo til New York í júní að hitta mennina .
Verðum í Brooklyn , hverfinu þar sem menn drekka kaffi og spila brids .
Hverjir eru mest spennandi í íslensku senunni ? Það er eitthvað við rokkið hjá DJ Flugvél og Geimskip sem heillar gríðarlega .
Svo eru það skvísurnar í Gervisykur , þær eru með feitt teip á leiðinni .
Mælum líka með því að kíkja á Beatmachinearon .
Hann er stórstjarna .
Hvaða lag eruð þið mest að hlusta á þessa dagana ? Put That Away and Talk to Me með James Blake .
Við viljum meina að þetta lag sé samið um snjallsímavæðinguna sem hefur tröllriðið samfélaginu á síðastliðnum árum en höfum ekki fengið það staðfest .
