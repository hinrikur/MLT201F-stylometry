Bókaútgefendur hafa margir velt því fyrir sér hvort hægt væri bjóða upp á áskrift að rafbókum , einskonar rafrænt bókasafn , líkt og Spotify gerir með tónlist .
Ýmis fyrirtæki hafa gert tilraunir hvað þetta varðar , aðallega vestan hafs , en flest lagt upp laupana eftir skamma ævi .
Sænska fyrirtækið Storytel byrjaði sem hljóðbókafyrirtæki fyrir rúmum áratug og hefur gengið býsna vel á heimamarkaði , enda gengur vel að selja hljóðbækur á netinu .
Storytel hyggst þó færa út kvíarnar og keypti á dögunum danska fyrirtækið Mofibo , sem býður rafbækur í áskrift .
Notendur Storytel voru um 200.000 en með kaupunum á Mofibo bætast um 50.000 notendur við .
Líkt og fleiri áskriftaþjónustur , til að mynda Nubico á Spáni og Skoobe í Þýskalandi , hefur Mofibo hefur ekki gengið ýkja vel , en eigandi Storytel treystir á það að betur muni ganga að selja samtímis hljóðbækur og rafbækur í áskrift .
