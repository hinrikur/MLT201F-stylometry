Sitthvað var í fréttum á þessum degi fyrir réttri öld , mánudaginn 26. júní 1916 .
Í erlendum fréttum var það helst að í hollensku borginni Rotterdam höfðu hvað eftir annað orðið blóðug uppþot .
" Fólkið hefir þyrpst saman umhverfis bústað borgarstjórans , en lögreglan hefir tvístrað því með vopnum ; ótal búðir hafa verið rændar og ruplaðar , og nú er svo komið , að öll mannamót eru harðbönnuð , " sagði í frétt Morgunblaðsins .
" Aðallega er það kvenfólkið sem stendur fyrir þessum óspektum , og orsökin er sú , hvað nú er orðið dýrt að lifa þar .
Innanríkisráðherranum var sent ávarp um þetta , og hefir hann skýrt frá því , að stjórnin hafi gert ráðstafanir til þess að útvega alþýðu manna lífsnauðsynjar með sæmilegu verði .
" Í íþróttafréttum var hermt af knattspyrnukappleik milli " Fram " og " Reykjavíkur " , sem fram hafði farið deginum áður .
Fór svo að jafntefli varð ; hvort félagið vann tvo leika .
Hvað sem það nú þýðir ! Hallaði þó heldur á Fram , samkvæmt heimildum Morgunblaðsins .
