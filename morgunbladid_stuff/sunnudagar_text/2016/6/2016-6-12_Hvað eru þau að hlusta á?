Enn nálgast hin geipilega spennandi tónlistarhátíð Secret Solstice og sunnudagsblaðið ræðir á léttum nótum við íslenska tónlistarmenn sem koma munu fram .
Matthías Tryggvi Haraldsson mth@mbl.is Skorar formlega á Karó Reykjavíkurdætur hefja tónleikaferðalag sumarsins á Secret Solstice og Steiney Skúladóttir verður þar með í för .
Hvernig tónlist spilið þið ? Við gefum okkur út fyrir að vera rapphópur Hvaða erlenda nafni ertu spenntust fyrir á Solstice ? Ég segi Die Antwoord .
Ég er að missa mig , ég er svo spennt að sjá þau .
En bara almennt í tónlistarlífinu í sumar ? Það er svo margt spennandi sem ég ætla að sjá .
Ég er mjög spennt að sjá Muse , því ég hlustaði svo mikið á þá þegar ég var lítil .
Þeir verða á Fiberfib-hátíðinni á Spáni í júlí , þar sem við erum að spila .
Við verðum líka á Hróarskeldu , Belgíu og einhvers staðar lengst norður í Norður-Noregi .
Hverjir eru mest spennandi í íslensku senunni ? Ég er búin að vera að hlusta svolítið á Aron litla .
Aron Can .
Svo voru Sturla Atlas að gefa út nýja plötu , ég er aðeins að tékka á henni .
Karó er líka ótrúlega nett og tryllt söngkona og ég er bara að bíða eftir að hún droppi sumarsmelli .
Þetta er formleg áskorun .
Hvaða lag ertu mest að hlusta á þesa dagana ? Nýja hóplag Reykjavíkurdætra sem við munum frumflytja á Solstice .
Það er mjög ólíkt hinum hóplögunum okkur og þarf að æfa vel .
Þannig , já , það er á repeat .
Tónlist frá 2017 Auðunn Lúthersson kemur fram á Solstice undir nafninu Auður .
Hvernig tónlist spilarðu ? 2017 .
Hvaða erlenda nafni ertu spenntastur fyrir á Solstice ? Die Antwoord .
En bara almennt í tónlistarlífinu í sumar ? Ef ég má vera eigingjarn hlakka ég til að geta loksins gefið út meira efni , bæði efni eftir sjálfan mig og svo er ég að pródúsera annað lag með Emmsjé Gauta .
Ég pródúseraði lagið Strákarnir með honum í fyrra .
Svo fer ég í Red Bull Music Academy í Kanada í haust .
Hverjir eru mest spennandi í íslensku senunni ? Ég er að vinna með Loga Pedro að efni fyrir söngkonuna Karó .
Hún á bjarta framtíð fyrir sér .
Svo hlakka ég til að heyra meira efni frá Gangly Hvaða lag ertu mest að hlusta á þessa dagana ? Taboo með Seiho .
Rappsenan helst til mettuð Þórður Ingi Jónsson kemur fram undir nafninu Lord Pusswhip ásamt Svarta Laxness á Solstice .
Hann gaf út plötuna Lord Pusswhip is Wack í lok árs 2015 .
Hvernig tónlist spilarðu ? Það sem ég segi vanalega er tilraunakennt hip-hop en ég kýs helst ekki að setja mér einhverjar skorður hvað varðar stefnu .
Hvaða erlenda nafni ertu spenntastur fyrir á Solstice ? Ég er langspenntastur fyrir Novelist frá London og er mjög stoltur af að við Svarti Laxness spilum á sama sviði og kvöldi .
En bara almennt í tónlistarlífinu í sumar ? Það er mjög mikið af spennandi tónlist í gangi í dag , aðallega í rappi og raftónlist þó að rappsenan sé orðin mjög " oversaturated " eins og Kaninn segir .
Hverjir eru mest spennandi í íslensku senunni ? Án þess að vera með vott af íslenskri frændhygli þá er þetta listinn minn : GKR , Marteinn , Geimfarar , Mælginn , Beige Boys , Aron Can , GP .
Síðan eru margir frábærir pródúserar eins og vrong , Ultraorthodox , LV Pier og Beatmachinearon .
Hvaða lag ertu mest að hlusta á þessa dagana ? OCB með Pussolini III Vandræðaskáldi .
Popp og fönk í bland Hulda Kristín syngur með hljómsveitinni Kiriyama Family sem verður í góðu fjöri á Solstice .
Hvernig tónlist spilið þið ? Við spilum einhvers konar 80 ' s blöndu af poppi og fönki .
Hvaða erlenda nafni ertu spenntust fyrir á Solstice ? Deftones , Radiohead og Die Antwoord eru mínar þrjár uppáhalds hljómsveitir , næstum því í öllum heiminum .
En bara almennt í tónlistarlífinu í sumar ? Það er mikið í gangi .
Ég ætla að kíkja á Hróarskeldu að sjá uppáhalds rappkonuna mína , Little Simz .
Það er spennandi .
Hverjir eru mest spennandi í íslensku senunni ? Ég er rosalega mikið fyrir Mammút og Moses Hightower .
Svo er ég líka að hlusta á Agent Fresco og Emmsjé Gauta og þetta allt .
Hvaða lag ertu mest að hlusta á þessa dagana ? Ég er með svona lista af lögum sem ég spila á repeat .
Ég ætla að segja Ain ' t Nobody með Little Simz .
