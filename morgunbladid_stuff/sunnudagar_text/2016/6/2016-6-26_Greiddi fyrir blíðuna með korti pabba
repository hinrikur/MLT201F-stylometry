Frægð Bandaríski kvikmyndaleikarinn Charlie Sheen þótti komast ágætlega frá viðtali sem fjölmiðlamaðurinn Piers Morgan átti við hann að viðstöddum gestum á leiksviði í Lundúnum á dögunum .
Í samtalinu leit Sheen um öxl en hann hefur marga fjöruna sopið gegnum tíðina .
Hann viðurkenndi meðal annars fyrir Morgan að hafa misst sveindóminn hjá ónefndri vændiskonu og að hann hefði greitt fyrir blíðuna með kreditkorti föður síns , leikarans Martins Sheen .
Charlie Sheen reynir nú að snúa frá villu síns vegar , sjálfs sín og ekki síst barna sinna vegna , að því er kom fram í spjallinu .
