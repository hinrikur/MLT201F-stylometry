Bókin One , eftir írska rithöfundinn Sarah Crossan , hlaut bresk bóksalaverðlaun , svonefnd YA book prize , sem veitt eru af fagtímaritinu Bookseller .
YA er skammstöfun á Young Adult , eða unglingar .
Bók Crossan segir frá samvöxnum tvíburum og er meðal annars merkileg fyrir það að hún er söguljóð en ekki eiginleg skáldsaga .
Hún var einnig valin barnabók ársins á Írlandi .
YA-verðlaunin nema um fjórum milljónum króna .
One er fimmta bók Crossan .
Fyrri bækur hennar hafa allar verið tilnefndar til ýmissa verðlauna og ein þeirra , The Weight of Water , hlaut fjölmörg verðlaun á sínum tíma .
Á stuttlista YA-verðlaunanna voru , auk One , Unbecoming eftir Jenny Downham , The Art of Being Normal eftir Lisa Williamson , Asking for It eftir Louise O ' Neill , The Curious Tale of the Lady Caraboo eftir Catherine Johnson , The Rest of Us Just Live Here eftir Patrick Ness , Am I Normal Yet ? eftir Holly Bourne , The Sin Eater ' s Daughter eftir Melinda Salisbury , Concentr8 eftir William Sutcliffe og The Lie Tree eftir Frances Hardinge , sem hlaut Costa-verðlaunin sem bók ársins fyrir stuttu .
