Kvikmyndir Hinn víðfrægi leikari og kung-fu-kappi Jackie Chan mun leika aðalhlutverkið í nýrri kínverskri spennumynd sem ber titilinn Bleeding Steel .
Myndin er vísindaskáldskapstryllir skrifaður af Leo Zhang , sem fer einnig með leikstjórn , en Zhang leikstýrði meðal annars myndinni Chrysanthemum to the Beast .
Tökur á Bleeding Steel munu hefjast í Sydney í Ástralíu í júlí en myndin verður dýrasta kínverska mynd sem tekin hefur verið í Ástralíu , samkvæmt heimildum Variety .
Þá verður myndin einnig tekin í Taiwan .
" Með tilliti til sterkra róta Village Roadshow-fyrirtækisins í Ástralíu fær hugmyndin góðan hljómgrunn hjá okkur , " er haft eftir Ellen Eliasoph , framkvæmdastjóra framleiðslufyrirtækisins , sem kemur að fjármögnun myndarinnar .
" Svo erum við vitaskuld mjög spennt yfir því að vera í framleiðslu með Jackie Chan .
" Fjármögnun og framleiðsla myndarinnar er samstarfsverkefni Village Roadshow og kínverska fyrirtækisins Heyi Pictures , sem hefur heldur betur sótt í sig veðrið á stuttum ferli þess , en Heyi Pictures hefur séð um meðframleiðslu fjölmargra mynda og grætt verulega á markaðssetningu Hollywood-mynda í Kína síðan það hóf göngu sína fyrir rúmum tveimur árum .
Jackie Chan hefur farið með mörg eftirminnileg hlutverk þá rúmu fimm áratugi sem hann hefur leikið í spennumyndum .
Nýlega fór hann með talsetningu apans í Kung Fu Panda-myndunum og er væntanlegur á hvíta tjaldið í Kína sem leynilögreglumaður í myndinni Skiptrace .
Í Bleeding Steel leikur Chan sérsveitarmann sem verður ástfanginn af konu í glæpagengi .
