Churchill-klúbburinn á Íslandi í samstarfi við Minjar og sögu verður með fyrirlestur um einn þekktasta forsætisráðherra Bretlands , sir Winston Churchill , laugardaginn 4. júní í Safnahúsinu við Hverfisgötu .
Dr. David Freeman , aðalritstjóri alþjóðlegu Churchill-samtakanna , flytur fyrirlesturinn en hann er vinsæll ræðumaður og hefur skrifað fjölda greina um Churchill .
Allir áhugasamir um sögu ættu að hafa fyrirlesturinn í huga enda Churchill einn af áhrifavöldum 20. aldarinnar .
Hann hóf feril sinn sem riddaraliðsforingi í tíð Viktoríu Bretadrottningar og endaði sem leiðtogi kjarnorkuveldis og fyrsti forsætisráðherra Elísabetar , núverandi Bretadrottningar .
Þá má ekki gleyma þætti hans í síðari heimsstyrjöldinni þar sem hann talaði kjark í bresku þjóðina á erfiðustu tímum hennar .
