H eldurðu að næsti James Bond gæti verið kona ? " Í mínum huga held ég að Bond verði alltaf karlmaður .
Fólk er búið að horfa á þessar seríur í mörg ár og fer með ákveðnar væntingar í bíóið , vill sjá Bond labba inn í smóking , panta sér drykk og henda í eina lélega pikköpplínu .
Ég hreinlega veit ekki hvort samfélagið væri til í að kvenkyns Jane Bond gerði hið sama , " segir Agnar , sem kveðst ekki vera viss um að áhorfendur myndu samþykkja Jane Bond á hvíta tjaldinu .
Hvað væri erfiðast fyrir áhorfendur að samþykkja ? Það er svo prentað inn í fólk að Bond sé karl .
Þetta er þessi ákveðni njósnari sem gerir alltaf ákveðna hluti og fer sínar leiðir .
Ég veit það ekki , en í mínum huga er persónan karl .
Hvaða áhrif myndi það hafa ef James Bond væri kvenkyns ? Ef það myndi ganga upp að Bond yrði kona myndi það storka þeim hugmyndum sem við höfum um kynjahlutverk í samfélaginu .
En ég hreinlega veit bara ekki hvort það myndi ganga upp ef hún ætlaði að haga sér eins og Bond .
Hvort fólk sé tilbúið í það .
Það þyrfti í það minnsta að breyta söguþræðinum til að fólk væri tilbúið að horfa á myndina .
Hvernig væri Jane Bond-bíómynd frábrugðin James Bond-bíómynd ? Það er góð spurning .
Við værum með ákveðin grunnatriði sem eru alltaf í þessum myndum , það er flotti bíllinn , græjurnar , tæknin , vopnin og það allt .
En ég veit ekki hvort fólk mynda samþykkja ef hún færi sömu leiðir og Bond fer vanalega .
Þráðurinn er alltaf að Bond finnur einhverja konu , sefur hjá henni , fær hjá henni leyndarmál og sigrar vonda karlinn .
Hún yrði kannski að fara aðra leið .
Þetta gæti samt sem áður orðið topp spennumynd .
Það þyrfti kannski að útfæra þessa Bond-hugmynd öðruvísi .
Hallar á konur þegar hasarmyndir eru annars vegar ? Já .
Ég gúgglaði í gær " top action movies 2015 " og af þrjátíu vinsælustu myndunum voru þrjár sem voru með konum framan á plakatinu .
Karlar eru mun meira áberandi .
Við erum svo vön því að sjá stóra massaða karla í þessu hlutverki .
Þú ræðir um breyttar hugmyndir um karlmennsku í ritgerðinni þinni og skoðar James Bond í því samhengi .
Hvernig hefur James Bond breyst ? Bondinn er góður mælikvarði til að skoða hugmyndir um karlmennsku á mismunandi tímabilum .
Við getum séð hvernig karlar vildu vera árið 1960 og hvernig þeir vilja vera í dag í gegnum James Bond .
Sean Connery túlkaði Bond sem var mjög frábrugðinn þeim sem Daniel Craig túlkar í dag .
Sean Connery var stílhreinn Bond sem bar sig alltaf vel , kunni að tala við konur , fann alltaf illmenni og sigraði .
Það sást varla á honum .
Sá Bond sem Craig túlkar í dag er dekkri persóna , pínu skaðaður af eigin karlmennsku og við sem áhorfendur fáum að skyggjast betur í hans andlegu heilsu .
Í staðinn fyrir þennan gamla gallalausa Bond er komin persóna sem er miklu mannlegri og sýnir sína bresti .
Við fáum ekki þessa glansmynd sem við höfðum alltaf .
Er þetta í takt við ríkjandi karlmennskuhugmyndir ? Ég held að Bond sýni að einhverju leyti hvernig karlar vilja vera .
Ekki endilega að því leyti að við sækjum í ofbeldi heldur frekar að þarna sjáum við hvað þarf til að vera " flottur .
" Hvernig hafa líkamar hasarhetja á borð við James Bond breyst á hvíta tjaldinu ? Það er gífurlegur munur á líkamsmynd Sean Connery og Daniel Craig .
Sean Connery var maður sem gat allt eins verið þriggja barna faðir og farið í frí til Tenerife á meðan Daniel Craig er meira eins og fitness-kappi .
Þetta sést líka í ofurhetjumyndunum þar sem leikarar bæta á sig fleiri kílóum af hreinum vöðvum til að líta út eins og teiknimyndapersónurnar .
Þegar ég sá Thor sá maður varla annað en tvíhöfðann á Chris Hemsworth .
Það er svo mikil áhersla á að vera vel sver .
Það er gert miklu meira út á líkamlegt atgervi en var , sem hefur auðvitað neikvæð áhrif á líkamsímynd drengja og karla .
Af hverju er ég ekki svona flottur ? Af hverju er ég bara feitur og lítill en Chris Hemsworth svona flottur ? Þetta brenglar hugmyndir okkar um hvernig " á " að líta út .
Er þetta líka í gangi hjá konum ? Já , og er búið að vera miklu lengur en hjá körlum .
Það hefur verið miklu meira um útlitsdýrkun í kringum þær í gegnum tíðina en það er byrjað hjá körlum líka .
Hver var þín helsta niðurstaða við vinnslu ritgerðarinnar ? Hinn fullkomni karlmaður árið 1960 var allt öðruvísi en í dag .
Þegar Arnold Schwarzenegger kemur til leiks um 1980 hefst bylgja af mössuðum stórum körlum í spennumyndum .
Þessa þróun sjáum við enn í dag .
H eldurðu að næsti James Bond gæti verið kona ? " Já .
Strax og þú spurðir sá ég Sögu Garðars fyrir mér sem James Bond .
Saga væri fullkomin hasarhetja .
Svo þarf hún bara að horfa á karlmenn og þá hverfa fötin .
Auðvitað er alltaf ákveðinn íhaldssamur hópur sem er ekki tilbúinn að sjá konur í nýrri mynd .
Staðreyndin er hinsvegar sú að birtingarmyndir kynjanna og fleiri hópa eru alltaf í þróun .
Hvernig myndi sú persóna vera ? Ég myndi vilja sjá Jane Bond lausláta og karlmennirnir yrðu viðfang í myndinni , rétt eins og konurnar eru viðfang karlkyns James Bond .
Mig langar að sjá Jane Bond sjarmera og sofa hjá karlmanninum , ná upp úr honum leyndarmálinu og fara síðan að buffa illmennið .
Ég myndi líka vilja sjá Jane Bond sem uppfyllir ekki stereótýpíska fegurðarstuðla heldur varpar fram minna " meinstrím " fegurð og þróar þannig hugmyndir okkar um fegurð .
" Hún segir gagnrýnisraddir oft hljóma eins og biluð plata og getur flokkað þorra neikvæðra athugasemda í þrjá flokka .
" Fyrst spyr fólk : " Hvað um börnin ? " Svo er það athugasemdin " hún þarf bara að fá að ríða ! " og loks er það stimpillinn sem afskrifar viðkomandi sem athyglissjúka .
Ef fólki er illa við áberandi konur þá hvet ég það til að vera frumlegra í gagnrýni sinni á þær eða jafnvel fara í málefnið en ekki konuna .
" Myndi seljast jafn vel á Jane Bond-mynd ? " Fyrir utan femínískt gildi þess að hafa kvenkyns James Bond held ég að það væri sterkur leikur fyrir markaðssetningu myndanna .
Þar sem kvenkyns James Bond kemur illa við suma gæti það orðið umdeilt og dregið að sér meiri athygli .
" En að hafa samkynhneigðan James Bond ? " Það væri geggjað ! Það þyrfti eiginlega að gera hvorttveggja .
Þetta er svipað með að kjósa forseta .
Hvort viljum við fyrst fá svartan mann í hvíta húsið eða konu ? Hvaða vegg brjótum við fyrst ? " Hallar á konur þegar hasarmyndir eru annars vegar ? " Ég held að það halli á þær yfir höfuð þegar myndir eru gerðar en sérstaklega í hasarmyndum .
Maður þakkar fyrir Línu Langsokk fyrir börnin en það eru ekki margar myndir með sterkum kvenkarakterum .
" Af hverju heldurðu að það sé ? " Það er stór spurning og margir reyna að svara henni á einfaldan hátt .
Til dæmis segja margir að " konur fái minna því þær biðja um minna " sem ég get ekki útilokað að er kannski " hluti af vandamálinu " en ekki eina skýringin á því .
Ætli helsta ástæðan sé ekki bara skortur á meðvitund um þessi mál ? Það eru oft karlar sem ákveða svona hluti og sjá ómeðvitað frekar fyrir sér karla í hlutverkunum .
En vilt þú vera gæinn sem hefur framleitt margar kvikmyndir þar sem karlar eru í forgrunni og konur eru aukaatriði bara af því að þú gleymdir að pæla í því ? Og vera þannig þátttakandi í misréttinu alveg óvart ? Meðvitund breytir miklu .
Væri verið að steypa konum í karllægt mót í stað þess að upphefja hið kvenlega ? " Það er oft gagnrýnt að konur þurfi að líkjast karlmönnum til að komast áfram í þessum heimi .
Ég er alveg sammála þeirri gagnrýni .
Ég hef meira að segja heyrt yfirlýstan andfemínista segja að það þurfi frekar að hampa því sem er kvenlegt í stað þess að líta á hefðbundin " kvennaáhugamál " sem eitthvað á lægra plani .
" Við erum komin lengra á einni víglínu , þeirri að setja konur í hlutverk sem hafa oftar verið karlahlutverk , en styttra í að hampa því sem þykir kvenlegt í hefðbundnum skilningi .
Það er erfiðari slagur að taka því fólk á það til að afskrifa hið kvenlega sem " hallærislegt stelpudót " .
En bæði er mikilvægt , konur þurfa að fá að vera hefðbundið kvenlegar og hefðbundið karllegar .
Það þarf að taka báða slagina .
Hvernig myndi kvenlegur James Bond vera öðruvísi ? Persónan þyrfti líklegast að vera hasarhetja og það eru komnar ákveðnar hugmyndir um hvernig svoleiðis persóna eigi að vera .
Mér finnst mjög erfitt að tala um kvenlegan James Bond því það er svo umdeilt hvað er kvenlegt .
Það er tabú að gráta fyrir bæði kynin en með ólíkum hætti .
Það hefur mismunandi merkingu fyrir kynin vegna tvöfalds siðgæðis .
Hvorttveggja eru áhugaverðir slagir að taka .
Það sem er almennt ábótavant í kvenkyns karakterum er dýpt .
Mig langar að sjá margslunginn kvenkarakter .
Hins vegar er líka hægt að hampa þeim eiginleikum sem þykja almennt " kvenlegir " og njóta minni virðingar ásamt því að brjóta niður staðalímyndir .
Algengar staðalímyndir eru til dæmis heimska ljóskan , kynóð drusla , gáfuð kona og kona sem tekur pláss .
Því miður finnst mér ég sjá of sjaldan konu sem bjargar heiminum og of oft konu sem er skraut fyrir karlmanninn sem bjargar heiminum .
" Anna Tara er margreynd í umræðum og átökum sem snerta málefni kynjanna .
Hún sá meðal annars um útvarpsþáttinn Kynlegir kvistir og er meðlimur í rappsveitinni Reykjavíkurdætur .
Hún getur hæglega séð fyrir sér kvenkyns James Bond á hvíta tjaldinu , telur að það myndi vekja athygli og myndi álíta það sigur fyrir jafnréttisbaráttuna .
Agnar Berg Þrastarson útskrifaðist úr fjölmiðlafræði frá Háskólanum á Akureyri og velti fyrir sér hugmyndum okkar um karlmennsku í lokaritgerð sinni .
Þar ræðir hann meðal annars hvernig líkami og hegðun hetjunnar James Bond hafa breyst í takt við ríkjandi karlmennskuhugmyndir .
Agnar á erfitt með að sjá fyrir sér kvenkyns James Bond-njósnara og telur að breyta þyrfti Bond-hugmyndinni til að áhorfendur myndu samþykkja Jane Bond á hvíta tjaldinu .
