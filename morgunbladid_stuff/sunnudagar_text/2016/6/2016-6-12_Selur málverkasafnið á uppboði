Hinn víðkunni leikari Johnny Depp , sem við sáum nú síðast á hvíta tjaldinu í hlutverki klikkaða hattarans í myndinni Alice through the Looking Glass , selur um þessar mundir málverkasafn sitt á uppboði , en það er talið vera milljóna dollara virði .
Þetta gerir hann í aðdraganda þess að hann og leikkonan Amber Heard skilja , en skilnaðurinn er sagður munu kosta Johnny Depp formúu á vef People Magazine , þar sem Johnny Depp er sagður einn ríkasti maður Hollywood um þessar mundir á meðan Amber Heard er lýst sem rísandi stjörnu .
Meðal þeirra listaverka sem verða til sölu á uppboði Depp er safn málverka eftir hinn virta bandaríska listamann Jean-Michel Basquiat , sem Depp hefur í miklum metum .
Hann hyggst losna við níu málverk eftir Basquiat sem hann hefur sankað að sér undanfarin 25 ár .
Flest málverkanna málaði Basquiat árið 1981 , sjö árum fyrir andlát hans .
" Ekkert getur komið í staðinn fyrir hlýjuna og tafarleysið í ljóðrænu Basquiats , né heldur í staðinn fyrir algildu sannindin og spurningarnar sem hann varpar fram , " er haft eftir Depp , sem virðist ekki eiga auðvelt með að láta verkin af hendi .
" Jafnt fallega sem truflandi tónlistin í verkunum hans , hljómharkan sem er falin í þögnum hans ræðst á skilningarvit okkar og mun lifa langt fram eftir síðasta andardrátt okkar , " bætir hann við á ljóðrænum nótum .
Amber Heard fór fram á skilnað við Depp 23. maí síðastliðinn og fór þar fram á makalífeyri frá Depp , en leikarinn er talinn vera virði um 450 milljóna Bandaríkjadala .
Lögfræðingar telja góðar líkur á að Amber fái sínu framgengt auk þess sem hún gæti átt inni sinn skerf í sameiginlegum tekjum hjónanna þá 15 mánuði sem þau voru gift .
Hjónin gerðu ekki með sér kaupmála þegar þau giftust .
