Morgunblaðið sagði frá einstökum árangri íslenska landsliðsins í knattspyrnu haustið 1998 en þá gerði Ísland jafntefli við Frakka , sem sama ár höfðu tryggt sér heimsmeistaratitilinn í fótbolta .
Guðjón Þórðarson , þjálfari íslenska landsliðsins á þeim tíma , hafði þetta að segja um leik sinna manna .
" Síðustu tíu mínúturnar , þegar sókn Frakka var mjög þung , einbeittu leikmenn sér mjög að því sem fyrir var lagt .
Vörnin var skotheld .
Frakkarnir væla og skæla yfir því að hafa ekki unnið leikinn , en það leikur enginn betur en andstæðingurinn leyfir og þeir fengu engin opin færi í síðari hálfleik .
Ég bið menn bara að rifja upp hversu mörg opin færi Frakkarnir fengu í leiknum .
Það eitt segir svolítið um það sem við vorum að gera .
" Tólfti " maðurinn " fékk svo hrós frá þjálfaranum .
" Já , nú skapaðist mjög mikil stemmning .
Umgjörðin var frábær og KSÍ á heiður skilinn , og þeir sem að því stóðu , fyrir að hafa ráðist í það verkefni að fá aukasæti – fjölga þannig áhorfendum og skapa stemmningu fyrir aftan bæði mörk .
Ég er alveg sannfærður um að hvatning áhorfenda undir lok leiksins var sem tólfti maðurinn á vellinum .
" 