" Þetta er bara eins og stóri bróðir .
Maður má sig hvergi hræra , " sagði króatíski knattspyrnuþjálfarinn Slaven Bilic ´ ´ sposkur á svip þegar Mark Pougatch , Þorsteinn Joð ITV-sjónvarpsstöðvarinnar í Bretlandi , sýndi upptöku af honum stökkva upp á borð í miðjum leik á Evrópumeistaramótinu í Frakklandi .
Tilefnið var mark sem Dimitri Payet , lærisveinn Bilic ´ ´ hjá West Ham United , skoraði fyrir Frakka gegn Albönum .
Hjartað í Króatanum slær greinilega alveg jafnört í sjónvarpssal og á vellinum sjálfum .
Bilic ´ ´ er einn af fjölmörgum sparkskýrendum sem ITV teflir fram á EM .
Af öðrum má nefna Ian Wright , Lee Dixon , Christian Karembeu , Glenn Hoddle og Norman gamla Whiteside , sem gerði garðinn frægan með Manchester United og norður-írska landsliðinu .
Sjaldséður gestur á skjánum .
Lothar Matthäus dúkkar upp í leikjum Þýskalands en mætti að ósekju slípa enskuna sína aðeins til .
Ríkissjónvarpið , BBC , deilir sýningarréttinum með ITV í Bretlandi og teflir ekki fram ómerkilegra liði .
Nema síður sé .
Gamli markakóngurinn Gary Lineker hefur umsjón með spjallinu í kringum leikina og lét sér meira að segja vaxa skegg af þessu tilefni .
Lineker hefur sér til halds og trausts kappa á borð við Thierry Henry , Alan Shearer , Rio Ferdinand og Vincent Kompany sem vakið hefur mikla athygli fyrir skelegga framsetningu á sínu máli .
Greinilega kominn með djobb þegar hann hættir að spyrna sjálfur .
Vart má á milli sjá hvor sveitin hefur betur þegar kemur að leikgreiningu og almennu skemmtigildi .
Vítaspyrnukeppni gæti þurft til að greina þar á milli .
