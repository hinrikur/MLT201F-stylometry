Hátíðin Secret Solstice hefur verið mikið á milli tannana á fólki síðan henni lauk og því miður ekki af góðri ástæðu .
Umgjörðin þótti mislukkuð og það klikkaði margt í tengslum við hátíðina .
Raðir og óskipulag sem olli því að margir gestir gátu ekki borið stærstu hljómsveitirnar augum er það sem óánægðir gestir tala helst um .
Þá þarf það engan að undra að fólk lætur í sér heyra enda er það reitt yfir að hafa eytt tíma og peningum í hátíð sem að sumir upplifðu sem klúður frá a-ö .
Það vill enginn standa í röð tímunum saman til að komast inn í sveittan sal ( eða hreinlega eiga lítinn möguleika á að komast inn ) á útihátíð .
Raðir til að sækja aðgangsarmbönd , raðir til að komast inn á hátíðarsvæði og svo raðir til að sjá tónleika er ekki eitthvað sem fólk bjóst við að upplifa þessa helgi .
Það er t.d. alveg út í hött að hafa einn inngang inn á svona stórt svæði þar sem von er á þúsundum gesta en sumir vilja meina að raðirnar hafi verið skapaðar viljandi svo að fólk hefði einhvern hvata til að kaupa VIP-armband ( sem hleypir fólki fram fyrir raðir ) .
Það er leiðinlegt að vita til þess að margt fólk hafi fjárfest í miða á hátíðina til þess eins að standa í röð , sem hlýtur að vera með því leiðinlegra sem maður gerir .
Eins er leiðinlegt að sjá hvernig þessi annars flotta hátíð , sem ég hef fulla trú á , klúðraðist í ár .
Umgjörðin var leiðinleg , tilsvör skipuleggjanda voru það oft á tíðum líka og svæðið sjálft ekki eins vel heppnað þetta árið .
Það var margt skrýtið , t.d. það að hljómsveitin St .
Germain " mætti einfaldlega ekki " á fimmtudeginum að sögn skipuleggjanda en lítill fugl hvíslaði því að mér að talsmaður sveitarinnar tilkynnti forföll daginn áður en þeir áttu að stíga á svið , ástæðan mun vera sú að hljómsveitin fékk ekki aðgang að þeim tækjum og tólum sem hún þurfti til að koma fram .
Þá fær maður á tilfinninguna að skipuleggjendur hafi ekki viljað tilkynna um forföll St .
Germain fyrr en á síðustu stundu til að skaða ekki miðasöluna daginn fyrir hátíð .
Mesta svekkelsið er svo auðvitað tónleikar Die Antwoord sem voru færðir inn vegna seinkunar á flugi .
Að mínu mati var klárlega rétt ákvörðum að færa Die Antwoord inn í höll í stað þess að aflýsa tónleikunum , en málið snýst ekki um þessa réttu ákvörðun .
Stóra málið snýst um að margir gestir hátíðarinnar fengu ekki að sjá bandið sem það vildi sjá og einhver verður að taka ábyrgð .
Til dæmis að taka ábyrgð á að hafa ekki valið flugfélag sem nýtur forgangs á flugvöllum þegar seinkanir verða .
Eðlilegast væri svo að láta bandið vera komið til landsins með góðum fyrirvara í stað þess að vera með allt niðrum sig og skít upp á hnakka korter í tónleika .
Starfsmenn ( sjálfboðaliðar ) hátíðarinnar hafa einnig fengið misjafna umsögn en það lítur hreinlega út fyrir að þeir hafi ekki fengið neina almennilega þjálfun .
Starfsmenn voru ráðalausir þegar einhverjir gesta byrjuðu að ryðjast í biðröð fyrir framan fólk sem hafði beðið heillengi .
Enginn vissi hvernig átti að bregðast við því né halda röðinni í skefjum .
Eins virkuðu margir starfsmenn illa upplýstir um svæðið .
Þeir gestir sem létu ekki bjóða sér upp á biðraðir til að sjá stóru böndin og gátu komist yfir almennt svekkelsi áttu þó möguleika á að skemmta sér ágætlega á fimmtudegi , föstudegi og laugardegi .
En sunnudagurinn var þó ansi misheppnaður og erfitt að gera gott úr honum .
Sá dagur einkenndist af biðröðum , tómum sviðum og almennri óreiðu og hávaða .
Tónleikum var frestað og aðrir byrjuðu fyrr án fyrirvara .
Það sem óánægðir gestir þurfa á að halda er einlæg afsökunarbeiðni ( en ekki útúrsnúninga þar sem sökinni er komið yfir á einhverja aðra ) , þar sem einhver tekur ábyrgð á að þetta krefjandi verkefni hafi klúðrast að vissu leyti .
Viðskiptavinir eru upp til hópa óánægðir og það hlýtur að vera ákveðinn mælikvarði .
En batnandi mönnum er best að lifa , " or so they say " , og ég hlakka til að sjá hvernig þessu verður háttað á næsta ári .
Ég hef fulla trú á að biðraðir verði ekki aðalnúmerið á næsta ári .
