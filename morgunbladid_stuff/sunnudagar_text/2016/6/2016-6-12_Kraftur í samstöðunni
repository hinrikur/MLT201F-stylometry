Tónlist Tónleikaserían Grapevine Grassroots hefur aftur göngu sína um helgina , en fyrstu tónleikar sumarsins verða klukkan 20.00 á Húrra á morgun , sunnudag .
" Ég held að þetta verði frábær vettvangur fyrir tónlistarfólk til að stíga fram og láta ljós sitt skína .
Það er mikil spenna í kringum þetta og kraftur í samstöðunni , " segir Hrefna Björg Gylfadóttir , einn skipuleggjandi tónleikanna , í samtali við sunnudagsblaðið .
Um er að ræða þrenna tónleika í sumar þar sem nýir tónlistarmenn verða kynntir til leiks .
Dagskráin annað kvöld er fjölbreytt og fimm hljómsveitir spila þar auk þess sem þrjú ljóðskáld koma fram .
