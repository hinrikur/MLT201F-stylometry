Rétt í þessu var ég að ljúka Glæp og refsingu eftir Fyodor Dostoyevsky .
Ég hef hingað til lesið lítið eftir rússneska höfunda og ákvað að bæta úr því og fara í kanónurnar .
Þetta var áhrifamikil sálfræðilýsing , frábær lýsing á innra lífi aðalpersónunnar en hugsanlega eilítið langdregin á köflum .
Þetta er svona það fyrsta sem mér dettur í hug að segja .
Stóðst bókin væntingar þínar sem ein af kanónum heimsbókmenntanna ? Já , ég held ég geti fyllilega sagt það .
Hvað heldurðu að þú lesir næst ? Ég held áfram í Rússunum og er byrjaður á Lolitu eftir Nabokov .
Á fyrstu blaðsíðum kemur hún frábærlega fyrir sjónir og stíllinn á henni virðist vera með því betra sem ég hef lesið .
Ég hlakka til að halda áfram .
Hvað varstu að lesa fyrir þessa miklu rússnesku törn ? Fyrir Rússana var ég að lesa Þórberg .
Las Ofvitann síðast á undan þessu og hafði ljómandi gaman af , ég skemmti mér konunglega við lestur þeirrar bókar .
Ég held þetta séu gjörsamlega tímalausar bókmenntir sem ég get mælt með fyrir hvern einasta bókaunnanda .
