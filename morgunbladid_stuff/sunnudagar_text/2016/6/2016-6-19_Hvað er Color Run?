Color Run-hlaupið svonefnda sem haldið var fyrir viku er einn nýjasti viðburðurinn á dagatali íslenska hlauparans , enda þótt hlaupið minni frekar á skemmtilega útihátíð en íþróttaviðburð að mörgu leyti , ef marka má ummæli þátttakenda sem blaðamaður ræddi við .
Sex milljónir króna runnu til góðgerðarmála í tengslum við Color Run í ár , enda þótt hlaupið sé ekki skilgreint sem góðgerðarhlaup .
Ljóst er þó að tekjur af hlaupinu nema tugum milljónum króna .
Hlaupið er haldið af fyrirtækinu Basic International ehf í eigu Davíðs Lúthers Sigurðarsonar , sem er framkvæmdastjóri Color Run á Íslandi , og Gests Steinþórssonar .
Basic International var stofnað vorið 2015 og er tilgangur þess skipulagning íþróttaviðburða , framleiðsla og sala á fatnaði og skófatnaði , önnur smásala tengd íþróttaviðburðum og annar skyldur rekstur , samkvæmt upplýsingum Credit Info , og er starfsemi þess skilgreind sem " önnur íþróttastarfsemi " .
Ýmsir styrktaraðilar koma einnig við sögu Color Run-hlaupsins , einna helst lyfjafyrirtækið Alvogen , en hlaupið heitir formlega í höfuð þess " The Colr Run by Alvogen " .
Sérstakt leyfi þarf til að halda viðburð undir formerkjum Color Run , en Color Run er alþjóðlegt vörumerki sem kom fyrst til sögunnar árið 2011 og hefur síðan verið haldið sem viðburður í meira en tvö hundruð borgum í meira en fjörutíu löndum .
" Það tókst frábærlega til með Color Run í ár og mér fannst ótrúlega gaman að sjá þennan fjölda skemmta sér .
Markmið okkar með þessum viðburði er að leyfa gestum okkar að upplifa alvöru sprengju , " segir Davíð Lúther Sigurðarson , framkvæmdastjóri Color Run á Íslandi , í samtali við sunnudagsblaðið .
Aðkoma ólíkra hlaupa- og íþróttaviðburða að góðgerðarmálum er algeng þótt með ýmsum hætti sé .
Til samanburðar við hið geysivinsæla Color Run má nefna að Reykjavíkurmaraþonið er haldið af Íþróttabandalagi Reykjavíkur með styrk frá Íslandsbanka og fleirum .
Allur ágóði af því rennur í íþróttastarf , sem hefur numið 10 til 15 milljónum króna undanfarin ár , auk þess sem rúmum 80 milljónum króna var safnað í formi áheita til hinna ýmsu góðgerðarmála í fyrra .
Önnur hlaup á borð við Globeathon , sem haldið er hér á landi af LÍF styrktarfélagi og Krabbameinsfélaginu , eru haldin eingöngu í góðgerðarskyni , en hlaupaviðburðum hér á landi hefur farið fjölgandi undanfarin ár .
Þá er Wow-cyclothon góðgerðarviðburður haldinn af félaginu Wow Sport með styrk frá Wow Air og fleirum , samkvæmt upplýsingum frá Wow Air , og hafði safnað rúmum fimm milljónum króna til samtakanna Hjólakraftur þegar blaðið fór í prentun .
" Ofsalega dýr " viðburður Davíð segir ekki klárt að svo stöddu hver heildarkostnaður vegna Color Run hafi verið í ár og vill hvorki gefa upp tekjur né ágóða vegna viðburðarins í fyrra .
Ekki sé unnt að tala um prósentu af miðaverði þegar reiknað er hve stórt hlutfall miðaverðs fer í góðgerðarmál því upphæð styrktarframlags sé ákveðin áður en hlaupið á sér stað .
Um 9.000 miðar seldust á Color Run í ár að frátöldum boðsmiðum en alls tóku um 12.000 manns þátt , að sögn Davíðs .
Miðaverð var 7.000 krónur fyrir fullorðna og 4.500 fyrir unglinga en börn yngri en átta ára fengu ókeypis aðgang .
Ef gert væri ráð fyrir 9.000 keyptum miðum þar sem helmingur miða væri seldur á unglingsverði myndu tekjur af miðasölu nema um 52 milljónum króna .
Þá eru ótaldar tekjur af ýmsum varningi sem var til sölu í tengslum við hlaupið á borð við blómakransa , sólgleraugu og tútúpils , sem seldist vel að sögn Davíðs .
" Það kostar ofsalega mikið að halda Color Run , " segir Davíð .
" Það þarf ekki bara að kaupa litasprengjur , sem við flytjum inn í tonnavís , borga listamönnum og leigja uppblásin hlið heldur er undirbúningsvinnan gífurleg .
Það er tólf mánaða vinna fyrir ansi marga starfsmenn að undirbúa þetta .
" Tæplega fimmtán lykilstarfsmenn vinni að hlaupinu allt árið en þegar mest lét hafi um tvö hundruð manns komið að hlaupinu .
Þá kostar einnig sitt að leigja Color Run-vörumerkið af stofnendum þess í Bandaríkjunum , en sérstakt leyfi þarf til að kalla viðburðinn því nafni .
Kostnaður vegna gatnalokunar í Reykjavík nam rúmum 250 þúsund krónum vegna hlaupsins í fyrra samkvæmt upplýsingum frá Umhverfis- og skipulagssviði .
Aðstandendur hlaupsins sjá um alla hreinsun .
Ekki skilgreint sem góðgerðarhlaup " Samstarfsaðilar hlaupsins taka á sig ýmsan kostnað , hjálpa við að auglýsa viðburðinn og þar fram eftir götum , " útskýrir Davíð aðspurður um hlut samstarfsaðila Color Run .
Alvogen á þar stærstan þátt en alþjóðlega lyfjafyrirtækið kemur að viðburðinum sem styrktaraðili og kaupir til að mynda nafnið , en formlegt heiti hlaupsins er " The Color Run by Alvogen " .
Aðrir samstarfsaðilar eru Íslandsbanki , Toppur , Vífilfell , Lenovo , Dominos og Under Armour .
" Alvogen kemur ekki að skipulagningu Color Run og er ekki ábyrgðaraðili hlaupsins .
Það er ég sem ábyrgðaraðili , " segir Davíð .
Tvö góðgerðarverkefni voru valin og styrkt af samfélagssjóði Alvogen og Color Run og var upphæðin alls sex milljónir króna .
Þau voru Reykjadalur , sumarbúðir fyrir fötluð börn , og Rauði krossinn , með verkefnið " Vertu næs " .
Í fyrra fengu þrjú verkefni styrk , en það voru UNICEF , Rauði krossinn og Íþróttasamband fatlaðra .
" Þrátt fyrir að The Color Run sé ekki skilgreint sem góðgerðarhlaup þá lætur það samt gott af sér leiða .
Okkur er sönn ánægja að styðja við svona flott málefni hér á landi , " er haft eftir Davíð á vefsíðu Alvogen .
Partý frekar en íþrótt " Skemmtun , partý og hátíð eru orð sem koma í hugann .
Þetta var eiginlega ekki hlaup fannst mér .
Það var mjög skemmtilegt í Color Run en maður var bara í góðu stuði og margir labbandi .
Þetta er hvor sinn hluturinn í mínum huga , " segir Anna Lilja Sigurðardóttir , upplýsingafulltrúi fyrir Reykjavíkurmaraþonið , beðin um að bera saman hlaupin tvö .
Anna bendir meðal annars á að allur ágóði vegna Reykjavíkurmaraþonsins renni til íþróttastarfs .
" Íþróttabandalag Reykjavíkur rekur Reykjavíkurmaraþonið og flestir sem starfa við hlaupið eru sjálfboðaliðar að stunda fjáröflun fyrir sín Íþróttafélög .
Íþróttabandalagið hlýtur allan ágóðann af maraþoninu í sinn hlut og peningarnir renna til íþróttastarfs .
Svo er framlögum í góðgerðarmál safnað í formi áheita .
" Þá eru hlaupin ólík að því leyti að ekki er tekinn tími á hlaupurum í Color Run-hlaupinu , en tímataka í maraþonhlaupi er að sögn Önnu mjög kostnaðarsöm .
Fá hlaupabakteríu í kjölfarið Ég sá þetta fyrst á netinu fyrir nokkrum árum og fannst þetta líta út eins og skemmtilegur og heillandi viðburður .
Ég ákvað að prufa að sækja um þetta og var hátt í þrjú ár að fá þetta til landsins , " segir Davíð , sem tók fyrst þátt í Color Run-hlaupi í Danmörku fyrir þremur árum .
" Þetta var alveg geggjað .
Maður fór strax að spyrja sig hvort þetta væri eitthvað sem Íslendingar myndu fíla , sem þeir greinilega gera .
" Margir prufa Color Run-hlaupið án þess að vera með mikið hlaup í huga en fá hlaupabakteríu í kjölfarið , að sögn Davíðs , sem segist hafa fengið mörg skilaboð sem þakka honum fyrir viðburðinn .
