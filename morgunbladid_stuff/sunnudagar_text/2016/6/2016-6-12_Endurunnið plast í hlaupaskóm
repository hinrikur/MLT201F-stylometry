Sportvöruframleiðandinn Adidas og Parley for the Oceans , sem er frumkvöðlafyrirtæki í umhverfisvernd , hafa kynnt til sögunnar fyrstu hlaupaskóna sem gerðir eru að hluta til úr endurunnu plasti úr sjónum .
Skórnir , sem eru hannaðir af Alexander Taylor , eru framleiddir á sama hátt og hefðbundnir hlaupaskór sportvöruframleiðandans en hefðbundnum gervitrefjum sem notaðar eru í skóna er skipt út fyrir þræði sem unnir eru úr endurunnu plasti frá Parley Ocean Plastic .
Einungis hafa 50 pör verið framleidd og til þess að eignast eitthvert þeirra hefur nú verið sett af stað keppni á smáforritinu Instagram þar sem möguleiki er að vinna par með því að birta stutt myndband sem snýr að loforði um að hætta að nota einnota plastvörur .
