Sjónvarp Orange Is the New Black-þáttaserían heldur ótrauð áfram en fyrsti þáttur fjórðu seríu þáttanna var frumsýndur þjóðhátíðardaginn 17. júní .
Nýja þáttaserían mun kafa af mun meiri dýpt í heiminn fyrir utan fangelsið sem sagan gerist í , samkvæmt umfjöllun The Washington Post , og fjalla með gagnrýnum augum um málefni á borð við stöðu kynþáttanna og borgaralegra réttinda í Bandaríkjunum .
Föngum í Litchfield-fangelsinu , þar sem persónur þáttanna lifa og hrærast , fjölgar töluvert strax í fyrsta þætti seríunnar .
Fangelsið er selt úr ríkiseigu sem er meðal þess sem persónur þáttanna eiga skoðanaskipti um í nýrri seríu .
Orange Is the New Black hóf göngu sína árið 2013 og varð strax á fyrsta ári vinsælasta þáttaröðin framleidd af Netflix-fyrirtækinu , og sló þar með met hinna vinsælu House of Cards-þátta .
