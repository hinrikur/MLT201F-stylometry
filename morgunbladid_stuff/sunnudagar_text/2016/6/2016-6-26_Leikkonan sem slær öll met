Meryl Streep er talin af mörgum gagnrýnendum sem og aðdáendum heimsins besta núlifandi leikkona .
Hún er þekkt fyrir áhrifamikinn leik í dramatískum hlutverkum en hefur einnig spreytt sig á gamanhlutverkum .
Hún slær sjaldan feilnótu og þær kvikmyndir sem hafa " floppað " virðast gleymast furðu fljótt .
Hinar lifa áfram og hefur hún margoft átt stórleik .
Nítján sinnum hefur hún verið tilnefnd til Óskarsverðlauna og hlotið þau þrisvar .
Enginn annar leikari hefur jafn oft verið tilnefndur til Óskarsverðlauna og eru þetta sjö fleiri tilnefningar en Katharine Hepburn og Jack Nicholson hafa fengið .
Streep hefur aldrei lent á síðum slúðurblaðanna og hefur verið gift sama manninum síðan 1978 , en það er sama ár og leikferill hennar var að fara á flug .
29 Golden Globe tilnefningar Streep byrjaði ferilinn með áherslu á óperu en fékk leiklistarbakteríuna og sótti um í Yale School of Drama þar sem hún nam leiklist .
Hún lék í sinni fyrstu kvikmynd árið 1977 og árið eftir í The Deer Hunter en fyrir það hlutverk fékk hún sína fyrstu Óskarsverðlaunatilnefningu .
Næsta áratug skilaði hún frábærum leik í eftirminnilegum kvikmyndum eins og Silkwood , Out of Africa , Ironweed og A Cry in the Dark .
Árið 1995 , eftir nokkra lægð í ferlinum , átti hún stórleik á móti Clint Eastwood í The Bridges of Madison County , mynd sem margir felldu tár yfir .
Nýlegar og eftirminnilegar myndir eru The Devil wears Prada , Julie & Julia , Mamma Mia , August : Osage County og The Iron Lady .
Streep vann Óskarsverðlaun í fyrsta skipti fyrir Kramer vs .
Kramer árið 1980 , þá fyrir Sophie ' s Choice árið 1983 og síðast fyrir The Iron Lady árið 2012 þar sem hún þótti fara á kostum sem Margaret Thatcher .
Auk þess hefur hún átta sinnum fengið Golden Globe-verðlaunin og verið tilnefnd 29 sinnum sem er einnig met .
Gift í 38 ár Fjölskyldulíf Meryl heitir fullu nafni Mary Louise Streep .
Hún er fædd þann 22. júní árið 1949 og verður því 67 ára í sumar .
Móðir hennar , Mary Wolf Wilkensen , var listakona og faðir hennar , Harry William Streep , var yfirmaður hjá lyfjafyrirtæki .
Meryl bjó með leikaranum John Cazale í þrjú ár eða þar til hann lést úr lungnakrabba árið 1978 .
Stuttu síðar fann hún ástina á ný og sex mánuðum eftir lát Cazale giftist hún skúlptúrlistamanninum Don Gummer .
Þau eru enn gift og eiga fjögur uppkomin börn , tónlistarmanninn Henry ( 1979 ) , leikkonuna Mamie ( 1983 ) , leikkonuna Grace ( 1986 ) og módelið Louisa ( 1991 ) .
Þau hjón búa í Connecticut .
Dæturnar þrjár Dæturnar Mamie , Grace og Louisa , þykja sláandi líkar móður sinni og þá sérstaklega þær tvær fyrstnefndu .
Mamie og Grace eru að stíga þau erfiðu spor að feta í fótspor móður sinnar og eru að hasla sér völl sem leikkonur .
Yngsta dóttirin , Louisa , er í módelbransanum og markaðsmálum .
Mamie Gummer lék með móður sinni í myndinni " Ricki and the Flash " þar sem Streep leikur konu sem yfirgefur fjölskyldu sína til að leita að frama sem rokkstjarna .
Mamie er þekktust fyrir hlutverk sitt í læknaþáttunum Emily Owens , M.D .
Grace hefur leikið í sjónvarpsþáttunum The Newsroom , í American Horror Story : Freak Show og sést reglulega í þáttunum Extant .
Húmanisti sem vill jafnrétti Góðgerðarmál Streep vinnur að ýmsu sem viðkemur konum og jafnrétti .
Hún er talsmaður fyrir National Women ' s History Museum sem er safn um kvennasögu Bandaríkjanna en hún lætur umtalsvert fé renna til safnsins .
Hún gaf til að mynda allan ágóða sinn af myndinni The Iron Lady til safnsins , alls eina milljón dollara .
Streep gaf einnig milljón dollara til The Public Theater í nafni stofnanda þess , Joseph Papp , og vinkonu hennar , rithöfundarins Noru Ephron .
Hún styður einnig herferð Gucci " Chime For Change " sem er alheimsherferð til að safna peningum og efla vitund um misrétti .
Herferðin er til stuðnings konum og stúlkum um víða veröld og leggur áherslu á menntun , heilsu og rétt kvenna .
Í apríl 2015 stofnaði hún sjóð til styrktar kvenkyns kvikmyndahandritshöfundum yfir fertugu .
Hún styður mörg fleiri verkefni víða um heim sem tengjast konum .
Streep segist vera húmanisti sem vilji jafnrétti .
