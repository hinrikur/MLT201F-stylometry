Ég valdi að bjóða félögum mínum úr stjórn Samtaka grænmetisæta á Íslandi í vegan-matarboð .
Við erum átta í stjórninni og stöndum fyrir alls konar fræðslu og viðburðum og höldum reglulega vegan-Pálínuboð og borðum öll saman .
Í ágúst verðum við með vegan-grillveislu í Hellisgerði í Hafnarfirði og svo stöndum við líka fyrir Veganúar-átakinu þar sem fólk er hvatt til að prófa vegan-mataræði í janúar , " segir Arna .
Að misnota ekki eða hagnýta dýr Arna er ekki vegan en neytir engra afurða dýra .
" Þegar ég eignaðist mitt fyrsta barn og fór að mjólka sjálf þá áttaði ég mig á því hversu rangt það er að taka mjólk frá öðru dýri , " segir Arna .
Hún segir vera mun á grænmetisætu og vegan .
" Ef þú ert vegan þá forðastu að nota hvers kyns vörur eða afurðir sem eru af dýrum .
Það á við matvörur og fatnað .
Ef þú ert vegan notarðu ekki leðurföt eða silki , borðar ekki hunang og gengur ekki í lopapeysu .
Hugmyndin er sú að maðurinn eigi ekki að misnota eða hagnýta sér önnur dýr , " útskýrir Arna .
" Svo auðvitað geta mörk hvers og eins verið ólík ; ég persónulega hef mjög litla samkennd með ormum þannig að mér finnst ekkert mál að ganga í silki og nota það mikið .
" Sprite í staðinn fyrir egg og olíu Arna segir matinn hafa verið ákaflega vel heppnaðan .
" Í forrétt var súpa , svo hnetusteik og bakað grasker og svo var ég með alls konar sósur .
Í eftirrétt var súkkulaðibollakaka sem er algjör snilld .
Hún er með klassísku smjörkremi nema í staðinn fyrir smjör nota ég smjörlíki .
Bollakakan var bara úr Betty Crocker og í staðinn fyrir egg og olíu þá set ég eina dós af Sprite ! Sönn saga , " segir hún og hlær .
" Hinn eftirrétturinn er frábær , það var aquafaba-súkkulaðimús en þá notarðu safann af kjúklingabaunum úr dós .
Og ef þú þeytir hann þá verður hann stífur eins og eggjahvítur .
Þetta eru eins og galdrar .
" Spínat- og döðlumauk Fyrir 6-8 Þetta er algjört uppáhald hjá mér .
Ég nota þetta sem sósu með alls konar mat eða sem smyrju í samlokur eða vefjur .
Það þarf ekkert að vanda sig of mikið með hlutföllin í þessari uppskrift , það má alveg vera meira eða minna af spínati eða döðlum .
1 poki spínat 1 dl döðlur ½ hvítlaukur 1 msk ólífuolía vatn eftir þörfum Allt hráefni sett í matvinnsluvél og maukað .
Þetta má gjarnan vera svolítið þykkt Rabarbaraþykkni Rabarbaraþykkni er frábært út í sódavatn eða til að gera rabarbara Mojito .
500 g rabarbari 300 g sykur 2 msk sítrónusafi ½ líter vatn Brytjið rabarbarann og setjið á pönnu ásamt sykrinum og vatninu .
Náið upp suðu og látið malla í 45 mínútur .
Smakkið síðan til með sítrónusafa .
Eftir svolitla stund verður rabarbarinn mjúkur og hægt að kremja hann í sundur .
Látið kólna á pönnunni .
Hellið síðan öllu gumsinu í könnu í gegnum grisju .
Betty Crocker Devil ' s múffur með kremi Fyrir 6-8 Betty Crocker Devil ' s-súkkulaðikökupakki 1 dós Sprite Blandið saman Betty Crocker-duftinu og einni 33 sl Sprite-dós og hrærið saman .
Bakið síðan eins og leiðbeiningarnar á pakkanum segja til um .
Hægt er að gera köku eða múffur .
Deigið verður létt og loftkennt alveg eins og maður á að venjast með hefðbundnu aðferðinni .
Smjörkrem 100 g vegan-smjörlíki , við stofuhita 1 dl flórsykur 2 msk kakó Allt hráefni sett í hrærivél og hrært nokkuð hressilega í nokkrar mínútur .
Ekki gleyma að skafa með sleikju meðfram skálinni af og til .
Setjið síðan kremið í sprautupoka og sprautið á kökurnar .
Hnetusteik , bakað grasker og myntusósa Fyrir 6-8 Hnetusteik 200 g blandaðar hnetur , lagðar í bleyti yfir nótt 50 g möluð hörfræ 1 laukur ½ hvítlaukur 50 g vegan smjörlíki , brætt 1 msk hlynsíróp 1 msk liquid smoke 1 tsk reykt paprika 1 tsk cumin 1 tsk laukduft 1 grænmetisteningur Leggið hneturnar í bleyti yfir nótt eða sjóðið í u.þ.b. 1 klst. Sigtið vatnið af hnetunum , skerið laukinn gróft og setjið allt hráefnið í matvinnsluvél og maukið .
Það má alveg vera gróft .
Þetta á að verða að þykku og klístruðu deigi .
Setjið deigið í smurt mót og bakið við 150 gráður í 2 klst eða þar til þú getur stungið prjóni í mitt formið og hann kemur nokkuð þurr út .
Skerið í sneiðar og berið fram með meðlætinu sem er hér fyrir neðan .
Bakað grasker 2 butternut grasker 1 dós grænar linsubaunir ½ laukur ½ hvítlaukur ½ grænmetisteningur 1 msk garam masala graslaukur granateplafræ 1-2 msk ólífuolía salt og pipar Skerið graskerið í þykkar sneiðar .
Skífurnar sem innihalda fræ eru fræhreinsaðar .
Penslið skífurnar með olíu og saltið og piprið smávegis .
Bakið síðan í ofni við 180°C í 40 mínútur eða þar til graskerið er orðið mjúkt .
Takið þá skífurnar úr ofninum og skóflið upp holu eða skál í hverja skífu .
Þær skífur sem innihéldu fræ munu verða með gati í gegn eins og kleinuhringur .
Geymið það sem þið skóflið upp .
Laukur og hvítlaukur er steikt á pönnu þar til mjúkt .
Linsur , grænmetisteningur og graskersmaukið sem var lagt til hliðar fer allt út á pönnuna .
Kryddið með garam masala og jafnvel smá chili ef þið viljið hafa fyllinguna sterka .
Það má annað hvort moka fyllingunni í graskers-skálarnar og baka í smá tíma eða hreinlega raða graskers-skífunum á diska og setja heita fyllinguna í þær .
Dreifið svo granateplafræjum og graslauk yfir .
Hægt er að nota þennan rétt bæði sem meðlæti eða sem aðalrétt .
Myntusósa 1 búnt ferskt kóríander 1,5 búnt fersk mynta 1 grænt chili 1 msk ólífuolía ½ tsk salt 1 laukur skvetta af sítrónusafa vatn eftir þörfum Öllu hráefni skellt í blandara og maukað .
Vatni bætt við eftir þörfum .
Aquafaba- súkkulaðimús Fyrir 6-8 kjúklingabaunavatn úr einni dós af kjúklingabaunum 200 g 70% siríus konsúm ½ dl flórsykur Aquafaba er annað töfrabragð vegan-eldamennsku .
Aquafaba er vökvinn af kjúklingabaunum í dós .
Þú hreinlega sigtar baunirnar frá og hellir kjúklingabaunavatninu í hrærivél og þeytir í nokkrar mínútur eða þar til það verður hvítt og fer að stífna eins og eggjahvítur .
Þetta er hægt að nota til að gera súkkulaðimús eða marengs og örugglega margt fleira .
Byrjið á því að stífþeyta kjúklingabaunavatnið .
Bræðið síðan 150 g af súkkulaði yfir vatnsbaði .
Takið síðan súkkulaðiskálina af vatninu og bætið restinni af súkkulaðinu út í .
Það kælir það aðeins svo það verður mátulega heitt til að blanda saman við kjúklingabaunavatnið .
Blandið súkkulaðinu ásamt flórsykrinum ofur varlega út í stífþeytt kjúklingabaunavatnið .
Þegar það hefur blandast vel ( en varlega ) er músin sett í skálar og kæld .
Skreytt meðgranateplafræjum og muldum pistasíum .
