Páll Bergþórsson veðurfræðingur skrifar vinsælar veðurlýsingar á Facebook en lætur sig líka varða ótal fleiri mál og þar á meðal hvernig lífshættir þjóðarinnar eru .
Hann skrifaði á Facebook í vikunni : " Má ekki kalla það ómenningu , jafnvel skepnuskap , að geta ekki svarað því nokkuð nákvæmlega hvað maður lætur mikið í sig ? Gildir það ekki um verulegan hluta Íslendinga og veldur því hvað margir tútna út af spiki , jafnvel ungar og fríðar stúlkur ? Margir reyna að bjarga sér með því að forðast vissan mat .
Það skiptir máli vegna hollustu .
En það jafnast ekki á við það að skammta sér þyngd matarins og leiðrétta hana eftir þörfum .
" Aðstoðarritstjóri Vikunnar , Guðríður Haraldsdóttir , fylgist , eins og stór hluti þjóðarinnar , vel með EM í knattspyrnu en hún er alla jafna eldheit knattspyrnuáhugamanneskja .
Hún segir á Facebook frá samstarfsmanni sem lét sér fátt um finnast um tímamótaleik þriðjudagsins en fékk þó stemninguna í æð : " Samstarfsmaður : " Nei , ég horfði ekki á leikinn , ég var úti á leikvelli með dóttur minni .
Þegar ég heyrði tryllt öskur frá húsunum í kring vissi ég að við hefðum skorað .
Ekki síðri upplifun .
" " Selfyssingurinn og landsliðsmaðurinn Jón Daði Böðvarsson lenti í þessum sama leik meðal annars í glímu við Pepe í leik Íslands gegn Portúgölum á þriðjudaginn .
Annar fyrrverandi íbúi byggðakjarnans á Selfossi , Einar Bárðarson , skrifaði á Twitter eftir þá glímu : " Pepe ! ! ! Þú meiddir Selfyssing ...
vonandi hittirðu ekki mömmur strákanna í Skítamóral alveg á næstunni .
" Aðrir höfðu áhyggjur af þróuninni í mannanafnamálum eftir EM en Baggalúturinn Bragi Valdimar Skúlason skrifaði : " Verði mannanafnanefnd lögð niður í ár , þá verður allt morandi hérna í börnum sem heita Áfram Ísland .
" Leikurinn reyndi mikið á marga og borgarfulltrúinn Hildur Sverrisdóttir tísti : " Gat ekki borðað af stressi á meðan leikurinn var .
Fékk svo loks hamborgara .
Lagði hann á borð .
Hundur át hann .
Samt þess virði .
" Og ýmsir reiddust Ronaldo fyrir ummæli hans um leik íslenska liðsins og íslenska stuðningsmenn .
Þó voru gallharðir Ronaldo-stuðningsmenn eitthvað að taka upp hanskann fyrir hann .
Þar á meðal Katrín Júlíusdóttir þingkona sem skrifaði á Twitter : " Ronaldo er samt bestur í heimi og smá uppáhald .
Keppnisskapið brýst út með ýmsum hætti .
" 