Í skáldsögunni Ef þú vilt eftir danska rithöfundinn Helle Helle segir frá því er maður villist í jóskum skógi að haustlagi en rambar svo fram á konu sem er líka villt .
Í ljósaskiptunum finna þau frumstætt skýli í skógarþykkninu og láta þar fyrir berast um nóttina og langt fram á næsta dag .
Smám saman fær lesandinn að heyra lífssögur þeirra og sér að þau eru ekki bara villt í skóginum , heldur hafa þau líka villst í lífinu .
Helle Helle er meðal fremstu rithöfunda Dana og hafa bækur hennar hlotið margar viðurkenningar og verið þýddar á fjölda tungumála .
Ef þú vilt var tilnefnd til Bókmenntaverðlauna Norðurlandaráðs 2015 .
Silja Aðalsteinsdóttir þýddi .
