Innan við vika er í fyrsta leik á Evrópumeistaramótinu í knattspyrnu , EM , þar sem gestgjafarnir , Frakkar , mæta Rúmenum á Stade de France í París .
Leikurinn fer fram þann 10. júní næstkomandi , en aðeins fjórum dögum síðar , a þann 14. júní verður brotið blað í íslenski knattspyrnusögu þegar karlalandsliðið keppir í fyrsta sinn á stórmóti í knattspyrnu .
" Ætla má að þó nokkur fjöldi fylgi landsliðinu til Frakklands en þjóðin fer ekki öll og þeir sem heima verða ættu ekki að verða fyrir vonbrigðum því að besta stemmingin verður hér á Íslandi , " segir Þorsteinn J. , ritstjóri á EM 2016 .
" Ingólfstorg og Gamla bíó verða samkomustaðir þeirra sem vilja koma og drekka í sig stemminguna , en það kostar ekkert að horfa á leikina á þessum stöðum .
Það verða því tveir staðir þar sem fólk getur komið saman til að fylgjast með mótinu með öðrum .
" Alltaf fótbolti klukkan sex Þorsteinn J. er ekki ókunnugur því að halda utan um stórviðburði og segir mikilvægt að dagskráin í kringum leiki sé bæði skemmtileg og fróðleg fyrir og eftir leikinn .
" Mín reynsla hefur kennt mér að margir hafa meira gaman af umfjölluninni sem er bæði fyrir og eftir leikinn .
Þess vegna er mikilvægt að búa til dagskrá sem límir fólk við skjáinn .
Þetta er nefnilega ekki bara fótboltamót , þetta er stórviðburður .
" Sparkspekingar og góðir gestir verða Þorsteini J. því innan handar og hjálpa honum að skapa þá umgjörð og stemmingu sem mun gera upplifunina hér heima engu síðri en þá sem finna má á vellinum úti .
" Þegar við heyrum einhvern tala af ástríðu skiptir ekki máli hvort rætt er um stjörnufræði eða fótbolta , það verður bæði skemmtilegt og áhugavert .
Ég hef t.d. fengið Pétur Marteinsson mér til halds og traust og síðan lýsir enginn annar en Gummi Ben leikjunum .
" EM-torgið í miðbænum Ingólfstorg verður heimavöllur landsliðsins í Reykjavík , en áform eru um að leggja gervigras á torgið og setja upp alls konar knattþrautir og annað skemmtilegt fyrir þá sem kjósa að horfa á leikinn á torginu .
Fyrirtækið Manhattan sér um alla dagskrá á Ingólfstorgi í tengslum við mótið fyrir Knattspyrnusamband Íslands , í samstarfi við Símann , Landsbankann , Icelandair , N1 , Vífilfell , Borgun og Íslenskar getraunir .
Guðjón Guðmundsson , framkvæmdastjóri Manhattan , segir að stórum skjá verði komið fyrir á torginu og góðu hljóðkerfi .
Það er því enginn hætta á öðru en að góð stemming myndist á torginu þegar landsliðið spilar .
" Boðið verður upp á andlitsmálningu , alls konar knattþrautir fyrir börnin og annað skemmtilegt .
Þá er fjöldi góðra veitingastaða allt í kringum torgið svo að enginn ætti að fara svangur heim .
" Spurður hvort eingöngu verði sýnt frá leikjum Íslands á Ingólfstorgi segir Guðmundur að búið sé að skipuleggja dagskrá fyrir fleiri leiki og bendir m.a. á að sendiherrar Þýskalands og Póllands muni hittast á torginu og horfa á leik þjóða sinna saman .
Tengir okkur öll frá Petersen-svölunum Hvort sem við fylgjum landsliðinu út til Frakklands eða stöndum vaktina hér heima er ljóst að Evrópumeistaramótið í knattspyrnu verður ein stór veisla og nóg um að vera fyrir alla .
Það verður tilvalið að skella sér á Ingólfstorg , eða EM-torgið eins og það verður kallað , og horfa á leikinn í góðum félagsskap við aðra aðdáendur landsliðsins .
Þeir sem vilja skjól frá veðrinu , hvort sem það verður sól eða rigning , geta horft á alla leiki mótsins í Gamla bíói .
Þorsteinn J. og landslið sparkspekinga og lýsenda munu halda uppi stemmingunni og sýna frá því sem er að gerast í Frakklandi og á Ingólfstorgi og heimsækja fólk í EM-partí um allan bæ .
" Við munum tengja þjóðina hvar sem hún er frá Petersen-svölunum , þar sem við erum núna að koma upp glæsilegu myndveri .
Þetta er stórviðburður sem við ætlum öll að taka þátt í með einum og öðrum hætti enda hugsa ég að það sé ekki til sá Íslendingur sem ekki ætlar að horfa á fyrsta leik Íslands í keppninni þegar við mætum Portúgal .
" Upphitum fyrir EM VÍB ætlar að hita upp fyrir EM í Frakklandi með fundi um fjármálahlið mótsins .
" Þetta verður létt og skemmtilegt .
Undanfarnar vikur höfum við í VÍB tekið saman fróðlegar upplýsingar um fjármál mótsins .
Margt áhugavert má grafa upp , allt frá samningi UEFA og Frakklands um mótshaldið að verðlaunafé og hlutfallslegum styrk þátttökulandanna .
Allir eru velkomnir meðan húsrúm leyfir , " segir Björn Berg Gunnarsson , fræðslustjóri VÍB .
Sendiherrar mætast á Ingólfstorgi Nágrannaþjóðirnar Þýskaland og Pólland mætast á Evrópumeistaramótinu í knattspyrnu fimmtudaginn 16. júní og af tilefni af því ætla að sendiherrar landanna tveggja að hittast á Ingólfstorgi .
" Við í pólska sendiráðinu hlökkum ekki bara til leiksins heldur einnig tækifærisins að njóta hans með vinum okkar frá Þýskalandi og íslensku þjóðinni .
Ekki skemmir fyrir að daginn eftir fagna Pólverjar og Þjóðverjar 25 ára afmæli vinasamnings milli þjóðanna , og Íslendingar halda sama dag upp á þjóðhátíðardaginn sinn , " segir sendiherra Póllands á Íslandi , Lech Mastalerz .
Óháð úrslitum leiksins segist Mastalerz vonast til þess að sem flestir láti sjá sig á Ingólfstorgi og njóti þess að horfa á leikinn í vinalegu umhverfi .
