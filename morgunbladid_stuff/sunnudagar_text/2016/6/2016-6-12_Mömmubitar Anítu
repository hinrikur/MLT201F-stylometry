Í matreiðslubókinni Mömmubitar segir leikkonan Aníta Briem frá reynslu sinni af meðgöngu og fæðingu með höfuðáherslu á uppskriftir sem henta barnshafandi konum og barninu sem þær ganga með , þó að þær henti eðlilega öllum .
Í bókinni segir Aníta ýmsar sögur frá meðgöngu sinni og líðan og fjallar um mat og hollustu á meðgöngu með aðstoð Sólveigar Eiríksdóttur , Sollu .
Solla hannaði fyrir hana uppskriftir sem eru í senn næringarmiklar og nettar og vinna gegn ógleði og orkuleysi á meðgöngu enda segir Aníta í bókinni að best hafi sér liðið þegar hún borðaði lítið og oft .
Í bókinni eru einnig uppskriftir að ýmsum aðalréttum , kjöt- fisk- og grænmetisréttum , eftirréttum og allskyns munngæti .
Eva Ásrún Albertsdóttir ljósmóðir í áhættumæðravernd Landspítalans skrifar formála að bókinni .
Bókin er skreytt fjölda mynda .
JPV útgáfa gefur bókina út .
