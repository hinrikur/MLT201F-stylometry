Brugghúsið Saltwater Brewery í Flórída hefur þróað áhald sem heldur drykkjarkippum saman og er úr ætu hráefni fyrir sjávardýrin .
Brugghúsið vann lífrænu umbúðirnar í samstarfi við auglýsingastofuna We Believers í New York en þær eru meðal annars gerðar úr hveiti og byggi en samt sem áður eru þær sterkar og eiga að haldast vel .
Samkvæmt Greenpeace eru um 100 milljónir tonna af plasti framleidd á ári og um 10 milljónir tonna af því enda í sjónum og hafa skaðleg áhrif á lífið í sjónum .
Mikið hefur verið fjallað um plasthringi sem halda kippum saman að undanförnu enda er mikið um að sjávardýr annaðhvort festist í þeim eða gleypi þá .
Þetta veldur dýrunum miklum óþægindum og í mörgum tilfellum dauða .
