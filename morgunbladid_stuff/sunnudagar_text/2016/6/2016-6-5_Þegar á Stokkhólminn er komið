Sagt er að Birger Jarl hafi stofnað Stokkhólm til að vernda þáverandi aðalbæ Svíaveldis , Sigtuna , og svæðið kringum Löginn frá innrásum og sjórræningjum .
Um 1270 er Stokkhólmur nefndur í heimildum sem borg og mikilvægasti bær Svía .
Nú um 850 árum síðar blómstrar höfuðborgin og þar þrífst iðandi mannlíf og leikur einn að nálgast það sem hugurinn girnist .
Viðar Guðjónsson vidar@mbl.is Fyrir sælkerann Tómt mál er að tala um að í Svíþjóð sé einungis hægt að fá síld og kjötbollur og hefur Stokkhólmur verið meðal þeirra staða sem verið hafa í fararbroddi þegar kemur að hinni margrómuðu norrænu matargerð .
Í Stokkhólmi má finna afbragðs veitingastaði og þar ægir saman áhrifum víðsvegar að .
Gildir þá einu hvort um er að ræða dýra og flotta veitingastaði eða fljótgerðan götumat , ávallt leggja Stokkhólmsbúar mikið upp úr hollustunni , jafnvel þegar um skyndibita er að ræða .
Þeir sem vilja kynnast eldri matarhefðum geta einnig gert það og að sögn þeirra sem þekkja til má víða finna á boðstólum einn bjargvætta íslensks efnahagslífs .
makríl , auk kjötbolla og jafnvel hinn alræmda surströmming , eða kæsta síld sem geymd er í niðursuðudós mánuðum saman .
Hennar er þó mest neytt í norðurhluta Svíþjóðar og erfitt er að mæla með neyslu hennar nema fyrir þá hörðustu .
Nálægðin við sjóinn gefur Svíum auðvelt aðgengi að fersku sjávarfangi og víða um Stokkhólm má finna afar frambærilega veitingastaði sem bjóða upp á fyrsta flokks fiskmeti .
Samhliða því leggja veitingastaðir mikinn metnað í að bjóða upp á kjöt þar sem viðskiptavinir geta rakið upprunann og víða hægt að spyrja þjónustufólk um það frá hvaða býli viðkomandi kjötmeti kemur .
Um matargerðina í heild er þó hægt að segja að auðvelt sé að nálgast ljúffenga , fjölbreytta matargerð og gjarnan er mikið lagt upp úr framsetningu þeirra rétta sem eru á boðstólum sem getur gert góða máltíð enn betri .
Listir og menning Hvert sem litið er má sjá að í Stokkhólmi er mikið lagt upp úr ásýnd borgarinnar .
Fullkomið jafnvægi er á milli hins gamla og nýja þegar kemur að húsagerðarlist .
Stokkhólmur er byggður á 14 eyjum og má segja að hver þeirra hafi sinn sjarma og kjarna .
Borgin er miðstöð stjórnmála , viðskipta og lista og það má sjá á samspili gamalla voldugra stofnanabygginga , spánýrra glerhýsa og breytilegs arkítektúrs í aldanna rás .
Alltumlykjandi vatnið skapar þessu umhverfi svo sérstöðu og engu líkara en að hver eyja eða tangi hafi sinn byggingarstíl .
Gnótt listasafna má finna í borginni .
Þar á meðal eitt stærsta safn ljósmynda í heiminum , Fotografiska , Moderna sem hýsir nútímalist og hefur m.a. innanborðs klassísk verk eftir Dalí , Picasso og Matisse í bland við nútímalist , allt frá poppkúltur til gjörningalistar .
Auk fleiri listasafna má nefna Vasasafnið sem er mest sótta safn Skandinavíu .
Þar má líta augum hið svo til óskaddaða skip , Vasa , sem sökk í jómfrúferð sinni á 17. öld .
Þá svíkur Nóbelsafnið engan .
Þar má finna fróðleik úr heimi vísindanna og umfjöllun um Nóbelsverðlaunahafa .
Þeim sem hafa áhuga á léttmeti tengt nútíma poppkúltur er bent á ABBA-safnið þar sem hægt er að láta leiða sig í gegnum feril hinnar goðsagnakenndu hljómsveitar .
Viðkomandi er þó bent á það að hann þarf að finna sér annan ferðafélaga en þann sem þetta skrifar ef hann hyggst heimsækja safnið .
Börn Ólíkt því sem er í mörgum öðrum höfuðborgum er algeng sjón að sjá börn á vappi með foreldrum sínum .
Því er af nógu að taka þegar kemur að afþreyingu fyrir ungviðið .
Sérstaklega má nefna eyjuna Djurgården í þessu samhengi , sem er þekkt fyrir margt annað en knattspyrnulið bæjarins sem tapaði fyrir Fram í Evrópukeppni bikarhafa árið 1990 .
Þar eru víða græn svæði uppfull af spennandi ævintýrum fyrir krakka .
Þar má meðal annars finna ævintýraheim í Junibacken sem er safn tileinkað barnabókmenntum og sérstaklega verkum Astrid Lindgren .
Þar nærri er einnig skemmtigarðurinn Gröna Lund , sem er ekki stór en á mjög sérstökum stað þar sem hann er byggður umhverfis byggingar sem stóðu þar fyrir .
Þar nærri má einnig finna Skansen sem er vinsælt safn í bland við dýragarð .
Skansen var stofnað árið 1891 og sýnir ásýnd Svíþjóðar fyrir iðnbyltinguna .
Skemmtanalífið Stokkhólmur iðar af lífi á kvöldin og þar má víða finna næturklúbba , diskótek , veitingastaði og bari .
Heimamenn segja að ef maður hafi eitt kvöld til þess að djamma þá ætti maður að sækja Sturecompagniet .
Staðurinn lítur út eins og einhvers konar veislusalur frekar en næturklúbbur og er á þremur hæðum .
Ólíkt því sem finna má á Íslandi er gnótt staða sem vilja laða til sín efnafólk .
Eins má finna staði heppilega til að dansa á og Svíar virðast hrifnir af sinni house-tónlist , eða teknótónlist .
Sú var í það minnsta upplifun þessa blaðamanns af skemmtanalífinu .
Af öðrum áhugaverðum skemmtistöðum má nefna Hells Kitchen sem er með einhverskonar dauða-þema og hvarvetna má líta veggi skreytta beinum og höfuðkúpum .
Þar má einnig finna baðherbergi ætlað báðum kynjum .
Algengt er að ungir Svíar fari þangað og flottastir af öllum þykja þeir sem panta sér kampavínsborð .
Einhverjir nýríkir komust þó í fréttirnar fyrir nokkrum árum þar sem þeir gerðu sér það að leik að panta dýrar kampavínsflöskur og biðja þjóninn að sturta þeim í vaskinn .
Svona eins og maður gerir .
Spennandi saga Eins og fram hefur komið á Stokkhólmur sér langa sögu .
Auðvelt er að komast í hvers kyns ferðir þar sem saga borgarinnar er kynnt .
Samhliða getur verið afar skemmtilegt að fara í bátsferð í kringum eyjurnar og hlaupa yfir það helsta ritað hefur verið í sögubækurnar .
Verslun Svíar hafa löngum verið þekktir fyrir að vera framarlega á sviði tísku .
Auðvelt er að nálgast helstu merkin en einnig er mikil gróska í hvers kyns fatahönnun .
Í Stokkhólmi má finna vinsæla innlenda framleiðendur sem eru í fararbroddi þegar kemur að henni tísku gömlu .
Almenningsgarðar Ef það er eitthvað sem einkennir Stokkhólm þá eru það græn svæði og vötn .
Auðvelt er að verja degi í Stokkhólmi án þess að greiða fyrir það formúu og synd væri að fara þangað án þess að synda í einu vatna borgarinnar .
Vatnsrennibrautagarður innanhúss Í hugum flestra eru vatnsrennibrautagarðar hugsaðir sem góð skemmtun í sólinni en Svíar líkt og Íslendingar glíma við langa vetur og í Västerås ákváðu menn að það væri engin ástæða til þess að láta veðrið stöðva sig .
Vatnsrennibrautagarðurinn Kokpunkten er sá eini sinnar tegundar á Norðurlöndum því hann er innanhúss .
Pláss er fyrir allt að 1.200 gesti í garðinum sem er innbyggður í 8 hæða háa byggingu sem áður hýsti iðnaðarstarfsemi .
Ekki verður hjá því komist að dást að hugkvæmninni við að nýta bygginguna á þennan hátt en að sama skapi er nokkuð sérstætt að sjá fólk renna sér í salíbunuferðir við þessar aðstæður .
Á ólíkum hæðum má finna ýmsa afþreyingu .
Mest áhersla er lögð á rennibrautirnar en einnig er hægt að bregða sér í spa og njóta heitra potta og gufubaðs .
Þá má einnig finna leiksvæði sem hentar þeim yngstu og þar eru ekki sömu ærslin og við rennibrautirnar .
Höfnin Västerås stendur á bökkum Mälaren sem er stórt stöðuvatn og við höfnina er búið að byggja upp ferðaþjónustu fyrir þá sem hafa áhuga á vatnasporti .
Af nógu er að taka fyrir þá sem vilja hraða og bæði er hægt að fara í ferð á hraðskreiðum RIB-bát auk þess sem búið er að gera einskonar þrautabraut fyrir þá sem vilja reyna sig á sjósleða .
Smáhús á miðju vatni Þeir sem vilja frekar fara hægar um og njóta náttúrufegurðarinnar geta farið í bátsferð um Mälaren og meðal annars litið augum smágert hús sem staðsett er á miðju Mälaren-vatni .
Ferðamönnum er boðið að gista í þessu sérstæða húsi sem er undir yfirborði vatnsins til hálfs og að sögn þeirra sem gist hafa í þessum aðstæðum er hægt að sjá lífríki vatnsins úr húsinu í gegnum glugga sem ná allan hringinn .
Eftir innkomu í húsið er farið um lúgu og niður stiga þar sem aðstaðan er fábrotnari en sú sem fólk á að venjast á hótelum .
Engu að síður er upplifunin engu lík og flestir fara þaðan með bros á vör .
Í um klukkustundar akstursfjarlægð frá Stokkhólmi er bærinn Västerås .
Þar búa um 150 þúsund manns og mikill metnaður hefur verið lagður í að byggja upp ferðaþjónustuna .
Á svæðinu er auðvelt að komast í kynni við sænska náttúru og þar má einnig finna vatnsrennibrautagarð innanhúss .
Eins og tíminn standi í stað Skammt frá Västerås má meðal annars skoða tilkomumikla silfurnámu í Sala .
Náman er talin ein sú best varðveitta í heiminum en þar störfuðu námamenn við bágar aðstæður í 400 ár .
Sigið er um 150 metra niður í námuna og þegar þangað er komið er eins og tíminn standi í stað og alltumlykjandi myrkrið og þykkt bergið gefur skýra innsýn í það hvernig verið hefur að starfa við þessar aðstæður .
Í seinni tíð hefur náman einnig verið nýtt undir tónleikahald og blaðamaður mátti til með að brýna raustina og láta sönginn um Krumma í klettagjá fylla einn námusalinn .
Ekki var flutningurinn til útflutnings og leiðsögumaðurinn sem var reyndar kona sýndi nærstöddum hvernig á að gera þetta þegar hún söng gamalt sænskt þjóðlag .
Einn kimi námunnar hefur einnig verið nýttur sem ráðstefnusalur og undir brúðkaup en í námunni eru tveir salir sem nýttir hafa verið undir hvers konar viðburði .
Hótelgisting í námunni Þá er einnig í boði að gista í einu skoti námunnar og fá viðkomandi morgunmat auk þess sem þeir hafa talstöð við höndina ef eitthvað fer úrskeiðis eða ef þeir vilja bara spjalla þegar þeir verða einmana .
Ávallt er manneskja til taks á yfirborðinu til þess að spjalla við þá sem nýta gistinguna .
Ferðafélagarnir höfðu á orði að þeir gætu ekki hugsað sér að gista þarna í myrkrinu sem einungis er lýst upp með daufri birtu .
Þessi blaðamaður gat hins vegar ekki annað en orðið hugfanginn af tilhugsuninni og hver veit nema hann bjóði spúsu sinni þangað .
