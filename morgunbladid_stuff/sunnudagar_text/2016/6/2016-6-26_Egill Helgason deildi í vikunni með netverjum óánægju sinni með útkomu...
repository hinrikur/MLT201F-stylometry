Egill Helgason deildi í vikunni með netverjum óánægju sinni með útkomu þjóðaratkvæðagreiðslu Breta en þeir kusu að yfirgefa Evrópusambandið : " Þjóðaratkvæðagreiðslan breska fer í rauninni eins illa og hún gæti farið .
David Cameron efnir til hennar vegna innanflokksátaka í Íhaldsflokknum og vegna ógnar frá sjálfstæðisflokknum UKIP .
Svo þarf að efna loforðið um atkvæðagreiðsluna – og þá sundrast Bretland gjörsamlega , " segir hann .
Egill bendir á að tveir þriðju hlutar kjósenda sem séu undir 35 ára aldri vilji vera áfram í ESB .
Sextíu prósent af þeim sem séu yfir fimmtugu vilji fara út .
Gamla fólkið sé þar með að ákveða framtíð unga fólksins .
Þá vilji sjötíu prósent þeirra sem eru með háskólapróf vera áfram í ESB , en fólk með litla menntun vill fara út .
Frosti Sigurjónsson er á öndverðum meiði og er hinn glaðasti með útkomuna : " Það mætti kannski koma fram að aðeins 35% af þeim sem höfðu kosningarétt kusu að vera áfram í ESB .
Hinir annað hvort kusu að yfirgefa ESB eða höfðu ekki nægilega sterka skoðun til að taka þátt .
Þátttaka í kosningunum var 72% en af þeim sem kusu vildu 52% ganga út en 48% vera áfram .
" Davíð Þorláksson bendir á hugsanlegar efnahagslegar afleiðingar úrsagnarinnar með skírskotun í fótbolta : " Pundið og hlutabréf í Bretlandi hrynja og fjárfestar þar á nálum .
Spurning hvort milljarðamæringarnir í enska landsliðinu verði ekki uppteknir við að færa til peninga í dag og hafi ekki tíma til að undirbúa leikinn fyrir mánudag ? " Grétar Sigfinnur Sigurðarson er aftur á móti einungis upptekinn að fótboltanum : " Langar þig á England-Ísland ? Ég er búinn að tryggja flugvél fyrir 180 manna hóp til Nice í Frakklandi .
Þetta er eingöngu dagsferð .
Farið verður snemma um morguninn og heim aftur um kvöldið eftir leikinn .
Gunnleifur Gunnleifsson nýtti síðan tækifærið og hrósaði landsliðsmanni íslenska karlalandsliðsins í bak og fyrir : " Ég eins og allir Íslendingar er í hálfgerðu gleðisjokki eftir leikinn í gær og reyndar hina tvo líka .
Ég verð að gefa einum manni " shout out " sem er kannski ekki mest milli tannanna á fólki af þessum hetjum úr liðinu og er sennilega bara kátur með það .
Það er litli bróðursonur minn , hann Birkir Már Sævarsson .
Þetta er gæi sem hefur unnið auðmjúkur og yfirvegaður að þeim stað sem hann er í dag .
Hann hefur aldrei leitast við að vera í sviðsljósinu , fara í viðtöl eða grobba sig af afrekum sínum .
Hann fer í búninginn og gefur allt sem hann á í leikinn , þakkar fyrir sig og fer heim , " segir Gunnleifur meðal annars .
