Í vikunni voru kynntar tilnefningar til verðlauna vestan hafs fyrir bestu þýddu skáldsögu síðasta árs .
Téð verðlaun eru bandarísk , var komið á fót af háskólanum í Rochester og fyrst veitt 2008 fyrir bækur sem komu út 2007 .
Amazon hefur styrkt verðlaunin undanfarin ár og veitir sigurvegaranum , höfundi og þýðanda , hálfa þriðju milljón króna í verðlaunafé .
Að þessu sinni eru tilnefndar eftirfarandi skáldsögur , en verðlaunin eru einnig veitt fyrir ljóðabækur : A General Theory of Oblivion eftir José Eduardo Agualusa , Arvida eftir Samuel Archibald , The Story of the Lost Child eftir Elena Ferrante , The Physics of Sorrow eftir Georgi Gospodinov , Signs Preceding the End of the World eftir Yuri Herrera , Moods eftir Yoel Hoffmann , The Complete Stories eftir Clarice Lispector , The Story of My Teeth eftir Valeria Luiselli , War , So Much War eftir Mercè Rodoreda og Murder Most Serene eftir Gabrielle Wittkop .
