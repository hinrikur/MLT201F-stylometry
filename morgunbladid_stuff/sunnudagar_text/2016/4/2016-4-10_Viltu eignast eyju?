Breski viðskiptajöfurinn Sir Richard Branson var í fréttum hér heima í vikunni eftir að greint var frá því að Dorritt Moussiaeff , forsetafrú , hefði hringt í hann og lýst yfir áhuga á að koma í geimför með fyrirtæki hans .
Branson þessi tengist Karíbahafinu að því leyti að hann á þar litla eyju , Necker , eina Bresku Jómfrúaeyjanna .
Fjöldi eyja er til sölu í Karíbahafinu og reyndar víða um heim , og auðvelt að kynna sér á netinu hvað er í boði .
Verðið er afar mismunandi og fer eftir stærð eyjarinnar og væntanlega fleiru .
Í sumum tilfellum er verðið gefið upp á netinu .
Dæmi um eyjur sem nú eru á söluskrá er Nail Bay Land , 24 hektarar að stærð , en sú er föl fyrir 6,2 milljónir dollara , sem virðist í lægri kantinum og er andvirði tæpra 770 milljóna íslenskra króna .
Dæmi er um eyjur upp í allt að 100 hektara en í þeim tilfellum virðist verð aldrei gefið upp .
Benda má áhugasömum á vefsíðuna http://www.privateislandsonline.com / .
