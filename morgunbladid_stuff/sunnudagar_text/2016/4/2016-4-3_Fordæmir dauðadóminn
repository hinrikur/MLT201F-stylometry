Sænska nóbelsnefndin , sem velur þá rithöfunda sem hljóta bókmenntaverðlaun Nóbels ár hvert , hefur fordæmt dauðadóm íranskra yfirvalda yfir breska rithöfundinum Salman Rushdie , 27 árum eftir að hann var kveðinn upp .
Það var trúarleiðtoginn Ayatollah Khomeini sem kvað upp dauðadóminn og var Rushdie gefið að sök að hafa móðgað Múhameð spámann í bókinni Söngvar Satans sem kom út 1988 .
Tveir fulltrúar nóbelsnefndarinnar sögðu sig úr henni árið 1989 þegar nefndin neitaði að fordæma dóm Khomeinis .
Nefndin kvaðst þá ekki vilja blanda sér í pólitík með nokkrum hætti , gaf þó út yfirlýsingu þar sem tjáningarfrelsið er varið , án þess þó að lýsa yfir stuðningi við Rushdie .
Yfirlýsing var svo birt á heimasíðu nóbelsnefndarinnar á fimmtudaginn , þar sem dauðadómurinn er fordæmdur í fyrsta skipti .
Rushdie brást strax við á Twitter og lýsti yfir miklu þakklæti vegna ákvörðunar Svíanna .
