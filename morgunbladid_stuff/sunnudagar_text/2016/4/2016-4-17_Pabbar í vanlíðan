Feður eða aðrir aðstandendur sem viðstaddir eru fæðingu geta upplifað mikla vanlíðan ef fæðingin hefur verið erfið .
Óvæntar uppákomur í fæðingunni geta haft langvarandi áhrif á andlega heilsu og hafa sumir feður jafnvel greinst með áfallastreituröskun .
Til eru úrræði fyrir konur með fæðingarþunglyndi en minna er til fyrir karlmenn sem upplifa vanlíðan .
Nokkrir karlmenn í Bandaríkjunum hafa tekið sig saman og stofnað samtökin " Fathers Reaching Out " sem hefur það að markmiði að auka almenna vitneskju um fæðingarþunglyndi karlmanna og hvetja til frekari rannsókna og úrræða á þessu sviði .
Fjallað er um málið á heilsanokkar.is en þar er fólki í vanlíðan eftir fæðingu barns bent á að hafa samband við heimilislækni , ljósmóður eða Ljáðu mér eyra , sem er ljósmæðrastýrð viðtalsmeðferð fyrir konur með fæðingarþunglyndi .
