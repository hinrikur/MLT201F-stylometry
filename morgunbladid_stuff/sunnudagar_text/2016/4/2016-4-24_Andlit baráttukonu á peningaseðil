Fram til þessa hafa aðeins andlit hvítra karla verið talin þess verð að skreyta peningaseðla í Bandaríkjunum .
Brátt breytist það en í vikunni var greint frá því að andlit Harriet Tubman myndi brátt prýða 20 dollara seðlilinn .
Tubman fæddist inn í þrældóm en varð síðar öflug baráttukona gegn þrælahaldi .
Nafn Harriet Tubman hefur verið áberandi í fjölmiðlum vestanhafs eftir að tilkynnt var að mynd af þessari baráttukonu fyrir frelsi þræla og auknum réttindum kvenna kæmi í stað myndar af Andrew Jackson , fyrrverandi forseta Bandaríkjanna , á tuttugu dollara seðlinum .
Tubman þessi var leiðtogi hóps sem kallaðist Underground Railroad og barðist ötullega gegn þrælahaldi á 19.öldinni .
Það er kannski vel við hæfi að hún velti einmitt myndinni af Jackson af seðli , því hann var sjálfur þrælahaldari .
Hann hverfur þó raunar ekki alveg af seðlinum heldur verður mynd af honum færð aftan á seðilinn en Tubman fær framhliðina .
Breytingin er ekki sú eina sem gerð verður á peningaseðlum Bandaríkjanna .
Fimm dollara seðillinn fær einnig andlitslyftingu en til stendur að mynd af nokkrum nafnkunnum einstaklingum úr sögu þjóðarinnar , meðal annars Martin Luther King , rati á framhlið hans .
Á tíu dollara seðilinn eiga að fara myndir af forkonum súffragetta .
Breytingarnar eru merkilegar enda er Bandaríkjadollar útbreiddasti gjaldmiðill veraldar .
Náði að flýja úr þrældómi Tubman var fædd árið 1822 inn í fjölskyldu sem hneppt hafði verið í þrældóm .
Hún náði að flýja úr prísundinni ung að árum og varði tíma sínum í að bjarga öðrum úr þrældómi .
Eftir borgarastríðið í Bandaríkjunum varð Tubman einnig virk í baráttunni fyrir réttindum kvenna .
Lengi hefur verið barist fyrir því að peningaseðlar í Bandaríkjunum hætti að vera bara með andlitum hvítra karla .
Þykir mörgum afar vel til fundið að Tubman skuli vera fyrsta konan til að fá mynd sína á peningaseðil , enda hafi hún verið baráttukona á fleiri en einu sviði .
Hún hafi barist ötullega og tekið mjög virkan þátt í að útrýma þrælahaldi og auk þess tekið upp málefni kvenna .
Þar að auki þykir arfleifð Jacksons , forsetans sem er fyrir á 20 dollara seðlinum , ekki endilega til þess fallin að hampa sérstaklega , einkum vegna þess hversu ákvarðanir í hans forsetatíð höfðu skelfileg áhrif á samfélög frumbyggja .
Aðalhöfðingi Cherokee-indíána í Bandaríkjunum sagði að það að henda Jackson yfir á bakið og Tubman á framhliðina væri " lítil en merkingarþrungin athöfn " .
Tubman var baráttukona til dauðadags , en hún lést árið 1913 .
Sagt er að hún hafi lagt baráttu sína þannig upp að það væri í raun bara tvennt sem fólk ætti rétt á hafa val um : frelsi eða dauði .
Ef hún gæti ekki verið frjáls þá vildi hún vera dauð .
Væri hún ekki dauð þá ætti hún fá að lifa frjáls .
Ekkert annað en þetta tvennt kæmi til greina .
Á huldu af hverju Jackson er á seðlinum Andlit sjöunda forseta Bandaríkjanna , Andrew Jackson , er það sem nú prýðir tuttugu dollara seðilinn og hefur gert frá árinu 1928 .
Samkvæmt fréttum bandarískra miðla , m.a. Washington Post , virðist þó algerlega á huldu hvers vegna Jackson hlaut þennan heiðurssess til að byrja með .
Enginn virðist vita hvers vegna hann var valinn og það virðist heldur enginn kvarta sérstaklega yfir því að honum verði skipt út .
Bent hefur verið á að hann sé ekki sérlega verðugur þess , hann hafi til dæmis haldið þræla sjálfurog í hans forsetatíð hafi frumbyggjar sætt miklu harðræði og neyðst til að flytjast búferlum .
En þá hefur einnig verið bent á að það sé öfugsnúið að setja andlit Jacksons á peningaseðil því hann hafi sjálfur barist gegn notkun seðla og viljað nota silfur og gull sem gjaldmiðla .
