Kolefnisútblástur er Musk hugleikinn og hann hefur talað fyrir því að jarðarbúar hreinlega hætti að nota jarðefnaeldsneyti .
Musk gerði loftslagsmál að umtalsefni á viðskiptaþingi í Berlín í fyrrahaust .
Þar sagði hann bruna jarðefnaeldsneytis " heimskulegustu tilraun sögunnar " .
Musk gengur lengra en margir í þessum efnum .
Hann telur ekki nóg að gert í því að sporna við loftslagsbreytingum .
Ekki sé nóg að minnka útblástur , hann verði beinlínis að stöðva .
Annars fari illa fyrir jörðinni og þeim sem hana byggja .
