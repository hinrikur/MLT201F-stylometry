Fyrsta bók Sigrúnar Eldjárn um Kugg , mosaálfinn Mosa og þær Málfríði og mömmu hennar kom út 1987 og hét Kuggur og fleiri fyrirbæri .
Þá kom Kuggur til sjávar og sveita 1988 og Kuggur , Mosi og mæðgurnar 1989 .
Eftir það leið lengra á milli bóka en tvær þær fyrstu hafa síðan verið gefnar út að nýju í nokkrum hlutum með miklu fleiri myndum og sögunum raðað upp á nýtt sem flækir óneitanlega málið fyrir safnara .
Tvær nýjar sögur af Kugg , Mosa , Málfríði og mömmu hennar komu síðan út í vikunni , Hoppað í París og Rassaköst í Róm .
Báðar segja bækurnar frá ferðalögum Málfríðar og mömmu hennar .
Í fyrrnefndu bókinni halda þær til Parísar því Málfríði vantar nýtt pils , og segja Kuggi ferðasöguna og sýna myndir .
Rassaköst í Róm segir frá öðru ferðalagi mæðgnanna , að þessu sinni til Rómar þar sem þær lentu í ýmsum ævintýrum .
Þetta munu vera fjórtándu og fimmtándu bækurnar um Kugg , Mosa og mæðgurnar .
