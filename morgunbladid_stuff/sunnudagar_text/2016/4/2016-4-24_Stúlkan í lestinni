Kvikmyndir Emily Blunt er í aðalhlutverki í kvikmyndinni The Girl on the Train en fyrsta stiklan úr myndinni var frumsýnd í vikunni .
Þetta er sálfræðitryllir og þykir minna á Gone Girl sem var með Ben Affleck í aðalhlutverki .
Myndin verður frumsýnd í haust .
Hún fjallar um konu sem ferðast á hverjum einasta degi með lest framhjá húsinu þar sem fyrrverandi eiginmaður hennar býr ásamt nýju konunni sinni .
Blunt leikur Rachel , en hún er alkóhólisti sem var gift Tom ( Justin Theroux ) .
Inn í þetta fléttast dularfullt morð og Rachel sjálf er grunuð en hún man ekki hvað gerðist eitt örlagaríkt kvöld .
Myndin er byggð á samnefndri metsölubók eftir Paulu Hawkins .
