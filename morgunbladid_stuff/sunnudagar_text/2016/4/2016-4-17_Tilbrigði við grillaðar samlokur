Einn þægilegasti kvöldmatur eða hádegismatur í heimi er grilluð samloka .
Skinka og ostur stendur alltaf fyrir sínu en örlítil tilbreyting getur gert gæfumuninn .
Júlía Margrét Alexandersdóttir julia@mbl.is Beikonsamlokan 2 brauðsneiðar að eigin vali 2-3 vænar sneiðar maríbó- eða cheddarostur ferskar kryddjurtir að eigin vali , til dæmis oreganó beikon , helst lúxusbeikon hot sauce eftir smekk ( má sleppa ) Forsteikið beikonið vel , hægt er að baka það líka inni í ofni á bökunarpappír .
Leggið maríbó- eða cheddarostsneiðar ofan á brauðsneiðarnar , hafið þær eins þykkar og þið getið .
Stráið vel af ferskum kryddjurtum yfir , gott er að nota ítalskar kryddjurtir svo sem ferskt óreganó .
Þeir sem kunna vel að meta sterkt bragð mega setja hot sauce eftir smekk .
Passar vel með cheddarostinum og beikoninu .
Þessa samloku má grilla í samlokugrilli en ennþá betra er að steikja hana upp úr blöndu af smjöri og ólífuolíu , þar til osturinn er bráðinn .
Epli og dalabrie 2 þykkar brauðsneiðar ½ epli nokkrar sneiðar af dalabrie eða öðrum góðum hvítmygluosti nokkur blöð fersk basilíka 1-2 sneiðar af góðri skinku 2-3 msk .
rjómaostur Smyrjið brauðsneiðarnar með rjómaostinum .
Stráið nokkrum basilíkulaufum yfir .
Leggið skinkuna ofan á , þá þunnt sneiddar eplaskífur og loks fremur þunnt skornar sneiðar af dalabrie .
Lokið samlokunni og setjið líka dalabrieost ofan á ef vill .
Þá þarf samlokan hins vegar að bakast inni í ofni í nokkrar mínútur , við 190 ° C. Ef dalabrie er ekki settur ofan á lokaða samlokuna getur hún farið í samlokugrillið eða á pönnu þar sem hún er steikt upp úr smjöri .
Pestó , pera og kjúklingur 2 brauðsneiðar að eigin vali 2 msk .
grænt pestó 2-3 sneiðar ostur að eigin vali sem grillast vel ¼ grilluð kjúklingabringa grænt kál ¼ pera , þunnt skorin Smyrjið brauðsneiðarnar með grænu pestói , leggið vænar ostsneiðar ofan á og þunnar sneiðar af kjúklingabringu , sem búið er að fullelda og grilla áður , þar yfir .
Gott er að setja ferskt og stökkt grænt kál yfir og svo nokkrar þunnar sneiðar af peru sem gefur ferskt bragð á móti .
Grillið í nokkrar mínútur , eða þar til osturinn er bráðinn .
Avókadósamlokan 2 brauðsneiðar að eigin vali ¼ avókadó parmesanostur eftir smekk ¼ tómatur 2 tsk .
franskt sinnep 2-3 sneiðar gouda eða annar ostur sem grillast vel Avókadó , parmesanostur og franskt sinnep er dásamleg blanda .
Skerið avókadó í þunnar sneiðar sem og tómatinn .
Smyrjið brauðsneiðarnar þunnt með frönsku sinnepi .
Flysjið niður parmesanost og dreifið yfir eftir smekk .
Leggið avókadóið og tómatinn ofan á og leggið svo vænar sneiðar af goudaosti yfir .
Grillið í nokkrar mínútur , eða þar til osturinn er bráðinn .
Passar vel að bera fram með fersku salati .
Mangógrill 1 tortillapönnukaka 3-4 sneiðar ostur sem grillast vel nokkrar sneiðar mangó örlítil paprika , smátt skorin rjómaostur Það er líka gott að grilla tortillapönnukökur í samlokugrilli .
Smyrjið pönnukökuna þunnt með rjómaosti , leggið ostsneiðar ofan á , ekki hafa þær of þykkar , nokkrar sneiðar af mangó og smátt skorna papriku ofan á .
Leggið pönnukökuna saman og grillið í nokkrar mínútur .
Skerið svo í bita og berið fram .
Mjög gott með salati .
Samlokan með súru gúrkunum 2 brauðsneiðar að eigin vali 4 sneiðar af góðri skinku að eigin vali 2-3 msk .
rjómaostur 2-3 súrar gúrkur 4-5 sneiðar ostur sem grillast vel smávegis svartur pipar Smyrjið brauðsneiðarnar vel með rjómaosti .
Leggið 2 skinkusneiðar ofan á aðra brauðsneiðina , þá ostsneiðar , setjið aftur skinkusneiðar og leggið loks niðursneiddar súrar gúrkur ofan á .
Setjið svo aftur ost og piprið lítillega með svörtum pipar .
Þessa samloku er líka gott að steikja upp úr smjöri á pönnu á hvorri hlið þar til osturinn er bráðinn .
