Heilsan er eitt af því sem ritað er um á samfélagsmiðlum .
Margir segja til dæmis frá því þegar þeir fara út að hlaupa eða fara í ræktina .
Ragga Nagli skrifar reglulega inn á síðu sína á Facebook hvetjandi pistla um líkamsrækt og mataræði .
Í vikunni skrifaði hún um hvernig hún á yngri árum trúði greinum um matarkúra og óæskileg matvæli : " Þessi boð og bönn , reglur og refsingar leiddu til vanþurftar , spennu og frústrasjónar í skrokk og sinni .
Að lokum sprakk limmið og ólympísk átköst á Richter skala fylgdu í kjölfarið .
En gleðin var Þórðar , því sektarkenndin mætti í sparidressinu og sturtaði sjálfinu niður í tojlettið .
Til að bæta upp fyrir bílífið og friða samviskubitið voru skaðastjórnunaraðgerðir með ómanneskjulegu magni af þolæfingum og horaðir einhæfir snæðingar það eina sem rann niður ginið .
En bannlistinn hefur tekið stakkaskiptum undanfarin ár , og inniheldur nú eftirfarandi atriði : samviskubit , niðurrif , einhæfni , reglur , refsingar , boð , bönn , ójafnvægi , sektarkennd .
Að fara eftir þessum lista hefur fært Naglanum stjórn , hamingju , jafnvægi og gleði í heilsulífið þar sem allt er leyfilegt innan skynsamlegra marka og átköst heyra fornsögunum til .
Boð og bönn og reglur og refsingar geta aldrei orðið að heilsusamlegum lífsstíl .
Finndu þinn eigin takt og hvað virkar fyrir þig og þinn líkama .
" Sólveig Sigurðardóttir er líka talsmaður öfgaleysis í þessum málum en hún skrifar inn á Lífsstíll Sólveigar á Facebook .
Hún skrifaði um mikilvægi góðrar heilsu í vikunni .
" Og í dag hristi ég bara hausinn yfir því hvernig ég fór með sjálfa mig .
En við erum svo ódauðleg ....
Og ekkert slæmt kemur fyrir okkur .
Ætlum alveg að borða hollt og hreyfa okkur .
Sofa vel og minnka álag .
Skreppa í jóga og græja þetta allt .
Bara seinna þegar að tíminn er réttur .
En á meðan tikkar líkaminn á rauðu í langan tíma .
Líkaminn getur gefið ansi marga sénsa áður en [ hann ] byrjar að klikka .
Og mörg stöðvunarskilti brotin .
Trúið mér hef verið þar alloft .
Þetta þarf ekki að vera flókið .
Einn dagur í einu , " skrifaði hún m.a. Bragi Valdimar tók eins og aðrir eftir því að Facbook-notendur settu barnamyndir af sér í prófíl í tilefni Barnamenningarhátíðar .
" Þessar bévítans smákrakkamyndir á FB minna mig bara á öll lækin sem ég fór á mis við sem barn .
" Ásgeir H. Ingólfsson í Tékklandi , landinu sem mun nú mögulega skipta um nafn veitti barnamyndunum líka eftirtekt .
" Vaknaði í nýju landi .
Tók ekki eftir miklum breytingum fyrr en ég fór á Facebook og sá að flestir íslensku vinir mínir höfðu elst afturábak um 20-30 ár .
" 