Leikkonan Talulah Riley er seinni eiginkona Elons Musks .
Hún hefur nýverið óskað eftir skilnaði við hann – í annað sinn .
Musk og Riley kynntust árið 2008 , skömmu eftir að hann skildi við fyrri eiginkonu sína og móður fimm barna hans , Justine Musk .
Þau Riley giftu sig svo árið 2010 .
Í lok árs 2012 tilkynntu Musk og Riley um skilnað .
Þau skildu en tóku saman aftur árið 2013 og giftu sig þá á ný .
Nú vilja þau halda hvort í sína áttina á ný .
Riley var aðeins 22 ára þegar hún kynntist hinum 36 ára gamla Elon Musk .
Á ýmsu hefur gengið síðustu ár og nú virðist sem sambandinu sé endanlega lokið .
Þau Riley og Musk eiga engin börn saman en Elon Musk og fyrri eiginkona hans Justine eignuðust saman sex börn .
Fyrsta barn þeirra lést í fæðingu en þau eiga bæði tvíbura og þríbura , allt stráka .
Justine hefur komið fram í viðtölum og skrifað um samband sitt við Elon Musk , og lýsir honum ekki beint sem neinum dýrlingi .
Hún segir hann hafa verið ráðríkan og gjarnan sagt við sig : " Ef þú værir starfsmaður hjá mér myndi ég reka þig .
" Sex vikum eftir að þau Justine skildu hafði hann kynnst Riley , konunni sem hann er nú að fara að skilja við í annað sinn .
