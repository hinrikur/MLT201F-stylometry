Konur sem þjást af endómetríósu gætu verið í meiri hættu á að fá hjartasjúkdóma en aðrar að því er ný rannsókn sýnir fram á .
Rannsóknin sem gerð var af fræðimönnum við Brigham and Women ' s Hospital í Boston var unnin út frá gögnum um heilsufar ríflega 116 þúsund kvenna á árunum 1989-2009 .
Þátttakendur með sögu um hjartasjúkdóma og hjartaáföll voru ekki hafðir með .
Um einn tíundi hluti hópsins var með endómetríósugreiningu .
Þegar sá hópur kvenna í rannsókninni sem voru með greinda endómetríósu var borinn saman við þær sem ekki voru greindar með sjúkdóminn kom í ljós að fyrri hópurinn var 52% líklegri til að fá hjartaáfall , 91% líklegri til að þjást af brjóstverk og líkur á því að þær þyrftu aðgerð vegna hjartasjúkdóma voru 35% meiri en hjá hinum .
Þessi tengsl milli endómetríósu og hjartasjúkdóma mældust meiri meðal kvenna yngri en 40 ára .
Tíðni hjartaáfalls meðal kvennanna í rannsókninni var 21 af hverjum 100.000 .
Þegar sama hlutfall var skoðað fyrir konur undir fertugu með greinda endómetríósu kom í ljós að það hækkaði í 65 af hverjum 100.000 .
Þá kom í ljós að tengsl voru milli legnáms ( sem fleiri konur sem eru með endómetríósu höfðu gengist undir en þær sem eru ekki með greininguna ) og þess að fá hjartasjúkdóma , sem rannsakendur telja að skýri að einhverjum hluta tengslin milli hjartasjúkdóma og endómetríósu .
