Fyrir Alþingi liggur stjórnarfrumvarp til laga um breytingu á lögum um veitingastaði , gististaði og skemmtanahald , þar sem gert er ráð fyrir að fólk geti leigt íbúðarhúsnæði sitt í allt að 90 daga á ári án þess að fasteignaskattur hækki .
Í texta með frumvarpinu segir : " Rýmkun heimagistingar felst enn fremur í því að aðilum verður nú heimilt að leigja út lögheimili sitt auk einnar annarrar fasteignar í eigu viðkomandi .
Er þar komið til móts við einstaklinga sem vilja geta leigt út sumarhús sitt eða frístundaíbúð til skamms tíma og er hugmyndin að ekki sé um að ræða tvær eignir í sama hverfi heldur lögheimili og frístundaeign annar staðar á landinu .
Á móti kemur að þeim aðilum sem eru skráningarskyldir verður aðeins heimilt að leigja út viðkomandi eignir í 90 daga samtals á ári hverju .
Er þar átt við að heildarleigutími , ekki samfelldur þó , megi ekki vera lengri en 90 dagar ...
" 