Regnkápur og léttir jakkar eru áberandi í nýrri línu frá 66°Norður og er innblásturinn fyrir hönnunina sóttur í sögu þessa útivistarfyrirtækis sem hóf að framleiða sjófatnað fyrir íslenska sjómenn árið 1926 .
Jafnframt er innblástur sóttur til útihátíðarmenningar landans og útilega í íslensku sumri .
Meðfylgjandi myndir eru af flíkum úr nýju línunni en myndatökur fyrir nýja herferð fóru fram á Snæfellsnesi , m.a. í Ólafsvík og á Grundarfirði .
Stílisti í myndatökunum var Anna Clausen .
Nú þegar má finna hluta af nýju línunni í verslunum en það bætist í flóruna þegar líður á vorið .
Appelsínugula kápan er komin í búðir og sömuleiðis blái jakkinn .
Létti , svarti jakkinn hér til hægri heitir Kári og kemur í verslanir með vorinu .
