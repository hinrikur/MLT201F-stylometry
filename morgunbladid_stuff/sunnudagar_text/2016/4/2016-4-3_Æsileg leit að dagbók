Handskrifuð 400 síðna dagbók Alfreds Rosenberg , samverkamanns Adolfs Hitlers , fannst 2013 eftir margra ára leit og er varðveitt á Helfararsafninu í Washington .
Nú er komin út bók þar sem fjallað er um leitina , en hún er sögð hafa verið í meira lagi ævintýraleg .
Alfred Rosenberg var einn kenningasmiða Hitlers og er sagður helsti hvatamaður að ofsóknum nasista gegn gyðingum .
Rosenberg var í hópi þeirra sem dæmdir voru til dauða fyrir stríðsglæpi í Nürnberg 1946 og hengdir í kjölfarið .
Í bókinni , The Devil ' s Diary : Alfred Rosenberg and the Stolen Secrets of the Third Reich , rekja Robert K. Wittmann , fv. starfsmaður bandarísku alríkislögreglunnar , FBI , og blaðamaðurinn David Kinney , leit starfsmanna FBI og annarra að dagbókinni sem þeir fundu á skrifstofu bókaútgefanda í New York .
Vitað var um hana í Þýskalandi í stríðslok en hún hvarf .
Sagan um leitina mun á þá lund að ekki kæmi á óvart þótt hún rataði einhvern tíma á hvíta tjaldið .
