Petro Porosénkó , forseti Úkraínu , er meðal þeirra þjóðarleiðtoga sem nefnd-ir eru í Panamaskjölunum svonefndu .
Í þeim kemur fram að Porosénkó eigi þrjú aflandsfélög á Bresku Jómfrúaeyjum sem hann hafi aldrei upplýst um á skattaskýrslum sínum .
Hann fullyrti í yfirlýsingu sinni á Facebook í upphafi vikunnar að hann hefði ekki gert neitt rangt .
Porosénkó neitaði ekki tilvist aflandsfélaganna en sagði að þau brytu hvorki í bága við úkraínsk né alþjóðleg lög .
" Svo kann að vera að ég sé fyrsti háttsetti embættismaðurinn í Úkraínu sem fylgir af fullri alvöru úkraínskum og alþjóðlegum lögum þegar kemur að því að tilkynna um eignarhald , greiða skatta og gera grein fyrir hagsmunaárekstri , " sagði Porosénkó í yfirlýsingu sinni .
Þessi þrjú aflandsfélög eru öll tengd sælgætisfyrirtækinu Roshen , sem er í hans eigu , en Porosénkó er auðkýfingur .
Árið 2014 var hann í 1.284 sæti á lista Forbes yfir ríkasta fólk heims og eigið fé hans var metið á 1,8 milljarða dala .
Petro Porosénkó var kosinn forseti Úkraínu 25. maí árið 2014 og sór embættiseið 7. júní sama ár .
Hann er fæddur 26. september árið 1965 .
Hann gekk í háskóla í Kænugarði og stundaði nám í alþjóðlegri hagfræði og gegndi herþjónustu í fjögur ár samhliða námi , að því er fram kemur á ferilskrá á opinberri heimasíðu hans .
Porosénkó studdi Appelsínugulu byltinguna í Úkraínu , með Júlíu Tímosénkó í fararbroddi , árið 2004 .
Hann hefur gegnt hinum ýmsu politísku embættum .
Hann var aðstoðaryfirmaður í alþjóðlegu bankaráði Úkraínu árin 2000 til 2004 og var yfirmaður þess nokkrum árum síðar frá árunum 2007 til 2012 .
Á árinu 2009-2010 var hann ráðherra utanríkismála Úkraínu og frá árinu 2012 var hann formaður viðskipta- og efnahagsþróunar Úkraínu þegar Viktor Janúkóvitsj var við völd .
Porósénkó tók við eftir að honum var steypt af stóli í febrúar árið 2014. thorunn@mbl.is Giftur hjartasérfræðingi Fjölskyldan Poroshenko er giftur Maryna Anatoliivna Poroshenko sem er fædd árið 1962 .
Faðir hennar var heilbrigðisráðherra í Úkraínu á síðustu öld .
Hún er menntaður hjartasérfræðingur og starfaði sem slíkur áður en fyrsta barnið þeirra fæddist .
Eftir það hefur hún sinnt fjölskyldunni og komið fram í opinberum heimsóknum ásamt eiginmanni sínum .
Þau eiga saman fjögur börn , synina Oleksiy f. 1985 og Mykhailo f. 2001 og tvíburadæturnar Yevheniya and Oleksandra sem eru fæddar árið 2000 .
Selur ekki sjónvarpsstöðina Eignir Porosénkó hagnaðist gríðarlega í viðskiptum eftir hrun Sovétríkjanna árið 1991 .
Hann á miklar eignir víða og þeirra á meðal er sjónvarpsstöðin Stöð 5 í Úkraínu .
Hávær krafa hefur verið um að hann selji sjónvarpsstöðina frá því kosningabarátta hans hófst , því ekki þykir við hæfi að kjörinn stjórnmálamaður eigi sjónvarpsstöð .
Porosénkó ætlar ekki að verða við því .
" Í fyrsta lagi er það vegna þess að Stöð 5 hefur aldrei verið seld og hún verður ekki seld , " er haft eftir Porosénkó á vefmiðlinum Time eftir að hann var kjörinn forseti .
Hann segir jafnframt að " oftar en ekki fái hann meiri gagnrýni á sinni eigin sjónvarpsstöð en aðrir " .
Haft er eftir stjórnmálaráðgjafa í Kænugarði að hann muni aldrei selja stöðina því hún sé " uppáhaldsleikfangið hans " .
Súkkulaðikóngurinn Feluleikur Auðkýfingurinn Petro Porosénkó er einnig þekktur undir nafninu súkkulaðikóngurinn því hann á eitt stærsta sælgætisfyrirtæki í heimi , Roshen .
Það er á lista yfir 20 stærstu sælgætisfyrirtæki í heimi og framleiðir yfir 450 tonn af súkkulaði á ári .
Þegar Porosénkó bauð sig fram til forseta hét hann því að selja fyrirtækið ef hann kæmist til valda og sagði enn fremur að ástæðan væri sú að hann þyrfti að einbeita sér heilshugar að uppbyggingu landsins .
Þetta fullyrti hann við þýska tímaritið Bild árið 2014 .
Ekkert hefur orðið af sölu fyrirtækisins heldur hefur hann falið eignarhaldið og ekki greitt skatt af tekjunum á skattskýrslu sinni með því að skrá þessi þrjú félög á Bresku Jómfrúaeyjum , að því er kemur fram í Panamaskjölunum .
Tvennt sem Porosénkó gerði var ólöglegt .
Hið fyrra er að félögin voru stofnuð á Bresku Jómfrúaeyjum eftir að Porosénkó tók við forsetaembættinu og auk þess er þeirra ekki getið á skattframtali hans .
Í viðtali við þýsku sjónvarpsstöðina Deutsche Welle í nóvember árið 2015 sagði Porosénkó að eignarhald hans á hlutum sínum í Roshen væri komið í hendur erlends banka sem stýrði eignunum og færi með umboð þeirra .
Slíkt hið sama sagði hann á blaðamannafundi í janúar á þessu ári í Kænugarði .
Þetta virðist vera tilbúningur .
Á sama tíma og unnið var að því að skrá félög Porosénkó á Bresku Jómfrúaeyjum harðnaði stríðið á Krímskaga á milli Rússa og Úkraínumanna .
