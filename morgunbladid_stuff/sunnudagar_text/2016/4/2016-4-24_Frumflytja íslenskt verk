Á morgun , sunnudag 24. apríl , verða tónleikar Íslenska saxófónkvartettsins í Norræna húsinu í syrpunni 15:15 .
Frumflutt verður íslenskt verk eftir Eirík Árna Sigtryggsson auk þess sem verk fleiri höfunda verða flutt .
" Tónlistin er úr ýmsum áttum , tónlist sem okkur fannst passa vel saman á efnisskrá , " segir Sigurður Flosason í samtali við Morgunblaðið .
Flytja verk þekktra tónskálda Sigurður segir að lagavalið sé býsna fjölbreytt stílrænt séð en á efnisskránni má finna verk eftir argentínska tónskáldið Astor Piazolla sem varð heimsfrægur fyrir lag sitt Liebertango , belgíska avant garde-tónskáldið Henri Pausseur og bandaríska tónskáldið Philip Glass sem hefur verið mikill áhrifavaldur í tónlistarheiminum hin síðari ár .
" Vagga saxófóntónlistarinnar er í Frakklandi og Belgíu , " segir Sigurður en saxófónninn var fundinn upp af Belga , búsettum í Frakklandi , að nafni Adolphe Sax á miðri 19. öldinni .
" Þess vegna er ekki um að ræða að til sé gömul tónlist sem hefur verið skrifuð fyrir hljóðfærið en töluvert hefur þó verið umskrifað af eldri tónlist fyrir saxófóninn , t.d. barokktónlist , " segir hann .
Íslenski saxófónkvartettinn verður tíu ára í október næstkomandi .
" Það er líklegt að við gerum eitthvað í tilefni af því , það eru reyndar nokkrir tónleikar fram undan , " segir Sigurður .
Hann tekur fram að kvartettinn hafi leikið verk eftir íslensk tónskáld , t.a.m. Þórð Magnússon , Snorra Sigfús Birgisson og Gunnar Andreas Kristinsson .
Tíu ára afmæli á árinu Íslenski saxófónkvartettinn er fyrsti og eini starfandi klassíski saxófónkvartettinn á Íslandi .
Kvartettinn hélt sína fyrstu tónleika í október 2006 þegar hann fékk styrk til tónleikahalds á landsbyggðinni frá FÍT og FÍH .
Síðan þá hefur hópurinn m.a. leikið á Sumartónleikum í Listasafni Sigurjóns , á Háskólatónleikum , í 15.15-tónleikaröðinni í Norræna húsinu , á Tíbrár-tónleikum í Salnum í Kópavogi , á Myrkum músíkdögum og hjá Kammermúsíkklúbbnum .
Einnig hefur kvartettinn leikið einleik með Kammersveit Reykjavíkur .
Íslenska saxófónkvartettinn skipa Vigdís Klara Aradóttir á sópransaxófón , Sigurður Flosason á altsaxófón , Peter Tompkins á tenórsaxófón og Guido Bäumer á barítónsaxófón .
