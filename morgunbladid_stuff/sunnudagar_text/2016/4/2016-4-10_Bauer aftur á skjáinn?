Kiefer Sutherland veit betur en að gera ráð fyrir því að hann komi aldrei nálægt spennuþáttunum 24 og persónu Jacks Bauer aftur .
" Ég hef sagt það tvisvar og haft rangt fyrir mér svo ég ætla ekki að halda því fram aftur , " sagði hann í samtali við tímaritið Rolling Stone .
Leikarinn , sem nýlega hefur látið að sér kveða í sveitatónlistinni vestanhafs , hefur skrifað undir samning sem framleiðandi fyrir 24 : Legacy , sem er nýr þáttur sem gerist í svipuðu umhverfi og upprunalegu þættirnir .
Í aðalhlutverki erCorey Hawkins ( Straight Outta Compton ) .
Hann hefur ekki útilokað að Jack Bauer sjáist í þáttunum .
" Þetta er frábært handrit , " segir hann um nýju þættina .
" Ég held það sé mjög frelsandi fyrir höfundana að þurfa ekki að skrifa um enn einn hörmungardaginn fyrir Jack Bauer .
Nú fá þeir nýjar persónur til að kljást við .
Og Bauer er enn þarna einhvers staðar .
Það er ómögulegt að segja til um hvað á eftir að gerast .
" Sutherland einbeitir sér um þessar mundir að nýrri þáttaröð sinni , Designated Survivor , sem er verið að taka upp nú fyrir ABC .
" Hann minnir á West Wing en er líka mjög spennandi .
Ég hef ekki verið svona spenntur fyrir neinu verkefni síðan 24 var nýbyrjað .
" Tónleikaferðalag fram undan Hann ætlar þó líka að einbeita sér að tónlistarferlinum og fer í tónleikaferðalag í apríl og maí .
Tökur hefjast síðan á ný hjá honum í júní en hann hefur skipulagt þær þannig að hann geti samhliða þeim komið fram fimm , sex kvöld í mánuði .
