Miklar hræringar hafa orðið í tískuheiminum að undanförnu .
Listrænn stjórnandi Saint Laurent , Hedi Slimane , sagði starfi sínu lausu fyrr í mánuðinum og í vikunni var tilkynnt að Anthony Vaccarello , fyrrverandi listrænn stjórnandi Versus Versace , tæki við starfinu .
Sigurborg Selma Karlsdóttir sigurborg@mbl.is Hedi Slimane tók við starfi listræns stjórnanda Saint Laurent árið 2012 og breytti nafni hússins í kjölfarið , frá Yves Saint Laurent í Saint Laurent .
Hönnun Slimane er rokkuð með örlitlu pönkívafi sem minnir oft á " Grunge " -stefnu áttunda áratugarins .
Ekki liggur fyrir hvað Hedi Slimane mun taka sér fyrir hendur nú en tíksuspekúlantar hafa mikið velt því fyrir sér hvort hann taki við sem yfirhönnuður Dior þar sem yfirhönnuður hússins , Raf Simons , sagði nýverið upp störfum .
Kynþokki og oddhverfur Þrátt fyrir að Anthony Vaccarello sé einungis 33 ára að aldri hefur hann notið gífurlegrar velgengni á ferlinum .
Fljótlega eftir útskrift úr Le Cambre hreifst Karl Lagerfeld af hönnun Vaccarello og réð hann inn hjá Fendi þar sem Vaccarello starfaði hjá deild sem sérhæfir sig í feldi .
Í janúar 2009 sýndi Vaccarello sína fyrstu línu fyrir eigið tískuhús .
Hönnuðurinn hóf störf hjá Versus Versace árið 2014 og ári seinna tvöfaldaðist sala tískuhússins .
Vaccarello er þekktur fyrir djarfan , kynþokkafullan fatnað .
Hann blandar gjarnan saman áherslum úr herrafatnaði við kvenfatnað og vinnur mikið með oddhverfur í sníðagerð .
Fyrsta lína hönnuðarins fyrir Saint Laurent er vor / sumarlínan 2017 og verður hún kynnt á tískuvikunni í París í október á þessu ári .
