Með hverju árinu virðast flugfélögin þrengja æ meira að farangursheimildum farþega .
Verða ferðalangar að fara varlega og gæta þess að töskurnar séu hvorki of stórar , of þungar né of margar , ellegar er hætta á að fá háan reikning við innritun .
Til að flækja málin þá hafa flugfélögin mjög ólíkar farangursreglur .
Leyfa þannig sum flugfélögin handfarangur af hvaða þyngd sem er á meðan önnur stoppa fólk við innritunarborðið ef flugfreyjutaskan fer yfir 5 kg .
Sumir leyfa digrar töskur , svo lengi sem summa hæðar , breiddar og dýptar er innan réttra marka , á meðan aðrir taka ekki í mál að taskan fari yfir 20 cm á dýptina eða 43 cm á hæðina .
Hugsað smátt og létt Blaðamaður kembdi vefsíður flugfélaganna og setti saman töfluna hér að neðan sem sýnir hve stóran og þungan handfarangur helstu flugfélög leyfa .
Á listanum eru flest þeirra flugfélaga sem fljúga til Keflavíkur , ýmist árstíðabundið eða árið um kring , sem og leiðandi alþjóðleg flugfélög sem Íslendingar geta vænst þess að nota þegar haldið er lengra út í heim .
Taflan sýnir að til að vera alveg öruggur í öllum flugferðum ætti ferðalangurinn ekki að láta handfarangurinn vega meira en 7 kg .
Er þó rétt að taka fram að Alitalia og WOW air draga mörkin við 5 kg fyrir þá handfarangursheimild sem innifalin er í verði miðans .
Þá er öruggt að tekst að vera innan stærðarmarka allra flugfélaga ef handfarangurinn er ekki meira en 43 cm á hæð , 32 cm á breidd og 20 cm á dýpt .
Er þá miðað við heildarstærð töskunnar , að meðtöldum hjólum , handföngum og öðru sem kann að skaga út úr töskunni .
Bakpoki sem fæddist á Kickstarter Mörg flugfélög leyfa þó mun stærri töskur og þyngri í farþegarýminu .
Þannig eru nokkur á listanum sem leyfa töskur sem eru um og yfir 60 x 40 x 25 cm að stærð .
Wizz Air , easyJet og Iberia Express , sem öll fljúga til og frá Keflavík , eru ekki með neina hámarksþyngd á handfarangri .
En hvaða taska fellur þá best að kröfum allra flugfélaga ? Áhugaverður bakpoki sem vert er að benda lesendum á er Carry-on 2.0 Bag frá sprotafyrirækinu Minaal ( www.minaal.co m ) .
Er um að ræða aðra kynslóð bakpoka sem varð upphaflega að veruleika árið 2013 í gegnum fjáröflun á Kickstarter .
Nýja útgáfan er gerð úr sterkara efni en sú fyrri , er með þægilegri handföngum og smellukerfi sem má nota til að þjappa vel saman innihaldi bakpokans .
Stærðin er 55 x 35 x 20 cm .
Carry-on 2.0 Bag er núna í forsölu á vefsíðu Minaal og kostar 269 dali í augnablikinu .
ai@mbl.is 