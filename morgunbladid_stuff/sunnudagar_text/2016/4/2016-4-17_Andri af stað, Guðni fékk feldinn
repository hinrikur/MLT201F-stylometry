Andri Snær Magnason rithöfundur tilkynnti formlega framboð sitt til embættis forseta Íslands í Þjóðleikhúsinu á mánudaginn fyrir fullum sal af fólki og er byrjaður að funda út um land , fyrstur frambjóðenda eftir því sem næst verður komist .
Andri hélt fund á Ísafirði í fyrradag og á Hótel KEA á Akureyri síðdegis í gær .
Þar var margmenni .
Andri sagðist mættur til að kynna áherslur sínar en ekki síður að hlusta á fólk .
Land , þjóð , tunga Hann nefndi að tvær helstu fyrirmyndir hans í lífinu væru Guðmundur Páll Ólafsson náttúrufræðingur og Vigdís Finnbogadóttir , fyrrverandi forseti Íslands .
Vitnaði Andri í ljóð Snorra Hjartarsonar , Land , þjóð og tunga , sem hefði verið í miklu uppáhaldi hjá Guðmundi Páli heitnum og hjá Vigdísi og kvaðst sjálfur hrífast af ljóðinu .
Enda maður náttúruverndar og tungu , jafnvel fyrst og fremst .
Orðrómur hafði lengi verið á kreiki um að Andri Snær myndi taka slaginn og framboð hans kom því ekki á óvart .
Annar , sem nýlega var nefndur í þessu sambandi , Guðni Th. Jóhannesson , sagnfræðingur , gantaðist með það í samtali við Morgunblaðið að loknum fundinum í Þjóðleikhúsinu að hann hefði fengið lánaðan feldinn hjá Andra Snæ eftir að hann ákvað sig .
Vinsælt er að þeir sem hugsa málið liggi undir feldi , eins og allir ættu að vita .
Spurður hvenær hann mundi kunngera ákvörðun sína , svaraði Guðni á mánudaginn : " Það er svo margt sem þarf að huga að .
Þetta er nú með stærri ákvörðunum sem maður tekur , þannig að ég bið bara fólk að sýna smá biðlund .
" Í gær tók hann ögn sterkar til orða í samtali við Hringbraut : " Ég tek ákvörðun í næstu viku .
Gerist auðveldara .
Ótrúlegur stuðningur úr öllum áttum .
" Andri Snær starfar sem rithöfundur og hlaut m.a. Íslensku bókmenntaverðlaunin fyrir barnabókina Sagan af bláa hnettinum árið 1999 .
Þá ritaði hann Draumalandið – Sjálfshjálparbók handa hræddri þjóð fyrir áratug , árið 2006 .
Fyrir fundinn á Hótel KEA í gær snaraðist kona til frambjóðandans með eintak af bókinni og gekk á brott með bókina áritaða .
Skemmtilegt ! Andri Snær er 42 ára og búsettur í Reykjavík .
Eiginkona hans heitir Margrét Sjöfn Torp og eiga þau fjögur börn .
Hann hefur verið varaformaður Rithöfundasambands Íslands , hefur setið í stjórn Þjóðmenningarhússins og átt sæti í stjórn Íslenskrar málnefndar og Þjóðleikhúsráði , auk þátttöku í ýmsum náttúruverndarsamtökum .
" Lýðræði , náttúra og menning eru þær þrjár stoðir sem forseti Íslands þarf að gæta að , " sagði Andri í í Þjóðleikhúsinu .
Hann lýsti þeirri skoðun sinni að umhverfismál væru og yrðu stærsta áskorun 21. aldarinnar .
" Þjóðgarður á hálendi Íslands er ein af þeim hugmyndum sem við gætum látið verða að veruleika , " sagði Andri Snær og var ákaft fagnað .
Frambjóðandinn sagði í samtali við mbl.is , fréttavef Morgunblaðsins , að loknum fundi að forseti Íslands ætti ekki að skipta sér af daglegri pólitík .
Hann ætti hins vegar að leggja fram skýra sýn í stóru málunum .
Kosið á milli leikja ? Kosið verður til Alþingis eftir tvo og hálfan mánuð , laugardaginn 25. júní .
Riðlakeppni Evróupmótsins í fótbolta í Frakklandi verður þá lokið ; síðasti leikur Íslands verður gegn Austurríkismönnum 22. júní og þjóðin getur þá snúið sér alfarið að forsetakosningunum .
Nema landsliðið kæmi á óvart en þá yrði ekki leikið á ný fyrr en í fyrsta lagi daginn eftir kosningarnar ! 