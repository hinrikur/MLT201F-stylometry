Bjarki Þór Sólmundsson er nýr kokkur á Spírunni , veitingastaðnum á 2. hæð í Garðheimum en hann tók við eldhúsinu fyrir nokkrum vikum .
Hann segist leggja áherslu á " heiðarlegan mat " .
" Mat sem er gerður frá grunni og er hollur og góður , " segir Bjarki en hann langar til að bjóða upp á " gott hráefni og gott bragð " .
Þegar blaðamaður og ljósmyndari heimsóttu staðinn var boðið upp á marga girnilega rétti eins og meðfylgjandi myndir sýna .
Steikin var heldur óvenjuleg en þetta var nautamjöðm , sem Spíran lætur verka fyrir sig sérstaklega .
Sjálfbærni og góð nýting mikilvægir þættir Bjarki vill bjóða upp á sem mest hráefni beint frá býli og er byrjaður að hafa samband við bændur .
Hann segir að fólk vilji vita hvaðan maturinn kemur .
Hann hefur líka áhuga á sjálfbærni og vill nýta hráefnið sem allra best .
Hann hefur áhuga á að nýta til dæmis lambahjörtu .
" Það er einn besti vöðvinn og mikið bragð af honum en þessu er bara hent í miklu magni .
Fólk er með fordóma gagnvart innmat , " segir hann en þessi mikla nýting skepnunnar er sannarlega hluti af fortíð Íslendinga .
" Allt var nýtt " .
Spíran er hádegisstaður og stendur valið ávallt um kjöt- , fisk- og grænmetisrétt .
" Við erum líka alltaf með þrjár týpur af salati og hægt er að velja eitt eða fá smakk af öllu , " segir hann .
Ennfremur verður boðið upp á grillmat á föstudögum en staðurinn býður upp á þá óvenjulegu aðstöðu að það er hægt að grilla inni á staðnum .
" Það er gaman að blanda þessu saman .
Hingað geta grænmetisætan og kjötætan komið á jafnréttisgrundvelli .
Það er lagt jafn mikið upp úr grænmetisréttunum og kjötréttunum , " segir hann .
Bjarki er reyndur matreiðslumaður en hann lærði á Lauga-ási og Einari Ben og útskrifaðist árið 2006 .
Síðan segist hann hafa unnið " úti um allt " , til dæmis á Nordica og Hótel Borg .
Hann hefur unnið á ýmsum sveitahótelum hérlendis og er nýlega kominn frá Svalbarða þar sem hann var að leysa af á Mary-Ann ' s Polarrigg í þrjá og hálfan mánuð .
" Ég var að vinna þarna fyrir áttræða konu sem rekur bæði hótel og er matráður , " segir Bjarki , sem segist sjaldan hafa hitt annan eins orkubolta .
Góðgresi en ekki illgresi Bjarki er ekki aðeins matreiðslumaður heldur er líka myndlistarmaður .
Eftir kokkinn fór hann í Myndlistarskóla Reykjavíkur , í ljósmyndanám til Danmerkur og loks í Listaháskóla Íslands .
Hann sameinar myndlistarmanninn og matreiðslumanninn í verkefni sem kallast Góðgresi .
" Ég hef verið að blanda þessu saman í þessu verkefni og ætla að bjóða upp á Góðgresisvörur hérna í sumar .
Ég bý til afurðir úr jurtum sem vaxa úti í náttúrunni á Íslandi , sem eru oft kallaðar illgresi en eru góðgresi .
Ég geri til dæmis pestó úr fardagakáli sem er betur þekkt sem njóli .
Njóli er eins og spínat ef þú tínir hann á réttum tíma .
" Hnetubollur 400 g hnetur að eigin vali 2 dósir nýrnabaunir 2 geirar hvítlaukur 1 stk. laukur ein askja Flúðasveppir ein lúka spínat brauðraspur eða bankabyggsmjöl ( má sleppa en þá er betra að baka þetta í ofni ) Hnetur og baunir settar í matvinnsluvélina og örlítið af safanum af baununum notað til að koma öllu af stað .
Grófskorinn laukur , hvítlaukur , spínat og sveppir sett í blönduna og látið vinna þar til allt er komið saman .
Þá er blandan sett í skál og smökkuð til með salti og pipar .
Því næst er brauðraspi bætt úti þar til hægt er að taka upp og gera fallegar bollur .
Bollurnar steiktar á pönnu í olíu .
Rófusalat með sesam og appelsínu ein stór rófa 50 g sesamfræ 1 appelsína 1 msk .
tahini 1 msk .
hunang 1 msk .
hvítvínsedik eitt búnt steinselja Appelsína sett í matvinnsluvél ásamt sesam , tahini , hunangi og ediki .
Rófan rifin niður og hrist upp í kryddleginum .
Látin marínerast í um klukkustund , svo er steinseljan söxuð útí .
Þetta er svo borið fram með pestói .
Mexíkósúpa 4 dósir tómatar 500 ml kjúklingasoð 40 g kóríander , gróft skorinn 1 stk lime ferskur chili , smátt skorinn .
Magn eftir smekk og styrkleika Tómatar , soð og chili sett í pott og látið malla í um 30 mín .
Kreistið lime út í í lokin og bætið kóríander við .
Smakkið til með salti .
Borið fram með nýbökuðu brauði .
Steinbítur Steinbítur skorinn í bita .
Kryddaður með appelsínuberki og basilíku og steiktur á pönnu .
Kókostómatsósa 100 g paprika 100 g laukur 1 hvítlauksgeiri 750 g tómatmauk 500 g kókosmjólk kristallasalt ½ tsk kóríanderduft ½ tsk kummín smá cayennepipar Laukur , paprika og hvítlaukur saxað og steikt í potti .
Tómatmauki og kókosmjólk bætt við , kryddað til með kristallasalti , pipar , koríander , kummíni og smávegis cayennepipar , soðið upp og svo kælt .
Maukað í blandara .
Hægt er að bera þetta fram heitt eða kalt en gaman að prufa hvort tveggja þar sem sósan breytist mikið við það að sjóða upp á henni aftur .
Kókoshrísgrjón 2 bollar hrísgrjón 1 dós kókosmjólk Grjónin soðin og skoluð .
Kókosmjólk sett í pott , suðan látin koma upp og grjónunum bætt út í .
Einfalt og gott .
Gaman er að prufa sig áfram með að saxa kryddjurtir út í blönduna og bæta þeim við í lokin .
Steikin og meðlætið Nautamjöðm Nautamjöðmin er langtímaelduð þar sem þetta er vöðvi sem er nokkuð seigur og þarf að fá að brotna niður .
Gott er að marinera hana í minnst sólarhring áður en hún er sett í ofninn .
Bjarki eldar hana í allt að tíu tíma við lágan hita og endar með því að henda henni á grillið og og penslar hana með hvítlauksolíu .
Bjarki segir að þannig verði hún lungamjúk eins og nautalund .
Sveppir 2 öskjur Flúðasveppir 50 g hunang 50 g dijon-sinnep 50 ml balsamedik 200 g olía Hunang , dijon-sinnep og balsamedik sett saman í skál , olíu bætt rólega út í á meðan hrært er með píski .
Blöndunni hellt yfir sveppina og sett í álform og svo á grillið eða inn í ofn .
Eldað í um 15 mínútur við 200 ° C eða þar til sveppirnir eru orðnir mjúkir og góðir .
Kartöflusalat 500 g kartöflur ( helst með hýði ) 1 stk. lítill rauðlaukur 10 stk. kirsuberjatómatar 2 msk .
hindberjaedik 2 dl extra virgin ólífuolía sjávarsalt og pipar Sjóðið kartöflurnar .
Skerið kartöflurnar í sneiðar þegar þær eru volgar , með hýði ef það er fallegt .
Skerið rauðlaukinn í tvennt og svo í sneiðar .
Blandið edikinu og olíunni saman og hellið yfir rauðlaukinn og látið hann " eldast " í edikinu í um 15 mínútur .
Gott er að kremja blönduna með höndunum .
Skerið tómatana í tvennt og setjið út í skálina hjá kartöflunum og hellið ediklauknum yfir .
Gott er að láta þetta salat standa , það verður bara betra .
Saltið og piprið í lokin .
Þessi réttur þolir mikið salt .
Aioli 4 eggjarauður 1 msk .
dijon-sinnep 400 ml góð ólífuolía .
Ef olían sem þið notið er bitur þarf að minnka magnið um helming og notast við jurtaolíu á móti .
1 rif hvítlaukur , smátt skorið basil , smátt saxað Egg sett í skál með dijon , hvítlauk og basil .
Hrært hraustlega með písk á meðan olíunni er bætt mjög rólega út í .
Hægt er að nota matvinnsluvél en Bjarka finnst betra að hræra þetta sjálfur þegar þegar um svo lítið magn er að ræða .
