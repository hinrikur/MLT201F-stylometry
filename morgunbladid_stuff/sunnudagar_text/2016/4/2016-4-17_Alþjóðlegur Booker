Það vakti athygli í byrjun mars að huldukonan Elena Ferrante var tilnefnd til Alþjóðlegu Booker bókmenntaverðlaunanna fyrir síðustu bókina í Napolífjórleiknum , enda veit enginn hver Ferrante er .
Þegar stuttlisti verðlaunanna var svo kynntur í síðustu viku var nafn hennar enn á listanum .
Auk bókar Ferrante , sem heitir The Story of the Lost Child í enskri útgáfu , er bókin A Strangeness in My Mind eftir nóbelsverðlaunahafann Orhan Pamuk , sem hlotið hefur þessi verðlaun áður , A General Theory of Oblivion eftir angólska rithöfundinn José Eduardo Agualusa , sem hefur einnig hlotið verðlaunin áður , The Vegetarian eftir suður-kóreska rithöfundinn Han Kang , A Whole Life eftir Austurríkismanninn Robert Seethaler og svo The Four Books eftir kínverska andófsmanninn Yan Lianke , en hann komst líka á stuttlistann fyrir þremur árum .
Þess má geta að skáldsaga hans , sem var tuttugu ár í smíðum , var bönnuð í Kína .
