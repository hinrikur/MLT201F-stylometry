" Okkur þykir það sanngirnismál gagnvart þeim sem eru með allt sitt á hreinu , borga sína skatta og skyldur ; bæði gagnvart hótelum , gistiheimilum og fólki sem leigir út eigið húsnæði og fer eftir öllum reglum , að allir sitji við sama borð , " segir Sædís Gunnarsdóttir hjá Akureyrarbæ .
" Við höfum unnið þetta í samvinnu við sýslumenn , heilbrigðiseftirlit og aðra opinbera aðila sem koma að þessum málum .
Við reynum að vanda okkur .
" Sá sem hyggst bjóða upp á heimagistingu verður að tilkynna sýslumanni í viðkomandi umdæmi að hann hyggist leigja út lögheimili sitt eða eina aðra fasteign í sinni eigu .
Endurnýja þarf skráningu árlega og við lok hvers almanaksárs á fólk að skila til sýslumanns yfirliti yfir þá daga sem húsnæði var leigt út .
Rétt er að taka skýrt fram að þessar reglur hafa engin áhrif á fólk sem leigir skólafólki út herbergi eða stærra rými .
Fasteignaskattur hækkar ekki hjá því .
