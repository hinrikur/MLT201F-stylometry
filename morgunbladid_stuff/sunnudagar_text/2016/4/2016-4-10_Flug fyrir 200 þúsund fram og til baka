Samgöngur til Bresku Jómfrúaeyja eru greiðar .
Þeir sem koma fljúgandi stíga almennt fyrst niður fæti á Terrance B. Lettsome-alþjóðaflugvellinum á Beef-eyju , rétt austan Tortólu , þeirrar stærstu og fjölmennustu í klasanum .
Beef Island er tengd Tortólu með brú .
Samkvæmt stuttri leit er hægt að kaupa flugfar frá Íslandi til Bresku Jómfrúaeyja og til baka fyrir um 200.000 kr. Þá var miðað við að haldið yrði af stað síðdegis í dag , sunnudag , og komið til baka undir lok mánaðarins .
Flogið væri frá Keflavík til New York , áfram til San Juan á Puerto Rico og þaðan til Beef Island .
Viðmælandi blaðsins hefur hins vegar flogið til Saint John á Bandarísku Jóm-frúaeyjum .
Segir oft hægt að fá tiltölu-lega ódýrt flug frá Bandaríkjunum og þangað .
Hefur svo tekið ferju áfram til Tortola , en þar á milli er 40 mínútna sigling .
Hefur alltaf verið á ferðinni í janúar og skv. leitarvefnum Dohop væri hægt , ef pantað yrði nú , að fá flug á janúar á næsta ári frá Íslandi og til baka á 170.000 krónur , á 130.000 í september , en ef pantað hefði verið í vikunni og farið í dag , sunnudag , væri fargjaldið litlar 514 þúsund krónur .
Í öllum þessum þremur tilfellum er gert ráð fyrir að lent sé á Bandarísku Jómfrúaeyjum .
