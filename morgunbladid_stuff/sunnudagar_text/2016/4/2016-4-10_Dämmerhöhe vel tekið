Fyrir fimm árum hrintu þær Birgitta Elín Hassell og Marta Hlín Magnadóttir úr vör bókaflokki fyrir ungmenni sem þær kölluðu Rökkurhæðir .
Alls urðu bækurnar í flokknum sjö , sú sjöunda og síðasta heitir Atburðurinn og kom út í haust .
Rökkurhæðir eru úthverfi borgarinnar Sunnuvíkur .
Á hæðinni ofan við hverfið er hálfhrunin fjölbýlishúsalengja , Rústirnar , þar sem voveiflegir atburðir hafa gerst þó enginn vilji tala up það .
Bækurnar tengjast allar í gegnum hverfið Rökkurhæðir og fyrsta bókin í röðinni heitir einmitt Rústirnar .
Hún var gefin út á þýsku í janúar sl. í þýðingu Anniku Wolff og nefnist Lautlos eða hljóðlaust en bókaflokkurinn í heild kallast Dämmerhöhe .
Fjallað er um bókina í Börsenblatt , fagtímariti bókaútgefenda í Þýskalandi , og höfundur þeirrar greinar segir söguna hreint stórkostlega , að í bókinni sé fjallað um frumstæðan ótta við að týna sjálfum sér , missa stjórn á aðstæðum , við dimmar klettasprungur og blóðugan dauðdaga .
Frásagnarmáti kvikmynda blandist íslenskri dulspeki þannig að útkoman verði æsispennandi bók sem erfitt sé að leggja frá sér .
Lesendur muni bíða spenntir eftir næstu bók .
Forlagið Arena gefur bækurnar út í Þýskalandi og gert er ráð fyrir að næsta bók , Eiskalt , komi út í næsta mánuði .
Upphaflega hugðist Arena gefa út þrjár fyrstu bækurnar í röðinni , en hefur nú samið um að þær verði að minnsta kosti fjórar .
