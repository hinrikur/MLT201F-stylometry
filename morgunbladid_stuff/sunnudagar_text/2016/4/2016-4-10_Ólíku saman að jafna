Viðmælandi blaðsins hefur jafnan flogið til Saint John á Bandarísku Jómfrúaeyjum á leið til Tortólu , og siglt með ferju þaðan .
" Mjög stutt er á milli en ólíku saman að jafna .
Tortóla er nánast óspillt og mjög falleg en á Bandarísku Jómfrúaeyjum eru stóru og fínu hótelin , fínu veitingastaðirnir , breiðu göturnar og stóru , fínu bílarnir .
Algjör massatúrismi og varla óbyggða spildu að sjá ; hús við hús og mér fannst satt að segja ekki gaman að koma þangað .
Svæðið er svakalega amerískt ; því má einna helst líkja við Flórída .
Þar er allt miklu dýrara en á Tortólu og lúxusinn eiginlega fáránlegur .
Við sigldum framhjá eyjum þar sem helmingurinn var tekinn undir eitt hótel " .
