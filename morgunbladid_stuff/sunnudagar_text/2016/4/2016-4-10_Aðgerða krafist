Að morgni mánudagsins 4. apríl var orðið ljóst að staða forsætisráðherra og ríkisstjórnarinnar var veikari en áður .
Stjórnarandstaðan fundaði að morgni dags og lagði drög að tillögu um vantraust , þingrof og kosningar .
Þingflokkar ríkisstjórnarflokkanna funduðu einnig að morgni dags til að ræða málin og undirbúa viðbrögð .
12.00 Aukafréttatímar bæði á RÚV og Stöð 2 , þeir fyrstu af nokkrum í vikunni .
Á Stöð 2 var viðtal við forsætisráðherra en ekki á RÚV , enda hafði hann þá margneitað RÚV um viðtal .
15.00 Þingfundur hófst á Alþingi og á honum kom fram hörð gagnrýni á forsætisráðherra og ríkisstjórnina í óundirbúnum fyrirspurnum .
Sigmundur Davíð var spurður að því hvers vegna hann hefði ekki gert grein fyrir því sem fram kom í Kastljósþætti kvöldið áður í hagsmunaskráningu og af hverju hann hefði ekki sagt alla söguna í viðtalinu .
Forsætisráðherra sagðist telja sig hafa svarað þessu nú þegar .
17.00 Mótmælafundur boðaður á Austurvelli þar sem afsagnar ráðherra var krafist og kallað eftir kosningum .
Tölur um fjölda mótmælenda hafa verið nokkuð á reiki , en mótmælendur hafa verið sagðir á bilinu tíu til tuttugu þúsund talsins .
