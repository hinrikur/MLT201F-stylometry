Hvers konar leikrit er Auglýsing ársins ? Það er mjög auðveldlega hægt að máta verkið inn í íslenskan veruleika dagsins .
Þarna er meira að segja mögulegur forsetaframbjóðandi ! En sagan er einföld : auglýsingastofa er á hausnum þegar inn kemur kúnni og biður um að gerð sé auglýsing fyrir hann .
Allt fer á fullt til að þóknast honum en í raun veit enginn hvað verið er að auglýsa .
Tyrfingur Tyrfingsson fékk mjög góða dóma fyrir fyrri verk .
Hvað er hann að fara hér ? Verkið er mjög djúpt og dáleiðandi í senn .
Ég leyfi mér að segja að fólk muni sjá eitthvað sem það hefur ekki séð í leikhúsi áður og það verður mjög spennandi að sjá hvernig verkinu verður tekið .
Það varpar ljósi á okkur sem samfélag og er líka vangavelta um listina ; hvað sé list og hverjum við erum að þóknast .
Hvað erum við tilbúin að gera fyrir peninga , frægð og frama ? Hve langt erum við tilbúin að ganga ? Hvað situr eftir þegar við erum búin að fórna öllu ? Ég held að allir geti tengt við þetta .
Hefurðu leikið í verki eftir Tyrfing áður ? Nei , en við vorum í Listaháskólanum á sama tíma , þekkjumst því vel og það er frábært að vinna með honum .
Ég hef alltaf verið mikill aðdáandi hans .
Tyrfingur er dásamleg manneskja og frábær listamaður , hann hefur verið með okkur í sköpunarferlinu allar átta vikurnar sem við höfðum til að búa til sýningua .
Það er þakklátt og gefandi að hafa höfundinn á kantinum til að svara öllum þeim mörgu spurningunum sem upp koma á leiðinni .
Er önnur upplifun að vinna við verk eftir Tyrfing en aðra ? Já , ég myndi segja það .
Engin tvö verk eru eins og höfundar hafa missterkan stíl , en Tyrfingur hefur sérstaka rödd og sérstakan stíl sem gefur manni mikið inn í þá vinnu að búa til karakterinn og í heildaruppbygginguna .
Stíllinn hefur ekki breyst frá fyrri verkum en mér finnst hann stækka mikið sem höfundur með þessu leikriti .
Geturðu útskýrt það ? Karakterarnir hans eru risastórir , það er mikið frelsi fyrir leikarann í verkunum en auðvitað verður að skapa persónur sem fólk getur tengt við ; maður vill leyfa þeim að fljúga svolítið en samt halda þeim á jörðinni .
Það er línudans og gaman að fá að spreyta sig á því .
Þetta er mjög áleitið verk .
Það hristir upp í manni , vægast sagt , um leið og maður hefur samþykkt þann heim sem Tyrfingur skrifar um .
Um leið og það gerist er maður kominn í eitthvert tívolítæki sem maður veit ekkert hvert fer .
En spurningin sem situr eftir er þessi : Af hverju erum við að öllu þessi basli ? Stór spurning en nauðsynleg .
Hann svarar spurningunni vonandi ekki endanlega ! Nei ! Eins og er með öll góð verk verður hver að svara fyrir sig .
En það er ótrúlega gefandi ef tekst að hreyfa við fólki og setja í þá aðstöðu að það horfist í augu við eitthvað .
Alveg sama hvert svarið er .
