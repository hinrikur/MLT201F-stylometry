9.00 - 10.00 Lyklaskipti í þremur ráðuneytum .
13.00 Þingfundur þar sem aðeins eitt mál er á dagskrá ; þingsályktunartillaga um vantraust á ríkisstjórnina , þingrof og nýjar kosningar .
Árni Páll Árnason er fyrsti flutningsmaður en aðrir sem flytja málið eru Katrín Jakobsdóttir , Óttarr Proppé og Birgitta Jónsdóttir .
Margt kom á óvart í ræðu Árna Páls Árnasonar , en hann benti til að byrja með á að líklega hefði aldrei verið flutt vantrauststillaga á svo nýja ríkisstjórn .
Hann sagði einnig að í vantrauststillögu fælist miklu frekar útrétt hönd um betri samskipti á nýjum forsendum .
17.00 Enn var boðað til mótmælafundar á Austurvelli , fimmta daginn í röð .
Lögregla setti þó ekki upp girðingar þennan daginn .
18.18 Vantrauststillaga stjórnarandstöðunnar var felld með 38 atkvæðum stjórnarþingmanna á móti .
Síðari hluti tillögunnar , um þingrof og kosningar , var felldur með 37 atkvæðum .
Unnur Brá Konráðsdóttir þingmaður Sjálfstæðisflokks var eini stjórnarþingmaðurinn sem greiddi atkvæði með því að rjúfa þing og boða nú þegar til kosninga .
Þegar blaðið fór í prentun um kl. 20 að kvöldi föstudags hafði ekkert fleira markvert gerst í heimi íslenskra stjórnmála frá því þessum þingfundi lauk .
Miðað við hraða atburðarás síðustu daga gæti það þó verið breytt þegar blaðið berst í hendur lesenda að morgni laugardags .
Vika er víst langur tími í pólitík .
