Margir láta sig dreyma um að smíða geimflaugar .
Elon Musk situr ekki við orðin tóm heldur stofnaði hann SpaceX – fyrirtæki sem smíðar geimflaugar ! SpaceX hefur sett sér háleit markmið um að umbylta geimflaugaiðnaðinum .
Í desember í fyrra náði SpaceX þeim áfanga að lenda eldflaug heilu á höldnu í fyrsta skipti á Kanaveral-höfða í Flórída .
Lendingin markaði tímamót en hún er hluti af tilraun fyrirtækisins til að draga úr kostnaði og fjársóun með því að þróa eldflaug sem hægt er að nota oftar en einu sinni eins og flugvélar .
