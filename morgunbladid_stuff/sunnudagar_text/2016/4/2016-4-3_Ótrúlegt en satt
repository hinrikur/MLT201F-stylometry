Kvikmyndir Nú styttist í að kvikmynd Lizu Johnson , Elvis & Nixon , verði frumsýnd .
Við erum að tala um 22. apríl næstkomandi .
Eins og nafnið gefur til kynna fjallar myndin um fund konungs og forseta , það er Elvis Presleys og Richards Nixons í sporöskjulaga skrifstofunni frægu í Hvíta húsinu árið 1970 .
Kevin Spacey , sem alvanur er að leika forseta Bandaríkjanna , fer með hlutverk Nixons en Elvis verður túlkaður af Michael Shannon .
Af öðrum leikurum má nefna Alex Pettyfer , Johnny Knoxville , Colin Hanks , Evan Peters og Ashley Benson .
Um er að ræða gamanmynd en Elvis mun á fundinum hafa óskað eftir því að fá að berjast á laun gegn fíkniefnaneyslu landa sinna .
Að sögn aðstandenda er von á " sannri sögu sem fólk mun varla trúa " .
