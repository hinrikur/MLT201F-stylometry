Tvær nýjar bækur í bókaflokknum um Freyju og Fróða komu út á dögunum .
Bækurnar eru eftir Kristjönu Friðbjörnsdóttur og Bergrúnu Írisi Sævarsdóttur og þriðja og fjórða bókin í flokknum .
Í fyrri bókinni , Freyja og Fróði geta ekki sofnað , segir frá því er illa gengur að koma systkinunum í rúmið enda eru þau glaðvakandi og afar hugmyndarík .
Í Freyja og Fróði í klippingu er aftur á móti sagt frá því þegar þau eru drifin í klippingu , en þeim líst ekki á blikuna .
