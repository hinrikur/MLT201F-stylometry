Sú hugmynd að skrifa um þetta efni kviknaði þegar ég fór í mitt fyrsta vettvangsnám .
Ég fékk að kenna á unglingastigi og þá gerist það að einn strákurinn spyr mig hvers vegna ég vilji vera kennari ; ég sé karlmaður og geti svo hæglega unnið við eitthvað annað og betra , " segir Andri Rafn Ottesen kennaranemi .
Andri skilaði nýlega BEd-ritgerð þar sem hann skoðaði upplifun karlkyns kennara af skólastarfinu .
Honum þótti forvitnilegt að reyna að skilja hvers vegna ekki eru fleiri karlmenn í kennarastétt og hvað mætir þeim þegar komið er inn fyrir veggi skólans .
Hann segir það áhyggjuefni hversu lítið karlmenn sækja í þetta starf og þó svo að konur og karlar geti sinnt kennslunni af jafn mikilli hæfni þá felist í því viss verðmæti að kennarastéttin sé ekki einsleit .
" Kyn ætti í sjálfu sér ekki að hafa nein áhrif , en hefur það samt .
Nemendahópurinn er fjölbreyttur , sem ég held að kalli á fjölbreyttan kennarahóp líka : að kennarar séu af báðum kynjum , á ólíkum aldri , með menntun í ólíkum sérgreinum , svo að hægt sé að ná betur til nemendanna .
" Eins og fjögurra laufa smárar Í dag eru karlmenn tæplega 20% allra kennara á leik- , grunn- og framhaldsskólastigi .
" Á leikskólastigi eru karlmenn svo sjaldgæfir að það er eins og að finna fjögra laufa smára að finna karlkyns leikskólakennara .
Í grunnskólunum er algengt að hlutfallið sé einn karl á móti hverjum tíu konum en kynjahlutföllin verða ögn jafnari þegar komið er upp á framhaldsskólastig , " segir Andri .
" Þessi mikli munur á skólastigunum tengist kannski því viðhorfi að á yngri stigum sé kennarinn meira í mótunar- og uppalendahlutverki , sem þykir síður hæfa karlmanni , á meðan á eldri stigum snýst starfið meira um að ná ákveðinni sérhæfingu í tiltekinni sérgrein og fræða frekar en að ala nemendurna upp .
" Lágt hlutfall karla þýðir að það getur gerst að sumir nemendur fara í gegnum allan leik- og grunnskólann án þess að sitja nokkurntíma kennslustund hjá karlkyns kennara .
Í ritgerðinni vitnar Andri í viðtal sem hann tók við kennara sem hafði starfað við afleysingar og einmitt upplifað hvað sumir nemendurnir voru hissa að sjá karlmann í kennarasætinu .
Hann heyrði á tal barnanna við skólaliða þar sem þau lýstu því alveg gáttuð : " Það var karl sem kenndi okkur ! " Samskiptin á öðrum nótum Að börnin fái að njóta leiðsagnar karlmanns er eitthvað sem Andri segir að skipti máli fyrir bæði piltana og stúlkurnar .
" Mér finnst að fljótlega upp úr fimmta bekk sé orðið æði mikilvægt fyrir nemendur að hafa aðgang að kennurum af báðum kynjum .
Á þeim aldri er kynþroskinn farinn að láta á sér kræla , sjálfsmyndin að mótast og börnin byrjuð að pæla í nýjum hlutum .
Strákunum hugsa ég að þyki , alveg sérstaklega , gott að eiga þess kost að ræða málin við karlkyns kennara og geta þá talað á öðrum forsendum en þeir myndu við kvenmann .
" Aftur ítrekar Andri að kynið hafi ekkert með getu kennarans að gera , en samskipti nemenda við kennara geti haft ólík blæbrigði eftir því af hvoru kyninu hann er .
" Ég man t.d. eftir því frá gagnfræðiskólanámi mínu að samskiptin voru öðruvísi við karlkennarana .
Það virtist vera auðveldara fyrir okkur strákana að tala við karlana , hvort sem það var vegna þess að þeir deildu svipuðum áhugamálum með okkur eða höfðu einfaldlega reynslu af því að ganga í gegnum það sem við vorum að glíma við sem táningspiltar .
" Ranghugmyndir um starfið En þá vaknar spurningin : hvernig má fjölga karlmönnum í kennarastétt ? Andri segir vandann margþættan .
Launamálin eru þó það sem oft er nefnt fyrst sem ástæða þess að fáir karlar og velji að leggja fyrir sig kennarastarfið .
Að sögn Andra á sú staðalmynd ekki lengur við að laun kennara séu afleit .
" Samfélagið er búið að gefa stéttinni þennan stimpil og að sumu leyti geta kennarar sjálfum sér um kennt .
Margir hafa þá sýn á kennarastéttina að hún sé stöðugt í verkföllum og eigi í miklu basli með að tryggja sér sanngjörn laun .
Í dag er það svo að þó starfið gæti vissulega verið betur borgað , þá hafa kennarar það nokkuð fínt um þessar mundir og voru síðustu kjarasamningar mjög góðir .
" Andri nefnir einnig að kennarastarfið glími við ímyndarvanda vegna neikvæðs umtals sem kemur frá kennurunum sjálfum .
" Mér finnst bera meira á því hjá kennurum en öðrum stéttum að fólk talar starfið niður .
Það gerist alveg hjá öðrum stéttum , rétt eins og hjá kennurum , að sumir dagar eru erfiðari en aðrir , en hjá kennurunum virðist neikvæðnin oftar fá að koma upp á yfirborðið .
Ég held að kennarar þurfi að taka sig á að þessu leyti og hrópa einum rómi hvað kennarastarfið er á margan hátt frábært .
" Skólastofan nútímavæðist Hugsar Andri að ímynd kennarastéttarinnar muni m.a. breytast með unga fólkinu sem núna er að taka við keflinu .
" Ég held að kynslóðaskipti séu að fara að eiga sér stað og ég sé það hjá þeim árgöngum sem núna eru að fara í gegnum kennaranámið að þar er á ferðinni ungt og metnaðarfullt fólk sem mun koma með aðrar áherslur og nýjungar inn í kennslustofuna .
Við munum sjá kennarastarfið taka stórt stökk í þá átt að nútímavæðast og um leið hugsa ég að margir fari að átta sig á að spennandi hlutir eru að gerast í skólunum .
" Það gæti mögulega líka hjálpað að haga námi og störfum kennara þannig að auðveldara sé að færast inn og út úr stéttinni .
Ekki er langt síðan kennaranámið var lengt úr þremur árum í fimm og segir Andri ákveðin verðmæti í því fyrir tilvonandi kennara að fá svona langan og ítarlegan undirbúning fyrir starfið .
Hann skilur samt vel að það geti fælt áhugasama frá kennslustörfunum að standa frammi fyrir fimm ára háskólanámi .
" Verður líka að hafa í huga að þegar komið er inn í stéttina eru fá tækifæri til að færast upp á við , nema þá upp í starf skólastjórans sem er allt annars eðlis en kennslustörfin .
" 