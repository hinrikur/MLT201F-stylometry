Alls voru 75 erlend veiðiskip á Íslandsmiðum í gær , þar af voru 53 brezkir togarar og hafa ekki verið fleiri í langan tíma .
Þannig hófst frétt í Morgunblaðinu fyrir nákvæmlega 40 árum , 24. apríl 1976 .
Þriðja og síðasta Þorskastríðið stóð þá sem hæst , eftir að Íslendingar færðu landhelgi sína út í 200 sjómílur haustið áður .
Bretar mótmælu mjög og samþykktu ekki útfærsluna enda voru miklir hagsmunir þarlendra sjómanna í húfi .
" Að undanförnu hefur lítið borið til tíðinda á miðunum , en í fyrrakvöld tókst varðskipinu Tý að klippa á veiðarfæri 3 brezkra togara , sem voru að veiðum um 43 sjómílur ANA af Bjarnarey .
Varðskipin Ægir og Óðinn voru einnig á þessum slóðum , gerðu þau mikinn usla meðal togaranna , þótt ekki tækist þeim að klippa á togvíra , " sagði í blaðinu .
" Klippur " Landhelgisgæslunnar komu sér vel ; græja sem menn þar á bæ létu smíða og var fyrst notuð haustið 1972 , í raun fjórir hnífar sem voru dregnir þvert yfir togvíra bresku togaranna og skáru vírana í sundur .
