Útvarp Tónlistarþátturinn Skúrinn á Rás 2 og Gamla bíó heiðra bílskúrsbandamenningu þjóðarinnar með tónleikaröð sem hefst fimmtudaginn 5. maí .
Tónleikarnir verða þrennir og hljómsveitirnar , sem stíga á svið , eiga það sameiginlegt að hafa flutt tónlist sína í Skúrnum .
Skúrinn er grasrótartónlistarþáttur þar sem leikin er tónlist ungra og efnilegra íslenskra hljómsveita .
Margar af hljómsveitunum sem hafa leikið í Skúrnum hafa síðar slegið í gegn .
Á fyrstu tónleikunum leikur Sykur ásamt Kviku og Par-Ðar .
Kiriyama Family leikur á öðrum tónleikunum , 15. september , og Ylja á þeim þriðju , 16. febrúar 2017 .
Allir tónleikarnir verða fluttir í beinni útsendingu á Rás 2 og hefjast kl. 22 .
Miðasala á tónleikana verður á midi.is .
