Brotið var blað í samgöngumálum Ólafsfjarðar 17. september 1965 skv. frétt í Morgunblaðinu , þegar " fyrsti bíllinn ók fyrir Ólafsfjarðarmúla , en það var jeppi , er Sveinn Brynjólfsson , verkstjóri , ók .
Hann hefur verið verkstjóri við lagningu Múlavegar .
Enn er allmikið óunnið við veginn , því framan í Múlanum hefur hann aðeins verið ruddur , svo hægt sé að koma vinnutækjum eftir honum .
Að undanförnu hefur verið unnið að lagningu vegarins báðum megin frá , Ólafsfjarðarmegin og Eyjafjarðarmegin .
Náðu vinnuflokkarnir saman í dag " , segir í fréttinni sem skrifuð er 17. september en birtist í blaðinu daginn eftir .
" Til Dalvíkur verður nú 18 km leið frá Ólafsfirði , en áður hefur þurft að aka frá Ólafsfirði til Dalvíkur 250 km leið , " skrifaði Jakob fréttaritari Ágústsson .
Í blaðinu degi síðar var rætt við Ásgrím Hartmannsson bæjarstjóra sem sagði að vegur fyrir Múlann yrði mikil samgöngubót .
" Þessi samgöngubót væri Ólafsfirðingum nauðsyn , þeim væri jafnmikilvægt að vera í góðu akvegasambandi við Akureyri eins og Hafnfirðingum væri nauðsynlegt að vera í vegasambandi við Reykjavík .
" 