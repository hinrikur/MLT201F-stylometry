Miskunnarlaust stríð hefur staðið yfir í Suður-Súdan í tvö ár .
" Þar skiptast stjórnarhermenn og uppreisnarhópar á að brenna niður þorp , nauðga konum og stúlkum , gelda drengi , drepa karlmennina eða þvinga þá til að slást í hópinn .
Eins og svo oft áður er það saklaust fólk , aðallega börn , sem þjáist mest , " segir Sunna Ósk Logadóttir í grein sinni sl. fimmtudag í Morgunblaðinu en hún heimsótti flóttamannabúðirnar í Adjumani-héraði í Úganda nýlega ásamt Kristínu Heiðu Kristinsdóttur sem fangaði mannlífið þar í myndum .
Langflestir sem flýja stríðsástandið í Suður-Súdan fara til Úganda og konur og börn eru í miklum meirihluta .
Mörg börn koma ein .
Allar líkur eru á að þau verði árum eða áratugum saman í flóttamannabyggðunum , jafnvel ævina á enda .
Þau hafa verið rænd framtíðinni .
khk@mbl.is 