Ég er núna að lesa Raddir frá Tsjernobyl eftir Svetlönu Alexievich frá Hvíta-Rússlandi , sem fékk Nóbelsverðlaunin í bókmenntum .
Hún heitir Voices from Chernobyl í enskri þýðingu .
Í bókinni eru mjög sterkar og átakanlegar lýsingar fólks sem upplifði slysið og einnig mjög áhugavert viðbragðaleysi stjórnvalda þá , en enn í dag er verið að breiða yfir slysið .
Alexievich gefur fólkinu rödd og það segir okkur frá nánum ættingjum og vinum sem dóu rétt eftir slysið .
Það er líka áhugavert að það býr enn fólk á svæðum þar sem geislavirkni er mjög mikil .
Oft er það fólk sem hefur laumað sér inn á hættusvæði og vill búa þar , en mikið af þessu svæði verður óíbúðarhæft og beinlínis stórhættulegt í tugþúsundir ára .
Þetta er mjög áhrifarík bók og væri gaman að sjá hana í íslenskri þýðingu .
Svo hlakka ég mikið til að lesa bók númer tvö í Napólífjórleik Elenu Ferrante í þýðingu Brynju Cortes Andrésdóttur , Sögu af nýju ættarnafni .
Ég las Framúrskarandi vinkonu í fyrra og var mjög hrifin af henni og hef heyrt að þær verði bara betri og betri .
