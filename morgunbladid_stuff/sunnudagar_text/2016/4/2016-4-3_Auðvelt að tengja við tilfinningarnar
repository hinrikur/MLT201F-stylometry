Ert þú mikill Abba-aðdáandi sjálf ? Allir sem hafa gaman af vel gerðri tónlist geta ekki annað en fílað Abba .
Hvernig þau láta melódíuna smjúga inn í sálina og skella svo textanum , sem oftar en ekki er mjög sorglegur , ofan á allt saman þá myndast einhver sprengja innan í manni .
Og svo þessar raddir , hver fílar ekki þessa harmoníu .
Var eitthvað sérstakt sem þú gerðir til þess að búa þig undir hlutverkið , og sóttirðu innblástur í eitthvað sérstakt ? Mamma mía er auðvitað mikil gleðisprengja og glimmer og allt það .
En það er líka mikið hjarta í sýningunni , bæði í gleði og sorg .
Það er mjög auðvelt fyrir mann að tengja við allar þessar tilfinningar , þörfina fyrir að vita hver maður er og löngunina til að finna hamingjuna í lífunu .
Það er kannski rosalega væmið en ég leit mikið til tveggja ára dóttur minnar í ferlinu en hún sameinar þetta allt nokkuð vel , er bæði með stærsta hjarta sem ég veit um og mesti gleðigjafi sem ég hef hitt .
Er eitthvað eftirminnilegt sem hefur komið uppá á ferlinu ? Við skulum bara segja að fyrsta æfingin á háhæluðu skónum sem allir eru í í lokaatriðinu hafi verið nokkuð skrautleg .
Hvernig tilfinning er að leika í söngleik , er það mjög frábrugðið öðrum hlutverkum sem þú hefur tekið að þér ? Ég er þakklát fyrir það að fá tækifæri til að taka þátt í ólíkum sýningum , það stækkar mann .
Söngleikur eða ekki , þú þarft alltaf að nálgast efniviðinn af sömu virðingu og næmi , kafa ofaní efnið og segja söguna af öllu þínu hjarta .
Hvað er á döfinni hjá þér ? Fyrst og fremst þá heldur Mamma mía ævintýrið áfram .
Eins og planið lítur út núna eigum við eftir að sýna hátt í 60 sýningar fram að sumarfríi .
Svo er ég á leiðinni til Póllands í lok maí að sýna Mávinn á Kontakt leiklistarhátiðinni .
Svo vona ég bara að það verði sumar þennan mánuð sem ég fæ í frí .
