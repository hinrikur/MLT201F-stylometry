Að vonum var fátt annað rætt í vikunni en sviptingarnar í stjórnmálum .
Dagur Kári Pétursson er virkur á Facebook og skrifaði hugleiðingu eftir pitsupöntunina á Alþingi .
" Ég ímynda mér að pizzan hafi verið fundin upp undir einhverjum hallæriskringumstæðum : Ekkert til í ísskápnum , afgöngum sáldrað yfir hveitibotn í flýti og hryllingnum svo drekkt í tómatsósu .
Þannig að sennilega er " Flatbökustjórnin " réttnefni .
" Í lok vikunnar kom hann síðan með tillögu um nýja stjórn byggða á hinni geðþekku rokksveit HAM : " Afhverju getur HAM ekki bara tekið að sér stjórn þessa Panamabananalýðveldis ? Myndað Hamstarfsstjórn til að byrja með .
Stofnað svo nýtt rokk & rólitískt afl : Hamfylkinguna .
" Aðrir blönduðust inn í stjórnmálaumræðuna með óvæntum hætti , eins og Guðmundur Jörundsson , sem lenti í því að Addi Knútsson , framleiðandi gamanþáttanna Ligeglad , gerði at í honum .
" Hringdi í Adda Knútsson rétt fyrir 23 í kvöld .
Hann talaði hratt og bað mig um að hringja í heimasíma sinn , og sendi mér númerið um leið , þar sem farsíminn væri að verða batteríslaus hjá honum .
Sem og ég gerði rakleiðis nema strax á eftir fylgdu skilaboð um að fletta upp númerinu á ja.is .
Allt saman gerðist þetta mjög hratt og á sama tíma og nafnið birtist mér inná já.is svaraði mér eldri kona sem ég hafði mjög augljóslega vakið .
Númerið sem hann sendi var heimanúmer Gunnlaugs Sigmundssonar , föður fráfarandi forsætisráðherra .
Þetta bætti líf mitt og Adda vissulega en á sama tíma vil ég biðja móður SDG afsökunar á að hafa gert þennan dag enn verri .
Persónulega hefði ég þó verið búinn að taka símann úr sambandi eftir álíka dag , en það er kannski bara vegna þess að ég kann að skammast mín , annað en SDG & Addi Knúts .
" Sigrún Jónsdóttir fékk líka óvænt símtal : Fannst samt best þegar Gallup hringdi í mig í gær til að gá hvort ég hefði mætt á mótmælin , en við heyrðum ekki í hvort öðru fyrir bumbu- og trumbuslætti .
Semsagt , símasölumenn og kannanafólk , endilega bjallið í mig milli 17-19 alla virka daga þar til við náum í gegn .
" Ólafur Stephensen varð hugsi á þriðjudaginn .
" Ég er að reyna að gera það upp við mig hvort gerir daginn merkilegri í mínum huga ; þessar pólitísku sviptingar eða sú staðreynd að í Echo-höllinni í Liverpool hefst í kvöld fyrsta tónleikaferð Electric Light Orchestra í 34 ár .
" 