Forsætisráðherra Kanada , Justin Trudeau , er mikill uppáhaldsleiðtogi víða heim allan .
Nú hefur hann heillað þá sem hafa áhuga á heilsu og hreyfingu þegar mynd af honum í krefjandi jógastellingu fór vítt og breitt um netheima í vikunni .
Myndin er raunar ekki ný af nálinni heldur er þetta mynd sem Trudeau sjálfur birti á samfélagsmiðlinum Twitter í apríl 2013 .
Eftir að CNN-fréttastöðin endurbirti hana á Twitter nú þremur árum síðar rataði hún einhverra hluta vegna inn í netheima á ný .
Þetta er reyndar ekki í fyrsta sinn ( og eflaust ekki það síðasta ) því færni hans á einhjóli hefur áður komið fyrir augu þeirra sem vafra um netið .
