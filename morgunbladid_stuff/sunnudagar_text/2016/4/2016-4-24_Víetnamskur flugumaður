Bandarísk-víetnamski rithöfundurinn Viet Thanh Nguyen hlaut Pulitzer-verðlaunin fyrir skáldsögu sína The Sympathizer .
Nguyen er prófessor í bókmenntafræði við háskóla í Kaliforníu , en hann kom til Bandaríkjanna fjögurra ára gamall 1975 með fjölskyldu sinni á flótta undan herjum kommúnista .
Skáldsaga hans gerist einmitt þetta örlagaríka ár , en Saigon féll í hendur kommúnista 1975 .
Bókin hefst þar sem herforingi í her Suður-Víetnams situr að sumbli með undirmanni sínum og leggur á ráðin með hverjir fái að fljúga með síðustu flugvélunum áður en fugvöllurinn í Saigon lokast .
Í ljós kemur að undirmaðurinn er flugumaður kommúnista og honum er ætlað að fylgja herforingjanum til Bandaríkjanna og njósna um hann og félaga hans þar .
The Sympathizer var vel tekið og var á fjölda lista yfir bestu bækur ársins , þar á meðal hjá Guardian , New York Times , Wall Street Journal og Amazon .
