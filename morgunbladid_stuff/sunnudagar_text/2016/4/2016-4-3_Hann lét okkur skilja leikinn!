Ríkjandi Evrópumeistarar í knattspyrnu , FC Barcelona , eru með níu stiga forskot á toppi spænsku deildarinnar þegar átta umferðum er ólokið .
Í vetur hafa þeir skorað tæp þrjú mörk í leik að meðaltali þar sem þríeykið MSN , Messi , Suárez og Neymar , virðist geta skorað eftir því sem þá lystir .
Þegar Börsungar spila eiga þeir boltann , andstæðingurinn getur varla klukkað boltamanninn .
Þeir spila úr erfiðum og þröngum leikstöðum eins og stórmeistari í skák snýr úr vörn í sókn .
Leikmenn liðsins eru hvorki hávaxnir né sérstaklega líkamlega sterkir .
Tæknileg geta þeirra er framúrskarandi þótt þeir nýti ekki hvert tækifæri til þess að leika flóknar kúnstir .
Þeir sjá fegurðina í einfaldleikanum .
Móttökurnar eru áreynslulausar og svo mjúkar að knötturinn steindrepst fyrir framan þá og hver sending er rétt vigtuð og fellur hárnákvæmt fyrir fætur samherjans .
Næsta skref , næsta andartak , er ákveðið áður en sendingin er framkvæmd .
Og því er kannski ástæða til þess að spyrja : Til hvers þarf leikmaður að vera hávaxinn , stökkva hátt og líta á kappleik eins og stríð ef hann er sneggri að hugsa en andstæðingurinn ? Þannig spurði Johan Cruyff .
Eftir stórbrotinn knattspyrnuferil tók hann við stjórnartaumunum hjá Barcelona árið 1988 .
Liðið hafði þá um skeið átt nokkur mögur ár .
Áður hafði Cruyff tekið þátt í að móta knattspyrnuakademíu félagsins , La Masía , sem er að hluta til byggð á hinu margrómaða unglingastarfi Ajax í Hollandi .
Þar snýst allt um tæknina og leikskilninginn .
Hugmyndafræðin totaal voetbal ( e. Total Football ) varð til hjá Ajax og í Barcelona sameinaðist hún hugmyndafræði Spánverja um hraðann , einnar snertingar samleik – tiki taka .
Á hverju ári eru 300 leikmenn í La Masía þjálfaðir af 24 fyrrverandi atvinnumönnum í knattspyrnu .
Margir þeirra fóru sjálfir í gegnum unglingastarf félagsins sem leikmenn og þekkja því hugmyndafræðina í þaula .
Draumaliðið sem mótaði framtíð knattspyrnunnar Undir stjórn Cruyff varð Barcelona eitt sterkasta lið heimsins .
Liðið varð spænskur meistari fjögur ár í röð , frá 1991 til 1994 , og Evrópumeistari árin 1989 og 1992 .
Alls vann liðið ellefu titla undir stjórn Cruyff og fékk viðurnefnið Draumaliðið .
Varnartengiliðurinn Eusebio , sem var lykilmaður í liði Cruyff , var aðeins 23 ára gamall þegar Hollendingurinn tók við þjálfun liðsins .
Hann var viðstaddur fyrsta liðsfund Cruyff sem hann lýsti svona : " Hann náði í krítartöflu og teiknaði þrjá varnarmenn , fjóra miðjumenn , tvo kantmenn og einn framherja .
Leikmennirnir litu hver á annan og spurðu sig hvað í ósköpunum maðurinn væri að gera.Á þessum tímavoru leikkerfin 4-4-2 og 3-5-2 í hávegum höfð .
Við trúðum ekki hversu mörgum sóknarsinnuðum leikmönnum hann ætlaði að stilla upp .
Á þessu andartaki kenndi hann okkur knattspyrnu upp á nýtt .
Þetta var bylting sem mótaði framtíð spænskrar knattspyrnu .
" Cruyff var kokhraustur þegar hann útskýrði uppsprettu hugmyndarinnar á þann veg að ef lið stillti upp fjórum varnarmönnum á móti tveimur sóknarmönnum væru aðeins sex leikmenn á móti átta á miðju vallarins .
Uppstilling með þeim hætti minnkaði líkurnar á að liðið gæti sótt af krafti .
Vildi frekar vinna 5-4 en 1-0 " Ég var gagnrýndur fyrir að spila með aðeins þrjá varnarmenn , sem er það heimskulegasta sem ég hef heyrt , " sagði Cruyff .
" Það sem við þurftum á að halda var að fjölga leikmönnum á miðjusvæðinu .
Ég vil frekar vinna 5-4 heldur en 1-0 .
" Það voru orð að sönnu .
Markmaðurinn Andoni Zubizaretta spurði þjálfara sinn hvernig hann vildi að liðið myndi verjast í föstum leikatriðum , eins og hornspyrnum .
" Hvernig í ósköpunum á ég að vita það ? " svaraði Cruyff .
" Þú ræður .
Þú hefur meiri áhuga á hvernig skuli verjast hornspyrnu heldur en ég .
" Þar með var það útrætt .
Eftir að hafa farið vel yfir leikkerfið á æfingasvæðinu fóru leikmenn liðsins að kunna vel við hugmyndir Cruyff .
Hann var þrátt fyrir allt einn besti knattspyrnumaður sögunnar og tók þátt í að stofna La Masía , eitthvað hlaut maðurinn að vita ! " Við elskuðum að spila 3-4-3 , " sagði Eusebio , sem lék yfir 250 leiki undir stjórn Cruyff , og hafði á orði að frelsið sem leikmenn höfðu á síðasta þriðjungi vallarins félli vel í kramið hjá þeim .
Upphafið að endalokunum Eftir að hafa unnið hvern titilinn á fætur öðrum fór að halla undir fæti eftir að Draumaliðið var niðurlægt 4-0 á móti AC Milan í úrslitaleik Evrópukeppninnar árið 1994 .
Í aðdraganda leiksins sagði Cruyff við fjölmiðla að liðið hans væri mun líklegra til þess að vinna titilinn .
" AC Milan eru ekkert stórkostlegir .
Þeir byggja leik sinn á varnarleik , en við á sóknarleik .
" Skellurinn gegn Ítölunum breytti öllu .
Cruyff taldi tímabært að hrista upp í leikmannahópnum , seldi fjölmargar stjörnur og hann fékk inn nýja leikmenn , ýmist úr La Masía eða aðkeypta .
Meðal stórstjarna sem Cruyff lét fara var brasilíski framherjinn Romario .
" Hann er langt frá því að vera jafn góður og ég var , " fullyrti Cruyff á sínum tíma .
" Ég gerði samherja mína betri en eina sem hann getur gert er að pota boltanum yfir marklínuna .
" Daginn fyrir síðasta heimaleik Barcelona vorið 1996 var Cruyff kallaður á fund með varaforseta félagsins , Joan Gaspart .
Knattspyrnuþjálfarinn Bobby Robson hafði verið orðaður við starf Hollendingsins í fjölmiðlum og var Cruyff handviss um að Nunez , forseti félagsins , stæði á bakvið þær aðgerðir .
Gaspart var mættur til að tilkynna Cruyff endalok hans hjá félaginu .
Hótaði að hringja á lögregluna " Hvernig í ósköpunum má það vera að Nunez geri þetta ekki sjálfur , augliti til auglitis ? " brást Cruyff við .
Upphófst mikið rifrildi á milli þeirra sem endaði á því að Gaspart hótaði að hringja á lögregluna ef Cruyff myndi ekki yfirgefa Nou Camp , heimavöll Börsunga , á stundinni .
" Eftir á að hyggja voru það mistök að gefa honum útskýringu á ákvörðuninni , " sagði Gasport síðar .
" Það gerði allt saman aðeins verra .
Við misstum okkur báðir .
" Glæstur þjálfaraferill Cruyff hjá Barcelona tók snöggan enda og vandaði hann ekki Nunez kveðjurnar .
" Fólk eins og Nunez verður ekki formaður vegna þess að því líki knattspyrna , heldur vegna þess að því líkar við sjálft sig , " útskýrði Cruyff .
Vissi ekkert um leikinn fyrir kynnin við Cruyff Pep Guardiola , þjálfari Bayern Munchen og næsti þjálfari Manchester City , komst upp í gegnum La Masía og í aðallið Barcelona fyrir tilstuðlan Johan Cruyff .
Pep var lágvaxinn og renglulegur en Cruyff tók eftir hæfileikunum og hversu miklum gáfum hann bjó yfir .
" Hann er ungur , hann mun stækka með tímanum , " sagði Cruyff .
Og það gerði hann .
Pep , sem lék sem varnartengiliður , var þó engin stórsmíði svosem .
Hann stýrði miðjuspili spænska liðsins með glæsibrag og vissi ávallt hvert skyldi gefa knöttinn .
Eftir að knattspyrnuferlinum lauk stýrði hann Barcelona um fjögurra ára skeið , frá 2008 til 2012 , og þótti mörgum hann hafa fullkomnað leikinn með liði sínu , þróað hugmyndafræði Johan Cruyff .
En Guardiola veit hverjum hann má þakka velgengni sína .
" Ég vissi ekkert um knattspyrnu fyrr en ég kynntist Cruyff , " viðurkennir Guardiola auðmjúkur .
" Hann lét okkur skilja leikinn .
Ráðleggingar hans voru mikilvægar .
Hann hvatti okkur til að fara eftir eðlishvötinni .
Cruyff opnaði augu okkar allra .
" Guardiola minnist hálfleiksræðna hans þegar liðinu gekk illa – í stað þess að ganga berserksgang og taka hárblásarann á menn , þá hélt hann ró sinni og " sagði að við værum að spila illa vegna þess að við hlypum of mikið .
Hann sagði okkur að spila bara á næsta samherja og ekki hlaupa á eftir knettinum .
Cruyff sagði nákvæmlega öfugt við það sem ég hafði áður heyrt á öllum mínum knattspyrnuferli .
" Daninn Michael Laudrup tók undir orð Guardiola .
Laudrup var einn af máttarstólpunum í Draumaliði Cruyff áður en hann gekk til liðs við erkifjendurna Real Madríd árið 1994 .
" Hugmyndafræði Cruyff var annars konar , í raun önnur leið til þess að horfa á leikinn .
Hann var eini þjálfarinn í heiminum sem sagði einhverja taktíska hluti sem létu þig hugsa : " Ó , auðvitað er þetta svona ! " Það hljómaði svo eðlilega en sannleikurinn er sá að 90 prósent af þjálfurum myndu ekki segja það sem hann sagði .
" Leiðtogi katalónsku þjóðarinnar Þrátt fyrir að Johan Cruyff verði vafalaust fyrst og fremst minnst fyrir hvernig hann breytti og þróaði knattspyrnuna með hugmyndafræði sinni , þá er það einnig órjúfanleg staðreynd að hann er einn af þeim bestu sem hafa spilað leikinn .
Hann fæddist í Amsterdam og hóf að leika með Ajax tíu ára að aldri .
Hann var leggjalangur og tággrannur og fimari en flestir og með gott auga fyrir samleik .
Sautján ára gamall hlaut hann eldskírn með aðalliði félagsins og skoraði mark liðsins í 3-1 tapi gegn GVAV .
Ári síðar lét hann enn meira að sér kveða og fór að vekja mikla athygli í hollensku knattspyrnunni í treyju merktri númerinu 14 .
Í rúm níu ár var hann hetjan í Ajax-liðinu sem var óumdeilanlega eitt það besta í evrópskri knattspyrnu .
Liðið vann fimmtán titla og er Cruyff sérstaklega minnst fyrir frammistöðu sína gegn ítalska liðinu Inter í úrslitaleik Evrópukeppninnar árið 1972 þegar hann skoraði bæði mörk liðsins í 2-0 sigri .
" Cruyff tætti ítalska varnarmúrinn í sig , " var fyrirsögnin í helsta dagblaði Hollands daginn eftir .
Ári síðar var Cruyff seldur til Barcelona og varð um leið dýrasti knattspyrnumaður heims .
Fyrsta tímabilið vann Cruyff sig inn í huga og hjörtu stuðningsmanna liðsins þegar hann var hryggjarsúlan í liðinu sem endurheimti spænska deildartitilinn eftir þrettán ára eyðimerkurgöngu .
Katalónska þjóðin elskaði Cruyff , hann færði þeim von , og Hollendingurinn sýndi virðingu sína í verki með því að skýra son sinn katalónska nafninu Jordi .
Óvænt endalok í Feyenoord Eftir fimm ára veru hjá Barcelona hélt Cruyff vestur um haf og lék í þrjú ár í Bandaríkjunum .
Þaðan fór hann til Levante á Spáni þar sem hann staldraði stutt við áður en hann hélt á heimaslóðir og skrifaði undir samning við Ajax árið 1981 .
Í tvö ár skemmti hann áhorfendum með leik sínum en eftir þann tíma ákvað Ajax að framlengja ekki samninginn við Cruyff .
Hann varð ævareiður og skrifaði undir árssamning við stórliðið Feyenoord sem varð síðasti samningur hans á ferlinum .
Cruyff var besti leikmaður liðsins sem vann tvöfalt , deild og bikar , en þetta var fyrsti deildartitill Feyenoord í áratug .
Cruyff kórónaði síðan stórkostlegt lokaár sitt sem atvinnumaður með því að vera valinn leikmaður ársins .
Næstbestir en minnisstæðastir Landsliðsferill Cruyff er minnisstæðastur á knattspyrnuferli hans .
Hollendingar léku eftir hugmyndafræðinni totaal voetbal með Cruyff sem leikstjórnanda .
Hugmyndafræðin gekk út á að leikmenn gátu skipt um stöður til þess að rugla andstæðinginn í ríminu og þá pressuðu þeir andstæðinginn svo um munar þegar þeir töpuðu knettinum .
Spilamennska Hollendinganna stakk í stúf við ríkjandi venjur í knattspyrnu og vakti fádæma eftirtekt .
Cruyff og félagar afsönnuðu þá kenningu að enginn muni eftir liðinu sem endar í 2. sæti , á Heimsmeistaramótinu árið 1974 .
Eftir að hafa farið á kostum í riðlakeppninni og útsláttarkeppninni lék liðið til úrslita við Vestur-Þýskaland .
Þar komust Hollendingar yfir , 1-0 , en þýska liðið var ógnarsterkt , sneri taflinu við og sigraði með tveimur mörkum gegn einu .
Cruyff lék 48 landsleiki og skoraði 33 mörk áður en hann lagði landsliðsskóna á hilluna veturinn 1977 .
Cruyff gat gengið sáttur frá borði , hann hafði komið þeim appelsínugulu á heimskortið með byltingarkenndri spilamennsku , rétt eins og hann getur gengið sáttur á fund æðri máttarvalda sem einn mesti áhrifamaður knattspyrnunnar frá upphafi .
Johan Cruyff 1947-2016 Það er einfalt að leika knattspyrnu , en að leika einfalda knattspyrnu er eitt hið erfiðasta sem hægt er að gera .
" É g ákvað að gerast þjálfari þegar mér var tjáð að það gæti ég aldrei .
" Þú leikur knattspyrnu með höfðinu og fæturnir eru til þess að hjálpa þér .
" Það er hræðilegt þegar efnilegum leikmönnum er hafnað vegna tölfræði .
Ef farið væri eftir tölfræði hefði Ajax hafnað mér .
Skilningur minn og tækni er ekki mælanleg með tölum .
" 