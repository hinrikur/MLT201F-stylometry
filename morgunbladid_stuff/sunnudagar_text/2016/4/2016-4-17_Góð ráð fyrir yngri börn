Á Huffington Post má finna ráð frá fjölskylduþerapista um hvernig á að fá börn til að taka til eftir sig og ganga betur um heimilið .
Settu nýjar umgengnisreglur .
Hægt er að beita refsingum .
Til dæmis er hægt að fjarlægja dót í einhvern tíma ef börn ganga ekki frá dótinu eftir að hafa verið beðin um það .
Mundu bara að fylgja eftir refsingunni .
Það þýðir ekki að hóta neinu ef það eru engar afleiðingar .
Reyndu að gera tiltektina skemmtilega .
Í staðinn fyrir að segja barni að taka til , gerðu úr því leik .
Spurðu hversu marga kubba er hægt að tína upp á þremur mínútum fremur en að segja barninu að tína þá upp .
Settu gott fordæmi með því að taka til með bros á vör .
Ef börnin sjá að þú ert í góðu skapi við tiltekt virðist þetta ekki eins leiðinlegt fyrir þau .
Ekki spyrja barnið hvort það vilji taka til .
Ef barnið fær það val mun það líklega segja nei .
Skiptu verkinu niður í viðráðanleg verkefni svo það sé ekki barninu ofviða .
Í staðinn fyrir að segja því að taka til í herberginu , segðu því að ganga frá fötunum fyrst .
Svo dótinu og koll af kolli .
Settu á hressa tónlist við tiltektina og það mun reynast barninu skemmtilegra .
