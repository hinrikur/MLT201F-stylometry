Fyrir 6 4 meðalstórar andabringur 120 ml sólblómaolía salt 50 g sykur 180 ml kókosmjólk 280 g langar grænar baunir ( settar í augnablik í sjóðandi vatn ) 2 vel þroskuð meðalstór mangó , afhýdd og skorin í 2 cm kubba 1 msk limesafi Fyrir kryddblöndu 1/3 tsk þurrkaðar chiliflögur 2½ msk sambal oelek ( chilimauk í krukku ) 3 rauð chili , meðalsterk 30 g ferskt engifer , afhýtt og skorið í fínar sneiðar 2-3 lemongrass-stilkar , skornir 1 tsk túrmerik 12 litlir skalotlaukar , skornir smátt 10 hvítlauksrif , skorin smátt 1 tsk Thai- eða Malay-rækjumauk ( paste ) Setjið allt kryddið í matvinnsluvél og maukið .
Gott að setja 2 msk af sólblómaolíu út í .
Setjið 150 g af kryddblöndunni í skál , bætið við ¼ tsk af saltinu og andabringunum og nuddaðu kryddblönduna inn í kjötið .
Settu plast yfir og í kæli í a.m.k. tvo tíma .
Geymdu afganginn af kryddblöndunni .
Kveiktu undir stórri pönnu og stilltu á meðalhita .
Taktu bringurnar og skafðu af þeim kryddblönduna og settu í skál með afgangskryddinu .
Settu bringurnar á pönnuna með skinnið niður og steiktu í 2-3 mínútur þar til það hefur brúnast vel .
Þú gætir þurft að hella af pönnunni aukafitu .
Brúnaðu líka hina hliðina .
Þegar búið er að brúna öndina á báðum hliðum eru bringurnar teknar af pönnunni og geymdar í skál .
Þurrkaðu af pönnu með bréfþurrku , bættu afganginum af olíunni á pönnuna og hitaðu .
Eldaðu kryddblönduna á pönnunni í 10-15 mínútur og hrærðu stanslaust þar til hún verður rauð á lit .
Ef hún fer að festast við , skvettu þá smávatni saman við .
Settu því næst öndina aftur á pönnuna og bættu við 250 ml af vatni og hálfri teskeið af salti og láttu malla í sex mínútur .
Snúðu öndinni einu sinni .
Taktu öndina úr sósunni og bættu við sykri , kókosmjólk , baunum og mangói og láttu malla í þrjár mínútur .
Á meðan skaltu skera öndina í ½ cm þykkar sneiðar og setja aftur í sósuna .
Settu nú limesafann út í og eldaðu í 2-3 mínútur í viðbót .
Smakkaðu til og saltaðu ef þarf .
Berðu fram með grjónum .
