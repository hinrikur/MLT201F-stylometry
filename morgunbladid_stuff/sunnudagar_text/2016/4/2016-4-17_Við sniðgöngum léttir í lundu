Þúsundir sýnast stoltar yfir því að eiga þátt í því að trufla starfsfrið Alþingis , þótt stjórnarskrá þjóðarinnar fordæmi þá gjörð .
Varla nokkur geldur þeirrar hegðunar .
Eitthvað fámennari hópur hendir hroða í þinghúsið og stefnir löggæslumönnum í hættu .
Framganga þessa hóps virðist njóta ríkari friðhelgi en Alþingi sjálft nýtur , þótt stjórnarskráin sé á bandi þess .
Umræður þær sem hæst bar síðustu vikurnar verða sífellt marklausari .
Engu er líkara en að einhverjir sjái sér akk í því að firra þær .
Hinn ramminn Sýni skoðun að fordæmd hegðun rúmist innan laga , þá er óðara teygt sig utar og ákvarðað að málið batni síst þótt löglegt sé .
Það sé jafnvel verra en áður .
Og þótt verknaður rúmist innan laga leiki enginn vafi á að hann sé fullkomlega siðlaus .
Sú fullyrðing er meðfærilegri en hin , sem þarf stuðning af skrifuðum lögum eða dómsúrlausnum .
Um lög er fjallað á vísindalegum forsendum .
Lögfræði er lögvernduð " iðngrein " og stimpluð á efsta þrepi lærdómnum til staðfestingar .
Það dugar ekki alltaf til , því að kandídatar þurfa viðbótarpróf vilji þeir stunda raunveruleg lögfræðistörf .
En þótt óumdeilt sé , að lögfræðin sé vísindindagrein , þá er hún ekki nákvæmnisvísindi .
Hún lýtur mati .
Rétt lögfræðileg niðurstaða , sem ekki tjóar að þrátta um lengur , kann að vera ákveðin af 4 góðum lögfræðingum á efsta palli .
Ekki er þó útilokað að þrír jafngóðir júristar hallist að annarri skoðun og þeirri deili þrír spakvitringar á lægra dómstigi .
En það breytir engu , því eftir leikreglunum þá liggur niðurstaða fyrir .
Það er mikils virði fyrir gangverk þjóðfélagsins að til sé mörkuð leið að endanlegri niðurstöðu .
Hvort sú niðurstaða er ætíð hin eina rétta er önnur saga .
Kannski gæti guð einn sagt til um það , en verður ekki spurður .
Þeir eru til sem telja að einn handahófsdómari í Mannréttindadómstól Evrópu , sem rökstyður ekki skoðun sína , sé einhverju nær um það en dómarar í Hæstarétti Íslands hver sé rétta niðurstaðan .
Það er ekkert sem bendir til þess .
En hér á landi , sem annars staðar í lýðræðisríkjum , er byggt á því að úrlausn æðsta réttar sé lokaskrefið í lagadeilum .
Það má gjarna viðra skoðun á því , hvort dómstóllinn hafi hitt á hina réttu niðurstöðu .
Þótt ekki verði úr því skorið má vera að vönduð umræða hafi sín áhrif í framtíðinni .
Leiðarljós varða för Í næstum öld hafa margvísleg álitaefni ratað á vogarskálar íslenskrar réttlætisgyðju og það auðveldar mat á því , hvað telst löglegt og hvað ekki .
Flestir fordæma löglausa hegðun .
En þó veita " allir " sjálfum sér nokkurt svigrúm gagnvart lögunum og velja sér lög sem óhætt er að taka hóflegt mark á .
Á hverjum degi tala þúsundir í farsíma undir stýri og senda smáskilaboð .
Fullyrt er að hættan af því sé ekki minni en að vera hífaður við akstur .
Það er þó bersýnilega verra brot en hin tvö , að senda smáskilaboð hífaður undir stýri .
Þúsundir manna eru staðnar að skemmdarverkum á eignum náungans með vemmilegu veggjakroti öllu umhverfinu til ama .
Þúsundir sýnast stoltar yfir því að eiga þátt í því að trufla starfsfrið Alþingis , þótt stjórnarskrá þjóðarinnar fordæmi þá gjörð .
Varla nokkur geldur þeirrar hegðunar .
Eitthvað fámennari hópur hendir hroða í þinghúsið og stefnir löggæslumönnum í hættu .
Framganga þessa hóps virðist njóta ríkari friðhelgi en Alþingi sjálft nýtur , þótt stjórnarskráin sé á bandi þess .
Hvort tveggja er brot á mikilvægum lögum sem binda alla landsmenn jafnt .
Líka þá sem hlýða kalli " RÚV " og þyrpast á Austurvöll , sannfærðir um að þeir búi yfir ríkari réttlætiskennd en venjulegt löghlýðið fólk sem sinnir störfum af trúmennsku , vill hlúa að sínu og rækta sinn garð og svarar ekki kalli skrílsins um að grýta eggjum og óhroða í Alþingishúsið .
En þegar meint lögbrot annarra gefa ekki réttlætisriddurum leyfi til að brjóta lög og stjórnarskrá er gripið til næsta leiks .
" Löglegt en siðlaust " heitir hann .
Þar er allt miklu handhægara .
Þá eru dómararnir jafnmargir æsingamönnum , enda einn og sami hópurinn .
Allir eru í færum um að segja upp siðleysisdóminn .
Ólæknandi siðleysingjar sjálfir ekki síður en aðrir .
Þann dóm þarf ekki að rökstyðja .
Vilji menn í friðþægingarskyni veifa fremur röngu tré en öngvu má kalla til siðfræðingana .
Þeir hafa hingað til ekki brugðist röngum málstað .
Dæmin sýna að ekki er létt að tala um nákvæmni í nágrenni þeirra " vísinda " .
Ekki er því þó haldið fram að þau fræði standi sannanlega lakar að vígi en t.d. kynjafræðin .
Hvenær svíkur maður mann Afbrigði þessa veruleika er umræðan um skattamál .
Allur þorri manna hefur allt sitt á hreinu gagnvart skattyfirvöldum .
Flestir vegna þess að hugur þeirra stendur ekki til annars .
En hinu er ekki að leyna að margir eru ekki í færum um nein undanbrögð .
Venjulegir launamenn sátu forðum sveittir yfir skattframtalinu sínu og skutu því loks inn um skattalúguna á síðustu mínútum .
Svitinn stafaði ekki af svindlvilja heldur af nagandi ótta við að hafa misskilið fyrirmælin á framtalinu .
Kannski fært sínar tölur í vitlausan dálk og jafnvel með einu núlli of eða van einhvers staðar og í patinu lagt í lokin tölurnar vitlaust saman .
Nú er þessi taugatrekkjandi þáttur tilverunnar að baki .
Skattyfirvöld vor hafa sýnt framsýni og útsjónarsemi .
Þau færa sjálf allar tölur Jóns og Siggu í rétta dálka og skötuhjúin renna yfir þetta og smella svo á réttan takka á tölvunni .
Hvað sem allri bankaleynd líður eru þau Sigga og Jón sátt við að bankinn og skatturinn séu í góðu sambandi .
Þeir sem eiga þessi ánægjulegu skipti við skattinn sinn eru örugglega í góðum málum .
Þeir eru hvorki sekir um skattsvik né skattasniðgöngu .
Æ , æ ! Rangt farið með Þarna varð bréfritara á í messunni .
Það á nefnilega ekki við að hafa orðið " sekur " framan við bæði þessi orð .
Ástæða mistakanna kann að vera sú að sumir þeirra sem fjalla um þessi tvö hugtök að gera lítinn mun á þeim .
Á heimsmálinu ensku er talað um " tax evation " og " tax avoidance " .
Það fyrra fjallar um skattsvik og hið síðara um skattasniðgöngu .
Í skýringu á síðara orðinu segir þó , að átt sé við " löglega aðferð til að takmarka fjárhagslega stöðu einstaklings í þeim tilgangi að lækka það hlutfall af tekjum sem skattur leggst á .
( The legal methods to modify an individual ' s financial situation in order to lower the amount of income-tax owed .
) Það er því óheiðarlegt að leggja þetta tvennt að jöfnu .
Í skattalögum hafa löngum verið heimildir til að draga útgjöld , sem menn sanna með reikningum , frá tekjum .
Úr slíku hefur þó dregið .
Þannig fengu þingmenn svokallaðar starfskostnaðargreiðslur og fá kannski enn .
Skili þeir reikningum fyrir kostnaði , sem þingið viðurkennir , greiða þeir ekki skatta af þessari greiðslu .
Bréfritari þáði á sínum tíma slíkar greiðslur , en skilaði aldrei reikningum á móti þeim og greiddi því skatt í hæsta þrepi af þessum tekjum .
Hann var ekkert heiðarlegri en þeir þingmenn sem lögðu fram reikninga og lækkuðu þannig skattinn .
Sú " skattasniðganga " var eðlilegur hluti af fyrirkomulaginu .
Fyrir fáeinum dögum kynnti fjármálaráðherra frumvarp til laga um að fyrirtæki sem réðu til sín erlenda sérfræðinga gætu boðið þeim , að í þrjú ár yrði tekjuskattur ekki greiddur af fjórðungi launa þeirra .
Þarna var boðið upp á " skattasniðgöngu " og staða útlendra þar með styrkt gagnvart innlendum sérfræðingum .
Skattasniðganga getur verið af ýmsum toga .
Stundum er hún beinlínis í boði yfirvalda .
En hitt er einnig þekkt að skattalög hafi ekki verið nægjanlega vel hugsuð eða orðuð .
Flinkir menn hafa því fundið " glufu " og nýtt sér hana .
Það er ekkert að því .
Skattayfirvöld verða að sæta því , að stjórnarskráin ákveður að skatta megi ekki setja á nema með lögum .
Það væri varasamt að hafa ekki slíkar skorður í stjórnarskrá .
Eigi skattasniðganga einvörðungu rót í lélegum skattatexta kemur auðvitað til álita að styrkja hann .
Í hendi þings En vilji löggjafinn ná fram ákveðnum markmiðum með opnun á " skattasniðgöngu " við tilteknar aðstæður er það ekki skattyfirvalda að skipta sér af því .
Þau hafa ekki skoðun á því , hvort skattar séu hærri eða lægri .
Það er stjórnmálaleg ákvörðun .
Bréfritari getur haft þá skoðun að eftirsóknarvert sé að hafa skattkerfið einfalt og auðskilið .
En það er ekki hans eða skattyfirvalda að ráða því .
Þeir sem fara með stjórnmálalegt umboð þjóðarinnar eiga síðasta orðið um það .
En þótt æðstu yfirvöld skattamála eigi þannig að vera hlutlaus um það , hvort mikið eða lítið sé skattlagt , geta þau í hjarta sínu og heila haft skoðun á því .
Rökin sem við þær aðstæður ættu að hafa mest áhrif á skattheimtumenn hverfast öll um hófsemi .
Því það er þekkt í mannheimi að lög sem ganga gegn þjóðarvilja halda verr en önnur lög .
Dæmin sýna einnig að sanngjörn skattlagning minnkar hvata til undanskota .
Á síðasta kjörtímabili hækkaði þáverandi ríkisstjórn skatta eitt hundrað sinnum .
Það gerði hún jafnan með sama kæk á vörunum : " Það varð hér hrun .
" En allir vissu þó , að þau öfl hafa ætíð haft það sem stefnumál að hækka skatta .
Það þurfti ekkert hrun til .
Það hefur óneitanlega vakið eftirtekt hve stjórnin sem tók við sýndi lítinn áhuga á því að hverfa frá skattastefnu Steingríms og Jóhönnu .
Nú hefur ríkisstjórnin ákveðið að stytta eigið kjörtímabil , sennilega til að verðlauna stjórnarandstöðuna fyrir málefnalega framgöngu í þinginu , og hefur því ekki lengur nein tök á því , að sýna breyttar áherslur í skattamálum .
Vísbending um stefnubeytingu hefði þó ekki sakað .
