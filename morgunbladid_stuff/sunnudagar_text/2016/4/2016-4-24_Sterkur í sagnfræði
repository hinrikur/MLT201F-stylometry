Hefurðu alltaf verið stór og sterkur ? Já .
Ég æfði körfubolta þegar ég var yngri , var stærstur og sterkastur , en svo liðu árin og ég var allt í einu bara sterkastur ! Þá langaði mig að verða enn sterkari , prófaði kraftlyftingur og fann að þar ætti ég heima .
Kraftakarlar tala oft um hve mikið þeir borða .
Þú lætur væntanlega meira ofan í þig en meðalmaður ? Já , ég er í þyngsta keppnishópnum svo ég borða töluvert ! Reyni að vera skynsamur en ég borða mjög mikið kjöt , mikið af skyri og ýmsum klassískum mat .
Hvað lyftirðu miklu á EM ? Ég tók 1.050 kíló samanlagt ; 395 í hnébeygju , 290 í bekkpressu og 365 í réttstöðulyftu .
Ég hef aldrei lyft svona miklu í hnébeygju eða réttstöðulyftu , tók jafn mikið í bekk á EM unglinga í fyrra en náði þá ekki gildri hnébeygju og féll úr leik .
Áttirðu von á þessu ? Undirbúningur gekk mjög vel þar til fyrir þremur vikum að ég tognaði í innanlærisvöðva .
Ég var bjartsýnn þrátt fyrir það ; maður er alltaf að togna eitthvað og orðinn fær í að takast á við það ! Aðalátakið er ekki á þennan vöðva og ég fann ekki fyrir neinu á mótsstað , enda búinn að liggja í nuddi og kælingu vikurnar á undan .
Hvaðan voru helstu keppinautarnir ? Það voru Úkraínumaður og Rússi , sem er yfirburðamaður í hnébeygju , lyfti 430 kílóum en tók 5 kg minna en ég í bekk .
Fyrir síðustu grein , réttstöðulyftuna , hafði hann 30 kílóa forskot á mig en þar lyfti ég 42,5 kg meira en hann .
Bestur í Evrópu en hvar ertu á heimsvísu ? Ég varð heimsmeistari í mínum aldursflokki í fyrra svo ég get sagt ; það er skrýtið en samt gaman : ég er fremstur meðal jafningja og stefni á að staðfesta það á HM unglinga í haust .
Það er þónokkuð upp í þá allra sterkustu , í fullorðinsflokki , en það er ekki mjög langt upp í topp 10 í heiminum og mér finnst raunhæft að ég komist í þann hóp á næsta ári , á fyrsta ári mínu í fullorðinsflokki .
Það er ekki svo langt síðan þeir bestu voru í unglingaflokki ; sá besti er 26 ára .
Hvað er svo framundan ? Næst er Íslandsmeistaramótið og þar sem þetta er síðasta keppnisárið mitt í unglingaflokki stefni ég að því að keppa oftar en áður .
HM unglinga er í haust og þá ætla ég líka að vera með í opnum flokki á HM fullorðinna .
Þú ert að læra sagnfræði ; er stefnan að verða sterkasti sagnfræðingur í heimi ? Þú segir nokkuð ! Mér hefur gengið vel hingað til í náminu , í kringum mót á maður að vísu til að vanrækja það en ég er búinn með tvö ár í BA-námi og finnst þetta mjög gaman .
