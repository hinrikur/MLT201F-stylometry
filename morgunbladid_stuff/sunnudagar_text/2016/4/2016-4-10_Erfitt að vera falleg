Kvikmyndir Charlize Theron sagði í viðtali við tímaritið GQ að það væri erfitt að vera falleg .
Aðeins ákveðin hlutverk féllu fallegum leikkonum í skaut og fegurðin hindraði hana í að fá bitastæðari hlutverk .
" Hlutverk með virkilegri vigt fara til fólks sem passar líkamlega í hlutverkið og þannig er það bara .
Hversu mörg hlutverk henta fallegri leikkonu sem er næstum 180 cm á hæð ? Ég hef verið á staðnum þegar bitastæð hlutverk eru í boði og fallega fólkinu er vísað burt fyrst , " sagði hún .
Twitter logaði eftir þessar athugasemdir hennar og voru notendur yfirleitt á því að lífið hlyti að vera erfiðara fyrir ljótari leikkonur en þær fallegri og höfðu ekki mikla samúð með Theron .
