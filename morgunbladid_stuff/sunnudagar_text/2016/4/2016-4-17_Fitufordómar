Landlæknir gaf nýlega út skýrslu um viðhorf almennings til holdafars .
Skýrslan byggist á fjölþjóðlegri rannsókn sem unnin var í samvinnu við Yale-háskóla og benda niðurstöðurnar til þess að neikvæð viðhorf ríki enn hér á landi gagnvart feitu fólki .
Fordómarnir hafa mjög slæm áhrif á líðan og félagslega stöðu fólks í yfirþyngd .
Það veldur því að líkurnar á því að fólk taki upp heilbrigðari lífsstíl minnki , og það stuðlar þá um leið að auknum heilsufarsvanda hjá þessum hópi .
