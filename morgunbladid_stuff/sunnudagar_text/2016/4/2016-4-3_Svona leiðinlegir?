Tónlist " Erum við svona leiðinlegir ? Hvað er svona mikilvægt á seyði í heiminum að þú þurfir að vera að sms-a alla tónleikana ? " grenjaði David Draiman , söngvari bandaríska málmbandsins Disturbed , á konu nokkra á tónleikum sveitarinnar í Texas á dögunum .
Allra augu beindust að aumingja konunni .
Dagblaðið The Dallas Observer setti sig í samband við konuna , Shannon Pardue , í kjölfarið til að heyra skýringar hennar á atvikinu .
Í fyrsta lagi kvaðst hún ekki hafa byrjað að sms-a fyrr en í uppklappinu og í annan stað hafði hún verulegar áhyggjur af fjórtán ára gamalli dóttur sinni sem var á faraldsfæti í kafaldsbyl í grenndinni .
Pardue segir Disturbed frábært band en hún muni aldrei borga sig inn á tónleika þeirra aftur .
