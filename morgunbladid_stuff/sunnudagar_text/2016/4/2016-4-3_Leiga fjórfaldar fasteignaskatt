Það telst atvinnustarfsemi að leigja íbúðarhúsnæði til ferðamanna .
Reglur eru mismunandi á milli sveitarfélaga en fasteignaskattur , sem reiknaður er út frá fasteignamati , getur fjórfaldast .
Dæmi : af 50 milljóna króna eign á Akureyri er skatturinn 190 þúsund á ári en hækkar í 825 þúsund ef leigt er út til ferðamanna .
Sé eignin metin á 25 milljónir yrði skatturinn rúm 400 þúsund .
Mjög algengt er orðið að fólk leigi íbúðarhúsnæði til ferðamanna , um skemmri eða lengri tíma , herbergi , íbúð eða jafnvel heilu einbýlishúsin .
Lengi hefur verið eitthvað um þetta en sprenging orðið á síðustu árum , eins og glöggt má sjá á netinu , til að mynda á Airbnb.com sem margir kannast við .
Leiga af þessu tagi telst atvinnustarfsemi og af henni þarf því að greiða skatt .
Ekki gera sér allir grein fyrir því sem eiga húsnæðið .
Vel er fylgst með gangi máli á Akureyri á vegum bæjarfélagsins , m.a. með því að skoða auglýsingar .
Flestir sækja um leyfi " Sækja þarf um rekstrarleyfi til Sýslumanns , flestir gera það og við þá búin að fá veður af því áður en þeir auglýsa , en hina , sem ekki sækja um leyfi , sjáum við á netinu .
Við skoðum Airbnb , booking.com og fleiri síður .
Þetta er mjög víða og við skoðum allt sem okkur dettur í hug .
Við sendum fólki alltaf bréf og bendum á að það að leigja út rými til ferðamanna teljist atvinnurekstur samkvæmt lögum um tekjustofna sveitarfélaga , " segir Sædís Gunnarsdóttir , verkefnastjóri fasteignaskráningar hjá Akureyrarbæ , við Sunnudagsblað Morgunblaðsins .
" Fólk hefur þá samband við skipulagsdeildina og útskýrir hve stórt rými það leigir út .
Ef aðeins er um að ræða eitt herbergi eru fasteignagjöldin hækkuð í samræmi við stærð þess og svo framvegis .
Ef öll íbúðin er leigð út í fjóra mánuði á ári , svo ég taki dæmi , er hlutfall gjaldsins miðað við það í þann tíma .
Við reynum að hafa þetta eins nálægt raunverulegri notkun og hægt er .
" Sædís tekur fram að ekki sé setið við daglega og leitað að auglýsingum heldur annað slagið .
" Það er mest í desember og janúar þegar fasteignafjöldin eru lögð á og svo aftur á vorin þegar margir auglýsa á ný fyrir sumarið .
" Margir vekja einungis athygli á húsnæðinu á Facebook .
" Þegar við höfum samband við fólk kemur oft í ljós að margir hafa ekki gert sér grein fyrir því að reglurnar séu svona .
Margir verða hvumsa og hætta einfaldlega við en aðrir fara af stað og sækja um leyfi .
En fólk hrósar manni ekkert sérstaklega fyrir að hafa samband ! Maður verður ekki endilega mjög vinsæll en tekur því bara – þetta er hluti af djobbinu ! " segir Sædís .
" Reykjavík hefur í mörg ár verið með fasteignagjöldin í atvinnuflokki þegar fólk leigir húsnæði sitt út en við biðum róleg eftir að fólk myndi kæra , jafnvel þótt bókstafurinn væri alveg skýr , " segir hún .
Eftir að yfirfasteignamatsnefnd úrskurðaði í nóvember 2013 að álagning fasteignaskatts vegna íbúðar sem leigð væri út til ferðamanna miðaðist við ferðaþjónustu var hins vegar ákveðið að gera breytingar á Akureyri .
Dan Brynjarsson , fjármálastjóri Akureyrarbæjar , tekur dæmi um hvaða áhrif það getur haft fyrir eiganda húsnæðis að leigja það út til ferðamanna á ársgrundvelli : Á Akureyri er álagsprósenta á íbúðarhúsnæði 0,35% af fasteignamati en af öðru , gististöðum og annarri atvinnustarfsemi , er stuðullinn 1,65% sem er leyfð hámarksálagning .
" Ef fasteignamat húss er 50 milljónir króna er fasteignaskatturinn 190 þúsund á ári en færi í 825 þúsund ef húsið væri leigt undir ferðamannagistingu .
Það er rúmlega fjórföldun .
Ef fasteignamatið er 25 milljónir , svo ég taki annað dæmi , þá væri skatturinn helmingi lægri , " segir Dan .
Til að átta sig á hlutunum getur fólk slegið inn heimilisfang sitt á skra.is á netinu , séð hve fasteignamatið er hátt og reiknað út hve skatturinn myndi hækka mikið .
Í janúar árið 2014 voru um 80 eignir á Akureyri skráðar á Airbnb , ári seinna voru þær um 200 en nú eru þær orðnar um 280 , að sögn Sædísar .
Sprenging í framboði " Þróunin er stöðug og hröð .
Þessi tala segir reyndar ekki alveg alla söguna því sumir eru skráðir á fleiri en einum stað og sumir þessara eru utan Akureyrar en koma samt upp þegar leitað er í bænum en þetta gefur þónokkuð góða mynd .
" Hún segir að þegar Akureyrarbær fór að fylgjast með þessu árið 2014 hafi ekki mörg sveitarfélög önnur en Reykjavík gert það .
" Nú hefur orðið sprenging í framboði á svona húsnæði , fleiri farnir að nýta sér þetta og mér heyrist önnur sveitarfélag standa svipað að þessu og við .
Í þeim minnstu er reyndar mjög auðvelt að fylgjast með því allir vita hverjir leigja út húsnæði , " segir Sædís .
