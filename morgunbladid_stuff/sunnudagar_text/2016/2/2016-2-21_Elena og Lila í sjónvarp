Bækur Elenu Ferrante um vinkonurnar Elenu og Lilu hafa slegið í gegn um heim allan og einnig hér á landi , en fyrsta bókin í fjórleiknum , Framúrskarandi vinkona , kom út í þýðingu Brynju Cortes Andrésdóttur á síðasta ári .
Sögusvið bókanna er ítalska borgin Napoli og sagt frá lífi alþýðufólks og fátæklinga á sjötta áratug síðustu aldar .
Vinsældir bókanna hafa og stóraukið ferðamannastrauminn til Napoli , en hingað til hefur borgin frekar verið í fréttum vegna glæpa og félagslegra vandamála .
Búist er við að strauminn herði enn þegar sýndir verða sjónvarpsþættir sem byggjast á bókunum , en hver bók verður að átta þáttum .
Eins og getið er eru bækurnar fjórar og í raun kaflar í sömu bók , eins og Ferrante lýsti þvi í viðtali við Morgunblaðið : " fjögur ábúðarmikil bindi " .
Fyrsta bindið var þá Framúrskarandi vinkona og síðan er það næsta , Saga af nýju ættarnafni , sem kemur út eftir helgi .
