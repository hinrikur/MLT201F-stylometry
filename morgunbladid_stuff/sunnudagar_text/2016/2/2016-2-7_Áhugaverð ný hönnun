Hönnunarheimurinn er gríðarlega stór og spennandi og sífellt bætast við nýjungar og spennandi lausnir .
Hér getur að líta nýja og áhugaverða hönnun enda alltaf gaman að kynna sér hvað er nýkomið og væntanlegt .
Sama hvort um er að ræða geggjaða hugmynd eða fágað stofustáss .
Sigurborg Selma Karlsdóttir sigurborg@mbl.is Hönnunarheimurinn er gríðarlega stór og spennandi og sífellt bætast við nýjungar og spennandi lausnir .
Hér getur að líta nýja og áhugaverða hönnun enda alltaf gaman að kynna sér hvað er nýkomið og væntanlegt .
Sama hvort um er að ræða geggjaða hugmynd eða fágað stofustáss .
Sigurborg Selma Karlsdóttir sigurborg@mbl.is Hönnun sem hjálpar syrgjendum geimfara Eftir að hafa kynnt sér geimferðir til Mars hjá NASA í Houston fór þýski hönnuðurinn Franziska Steingen að velta því fyrir sér hvernig það yrði ef geimfari myndi látast í ferðinni .
Þar sem ekki er möguleiki á jarðarförum á plánetunni Mars hannaði Steingen nokkurskonar sett til þess að hjálpa aðstandendum á plánetunni Jörð að syrgja látna ástvini .
Árið 2013 sóttu 200.000 manns um að fara til Mars án þess að snúa til baka .
Steingen ákvað þess vegna að hanna settið þar sem líkaminn myndi ekki skila sér til jarðar .
Settið er nokkurskonar glerkúpull yfir sprittkerti sem brennur svo að kúpullinn fyllist af ösku og syrgjendur geta þannig fylgst með ferlinu .
Síðan er kúplinum lokað með viðarloki .
Þetta er síðan geymt til þess að minnast látins ástvinar .
Iittala og Issey Miyake hanna línu fyrir heimilið Hönnunarhúsin Iittala og Issey Miyake hafa unnið að samstarfi í fjögur ár en á mánudaginn voru fyrstu vörurnar í línunni kynntar .
Línan verður sýnd í Wetterling-galleríinu á hönnunarvikunni í Stokkhólmi , en línan verður meðal annars seld á MoMA-safninu í New York .
Ittala er finnskt fyrirtæki sem hefur verið starfandi í um 80 ár og er vant því að starfa með ólíkum hönnuðum á borð við Alvar Aalto , Klaus Haapaniemi og teiknarann Lottu Olsson .
Issey Miyake er japanskt tískuhús sem þekkt er fyrir róttæka og einstaka hönnun .
Klæðskurður hönnunarhússins , sem stofnað var árið 1971 , hefur lengi vakið gríðarlega athygli en honum má lýsa sem nokkurs konar blöndu gamallar japanskrar sníðagerðahefðar og nýrrar tækni .
Línan er unnin á áhugaverðan hátt þar sem form og áferð skipa lykilhlutverk og litirnir sérstaklega áhugaverðir .
Fléttað baðker frá Tal Engel Ísraelski hönnuðurinn Tal Engel notaðist við asíska bátasmíðatækni við gerð baðkers sem fléttað er úr þunnum viðarspæni .
Baðkerið ber heitið Otako og er úr hlyni .
Við smíði baðkersins var efnið pressað og til þess að gera tréð nógu mjúkt til að hægt væri að beygja það var notuð gufa .
Eftir að efnið þornaði var það húðað með plasti til þess að auka styrk og endingu baðkersins og var þá settur stálrammi utan um það til þess að fullkomna lögunina .
Hönnunin , sagði Engel í samtali við Dezeen , ætti að tengja siglingar og böðun .
Verkið var fyrst kynnt á Imm Cologne hönnunarhátíðinni sem haldin var 18.-24. janúar 2016 .
Öríbúðir í New York Til þess að sporna við húsnæðisvandanum í New York tók arkitektastofan nArchitects upp á því að hanna 9 hæða íbúðarhús sem í eru einungis öríbúðir ( " micro-units " ) .
Byggingin hefur hlotið heitið Carmel Place og er hún í Krisp Bay-hverfinu á Manhattan .
Turninn er 3.250 m ² og í honum 55 íbúðir , 23-34 m ² að stærð .
Byggingin er há og löng og klædd múrsteini í mismunandi litbrigðum og gerir það hönnunina einkar áhugaverða ásýndum .
Framkvæmdir hófust í mars 2015 og áætlað er að þeim muni ljúka í mars á þessu ári og munu þá leigjendur geta flutt inn .
Nú er verið að vinna í leigumálunum en yfir 60.000 manns hafa þegar sótt um .
Samkvæmt heimildum The New York Times mun mánaðarleigan nema jafnvirði um 120.000 kr. en leiguverð fyrir stúdíóíbúð á Manhattan samsvarar um 430.000 kr. , samkvæmt skýrslu frá Bloomberg .
Glerlínur frá Carl Philip Sænski prinsinn Carl Philip og samstarfsfélagi hans Oscar Kylberg sem saman skipa hönnunarteymið Bernadotte & Kylberg hafa tekið að sér að hanna glös í samstarfi við þýska glerframleiðandann Zwiesel Crystal .
Um er að ræða tvær línur , Air og Air Sense , sem innihalda hvor 10 glös og karöflur meðal annars fyrir vatn , Chardonnay , Riesling , rauðvín , Bordeaux , Burgundy , kampavín og desertvín .
Línurnar tvær verða kynntar formlega á Ambiente-messunni í Frankfurt þann 13. febrúar .
