Fyrri undankeppni Söngvakeppni Sjónvarpsins 2016 fer fram í Háskólabíói í kvöld , laugardagskvöld , kl. 20 .
Flutt verða sex lög af tólf sem komust í úrslit þetta árið .
Kynnar kvöldsins eru Ragnhildur Steinunn Jónsdóttir og Guðrún Dís Emilsdóttir .
Mikið verður um dýrðir um helgina og næstu tvær helgar enda heldur keppnin upp á þrjátíu ára afmæli sitt í ár .
Að hugsa sér , það eru þrjátíu ár síðan Gleðibankinn var opnaður .
Korteri fyrr , eða kl. 19:45 , ætla æringjarnir í Hraðfréttum að hita upp fyrir Söngvakeppnina með sínu einstaka lagi .
Ekki hefur fengist staðfest hvort þeir ætli sjálfir að syngja og lauma þannig þrettánda laginu í keppnina .
Á sunnudagskvöldið er á dagskrá RÚV nýr íslenskur heimildarþáttur um flóttamenn , Á flótta .
Ingólfur Bjarni Sigfússon og Ragnar Santos hafa í vetur fjallað um flóttamenn og aðstæður þeirra .
Í þessum þætti hitta þeir meðal annars sýrlenska flóttamenn sem fengu skjól á Íslandi og varpa ljósi á aðstæður þeirra sem eru á flótta .
