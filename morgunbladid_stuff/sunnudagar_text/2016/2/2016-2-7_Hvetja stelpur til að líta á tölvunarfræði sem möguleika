Þeir sem eru á aldrinum 15-25 ára geta keppt í svokölluðum tölvutætingi í Norðurljósasal Hörpu í dag laugardag .
Öfugt við það sem nafnið gæti gefið til kynna snýst keppnin um að setja saman tölvur en ekki tæta þær í sundur .
Viðburðurinn er liður í UT messu og er á vegum félagsins / sys / tur og Promennt .
Í tölvutætingi fá þátttakendur safn af tölvuhlutum sem þeir eiga að setja saman í starfhæfa tölvu og koma henni í gang .
Sá sem verður fyrstur til að kveikja á tölvunni vinnur .
Hægt er að skrá sig til leiks til kl. 14 á laugardag en síðan verða dregnir út fjórir einstaklingar sem fá að etja kappi .
/ sys / tur er félag kvenna í tölvunarfræði við HR. Félagið hefur það að markmiði að mynda tengslanet milli kvenna innan HR og skapa tengsl inn í atvinnulífið .
Félagið vinnur meðal annars að því að hvetja stelpur til að líta á tölvunarfræði og tengd fög sem möguleika þegar þær velja sér menntun og starfsvettvang .
Sigurlaug Guðrún Jóhannsdóttir , formaður / sys / tra , segir að sífellt fleiri stelpur sæki um í tölvunarfræði við HR : " Mín tilfinning er sú að það sé að verða vitundarvakning um nauðsyn þess að auka hlut kvenna í upplýsingatækni .
Bæði skólar og fyrirtæki virðast hafa mikinn áhuga á að fjölga konum , enda eru margir kostir fólgnir í því .
Eftir því sem umræðan verður meiri og fleiri fyrirmyndir koma fram , þá held ég að náum að laga þann kynjahalla sem óneitanlega er í faginu í dag .
" 