Sjónvarp Aðdáendur hinna goðsagnakenndu þátta Twin Peaks hafa ugglaust hoppað upp úr sófanum af gleði þegar Sherilyn Fenn , sem fór eftirminnilega með hlutverk hinnar dularfullu Audrey , birtist óvænt í sjöttu seríunni af gamandramanu Shameless á dögunum .
Þar leikur Fenn barnsmóður Franks gamla Gallaghers , sem leikinn er af William H. Macy , Queen að nafni , en hún mætir á svæðið til að annast dótturson sinn , Chuckie , en móðir hans situr sem kunnugt er í fangelsi fyrir að reyna að myrða unnusta hálfbróður síns .
Hermt er að Frank og Queen hafi getið dóttur sína , Sammi , ofan á þvottavél og það neistaði strax á milli þeirra .
Þegar hefur verið staðfest að Fenn verði meðal leikenda í þriðju Twin Peaks-seríunni á næsta ári .
