Umræðunni um listamannalaunin er hvergi nærri lokið á samfélagsmiðlunum og í vikunni skrifaði séra Hildur Eir Bolladóttir pistil á Facebook en þar stóð meðal annars : " Ég er búin að fatta hvers vegna ég finn til svona mikillar samkenndar með listamönnum í umræðunni um listamannalaun , í fyrsta lagi er það vegna þess að í mínum augum er listin hreinlega andardráttur mannlífsins og hins vegar er það vegna þess að það eru talsverð líkindi milli umræðunnar um list og trú og listamenn og þjóðkirkjuna , það er stórkarlastemningin sem hljómar einhvern veginn svona : " Af hverju að ausa peningum í hindurvitni sem valda börnum bara heilaskaða eða listsköpun sem hver sem er gæti nú framkvæmt , ha ! " " Á léttari nótum skrifaði Lára Björg Björnsdóttir , framkvæmdastjóri Suðvesturs og pistlahöfundur á Twitter : " Glætan að einhver sé í alvörunni " með í anda " þegar hann kemst ekki í eitthvað dæmi .
Þið vitið .
segiðbaraégkemstekkipunktur ekkertandarugl .
" Bandarískur ferðamaður náði svo gott sem heimsfrægð í vikunni þegar hann keyrði á Laugarveg á Siglufirði fyrir mistök en hann ætlaði á hótel á Laugavegi í miðborg Reykjavíkur .
Um málið var fjallað í hérlendum fjölmiðlum en einnig í stórum fjölmiðlum ytra , svo sem New York Times og The Independent .
Ferðamaðurinn , Noel Santillan , hafði skrifað eitt auka " r " þegar hann sló inn götuheitið á gps-tækið í bifreið sinni og svo fór sem fór .
Á samfélagsmiðlunum hefur mikið verið grínast með þetta og útlendingar hafa skrifað að það þurfi greinilega lítið til að verða stórstirni á Íslandi ; keyra í vitlausa átt og borða rotinn hákarl .
Rithöfundurinn Dagur Hjartarson skrifaði meðal annars á Twitter : " Noel villtist inn í opna hjartaaðgerð á Landspítalanum .
Ætlaði á Metro Skeifunni .
Mikið hlegið á skurðstofunni .
" Helgi Seljan skrifaði þá einnig : " Var þetta Björn Hlynur sem villtist loksins á Sigló laugarvegur ófærð færð veganlaus .
" Björn Hlynur svaraði að bragði að svo væri ekki heldur væri hann að villast fyrir austan þá stundina .
" Á þínum æskuslóðum ef mig minnir rétt .
" 