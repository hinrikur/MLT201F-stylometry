Það koma þrjár bækur upp sem mig langar til að lesa .
Fyrsta er Spámennirnir í Botnleysufirði eftir Kim Leine .
Ég kynntist Kim þegar hann kom á Bókmenntahátíð í Reykjavík 2013 og mér fannst mjög áhugavert að spjalla við hann um það hve sjálfsævisöguleg bókin er þar sem hann fléttar saman dvöl sinni þar og lífinu á Grænlandi .
Svo tengist hún líka áhuga mínum á að komast til Grænlands , það er eina landið á Norðurlöndum sem ég á eftir að koma til .
Svo kynntist ég hér úti í Berlín ljóðskáldinu Ann Cotten , sem er austurrísk og býr nú í Berlín .
Ég fór og heyrði hana lesa eða flytja hálfgerðan fyrirlestur í safni hér í Berlín og varð fyrir mikilli hugljómun .
Hún gaf mér bókina I , Coleoptile sem er ljóðasafn hennar í enskum þýðingum og ég hlakka til að lesa það .
Á náttborðinu er ég svo með nýútkomna bók , Uns yfir lýkur eftir Alina Margolis-Edelman , sögu stúlku sem var í gettóinu í Varsjá , og komst af .
Ég tók hana með mér út , fékk hana lánaða hjá félaga mínum , enda er stemmningin í Þýskalandi dálítið sérstök núna þó maður finni ekki beint agressjón í loftinu 