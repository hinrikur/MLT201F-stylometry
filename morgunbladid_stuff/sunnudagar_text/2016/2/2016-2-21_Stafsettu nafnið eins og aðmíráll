Oft fylgir það ferðalögum að þurfa að hringja í hótel , veitingastaði og flugfélög og gera bókanir .
Þegar spurt er um nafn og heimilisfang vill málið vandast fyrir flesta Íslendinga og þarf oftar en ekki að stafa orðin fyrir þann sem er á hinum enda línunnar .
Þeir sem reynt hafa vita að það að stafa í síma getur verið heljarinnar hausverkur , og hvað þá ef línan er ekki góð .
Ein góð lausn er að temja sér að nota NATO-stafrófið svokallaða .
Lesendur þekkja þetta stafróf úr hasarmyndunum en um er að ræða " orða-stafróf " sem var upphaflega þróað af Alþjóðaflugmálastofnuninni .
NATO-nafnið hefur loðað við þetta stafróf enda notað af herjum NATO-ríkjanna til að tryggja skýr talstöðvasamskipti .
Er auðvelt að læra orðin fyrir hvern staf og skiljast þau vel þvert á tungumálamúra .
Ef þarf að stafa nafnið Jón Sigurðsson er einfaldlega sagt yfir símann : J uliett , O scar , N ovember og svo S ierra , I ndia , G olf , U niform , R omeo , D elta , S ierra , S ierra , O scar , N ovember .
Ef heimilisfangið er Laugavegur þá er það L ima , A lfa , U niform , G olf , A lfa , V ictor , E cho , G olf , U niform , R omeo , og gæti ekki verið skýrara .
ai@mbl.is A - Alfa B - Bravo C - Charlie D - Delta E - Echo F - Foxtrot G - Golf H - Hotel I - India J - Juliett K - Kilo L - Lima M - Mike N - November O - Oscar P - Papa Q - Quebec R - Romeo S - Sierra T - Tango U - Uniform V - Victor W - Whiskey X - X-ray Y - Yankee Z - Zulu 