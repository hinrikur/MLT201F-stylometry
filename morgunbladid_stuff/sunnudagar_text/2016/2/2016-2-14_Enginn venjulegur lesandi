Í bókinni Enginn venjulegur lesandi eftir Alan Bennett segir frá því er corgi-hundar Bretadrottningar breyta út af venju og í stað þess að fara hefðbundna leið upp framtröppurnar þjóta þeir fyrir húshornið og taka að áreita bókabíl sem þar stendur .
Þegar drottningin síðan hyggst biðjast velvirðingar á framferði hundanna verður hún eiginlega að fá lánaða bók , þetta er nú einu sinni bókabíll , og þar með fer af stað óvænt atburðarás .
Enginn venjulegur lesandi er stutt skáldsaga eftir breska rithöfundinn Alan Bennett og birtist fyrst í bókmenntatímariti en var síðan gefin út á bók .
Alan Bennett er þekktastur fyrir leikverk sín og kvikmyndahandrit , en hann er líka rómaður fyrir upplestur .
Þórdís Bachmann þýddi Engan venjulegan lesanda , Ugla gefur út .
