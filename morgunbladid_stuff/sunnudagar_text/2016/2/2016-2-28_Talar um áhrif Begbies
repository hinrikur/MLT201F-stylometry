Kvikmyndir Skapgerðarleikarinn geðþekki Robert Carlyle verður meðal gesta á bókastefnunni í Edinborg eftir rúman mánuð , þar sem hann mun gera grein fyrir því hvaða áhrif karakterinn Francis Begbie , sem hann lék svo eftirminnilega í kvikmynd Dannys Boyles , Trainspotting , fyrir tuttugu árum , hefur haft á líf hans allar götur síðan .
Með Carlyle í för í Edinborg verður höfundurinn sjálfur , Irvine Welsh , sem mun einnig tala um áhrif Trainspotting-gengisins á sitt líf .
Eins og fram hefur komið er nú unnið að gerð framhaldsmyndar með Carlyle og fleirum .
