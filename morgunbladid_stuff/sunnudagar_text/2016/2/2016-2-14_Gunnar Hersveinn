Síðustu dagar Sókratesar eftir Platón er verkið sem breytti lífi mínu .
Bókstaflega allt heillaði mig við þennan texta sem birti mynd af persónu sem lifði óvenjulegu lífi í Aþenuborg og var dæmd til dauða árið 399 f.Kr .
Platón skrifaði og túlkaði málsvörn Sókratesar og bækurnar Kríton og Faídon þar sem fjallað var um rétt og rangt og gott og vont og lífið og dauðann á áhrifaríkan hátt .
Þarna birtust mér hugtök og siðfræði sem voru þegar áhrifaríkir þættir í hugsun minni án þess að ég hefði hugmynd um það .
Ég sannfærðist um að þetta sé manni best af öllu " að iðka daglega samræður um dyggðina og reyna bæði sjálfan sig og aðra , og órannsakað líf sé einskis virði " .
Síðar fór ég í gegnum bókina orð fyrir orð með samnemendum mínum undir leiðsögn Þorsteins Gylfasonar heimspekings .
Þarna lærði ég kennsluaðferðina sem felst í því að lokka lærdóminn upp úr nemendum .
Loks kenndi ég bókina í nokkur ár í framhaldsskólum og vitna enn í hana í eigin bókarskrifum .
Sókrates sagði eitthvað á þessa leið : " Það eina sem ég veit er það að ég veit ekki neitt .
" 