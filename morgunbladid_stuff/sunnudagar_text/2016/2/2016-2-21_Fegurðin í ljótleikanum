V erkið Hleyptu þeim rétta inn verður frumsýnt fimmtudaginn 25. febrúar nk. í Þjóðleikhúsinu en listrænir stjórnendur þess eru þær Selma Björnsdóttir , leikstjóri , Halla Gunnarsdóttir , leikmyndahönn uður , og María Ólafsdóttir , búningahönnuður að ógleymdum ljósahönnuðinum Ólafi Ágústi Stefánssyni og tónskáldinu Högna Egilssyni ..
" Hleyptu þeim rétta inn er byggt á metsölubók og kvikmynd sænska rithöfundarins Johns Ajvides Lindqvists .
Sænska kvikmyndin hefur notið mikillar hylli og var endurgerð í Hollywood undir nafninu Let Me In .
Leikritið , sem byggist á bókinni , er svo þriðja útgáfan en samt heildstæt verk .
Let the Right One In hefur þannig verið sýnt við miklar vinsældir í Royal Court leikhúsinu í London , Skoska þjóðleikhúsinu , St .
Ann ' s Warehouse í New York og á Norðurlöndunum , " segir leikstjóri verksins , Selma Björnsdóttir .
" Vampírusögur hafa alltaf heillað mig enda bjóða þær upp á svo margt .
Allt frá glamúr og ævintýrum til spennu og hryllings .
Þessi saga er nokkuð ólík því sem ég man eftir þegar ég var unglingur en þá horfði ég á myndir á borð við Interview With a Vampire , The Lost Boys og Bram Stoker ' s Dracula .
Þá var mikill glamúr í kringum vampíruna , mikið ofbeldi og kynlíf enda konurnar fallegar og mennirnir með sítt hár og allir í silkisloppum .
Hleyptu þeim rétta inn er annars konar verk .
Hér er allur glamúrinn tekinn út og settur í staðinn hinn kaldi skandinavíski sósíalrealismi .
" Óskar býr hjá einstæðri og drykkfelldri móður sinni í verri enda bæjarins .
Hann er utan gátta , passar illa inn og á enga vini .
Einmana á leikvellinum birtist honum úr myrkrinu ung stelpa , illa til fara og skítug .
Allt bendir til að hún sé á svipuðum stað í lífinu og hann enda finna þau strax hvort annað í einmanaleikanum og kuldanum .
Einmanaleiki og ástarsaga " Á yfirborðinu virka þau eins en síðan kemur í ljós að hún er ekki öll þar sem hún er séð .
Þegar Óskar segir henni frá fjöldamorðingja sem gengur laus , fjöldamorðingja sem slátrar fórnarlömbum sínum eins og svínum , órar hann ekki fyrir að stúlkan sem birtist honum svo sakleysisleg nærist sjálf á blóði og tengist morðunum á beinan hátt .
" Þannig segir Selma söguna fjalla hvort tveggja um einmanaleikann og örvæntingarfulla tilraun til að vera með , vera eins og allir hinir en um leið vera ástarsögu sem minnir helst á söguna af Rómeó og Júlíu .
" Í ljótleikanum er ákveðin fegurð líkt og í myrkrinu má finna ljós .
Óskar er að upplifa helvíti á jörðu .
Hann er að ganga í gegnum hreinsunareld unglingsáranna vegna gegndarlauss eineltis .
Sakleysislegi ógnvaldurinn úr myrkrinu , stúlkan sem hann á eftir að falla fyrir , verður ljósið hans .
Hún veitir honum styrk og eflir hann til að takast á við eineltið .
Klassísk ástarsaga þar sem tvær manneskjur sem bókstaflega koma úr mismunandi heimi finna hvor aðra í einmanaleikanum og verða ástfangin .
" Leikhústöfrar Saga þessa tveggja táninga hefur farið sigurför um heimin og ljóst að Þjóðleikhúsið ætlar ekki að valda áhorfendum sínum vonbrigðum .
Leikmyndin er hæst 8 metra há og býður sýningin upp á breiðan tilfinningaskala að sögn Selmu .
" Blóðið mun fljóta um svið Þjóðleikhússins , leikarar á þeytingi um allt svið enda saga um yfirnáttúrulega veru sem getur stokkið marga metra og klifrað upp húsveggi .
Það reyndi því verulega á lofthræðslu sumra , þrek og þol en við fengum m.a. fimleikaþjálfara til að aðstoða okkur við æfingar .
" Tónlistin er heldur ekki af verri endanum en Högni Egilsson semur alla tónlist sýningarinnar , sem líkt og sýningin sjálf er fjölbreytt og fögur að sögn Selmu .
" Sýningin býður upp á svo margt og tónlistin er í takti við það .
Hún er stórkostlega fögur enda frumsamin af Högna Egilssyni .
Með henni erum við t.d. að skapa hættustemmingu , enda morð framin í sýningunni .
Tónlistin er því líka ógnvænleg og allt þar á milli .
Sýningin er nefnileg köld og snjór að falla um allt svið en líka svo falleg enda von innan um allan ljótleikann .
" 