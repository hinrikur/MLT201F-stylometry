Hinrik Snær Guðmundsson , verkfræðinemi , fagnar tuttugu árunum á mánudaginn 29. febrúar , hlaupársdag .
Það er fimmti afmælisdagurinn hans .
Hvernig er að eiga löglegt afmæli bara á fjögurra ára fresti ? Það er skemmtilegt .
Margir halda að ég sé sorgmæddur yfir því en mér finnst það bara meira spennandi .
Það er léttara fyrir fólk að muna hvenær maður á afmæli .
Hvernig upplifðir þú það sem barn ? Mér fannst þetta alveg frekar spennandi , maður var sérstakur , öðruvísi .
Hvort hélstu upp á daginn 28. febrúar eða fyrsta mars ? Það var svona blanda af báðu þar til einhvern tímann þá hugsaði ég að ég ætti afmæli daginn eftir 28 .
Mér fannst það vera góð pæling .
Þannig að fyrsti mars var svona aðal .
Ef ég hefði fæðst á öðru ári á nákvæmlega sama tíma hefði örugglega verið 1. mars .
Ég vil eiga afmæli 1. mars en facebook er algerlega ósammála því og segir að ég eigi afmæli 28. febrúar .
Ég þarf kannski að senda þeim skilaboð .
Maður beið spenntur fyrst þegar facebook kom , að sjá hvað þeir myndu segja .
Hvað varstu gamall þegar þú fattaðir að afmælisdagurinn þinn væri bara fjórða hvert ár ? Ég held það hafi verið svona 8 eða 12 , þá voru haldnar stærri veislur .
Hvað ætlarðu að gera á mánudaginn ? Það er nú helvíti leiðinlegt að eiga afmæli á fjögurra ára fresti og þegar maður loksins á afmæli þá er það á mánudegi ! Hitti illa á .
En á föstudeginum er ég búinn að panta hæð á Lebowski .
Grunaði foreldra þína að þú yrðir hlaupársbarn ? Ég veit ekki alveg hvernig það var en ég var fyrsta barnið sem fæddist þennan dag þetta árið .
Það vildu einhverjir blaðamenn fá að tala við mömmu en hún var svo þreytt .
Ég fæddist tvær mínútur yfir tvö .
Ef ég hefði fæðst um tveimur tímum fyrr þá fengi ég að halda aðeins oftar upp á afmælið ! 