Kvikmyndir Halle Berry , fyrsta þeldökka leikkonan til að hljóta Óskarsverðlaunin sem besta leikkona , segir þá staðreynd að enginn þeldökkur leikari sé tilnefndur til hinna eftirsóttu verðlauna að þessu sinni þyngri en tárum taki .
Hún hlaut verðlaunin fyrir leik sinn í myndinni Monster ' s Ball árið 2002 en engin blökkukona hefur síðan leikið það eftir .
" Það er þyngra en tárum taki að ekkert hafi gerst á hér um bil fimmtán árum .
Ég hélt að augnablikið væri stærra en ég sjálf en ef til vill var það misskilningur .
Það er hræðilegt til þess að hugsa , " sagði Halle Berry við blaðamenn í Los Angeles í vikunni .
