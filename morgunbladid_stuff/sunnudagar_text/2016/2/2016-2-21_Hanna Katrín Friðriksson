Ég hef átt margar uppáhaldsbækur í gegnum tíðina .
Ein af þeim allra fyrstu er Bróðir minn ljónshjarta eftir Astrid Lindgren , en hún átti sinn fasta samastað á náttborðinu mínu mjög lengi hér á árum áður .
Ég upplifði þessa dásamlegu sögu og áhrif hennar aftur í gegnum dætur mínar þegar þær voru yngri , en ég efast um að ég hafi lesið nokkra bók jafn oft fyrir þær og bókina um þá bræður Jónatan og Kalla og ævintýri þeirra .
Umræðurnar sem sköpuðust í kjölfarið voru ómetanlegar .
Með árunum hefur eðlilega fjölgað í hópi uppáhaldsbóka .
Á sama tíma og það hækkar í bunkanum , verður hins vegar erfiðara að taka einstaka bækur út úr .
Síðustu árin hef ég hallast meira að svokölluðum " creative nonfiction " bókum , þar sem höfundar blanda saman sannsögulegu efni og skáldskap og síðan sögulegum skáldsögum .
Dæmi um bækur í seinni flokknum sem eru í uppáhaldi hjá mér eru bækur Einars Kárasonar um atburði Sturlungaaldar ; Óvinafagnaður , Ofsi , Skáld og Skálmöld .
Má nota tækifærið hér og leggja inn pöntun ? Meira svona takk .
