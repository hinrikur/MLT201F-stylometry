Lárus eldri bróðir Dags fékk að fara í Ísaksskóla þegar hann var sex ára , en á þeim árum byrjuðu börn alla jafna ekki í grunnskóla fyrr en sjö ára .
" Þeim yngri fannst það rosalega erfitt , og óréttlátt , að hann væri bara í leikskóla en sá eldri í Ísaksskóla .
Við fengum því að setja Dag í Ísaksskóla þegar hann var fimm ára og hann var rosalega spenntur þegar við fórum í fyrsta skipti .
Ætlaði að taka þetta með stæl , " segir Ragnheiður Lárusdóttir , móðir þeirra .
" Við fórum tvö í kennaraviðtal við Sólveigu , sem kenndi honum , og þegar við settumst niður spurði hún Dag hvað hann héti .
Hann horfði fyrst á mig , og sagði svo við Sólveigu : Dagur Ragnheiðarson ! Ég veit ekki hvernig honum datt það í hug , börn voru ekki farin að kenna sig við mæður sínar á þessum tíma og ég varð auðvitað alveg steinhissa .
Ég hef hvorki heyrt þetta fyrr né síðar en hann vildi líklega segja kennaranum svo það færi ekki á milli mála að þetta væri mamma hans sem var þarna með honum ...
" Spurðu Lalla bróður ! Ragnheiður segir að Dagur hafi litið mjög upp til Lárusar þegar þeir voru litlir og látið hann taka margar ákvarðanir fyrir sig .
" Æ , spurðu bara Lalla bróður , " var oft viðkvæðið þegar hún spurði um skoðun yngri bróðurins .
" Svo breyttist karakterinn um fermingu .
Þá varð hann mjög sjálfstæður í skoðunum og vildi til dæmis alltaf fá að ráða þegar keyptur var á hann fatnaður .
En hann var alltaf mjög þægilegur .
" 