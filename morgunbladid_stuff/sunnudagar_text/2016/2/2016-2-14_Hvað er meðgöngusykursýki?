Þegar barnshafandi kona þjáist af meðgöngusykursýki hefur hún allt of háa þéttni glúkósa í blóði og veldur það því sama hjá fóstrinu .
Slíkt getur haft slæmar afleiðingar fyrir heilsufar fóstursins og getur til að mynda valdið ýmsum þroskafrávikum , sérstaklega á fyrstu tveimur mánuðum meðgöngu .
Þessi ófullnægjandi blóðsykursstjórnun móður getur einnig haft áhrif á vöxt fóstursins , blóðsykurs- og járnefnaskipti og súrefnismettun .
Getur valdið hjartabilun Bein tengsl eru á milli hjartasjúkdóma hjá börnum og meðgöngusykursýki en um 30% barna mæðra með meðgöngusykursýki eru með ofvöxt á skilvegg hjartaslegla sem valdið getur hjartabilun síðar meir .
Algengt er að börnin fæðist mjög stór en 25% barna kvenna sem þjást af meðgöngusykursýki eru þyngri en fjögur kíló við fæðingu .
Vegna stærðarinnar eru börnin í aukinni hættu á að verða fyrir taugaskaða í fæðingu .
Rétt mataræði og hreyfing Meðgöngusykursýki getur skapast á meðgöngu hjá konum sem hafa ekki sögu um sykursýki .
Þeim sem greinast með meðgöngutengda sykursýki fer stöðugt fjölgandi og er vaxandi vandamál í þjóðfélaginu .
Margt er til ráða til að sporna við meðgöngusykursýki .
Rétt mataræði móður hjálpar til að halda blóðsykri í jafnvægi og hreyfing er nauðsynleg til að lækka blóðsykur .
Nauðsynlegt er að kona sem þjáist af meðgöngusykursýki sé undir góðu eftirliti og að fylgst sé reglulega með blóðsykri hennar .
Sé þörf á insúlínmeðferð , eins og er í um 20% tilvika hjá konum , er konum kennt hvernig á að sprauta sig .
Eftirfylgni er mikilvæg fyrir þær konur sem fá meðgöngusykursýki þar sem hætta er á að þær þrói með sér sykursýki týpu II. Þannig er ekki víst að sykursýkin hverfi þegar meðgöngunni lýkur og getur það haft neikvæðar heilsufarslegar afleiðingar fyrir móðurina og einnig á þau börn sem hún mun mögulega ganga með í framtíðinni .
