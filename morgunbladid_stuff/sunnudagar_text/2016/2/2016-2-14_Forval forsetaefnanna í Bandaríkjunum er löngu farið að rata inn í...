Forval forsetaefnanna í Bandaríkjunum er löngu farið að rata inn í íslenska netumræðu og þar vekja einkum athygli gífuryrði frambjóðenda Repúblikanaflokksins .
Birta Björnsdóttir , fréttakona á Stöð 2 , skrifaði á Twitter í vikunni : " Ég er einhvern veginn að drepast úr meðvirkni yfir því hvað fyrsta fjölskylduboðið hjá Bush-fjölskyldunni verður vandró eftir að Jeb tapar .
" Nýr aðstoðarmaður utanríkisráðherra vakti mikla umræðu á samskiptamiðlunum í vikunni þar sem einna helst var þrasað um ungan eða ekki of ungan aldur hins 22 ára rekstrarverkfræðinema Gauta Geirssonar .
Andrés Jónsson almannatengill skrifaði m.a. á Facebook af því tilefni : " Ég er ekki í hópi þeirra sem finnst að Gunnar Bragi Sveinsson hafi gert e-ð rangt með því að ráða sér 22 ára aðstoðarmann í hálft starf .
Þó að reynsla skipti máli þá er líka hollt að hlusta á þá sem yngri eru og þá kannski óbundnir af gömlum kreddum eða úreltum pólitískum víglínum .
Ef stutt stjórnmálasaga Íslands er skoðuð þá má sjá að það er oft fólk á mjög þröngu aldursbili sem fer með mestöll völd í landinu á hverjum tíma .
" Kínverskur ferðamaður lést í vikunni eftir að hafa farið í sjóinn við Reynisfjöru .
Forsetaframbjóðandinn og rithöfundurinn Elísabet Kristín Jökulsdóttir skrifaði á Facebook eftir slysið : " Það er eitt sem fólki er aldrei sagt , en náttúran KALLAR á mann , ég veit um níræðan íslenskan bónda sem kemur ekki nálægt Gullfossi – hann segir að fossinn kalli á hann .
Náttúran er seiðandi afl , sumum finnst maður skrítinn ef maður segir þetta , en fólk fær víðáttubrjálæði þegar það kemur hingað , samanber konuna sem fór út af slóðinni á vélsleða á Langjökli og þetta kemur ekki bara fyrir útlendinga heldur líka okkur , náttúran hefur þessa sterku rödd og hættulegu .
" Uppistandarinn Halldór Halldórsson með meiru , jafnan kallaður Dóri DNA skrifaði á Twitter : " Ég gæti púllað að vera norskur , samt töff .
Í alvöru .
" Hann fékk ekki góðar undirtektir .
Útvarpsmaðurinn Sólmundur Hólm svaraði með þessum línum : " Held það sé ekki séns , Dóri minn .
Og það hefur ekkert með þína persónu eða þitt cool að gera .
Norskan drepur allt .
" 