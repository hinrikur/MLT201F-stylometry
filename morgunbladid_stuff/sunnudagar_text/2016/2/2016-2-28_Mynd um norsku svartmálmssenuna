Kvikmyndir Sænski leikstjórinn Jonas Åkerlund mun leikstýra leikinni kvikmynd , Lords of Chaos , sem fjalla mun um norsku svartmálmssenuna fyrir um aldarfjórðungi .
Hermt er að miðpunktur myndarinnar verði saga hljómsveitarinnar Mayhem sem er með afbrigðum litrík .
Allt byrjaði það þegar söngvarinn , Dead , ákvað að rísa undir nafni og fyrirfór sér árið 1991 .
Tveimur árum seinna var sjálfhætt með sveitina þegar bassaleikarinn , Varg Vikernes , myrti gítarleikarann , Euronymous .
Eftir stóð trymbillinn einn , Hellhammer .
Mayhem var síðar endurvakin og starfar enn .
