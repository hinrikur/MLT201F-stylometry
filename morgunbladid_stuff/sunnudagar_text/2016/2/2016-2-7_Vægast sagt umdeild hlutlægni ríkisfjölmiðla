Ríkisfjölmiðlar liggja víða undir ámæli fyrir að hampa oft vinstrimönnum og láta einkaskoðanir starfsmanna stýra ferð en ekki hlutlægni .
Gagnrýni hægrimanna á þá er ekki einskorðuð við Pólland .
Fyrrverandi yfirmaður sjónvarpsmynda hjá danska útvarpinu , Ingolf Gabold , viðurkenndi óvænt í vikunni að markmiðið með þáttaröðinni 1864 hefði verið að berjast gegn viðhorfum Danska þjóðarflokksins , DF .
Gabold sagðist vera andvígur áherslu DF á þjóðarstolt .
PiS hefur samþykkt ný lög um stjórnlagadómstól Póllands , framvegis þarf tvo þriðju hluta meirihluta til að fella ný lög .
Nýju valdhafarnir segja að fráfarandi stjórnarflokkar hafi misnotað stöðu sína rétt fyrir kosningar til að skipa nýja dómara þannig að þeirra menn væru með 14 af alls 15 sætum .
Þetta neitaði PiS að samþykkja og er hart deilt um málið .
Frægt er að Franklin D. Roosevelt Bandaríkjaforseti , sem þurfti að kljást við erfiðan hæstarétt , reyndi árið 1937 að fá þingið til að fjölga hæstaréttardómurum úr 9 í allt að 15 .
Þeir sem hefðu náð 70 ára aldri ættu að fá " aðstoðardómara " .
Þingið felldi tillöguna þótt demókratar hefðu meirihluta í báðum deildum .
Varaforseti Roosevelts , John Garner , var ósáttur við tillöguna og mun hafa sýnt hug sinn í anddyri þingsalar með því að halda fyrir nefið og beina þumalfingri niður ! 