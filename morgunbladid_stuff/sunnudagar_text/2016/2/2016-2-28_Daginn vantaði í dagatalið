Inda Björk Alexandersdóttir , vörubílstjóri og nemi í félagsráðgjöf , fagnar fjörutíu árunum á mánudaginn 29. febrúar á tíunda afmælisdegi sínum .
Hvernig er að eiga afmæli á fjögurra ára fresti ? Voða gaman núna .
Þetta var alveg agalegt þegar ég var barn .
Það var endalaust verið að stríða manni á þessu .
Góðlátlegt grín , en þegar maður er barn þá finnst manni það ekki fyndið .
Það var verið að segja : þú átt ekki afmæli í ár ! Svo komu pakkarnir á síðustu stundu .
Hvort var haldið upp á afmælið 28. febrúar eða 1. mars ? Það var yfirleitt 28 .
Það var nú eiginlega ég sem ákvað það að því ég á afmæli í febrúar og þá er það 28. sem gildir .
Það er ekki mars .
Hvað varstu gömul þegar þú uppgötvaðir að þú ættir í raun bara afmæli á fjögurra ára fresti ? Ætli ég hafi ekki verið svona fimm ára .
Að daginn vantaði inn í dagatalið .
Ég var að skoða dagatal og þá sá ég það .
Ég man að afi var að reyna að útskýra þetta fyrir mér .
Ég átti mjög bágt með að bekenna þetta , mér fannst þetta alveg fáránlegt .
Heldurðu meira upp á afmæli þitt á raunverulega afmælisdeginum ? Já , ég geri það núna .
Í seinni tíð .
Hvað á að gera á mánudaginn ? Mánudagurinn er alveg óráðin gáta .
Við förum örugglega bara út að borða , fjölskyldan .
En svo ætla ég að halda veislu 5. mars .
Held alvöru partý og verð með hljómsveit .
Finnst fólki ekki sérstakt að þú eigir þennan afmælisdag ? Jú , jú , ég er oft spurð , já , þú ert ein af þeim ! 