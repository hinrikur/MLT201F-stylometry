Verbúð 11 Lobster & Stuff er nýr veitingastaður við höfnina sem var opnaður á föstudaginn .
Humar er í aðalhlutverki en einnig er boðið upp á ýmsa aðra gómsæta rétti .
Haukur Valgeir Magnússon , yfirkokkur og framkvæmdastjóri , deilir hér með lesendum þremur uppskriftum og leiðir okkur í allan sannleika um staðinn .
Texti og myndir : Ásdís Ásgeirsdóttir asdis@mbl.is Á Verbúð 11 Lobster & Stuff er boðið upp á sígilda humarrétti eins og humarsúpu og grillaðan humar í skel en einnig léttari sælkerarétti eins og humarsamloku , humarsalat , humarpítsu , humartempura og humardumplings .
" Við gerum út á humar og setjum hann í ýmsa rétti .
Humarinn er mjög sýnilegur alls staðar , " segir Haukur en bendir á að einnig sé boðið upp á kjöt- og fiskrétti .
Kokkarnir hafa endalaust svigrúm til að leika sér í matargerð og stemningu því einnig verður hægt að fá rétti eins og rib-eye-hamborgara , snigla í hvítlauk , bláskel , rauðsprettu a la meuniere , innbakað lamb í röstikartöflu og nautalund wellington að sögn Hauks .
Ferðamaðurinn vill humar Haukur er reyndur matreiðslumaður en hann hefur unnið á Argentínu , La Primavera , Humarhúsinu og hjá Jamie Oliver í London .
Hann segir að staðurinn sé hugsaður bæði fyrir Íslendinga og erlenda ferðamenn .
" Okkur fannst vanta humarstað .
Það bjóða allir veitingastaðir upp á humar en það gerir enginn veitingastaður út á hann .
Ferðamaðurinn vill humar .
Verbúð 11 er titillinn en Lobster & Stuff undirtitill svo ferðamaðurinn kveiki , " segir hann .
Haukur lærði eitt og annað um ítalska matargerð hjá Jamie Oliver sem hann notfærir sér á nýja staðnum .
" Ítölsk matargerð er stórkostleg .
Jamie kenndi mér að maður þarf bara að bera virðingu fyrir hráefninu .
Matreiðsla er ekki flókin .
Ef maður ber virðingu fyrir hráefninu verður útkoman góð , " segir hann og segir matinn íslenskan en undir ítölskum áhrifum .
Stemningsstaður þar sem fólki líður vel Upplifunin á Lobster & Stuff á að vera sú að fólki líði vel í fallegu umhverfi og hlýlegu , þægilegu andrúmslofti .
" Við gerum okkur grein fyrir því að ferðamennirnir verða fyrirferðarmeiri en heildarhugmyndin er þannig að við viljum hafa staðinn stemningsstað .
Þú getur komið og fengið flotta máltíð , eða litla máltíð , og drykki með eða setið lengur yfir drykkjum , " segir hann en bæði er bar uppi og niðri .
" Sir Arnar Gauti var okkar " concept creator " og verður gaman að sýna fólki afraksturinn , sem við erum brjálæðislega stoltir af .
" Eldhúsið er opið til 23 á virkum dögum en 24 um helgar .
