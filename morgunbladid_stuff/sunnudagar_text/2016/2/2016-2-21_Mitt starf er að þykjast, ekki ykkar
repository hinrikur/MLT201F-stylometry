Leonardo DiCaprio hefur látið umhverfisvernd og mannúðarmál mjög til sín taka á síðustu árum .
Árið 1998 kom hann á fót stofnun í eigin nafni , sem hefur m.a. það hlutverk að vinna að verndum ósnortinna svæða í heiminum og var heiðraður fyrir framlag sitt á viðskiptaráðstefnunni í Davos í Sviss í janúar , en þar koma árlega saman helstu stjórnmála- og viðskiptajöfrar heimsins .
Leikarinn átti einkafund með Frans páfa í Vatíkaninu fyrr á þessu ári þar sem umræðuefnið var umhverfismál , að því talið er , en guðsmaðurinn hefur einnig tjáð sig mikið um þau mál .
Ekki er langt síðan Sameinuðu þjóðirnar gerðu DiCaprio að erindreka sínum á sviði hlýnunar jarðar og á loftslagsráðstefnu Sþ í New York 2014 brýndi hann einmitt þjóðarleiðtoga heimsins mjög um mikilvægi þess að grípa í taumana varðandi hlýnun jarðar .
Að þeir yrðu að láta hendur standa fram úr ermum áður en það yrði of seint ; þeir yrðu að láta verkin tala .
" Mitt ævistarf er að þykjast , ekki ykkar , " sagði hann .
