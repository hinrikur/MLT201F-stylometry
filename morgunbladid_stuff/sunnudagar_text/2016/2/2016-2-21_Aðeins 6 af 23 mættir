Það var aumt ástandið í einum ellefu ára bekknum í Melaskóla í Reykjavík miðvikudaginn 19. febrúar 1991 .
Aðeins sex af 23 nemendum voru mættir , hinir lágu allir heima veikir .
Ekki nóg með það , umsjónarkennari bekkjarins var líka fjarverandi vegna veikinda .
Flensufaraldur gekk yfir landið um þetta leyti og Ingi Kristinsson , skólastjóri Melaskóla , staðfesti að fjölmarga nemendur vantaði í skólann enda þótt ekki lægi fyrir hvort þeir væri allir með flensu .
Hvergi var þó viðlíka skarð höggvið og í téðum ellefu ára bekk .
" Skólarnir eru auðvitað notalegasti staðurinn fyrir ýmsar farsóttir , svo þetta breiðist hratt út , " sagði Ingi í samtali við Morgunblaðið sem lagði leið sína í Melaskóla af þessu tilefni .
Ingi skólastjóri sinnti hinum þunnskipaða bekk sjálfur þennan dag og tók þann kostinn að kenna nemendunum að spila Hjónasæng .
Þá unnu börnin um stund á bókasafninu .
Morgunblaðið heyrði einnig hljóðið í skólastjórum Austurbæjar- og Ölduselsskóla og var ástandið heldur skárra þar .
