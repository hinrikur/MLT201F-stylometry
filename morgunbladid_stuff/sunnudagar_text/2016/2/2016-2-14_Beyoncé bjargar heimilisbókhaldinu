Smáhesturinn brosti hringinn þegar hann sá vinkonu sína , Beyoncé Knowles , slá í gegn í bandarísku Ofurskálinni í vikunni .
Ekki nóg með það heldur frumflutti hún nýtt lag í leiðinni , svona fyrst hún var að massa þetta á annað borð .
Myndbandið við lagið Formation er ekki bara fullt af fallegum fáklæddum konum heldur sýndi vinkonan það að hún er gallharður aðgerðarsinni .
Í verkinu tekur vinkonan afstöðu gegn lögregluofbeldi og lofsyngur svarta fegurð , en fram til þessa hefur farið fremur hljótt aðkoma hennar að Black Lives Matter-hreyfingunni .
Knowles , sem er 34 ára gömul , hefur hingað til ekki verið þekkt fyrir að flagga skoðunum sínum þótt hún hafi lagt femínistahreyfingunni lið .
Hún hefur líka hálfpartinn verið í felum , ekki gefið fjölmiðlum mikið aðgengi að sér , heldur látið verkin tala .
Það að vera með dólg fyrir framan 111 milljón áhorfendur eins og hún gerði á Ofurskálinni bandarísku er töff og eitthvað sem konur ættu að gera meira af , alltaf , alla daga .
Í myndbandinu við Formation dregur hún upp myndir af veruleika sem venjulegir borgarar þekkja ekki .
Þessu er svo pakkað inn í glansumbúðir en í nánast öllum klippum úr myndbandinu klæðast Knowles og dansararnir fatnaði frá ítalska tískuhúsinu GUCCI. Ákveðinn hópur Íslendinga tengir þetta munstur eflastu við góðærið svokallaða sem einhverjir upplifðu á árunum fyrir hrun .
Þá voru spariguggurnar ekki gjaldgengar nema eiga tösku með þessu mónógrami og svo rataði það í fréttir þegar íslenskur athafnamaður keypti sér GUCCI-leðurjakka fyrir um hálfa milljón með krítarkortinu sínu erlendis .
Það þótti alls ekki nógu vandað .
Á dögunum byrjaði smáhesturinn aftur í Beyoncé-dansi eftir smá hlé og endurnýjaði kynnin við kynveruna ( djók ) .
Vegna anna í daglegu lífi hafði smáhesturinn þurft að hvíla dansinn því hin bugaða húsmóðir , sem smáhesturinn er , getur ekki alltaf gert allt .
Stundum þarf eitthvað undan að láta .
Það sem kom á óvart , þegar kynnin við dansa Beyoncé voru endurnýjuð , er hvað það bústar upp gleðina í hjartanu að dansa .
Það er eins og að fá vítamínsprautu að klæða sig upp í dansbúninginn í hádeginu á sunnudögum til þess eins að skemmta sér .
Í Beyoncé-dansinum er ekki keppt í því hver er mest töff , með flottustu hreyfingarnar eða í besta búningnum .
Á þessu nýja námskeiði hefur verið boðið upp á nýjungar , smáhesturinn lært ýmis ný spor eins og að skipta um gír í bíl með kynfærunum eins og danskennarinn kallar það .
Þið verðið bara að ímynda ykkur hvernig sporið er en þess má geta að þetta spor vakti kátínu á heimili smáhestsins þar sem stífar dansæfingar hafa staðið yfir á síðkvöldum .
Þessi dansspor hafa mikið notagildi og geta sparað heimilinu heilmikla peninga .
Karldýrið á heimilinu hefur allavega ekkert að gera á kampavínsklúbba þegar þessi dans er stiginn inni á heimilinu .
Á morgun mun danshópurinn læra dansinn við Formation .
Legg ekki meira á ykkur ! martamaria@mbl.is 