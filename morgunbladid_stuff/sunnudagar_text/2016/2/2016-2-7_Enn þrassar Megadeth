Þrass Hið goðsagnakennda bandaríska þrassband Megadeth sendi á dögunum frá sér sína fimmtándu hljóðversskífu , Dystopia .
Hefur hún fallið í frjóa jörð og renndi sér til að mynda beint í þriðja sæti Billboard 200-listans í Bandaríkjunum sem er besti árangur Megadeth í tæpan aldarfjórðung en Countdown to Extinction náði öðru sæti árið 1992 .
Megadeth , sem lék á Íslandi árið 2005 , hlýtur að daðra við heimsmet í mannabreytingum og teflir nú fram tveimur nýjum meðlimum ; brasilíska gítaristanum Kiko Loureiro og trymblinum Chris Adler úr Lamb of God .
Mun sá síðarnefndi framvegis leika með báðum böndum .
Oddviti Megadeth og aðallaga- og textahöfundur er sem fyrr Dave Mustaine .
