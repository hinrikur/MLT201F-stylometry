Þekktir píanókvartettar eftir tónskáldin Gabriel Fauré og Johannes Brahms eru á efnisskrá tónleika Kammermúsíkklúbbsins í Hörpu á sunnudagskvöldið kl. 19.30 ; píanókvartett nr. 2 í g-moll op .
45 eftir franska tónskáldið Fauré ( 1845-1924 ) og píanókvartett nr. 1 í g-moll op .
25 eftir Brahms ( 1833-1897 ) .
Flytjendur eru góðkunningjar félaga klúbbsins og hafa allir komið fram á fjölda tónleika á undanförnum árum , þau Ari Þór Vilhjálmsson fiðluleikari , Þórunn Ósk Marinósdóttir víóluleikari , Sigurður Bjarki Gunnarsson sellóleikari og píanóleikarinn Ástríður Alda Sigurðardóttir .
" Við höfum öll spilað saman í ýmsum hópum á tónleikum en ekki komið fyrr saman í þessari mynd á tónleikum Kammermúsíkklúbbsins , " segir Ari Þór .
Hann hefur nýverið breytt um starfsvettvang , spilaði á dögunum um stöðu hjá Fílharmóníusveit Helsinki og fékk hana .
Ari komst í fréttir vegna ferðalagsins í prufuspilið , þar sem starfsmenn flugfélagsins Norwegian vildu ekki hleypa honum í vélina með fiðluna .
Ari gerði mál úr því , nú hefur reglum verið breytt og segir hann glettnislega þessa umtöluðu fiðlu fá að hljóma á tónleikunum .
Óíkt tónmál verkanna " Bæði þessi verk eru ný fyrir okkur , " segir Ari Þór síðan .
" Ekkert okkar hefur leikið verkið eftir Fauré en eitt okkar hefur áður leikið verkið eftir Brahms .
" Og hvernig skyldi glíman við þau hafa gengið ? " Mjög vel .
Kammermúsíkklúbburinn óskaði eftir því að við lékum verkið eftir Fauré , það hefur aldrei verið flutt hjá þeim , síðan kom hitt sem góð viðbót .
Fyrir utan ytri umgjörð eru ekki mikil líkindi með þessum verkum : þau eru af svipaðri lengd og bæði í fjórum köflum , en tónlistin er mjög ólík .
Verk Fauré er mjög impressjónískt , eins og var í gangi í Frakklandi á þessum tíma , en Brahms er fremstur í flokki þýskra tónskálda .
Við höfum unnið í því að draga fram hvað tónmál þesara verka er ólíkt , " segir hann .
" Og það er skemmtilegt að glíma við það að draga fram ólík form verkanna .
" Besta tónleikaröðin Þegar Ari Þór er spurður út í leikinn með kvartetti sem þessum , þá segir hann að hann bjóði upp á að allir njóti sín vel en um leið þarf jafnvægið að vera fínt .
" Við erum öll svolitlir sólistar en jafnframt hluti af hópnum , " segir hann og bætir við að það sé nauðsynleg tilbreyting fyrir hljómsveitarspilara að leika líka með minni kammerhljómsveitum .
" Tónlistarlega er það nærandi að spila reglulega kammertónlist , það gefur manni mikið og er mjög skemmtilegt .
Svo er Kammermúsíkklúbburinn besta tónleikaröðin að spila í á Íslandi .
" efi@mbl.is 