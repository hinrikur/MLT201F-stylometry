Síleski rithöfundurinn Roberto Bolaño var á allra vörum fyrir áratug eða svo , hann lést reyndar 2003 en síðasta skáldsaga hans , 2666 , kom ekki út fyrr en 2004 og ekki á ensku fyrr en nokkru síðar .
2666 fékk fjölda verðlauna , seldist vel og var almennt vel tekið .
Persónurnar í 2666 skipta tugum og sögusviðið stekkur á milli landa og milli tímaskeiða .
Það er því snúið að sníða úr bókinni leikverk en atlaga að því var þó gerð í Barcelona , heimaborg Bolaños , 2007 og nú er annað leikrit í smíðum sem frumsýnt verður í Chicago .
Forvitnilegt við þá uppsetningu er sitthvað , þar á meðal að uppgjafamunkur fjármagnar það með lottóvinningi .
Verkinu er skipt í fimm hluta , en Bolaño vildi reyndar að bókin yrði gefin út í fimm bindum .
Leikarar í verkinu eru fimmtán og bregða sér í ólík hlutverk eftir því sem sögunni vindur fram , en alls tekur það fimm klukkutíma í flutningi .
2666 verður frumsýnt í kvöld í Goodman ' s Owen-leikhúsinu í Chicago .
