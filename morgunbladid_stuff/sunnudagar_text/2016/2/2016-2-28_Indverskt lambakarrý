Fyrir 4-6 Canola olía ( til steikingar ) 1,2 kg magurt lambakjöt , t.d. lundir salt 10 heil piparkorn fræin úr 6 kardimommum 4 negulnaglar 2 tsk kóríanderfræ 1 tsk cuminfræ 1 tsk fennelfræ 1 tsk þurrkaðar chilliflögur 2 lárviðarlauf , brotin í grófa bita 1 msk kanill 2 tsk turmerik duft ½ tsk múskat ( duft ) 250 ml hrein jógúrt 1 stór laukur , saxaður gróft 6 hvítlauksrif 3 cm bútur af engifer , skorið gróft 1-2 heilir chilli piparar , skornir gróft ( takið fræin úr ef þið viljið ekki hafa það of sterkt ) 1 msk garam masala 410 g tómatpúrra í dós eða krukku ( tomato puree á ensku , ekki tomato paste sem er þykkara og í minni dósum eða túpum ) smá sykur karrýlauf , handfylli ferskt kóríander , skorið gróft Hitaðu olíuna í stórri pönnu og steiktu kjötið , saltaðu það vel í leiðinni .
Þegar kjötið er brúnað , settu það í skál og geymdu til hliðar .
Hitaðu pönnu og settu út á hana piparkornin , kardimommufræin , negulnaglana , kóríanderfræin , fennelfræin , chilli flögurnar og lárviðarlaufin .
Ristaðu kryddin í 1-2 mínútur þar til góð lykt fyllir vitin .
Settu þau þá í mortél eða litla kvörn og myldu þau þar til þau verða að fíngerðu dufti .
Bættu kryddunum við kjötið ásamt turmerik , múskat og jógúrt .
Blandaðu vel og láttu það liggja í klukkutíma við stofuhita eða fjóra klukkutíma í kæli .
Settu laukinn , hvítlaukinn , engiferið og chillipiparinn í matvinnsluvél og maukaðu .
Settu smá vatn ef þarf .
Til að elda karrýsósuna , hitaðu olíu í stórri pönnu eða potti og bættu út í laukmaukinu ásamt garam masala og brúnaðu .
Bættu þá við kjötinu með maríneringunni .
Hrærðu tómatpúrru við og smá sykur .
Hentu í þetta karrýlaufunum , kryddaðu smá með salti ef þarf og láttu suðu koma upp .
Lækkaðu þá í lægsta , settu lok yfir og láttu malla í 90 mínútur eða þar til kjötið er meyrt .
Hrærðu af og til .
Að lokum skaltu setja kóríanderlaufin yfir .
Berðu fram með basmati grjónum , naan brauði og raita .
