Málmur Philip Anselmo , sem frægastur er fyrir að hafa verið söngvari málmbandsins Pantera , hefur verið fordæmdur um víðan völl eftir að hann heilsaði að sið nasista og kallaði " máttur hvítra " fram í salinn á tónleikum sem helgaðir voru minningu Dimebag Darrels Abbotts , félaga hans úr Pantera , á dögunum .
Fyrst á eftir neitaði Anselmo að biðjast velvirðingar , kvaðst aðeins hafa verið að gera grín að hvítvíninu sem borið var fram fyrir flytjendur á tónleikunum .
" Ég elska alla og hata alla .
Þannig er það bara .
Ég þarf ekki að biðjast afsökunar á neinu , " sagði hann .
Nokkrum dögum síðar sá Anselmo hins vegar að sér og baðst afsökunar í yfirlýsingu .
Þar kom fram að allir sem þekktu hann vissu að hann væri ekki haldinn kynþáttafordómum .
