Kvikmyndir Margir hafa eflaust saknað gamanleikkonunnar Goldie Hawn á hvíta tjaldinu en hún hefur ekki leikið í kvikmynd frá því að The Banger Sisters var frumsýnd árið 2002 .
Önnur gamanleikkona , sem er núna einhver sú allra vinsælasta í heimi , ætlar heldur betur að bæta úr þessu .
The Hollywood Reporter greinir frá því að Amy Schumer sé búin að fá Hawn til liðs við kvikmynd sem hún er með í bígerð .
Myndin hefur ekki fengið nafn en við stjórnvölinn er Jonathan Levine , leikstjóri The Night Before .
Hawn mun að sjálfsögðu leika móður Schumer og er öruggt að þessar tvær eiga eftir að verða góðar saman .
