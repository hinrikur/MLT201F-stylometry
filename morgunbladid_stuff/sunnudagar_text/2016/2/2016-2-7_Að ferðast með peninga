Eitt það mikilvægasta á ferðalögum er að hafa alltaf plan B. Það er martröð hvers ferðalangs að lenda í því að hraðbankinn gleypir kortið þitt og ekkert er eftir í vasanum .
Á sumum fáförnum stöðum er þín tegund af kredit- eða debetkorti kannski ekki tekin og svo einfaldlega týnist kortið .
Hvernig hljómar þá plan B ? Jú , það er að vera alltaf með einhvern pening á sér til að geta reddað sér .
Svo ekki sé talað um ef þú ert á leiðinni út á flugvöll og það er enginn tími til að bíða eftir því að einhver komi og veiði kortið úr hraðbankanum .
Hins vegar er glapræði að geyma þá alla á einum stað – jafnvel þótt maður telji sig afskaplega vel settan með glænýjustu gerðina af innanáveski um mittið .
Regla númer eitt er að vera með peningana á nokkrum stöðum .
Vera með á sér góða summu í til dæmis góðu veski , einnig seðla í renndum vasa á flíkinni og á hótelinu er gott að geyma líka peninga í öryggishólfi .
Margir eiga " sína " aðferð við að geyma peninga og eggin eiga ekki að fara öll í sömu körfuna .
Gott er að hafa fleiri seðla en færri , það er að segja ; að verðgildi hvers þeirra sé ekki það hátt að þú þurfir að láta skipta stórri upphæð og treysta á að nóg sé til í kassanum fyrir skiptimynt .
Þá vekur það óþarfa athygli á hvað þú ert með mikið á þér ef þú dregur fram stóra seðla og varast skal líka að draga fram bunka af seðlum á götumarkaðnum .
Á sumum stöðum í heiminum er reiðufé í raun eini gjaldmiðillinn sem hægt er að treysta á .
Í Afríku og Asíu eru stór svæði þar sem hvorki er hægt að nota kort né fara í hraðbanka en þá eru líka víðast hvar reglur um hversu mikið reiðufé þú mátt hafa með þér inn í landið .
Að lokum , ef gististaðurinn býður ekki upp á öryggishólf og þú ert einn með herbergi er gott að fela einhvern pening í herberginu .
Inni í þvottapoka eða einhverju sem fáum myndi detta í hug að stela .
Þetta er ekki það öruggasta en betra en ekkert .
Ekki hafa þó háa upphæð á þessum stað .
