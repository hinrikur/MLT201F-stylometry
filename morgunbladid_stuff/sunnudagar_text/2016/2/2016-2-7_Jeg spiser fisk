Íþróttahópur Lárusar Sigurðssonar fór í keppnisferð til Danmerkur þegar hann var tólf ára og Dagur fékk að fara með , þrátt fyrir að vera tíu ára .
" Eftir að Dagur var valinn til að fara með reyndum við auðvitað að undirbúa þá báða sem best fyrir ferðina , " segir móðir þeirra , Ragnheiður Lárusdóttir .
" Við lögðum áherslu á að þeir yrðu að passa hvor annan og þó sérstaklega að Lárus hefði auga með Degi , auðvitað .
Ég spurði Dag hvort hann kynni ekki eitthvað í dönsku og hvort hann gæti hugsanlega bjargað sér sjálfur ef eitthvað kæmi upp á .
Hann hélt það nú : " Ég kann að segja : Jeg spiser fisk " og að aldeilis fínt yrði að fara með þá kunnáttu í farteskinu .
Hann var viss um að ferðalagið yrði ekkert mál ; ef hann héngi bara sem mest með Lalla þyrfti ekki að hafa neinar áhyggjur .
" 