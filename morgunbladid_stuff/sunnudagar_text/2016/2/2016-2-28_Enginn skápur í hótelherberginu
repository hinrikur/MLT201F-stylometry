Hvað þarf maður í raun að fá út úr hótelherbergi og hverju má sleppa ? Aðstandendur citizenM-hótelkeðjunnar hafa greinilega pælt vandlega í þessari spurningu og útkoman er straumlínulöguð herbergi þar sem lúxusinn er á réttum stöðum og verðið mjög sanngjarnt .
Þannig er rúmið stórt og mjúkt , en til að nýta plássið betur er enginn fataskápur og hvað þá heldur buxnapressa eða míníbar .
Er hægt að hengja flíkur upp á snaga , ef þess þarf , en annars er undir rúminu risastór skúfa sem rúmar eina opna ferðatösku í fullri stærð .
Þarf sumsé bara að koma töskunni á sinn stað og opna og loka skúffunni eftir þörfum .
Sushi og kampavín Ef gestir verða svangir fara þeir einfaldlega í lítið mötuneyti sem er opið allan sólarhringinn .
Matarframboðið breytist yfir daginn og spannar allt frá sushi og kampavíni yfir í samlokur og kaffi .
Síðan er ókeypis þráðlaust net í öllum herbergjum , öflug sturta sem dekrar við kroppinn , ókeypis kvikmyndir í sjónvarpinu og risastórir gluggar sem gefa útsýni yfir borgina .
CitizenM er nú þegar með hótel í Amsterdam , Glasgow , London , New York , París og Rotterdam og þykja herbergin nokkuð ódýr miðað við staðsetningu og aðbúnað .
Þannig á herbergið í New York , steinsnar frá Times Square , að geta farið allt niður í 159 dali á nóttina á meðan Lundúnahótelið , rétt hjá Þúsaldarbrúnni , rukkar minnst 109 pund fyrir gistinguna .
ai@mbl.is 