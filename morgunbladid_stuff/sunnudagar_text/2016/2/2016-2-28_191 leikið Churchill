Breska blaðið The Guardian tók sig til í vikunni og valdi bestu túlkanirnar á Sir Winston Churchill , forsætisráðherra Breta í seinni heimsstyrjöldinni , í kvikmynd eða sjónvarpi en 191 leikari hefur spreytt sig á karakternum gegnum tíðina .
Þá er von á þremur í viðbót , engum smáseiðum ; Brian Cox , John Lithgow og Kevin Spacey .
Blaðið er á því að túlkun Alberts Finneys í The Gathering Storm frá 2002 beri af .
Blaðið segir hann ekki aðeins tala og hreyfa sig eins og fyrirmyndin gerði heldur takist honum einnig afburðavel að lýsa glímu Churchills við sjálfan sig .
Í næstu sætum eru Robert Hardy í Winston Churchill – The Wilderness Years ( 1981 ) , Timothy West í Churchill and the Generals ( 1979 ) , Brendan Gleeson í Into the Storm ( 2009 ) og Michael Gambon í Churchill ' s Secret ( 2016 ) .
