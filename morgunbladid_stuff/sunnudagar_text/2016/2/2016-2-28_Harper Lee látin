Hér til hliðar segir frá Umberto Eco sem lést 19. september sl. en sama dag lést vestur í Bandaríkjunum , í smábæ í Alabama , bandaríski rithöfundurinn Harper Lee , 89 ára að aldri .
Ólíkt Umberto Eco , sem var áberandi þátttakandi í menningarumræðu í heimalandi sínu og heimshornaflakkari , þá dró Lee sig út úr sviðsljósinu skömmu eftir að bók hennar To Kill a Mockingbird kom út og lauk ekki við annað verk eftir það .
To Kill a Mockingbird er iðulega nefnd sem ein helsta skáldsaga bandarískrar bókmenntasögu og hefur selst í ríflega fjörutíu milljónum eintaka um heim allan , aukinheldur sem vinsæl kvikmynd var gerð eftir bókinni með Gregory Peck í aðalhlutverki .
Á síðasta ári kom úr skáldsagan Go Set a Watchman sem kynnt var sem " framhald " af To Kill a Mockingbird , en var í raun fyrsta uppkast þeirrar bókar sem Lee endurskrifaði .
