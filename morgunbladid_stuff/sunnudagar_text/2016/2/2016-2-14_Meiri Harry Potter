Þegar sjöunda og síðasta Harry Potter-bókin kom út sagði Joanne Rowling ítrekað að bækurnar um Harry yrðu ekki fleiri .
Hún hefur þó séð að sér því ný Harry Potter-bók kemur út í sumar og er þegar orðin metsölubók .
Bókin , sem heita mun Harry Potter and the Cursed Child , byggist á samnefnu leikriti sem frumsýnt verður í Lundúnum 30. júní , en bókina verður hægt að kaupa einni mínútu eftir miðnætti aðfaranótt 1. júlí .
Líklegt er að bókaverslanir víða um heim verði opnaðar um miðnætti á hverjum stað til að selja bækurnar , eins og tíðkaðist með fyrri bækur um galdrastrákinn , en eins og getið er er hún þegar orðin metsölubók , situr í efsta sæti Amazon vestan hafs og austan og eins hjá Waterstones .
Hún veður aðeins föl í takmarkaðan tíma að sögn útgefanda , Söguþráðurinn er sá að Harry Potter , fullorðinn þriggja barna faðir , starfar í galdramálaráðuneytinu og glímir við fortíðina .
