Kvikmyndin Trainspotting fagnar tuttugu ára afmæli sínu í ár og aðdáendur myndarinnar geta glaðst yfir því að framhald hennar verði tekið upp .
Irvine Welsh , höfundur bókarinnar sem myndin var gerð eftir , hefur staðfest að tökur á framhaldsmyndinni hefjist 16. maí á þessu ári .
Ewan McGregor , Ewen Bremner , Jonny Lee Miller og Robert Carlyle ætla allir að endurtaka leikinn og verða með í Trainspotting 2 , sem hefur ekki enn fengið titil .
Ljóst er þó að hún mun ekki heita Porno eftir framhaldsbók Welsh .
Myndin verður frumsýnd á næsta ári .
Trainspotting sagði frá eiturlyfjafíklinum Mark Renton ( McGregor ) og einstaklega óáreiðanlegum félögum hans , Sick Boy ( Miller ) , Spud ( Bremner ) og Begbie ( Carlyle ) .
Sögusviðið er undirheimar Edinborgar og London .
Trainspotting 2 verður leikstýrt rétt eins og fyrri myndinni af Danny Boyle , sem fangaði þessar skuggahliðar mannlífins á einstaklega stællegan , súrrealískan og á köflum kómískan hátt .
Handritshöfundur framhaldsmyndarinnar verður ennfremur sá sami og í fyrri myndinni , John Hodge , og verður hún aðeins lauslega byggð á framhaldsbók Welsh .
" Ég hef verið að vinna við myndina sem framleiðandi , " sagði Welsh í viðtali í hlaðvarpinu Beaks and Geeks .
Hann staðfesti einnig að hann sneri aftur í hlutverki eiturlyfjasalans Mikey Forrester .
Lofar handritið Í viðtali við NME í lok síðasta árs sagði Carlyle að handritið væri eitt það allra besta sem hann hefði nokkurn tímann lesið .
" Án þess að láta neitt uppi , þá má segja að sumar persónurnar hafi ekki tekið næsta skref í lífi sínu .
Áhorfendur þurfa að ganga í gegnum það með þeim .
Þessi mynd á eftir að hreyfa við fólki .
Myndin lætur þig hugsa um sjálfan þig og hvað þú hefur gert við líf þitt , " sagði hann við NME og bendir á að þeir sem fóru á myndina í bíó séu nú 20 árum eldri .
" Hafa þessir fjórir náungar breyst ? Eru þeir eins ? Hafa þeir algjörlega klúðrað málunum ? Hefur þeim tekist að gera eitthvað við líf sitt ? Auðvitað eiga áhorfendur eftir að spurja sjálfa sig þessara sömu spurninga .
" Trainspotting er sígild mynd og hefur Carlyle trú á því að Boyle takist að standa undir væntingum aðdáenda .
" Ef einhver getur þetta , þá er það Danny Boyle .
Hann er besti leikstjóri sem ég hef unnið með , hann er magnaður .
" Tónlistin sló í gegn Tónlistin í kvikmyndinni Trainspotting var áhrifamikil rétt eins og myndin .
Í henni hljómar tónlist eftir listamenn á borð við Iggy Pop , Primal Scream , New Order , Lou Reed , Underworld , Pulp , Leftfield og Brian Eno .
Tímaritið Vanity Fair valdi tónlistina úr myndinni sem þá 7. bestu í sögunni árið 2007 .
Tónlistin kom fyrst út 9. júlí árið 1996 og naut svo mikilla vinsælda að önnur plata var gefin út 21. október 1997 .
Á henni voru lög úr myndinni sem höfnuðu ekki á fyrsta disknum og líka lög sem voru ekki í lokaútgáu myndarinnar en komu til greina á fyrri stigum framleiðslu og voru kvikmyndagerðarfólkinu innblástur .
