S kjöldur Magnússon , fyrrverandi bifreiðastjóri , slökkviliðsmaður og hluthafi hjá Borgarplasti , fagnar áttatíu árunum á tuttugasta afmælisdegi sínum á mánudaginn 29. febrúar , hlaupársdag .
Hann er fæddur og uppalinn í Borgarnesi þar sem faðir hans átti bílastöð .
Hvernig er að eiga þennan sérstaka afmælisdag ? Þegar ég var krakki var ég mjög óhress með þetta , að eiga ekki afmæli eins og aðrir .
Móðir mín hélt yfirleitt upp á það 28. febrúar .
Svo þegar ég fór að eldast kunni ég svo sannarlega að meta þennan afmælisdag og vil ekki skipta á honum og neinum öðrum .
Af því hann er svo sérstakur .
Manstu hvað þú varst gamall þegar þú uppgötvaðir að þú ættir bara afmæli á fjögurra ára fresti ? Nei , ég man það ekki .
En ég man að þegar ég var sextán ára var ég farinn að kunna að meta 29. febrúar , og allar götur síðan .
Heldurðu meira upp á afmælið þegar það er hlaupár ? Já , aðeins meira .
Það er svona í fyrsta skipti núna sem ég finn að þetta er stór dagur , þegar maður er áttræður .
Mér fannst það ekkert merkilegt þegar ég varð fertugur eða sextugur , en finnst það núna áttræður , kominn á síðasta legginn .
Hvað ætlarðu að gera á " tvítugsfmælinu " þínu ? Þá förum við hjónin út að borða í Perluna .
Ég afþakkaði stórveislu og í staðinn förum við út að borða .
Er einhver afmælisdagur eftirminnilegri en aðrir ? Já , þegar ég var tuttugu ára .
Þá var ég að keyra ( sem bifreiðarstjóri ) og það lengdist aðeins hjá mér keyrslan .
Ég kom ekki heim fyrr en um nóttina .
Og þegar ég kom heim þá beið afmælisterta á borðinu .
Um miðja nótt .
Þetta var mér mjög minnistætt .
Hvenær fannst þér þú eiga afmæli , 28. febrúar eða 1. mars ? Mér fannst ég ekki eiga afmæli 28. febrúar þegar það var verið að halda upp á það .
Og alls ekki í mars .
Hvað með bílprófið , fékkstu það 28. febrúar eða fyrsta mars ? Ef ég á að segja þér sannleikann um mig : af því að ég er alinn upp á stöðinni var ég auðvitað síkeyrandi .
Svo þegar það kom að því að taka bílprófið þá sagði bifreiðaeftirlitsmaðurinn við mig : þú ert búinn að keyra svo mikið að ég ætla að straffa þig í eina viku .
Ég fékk því að taka bílprófið viku seinna .
Ég átti alltaf von á þessu .
Ég keyrði nú þessa dagana eins og hina .
