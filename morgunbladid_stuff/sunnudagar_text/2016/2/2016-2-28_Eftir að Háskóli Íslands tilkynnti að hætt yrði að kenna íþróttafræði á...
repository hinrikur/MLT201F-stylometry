Eftir að Háskóli Íslands tilkynnti að hætt yrði að kenna íþróttafræði á Laugarvatni lét Sigmundur Davíð Gunnlaugsson forsætisráðherra þessi orð falla í færslu á Facebook : " Það er hætt við því að ákvörðun HÍ um að leggja af nám á Laugarvatni muni gera út af við hugmyndir um sameiningar eða aukið samstarf HÍ við menntastofnanir á landsbyggðinni .
Þetta mun væntanlega kalla á að fjárveitingum verði í auknum mæli beint til skóla á landsbyggðinni á þeirra eigin forsendum .
Menntastofnanir eru á meðal mikilvægustu innviða samfélagsins og þeir innviðir þurfa að vera traustir um allt land .
" Þessi færsla vakti litla hrifningu meðal starfsfólks Háskóla Íslands , enda þótti mörgum sem í þessu fælist nokkurs konar hótun .
Svanur Kristjánsson prófessor er virkur á Facebook og náði ágætlega að fanga almenn og einhuga viðbrögð í þessari færslu : " Ágætu FB-vinir ! Tímamót í sögu Háskóla Íslands .
Ég hef starfað við Háskóla Íslands í ríflega 40 ár .
Forsætisráðherra Íslands hefur náð miklum árangri við að efla samstöðu alls starfsfólks .
" Thelma Hrönn Sigurdórsdóttir , aðalleikkonan í Pílu pínu , er glöð á Facebook í vikunni : " Ég gæti ekki verið þakklátari fyrir þessa dásamlegu dóma sem Píla pína hefur fengið ! Ég vona að sem flest ykkar sjáið ykkur fært á að mæta í þennan stórfenglega ævintýraheim sem býr í Hofi ! Aðeins 5x sýningar eftir ! ! " Vigdís Hrefna Pálsdóttir leikkona datt illa á sviðinu í Þjóðleikhúsinu í vikunni og brotnaði á hæl og rist .
Fresta þurfti frumsýningu á vampíruleikritinu Hleyptu þeim rétta inn þar sem hún átti að fara með aðalhlutverkið .
Batakveðjum hefur rignt inn á Facebook síðuna hennar frá vinum og vandamönnum .
Stefán Karl Stefánsson sendi henni kveðju : " Elskuleg , kem með salat til þín , ég veit að það gleður kannski ekki vampírur en það hjálpar beinum að gróa .
Góðan bata , þú verður komin á fætur fyrr en varir , það er sterkt í þér og þínum .
" Steingrímur Sævarr Ólafsson er litli bróðir Jóns Ólafssonar tónlistarmanns sem fagnaði afmæli í vikunni .
Hann fékk góða kveðju frá bróður sínum : " Það hefur verið sagt að menn geti valið vini sína en ekki fjölskyldu .
Ég er samt viss um að ég hefði valið Nonna bró ef ég hefði mátt velja mér bróður .
Hann passaði upp á mig þegar ég var lítill , tók ábyrgð á mér og talaði raunar fyrir okkur báða þannig að sumir ættingjar héldu að ég væri mállaus þangað til á ellefta ári .
" 