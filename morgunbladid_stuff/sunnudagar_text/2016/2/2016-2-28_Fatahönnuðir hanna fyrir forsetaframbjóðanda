Hillary Clinton , frambjóðandi til forsetaembættisins í Bandaríkjunum , hefur ákveðið að nýta mátt tískuheimsins og hefur fengið þrjú tískuhús til þess að framleiða þrjá mismunandi stuttermaboli til stuðnings framboðinu .
Það eru Marc Jacobs , Dao-Yi Chow og Maxwell Osborne frá Public School og DKNY ásamt Tory Burch sem hanna bolina .
Bolirnir hafa strax vakið athygli en ritstjóri amerísku útgáfunnar af Vogue , Anna Wintour , mætti í sínum á tískusýningu Marc Jacobs í síðustu viku og nýverið birti fyrirsætan og raunveruleikastjarnan Kendall Jenner mynd af sér í bolnum á instagram-síðu sinni .
Bolirnir eru allir framleiddir í takmörkuðu upplagi og kosta einungis 45 dollara .
