Helsta teiknimyndahátíð Frakklands , og ein sú helsta í Evrópu almennt , er Angoulême-hátíðin , sem haldin er í samnefndri borg í suðvesturhluta Frakklands .
Hátíðin hefur iðulega verið umdeild , en aldrei eins og nú .
Að þessu sinni komst hún í fréttirnar fyrir það þegar tilnefningar voru kynntar til heiðursverðlauna hátíðarinnar , enda var engin kona á þeim lista , en þrjátíu karlar .
Fyrir vikið óskuðu margir þekktustu teiknimyndafrömuðir Frakka eftir því að nafn þeirra yrði tekið af viðkomandi lista og hátíðarhaldarar bættu konum á listann til að bregðast við ánægju manna , en þess má geta að ein kona hefur hlotið þessa viðurkenningu í 43 ára sögu verðlaunanna .
Næsta uppákoma var ekki síður fréttnæm , en kynnir helstu verðlauna kvöldsins byrjaði á að tilkynna nokkra verðlaunahafa , en hætti síðan við , sagðist hafa verið að spauga og las upp réttu nöfnin .
Þetta olli eðlilega mikilli óánægju þeirra sem fyrst voru nefndir og hermir sagan að sumir hafi farið grátandi út úr salnum .
