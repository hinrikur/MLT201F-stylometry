Útilokar önnur staðsetningin hina ? Ef við nú leyfum okkur þann munað að hugsa langt fram í tímann , svona fimmtíu til hundrað ár , sem reyndar er ekkert óskaplega langt , ef út í það er farið , má þá ekki vel framkvæma hvort tveggja : Byggja upp aðstöðu við Hringbraut sem þjóni okkur næstu áratugi en halda jafnframt Keldnalandinu óspjölluðu fyrir framtíðaráform um heilbrigðismiðstöð allra landsmanna ? Stundum er svo komið í ákvarðanatöku að erfitt er að snúa til baka .
Það á til dæmis við um endurnýjun Landspítalans við Hringbraut .
Ótal skipulagsnefndir og óslitin röð heilbrigðisráðherra blessuðu , eða létu óátalin , áform um að byggja , eða eigum við að segja endurreisa , sjúkrahúsið á sínum gamla stað .
Sjálfur var ég einn af þessum heilbrigðisráðherrum .
Ég var líka einn af þegnum þessa lands sem fögnuðu nýjum barnaspítala á Landspítalareitnum og vonandi verður nýtt sjúkrahótel , sem skóflustunga var nýlega tekin fyrir á sama stað , landsmönnum til góðs .
Samt finnum við mörg fyrir óþægindatilfinningu sem fylgir því að halda við ákvörðun sem eldist illa .
Það er nefnilega margt sem hefur breyst frá því umrædd ákvörðun var upphaflega tekin , þar á meðal í skipulagsmálum höfuðborgarsvæðisins og þróun byggðar .
Þungamiðja byggðar hefur færst til og möguleikar til greiðra samgangna fyrir einn stærsta vinnustað landsins , sem jafnframt er viðkomustaður fyrir enn fleira fólk , hefur þrengst .
Koma þá upp í hugann orð Guðjóns heitins Magnússonar , fyrrverandi aðstoðarlandlæknis , en hann útlistaði einhverju sinni fyrir mér sinn draumastað fyrir nýjan spítala .
" Við eigum að byggja í landi Keldna , " sagði hann .
Og bætti síðan við á þá leið að við ættum að byggja upp í loftið .
Í stað þess að þurfa að ganga kílómetra frá einni deild á aðra , ættum við að geta þotið upp og niður í lyftum á milli starfssviða .
Guðjón benti ennfremur á að Keldur væru staðsettar þar sem þjóðvegurinn vestur og norður mætir veginum að sunnan og austan og hvað þéttbýlissvæðið áhrærir þá kæmi þessi nýja staðsetning til með að vera í miðju borgarsvæðinu eins og það er að þróast .
Utan í Grafarvogi , Grafarholti , Árbæ , Breiðholti og Mosfellsbæ og einhvern tímann kæmi Sundabraut sem gerði allar samgöngur enn greiðfærari inn á þetta svæði .
Oft hef ég hugsað til þessara hugmynda Guðjóns Magnússonar og eflaust hafa fleiri komið auga á það sem mér virðist nú vera hið augljósa um staðsetningu til framtíðar fyrir okkar stærsta sjúkrahús .
Þá er komið að minni spurningu .
Útilokar önnur staðsetningin hina ? Ef við nú leyfum okkur þann munað að hugsa langt fram í tímann , svona fimmtíu til hundrað ár , sem reyndar er ekkert óskaplega langt , ef út í það er farið , má þá ekki vel framkvæma hvort tveggja : Byggja upp aðstöðu við Hringbraut sem þjóni okkur næstu áratugi en halda jafnframt Keldnalandinu óspjölluðu fyrir framtíðaráform um heilbrigðismiðstöð allra landsmanna ? Til umhugsunar er að hin glæsilega gamla höfuðbygging Landspítalans , sem fyrir löngu er hætt að svara kalli tímans sem sjúkrahús , var vígð í árslok árið 1930 , fyrir nánast réttum 85 árum .
Það er ekki lengra síðan ! 