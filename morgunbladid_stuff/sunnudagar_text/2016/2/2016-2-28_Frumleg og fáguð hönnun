Hönnuðir sækja innblástur víða og sífellt bætast nýir hönnuður í flóruna þrátt fyrir að þeir þrautreyndu klikki ekki .
Hönnunarvikan í Stokkhólmi er nýafstaðin en þar kynntu áhugaverðir hönnuðir spennandi möguleika nýstárlegrar hönnunar eða óhefðbundnar útfærslur klassískra hönnunarmuna .
Sunnudagsblaðið kynnti sér áhugaverða hönnun frá ýmsum heimshornum og hér er brot af því sem vakti hvað helsta athygli í vikunni .
Sigurborg Selma Karlsdóttir sigurborg@mbl.is Hönnuðir sækja innblástur víða og sífellt bætast nýir hönnuður í flóruna þrátt fyrir að þeir þrautreyndu klikki ekki .
Hönnunarvikan í Stokkhólmi er nýafstaðin en þar kynntu áhugaverðir hönnuðir spennandi möguleika nýstárlegrar hönnunar eða óhefðbundnar útfærslur klassískra hönnunarmuna .
Sunnudagsblaðið kynnti sér áhugaverða hönnun frá ýmsum heimshornum og hér er brot af því sem vakti hvað helsta athygli í vikunni .
Sigurborg Selma Karlsdóttir sigurborg@mbl.is Hljóðeinangrun ofarlega í huga Hljóðeinangrun vakti athygli á hönnunarvikunni í Stokkhólmi sem er nýafstaðin þar sem fjöldinn allur af skandinavískum hönnuðum og hönnunarhúsum lagði áherslu á hljóðeinangraða hönnun .
Hljóð og hljóðeinangrun er mikilvægur þáttur í hönnun og hefur mikið að segja fyrir rýmið og á hönnunarvikunni voru því mismunandi útgáfur hljóðeinangrandi muna kynntar fyrir mismunandi rými og notkun , hvort sem það er ætlað fyrir fjölmenna staði eða til einkanota .
Nýtilegt landslag Artless goods er hönnunarstúdíó frá Singapúr sem hefur hafið framleiðslu lítilla steyptra útgáfa af fjöllum og landslagi sem nýtt er á skemmtilegan máta .
Þá er lögun ýmissa fjallgarða , eldfjalla og gíga steypt í form og þannig skapaðir munir sem ætlaðir eru til að geyma skartgripi og aðra smáhluti .
Við gerð munanna voru útbúin sérsniðin sílíkonmót sem steypunni er hellt í og látin þorna svo úr urðu hráir og fallegir gripir .
Þá nýtti hönnunarstúdíóið sér einnig þrívíddartækni til þess að mynda línur í steypunni sem eiga að minna á hæðarlínur á landakortum .
Nýr veitingastaður Damiens Hirst Breski listamaðurinn Damien Hirst hefur hannað einstakar innréttingar fyrir eigin veitingarstað , Pharmacy 2 eða Apótek 2 .
Veitingastaðurinn sem er inni í Newport-galleríinu í Vauxhall , London , dregur nafn sitt af fyrrverandi veitingastað Hirst sem hann átti á árunum 1998-2003 og bar heitið Pharmacy .
Pharmacy 2 er verkefni Damiens Hirst og Marks Hix .
Staðurinn er opinn fyrir gesti gallerísins þegar það er opið en á kvöldin er þar borinn fram matseðill sem samanstendur af breskum og skandinavískum réttum úr hágæða hráefnum .
Innréttingar staðarins eru innblásnar af verki Damiens Hirst frá árinu 1992 sem einnig bar heitið Pharmacy .
Sessur barstólanna eru klæddar pastellituðu áklæði sem á að minna á pillur en barinn er einnig skreyttur marglituðum pillum .
Á veitingastaðnum er þemað tekið alla leið svo úr verður áhugaverður og fallegur veitingastaður sem mætti mögulega heldur líta á sem einskonar innsetningu eins merkasta samtímalistamanns Breta .
Húsgögn í anda Wes Anderson Nýjasta hönnun Tom Fereday er fáguð húsgögn í anda kvikmyndaleikstjórans Wes Anderson sem er þekktur fyrir áhugaverðar listrænar kvikmyndir og einstakar sviðsmyndir .
Húsögnin eru í fallegum litum og nýtileg á fjölda vegu þar sem hönnuðurinn leikur sér með formin á einstakanmáta .
Áhugaverð innsetning með ljósum Japanski arkitektinn Sou Fujimoto hannaði áhugaverða ljósinnsetningu fyrir tískuhúsið COS fyrir hönnunarvikuna í Mílanó .
Arkitektinn hannaði einskonar skóg úr kösturum sem verður sýndur í gömlu leikhúsi í miðborginni , Cinema Arti .
Kastararnir varpa ljósinu frá loftinu en undir ljósinu gefst fólki kostur á því að stoppa eða setjast .
Ljósaskógurinn er afskaplega áhugaverð innsetning og má búast við sérstakri upplifun þegar innsetningin hefst .
Innsetningin COS x Sou Fujimoto verður opin frá 12 til 17 April 2016 í Via Pietro Mascagni 8 á árlegri hönnunarviku Milanó ..
