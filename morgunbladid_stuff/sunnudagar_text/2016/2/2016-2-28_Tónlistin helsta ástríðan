Leikkonan Leighton Meester skaust upp á sjónvarpsstjörnuhimininn fyrir hlutverk sitt sem hin fordekraða Blair Waldorf í unglingadramaþáttunum Gossip Girl um ríka unga fólkið á Manhattan sem sýndir voru á árunum 2007-2012 .
Færri vita að þótt Meester hafi sannarlega lifibrauð sitt af leiklist þá er það tónlistin sem er hennar helsta ástríða í lífinu .
Árið 2014 gaf hún út sína fyrstu sólóplötu sem nefnist Heartstrings .
Platan hefur að geyma níu lög sem öll eru samin og flutt af Meester sjálfri .
Fyrri afrek hennar á sviði tónlistar eru meðal annars lagið Good girls gone bad sem hún söng með hljómsveitinni Cobra Starship og naut talsverðra vinsælda árið 2009 , þegar frægðarsól hennar úr Gossip Girl skein sem bjartast .
Sólóplata Meester fékk ágæta dóma og líklegt er talið að hún hyggi á frekari landvinninga á sviði tónlistar .
