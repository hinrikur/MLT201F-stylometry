Fleiri en eitt af hverjum níu börnum í Englandi hefur ekki stigið fæti í garð , skóg , strönd eða annað náttúrulegt umhverfi í að minnsta kosti tólf mánuði , samkvæmt nýrri tveggja ára könnun sem styrkt var af ríkisstjórninni .
Börn frá fátækari fjölskyldum og frá svörtum og asískum fjölskyldum eða öðrum minnihlutahópum eru töluvert ólíklegri en hvít börn og börn frá ríkari fjölskyldum til að heimsækja græn svæði í borgum eða náttúrusvæði utan þeirra .
Aðeins 56% barna sextán ára og yngri úr fyrri hópnum heimsækir grænt svæði að minnsta kosti einu sinni á viku miðað við 74% úr seinni hópnum .
" Það er skortur á fyrirmyndum , " sagði útvarpsmaðurinn , rithöfundurinn og fuglaskoðarinn David Lindo í samtali við Guardian um þessar niðurstöður .
Hann er sjálfur svartur og hefur tekið eftir einhverri aukningu á svörtum fuglaáhugamönnum en segir þá fjölgun hafa verið minni en hún ætti að hafa verið .
" Í fjölmiðlum er náttúran sýnd sem áhugamál hvíta fólksins .
" Eins og gefur að skilja hefur búseta líka áhrif en börn í norðausturhluta Englands höfðu besta aðgengið að náttúrunni en 78% barna þar heimsækir græn svæði einu sinni í viku miðað við 62% í London .
Áhugi foreldra hefur líka mikið að segja um hvort börn leiki sér úti í náttúrunni .
Á heimilum þar sem foreldrar hafa mikinn áhuga á náttúrunni og sækja í þannig umhverfi fylgdu 82% barna í fótspor foreldra sinna .
Á heimilum þar sem foreldrar fara sjaldan eða aldrei út í náttúruna var sambærileg tala 39% hjá börnunum .
" Vandamálið er ótti , pláss , tæknin og tími og þau eru mismunandi eftir því hvar þú ert í landinu , " sagði Natalie Johnson hjá góðgerðarsamtökunum Wild Network .
" Úti á landi getur vandamálið verið hraðbrautir á meðan sumir krakkar í stórborgum þurfa að horfast í augu við gengjatengd vandamál .
" Hún segir að vandmálið sé líka til staðar hjá miðstéttinni í úthverfunum og að foreldrar þurfi að gera sér grein fyrir því að frjáls útileikur í náttúrunni sé alveg eins mikilvegur og frönskukennslan og balletttímarnir .
Leiðir til að fá börn út í náttúruna Börn í dag eru mikið fyrir framan skjái af ýmsu tagi og leika sér minna úti en foreldrar þeirra gerðu .
Hlutverk foreldra er að fara út með börnin og byrja snemma .
Lítil börn eru mjög áhugasöm um umhverfi sitt og finnst gaman að skoða hluti og verða skítug .
Foreldrar ættu að leyfa börnum sínum að klifra í trjám .
Breskar kannanir hafa leitt í ljós að um helmingi þarlendra barna sé bannað að klifra í trjám en tölfræði sýnir að þrisvar sinnum fleiri börn enda á sjúkrahúsi eftir að hafa dottið fram úr rúminu en úr trjám .
Byggið kofa saman úr trjágreinum .
Það kennir samvinnu , eflir ímyndunaraflið og sjálfstraust .
Úti í náttúrunni má síðan líka nota tímann til að safna laufblöðum og skoða skordýr .
