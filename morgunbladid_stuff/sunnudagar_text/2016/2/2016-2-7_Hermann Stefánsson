" Ég vann eins og brjálæðingur á milli þess sem ég þeyttist um að lesa upp úr minni bók fyrir síðustu jól þannig að ég las lítið .
Þegar ég leit svo upp í janúar átti ég talsvert af bókum sem ég hef ekki lesið , bækur sem ég hafði eignast með því að skipta við aðra höfunda .
Ég hef verið á leiðinni að skiptast á bókum við Kristínu Ómarsdóttur , en við höfum haft þann háttinn á að við göngum hvort um sig með bók í vasanum og bíðum eftir því að guð stefni okkur saman , en það hefur ekki gerst ennþá , það er eitthvert vesen á guði .
Við höfum því ákveðið að grípa fram fyrir hendurnar á honum og ætlum að hittast í næstu viku til að eiga bókabýtti og ég hlakka til að lesa bókina hennar Flækinginn .
Ég verð svo að lesa Sjóveikur í München eftir Hallgrím Helgason , Hundadaga Einars Más og Kalmann , ég hef ekki lesið neitt af þessu .
Ég er reyndar búinn að lesa Stóra skjálfta Auðar Jónsdóttur mér til mikillar ánægju og svo var ég líka að klára Geirmundar sögu heljarskinns eftir Bergsvein Birgisson og hún er mjög fín .
