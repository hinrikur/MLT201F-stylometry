Undanfarin ár hafa hinir ýmsu afeitrunarkúrar verið í tísku eða svokallað detox .
Ekki eru allir sammála um ágæti þess að neita líkamanum um mat í ákveðinn tíma og telja sumir það beinlínis vera ávísun á að fitna frekar en grennast .
Sumir ákveða að fasta í nokkra daga til að hreinsa líkamann og " núllstilla " sig en oftast virkar þetta sem harkaleg megrun .
Þegar líkaminn er sviptur réttu magni hitaeininga og næringu í stuttan tíma er mjög algengt að þegar kúrnum lýkur bæti líkaminn á sig meiri þyngd en hann missti .
Margir draga í efa að slíkur kúr afeitri líkamann en engar sannanir eru til um það .
Að auki líður fólki oft illa meðan á detoxi stendur ; það er svangt , þreytt og orkulaust .
Best er að drekka vel af vatni , borða ávexti og grænmeti yfir daginn og neyta fæðu sem er næringarrík – alla daga .
