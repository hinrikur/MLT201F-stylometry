Boðið verður upp á ókeypis vinnustofu í hreyfiflæði ( Movement Improvement ) mánudaginn 22. febrúar .
Námskeiðið fer fram í Plié heilsu í Smáralind og hvetja kennararnir Einar Carl og Dagmar Hrund sem flesta til að mæta .
Farið verður yfir hugmyndafræðina á bak við námskeiðin og þátttakendum boðið að spreyta sig á nokkrum skemmtilegum æfingum undir leiðsögn þjálfaranna .
Námskeiðin henta öllum þeim sem vilja huga að heilsunni , styrkja sig , auka liðleikann og hafa gaman .
Tekið skal fram að þetta er ekki venjulegt æfingakerfi þar sem unnið er með margar endurtekningar heldur er unnið í því að auka flækjustig æfinga sem krefst bæði liðleika og styrks .
