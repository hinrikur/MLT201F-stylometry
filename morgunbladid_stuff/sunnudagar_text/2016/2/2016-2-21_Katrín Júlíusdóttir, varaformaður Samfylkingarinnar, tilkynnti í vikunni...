Katrín Júlíusdóttir , varaformaður Samfylkingarinnar , tilkynnti í vikunni að hún ætlaði að hætta á Alþingi eftir næstu þingkosningar .
Margir brugðust við þessum tíðindum á samfélagsmiðlunum svo sem Katrín Jakobsdóttir , formaður Vinstrihreyfingarinnar – græns framboðs , sem segir á Facebook : " Trúi því nú varla að Katrín Júlíusdóttir ætli að yfirgefa okkur hér á þingi , við höfum átt svo langa og skemmtilega samleið , bæði fyrir þing og á þingi svo ekki sé minnst á sjónvarpsþáttinn Skuggaráðuneytið ( hvað verður um hann , Kata ? stórum spurningum er ósvarað ! ) .
Ég geymi háfleyg minningarorð um Katrínu þar til hún hættir , segi samt að það er mikil eftirsjá að henni úr stjórnmálunum .
Skil hins vegar vel þörfina fyrir að söðla um og gera eitthvað nýtt ! " Gömul færsla lögfræðingsins Svanhildar Hólm Valsdóttur sem hún setti inn á Facebook fyrir um fjórum árum fór á flug í gær á samskiptamiðlunum , enda jafn hrikalega fyndin og hún var þá .
Svanhildur tók þá skjáskot af barnaþáttunum Stubbunum sem voru sýndir á Krakkarásinni nema að inn í Stubbana slæddist óvænt texti sem kom greinilega úr einhverju öðrum og fullorðinslegri þætti .
Þannig voru þessar góðlátlegu verur , Lala , Pó og Dipsy segjandi hluti í íslenska textanum sem flæddi undir atburðarásinni í blómalandinu þeirra á borð við ; " Þú stendur þig ekki sem karlmaður " og Lala sakaði Pó um að hafa drepið hund – sest á hann í vímu .
" Það ætti að kæfa þig " bætti hún við og Lala stráir svo salti í sárin og endar þetta á : " Ég veit að þú varst í vímu á líkvöku tengdamóður minnar .
" Umfjöllun Kastljóssins í vikunni sem leið um lífsstílsbloggara var nokkuð umdeild en mörgum lífsstílsbloggaranum þótti það koma eins og skrattinn úr sauðarleggnum að blanda umræðu um hvernig þau blogg virka og eru sett upp saman við umfjöllun um átraskanir .
Í umfjölluninni kom fram að sumir lífsstílsbloggarar fá alls konar snyrtivörur , föt og dót sent sem þeir skrifa svo gjarnan um .
Atli Fannar Bjarkason , ritstjóri Nútímans skrifaði á Twitter eftir þetta : " Hagsmunaskráning : – Fékk senda tvo poka af súkkulaðikleinum eftir tíst .
– 66°N sendi mér Atli-bol og Fannar-peysu .
Mér fannst það fyndið .
" Svo bætti hann við : " Yfirlýsing : Ég fékk ekki greitt fyrir þetta tíst .
Tek samt fram að súkkulaðikleinurnar voru mjög gómsætar .
" 