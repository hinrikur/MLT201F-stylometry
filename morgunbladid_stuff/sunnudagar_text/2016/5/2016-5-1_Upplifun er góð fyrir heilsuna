Veldu upplifun fram yfir kaup á hlutum .
Þetta er mat vísindamanna um þætti sem eiga þátt í að gera okkur hamingjusöm .
Sálfræðingar hafa komist að þeirri niðurstöðu að hlutir sem við fjárfestum í veita okkur ánægju í um 6-8 vikur en eftir það hverfur ánægjan .
Hins vegar er líftími upplifunar mun lengri og oft tengd minningum lengi á eftir .
Rannsóknir hafa sýnt að áhrifin ná til þeirra sem eru í kringum okkur líka .
Við erum oft með vinum en félagssleg tengsl eru einn af grunnþáttum góðrar heilsu .
Við finnum líka aukinn lífskraft við upplifun .
Að iðka eða hlusta á fallega tónlist hefur þau áhrif á fólk að gleðihormónið endorfín losnar út í líkamann en það veitir okkur vellíðan .
Slíkt getur líka gerst við hreyfingu .
Þegar við verjum tíma í upplifun þá erum við ekki að bera okkur saman við aðra eins og við gerum gjarnan þegar hlutir eru keyptir .
Auk þess getur upplifun verið ókeypis sem dauðir hlutir eru ekki og upplifun skilur eitthvað eftir sig og gefur þannig til baka .
Því má segja að öll rök hnígi að því að upplifun borgi sig .
