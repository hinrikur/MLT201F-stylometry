Hvers konar ópera er Baldursbrá ? " Baldursbrá er stútfull af húmor og er bæði fyrir börn og á annan hátt fyrir fullorðna .
" Er óperan fyrir alla eða er hún frekar fyrir börn en fullorðna ? " Hún er algjörlega fyrir fjölskylduna og líka tónlistarfólk eða þá sem hafa gaman af tónlist .
Tónlistarformið er klassískt , það er aðallega sungið en eitthvað um " resetatív " en ekki mikið talað .
" Hvort er skemmtilegra að syngja klassíska tónlist eða aðra , t.d. djass eða dægurlög ? " Að vera óperusöngvari gefur manni grunn fyrir raddbeitingu og ef maður kann hana vel þá getur maður leyft sér að fara yfir í annað tónlistarform .
Ég er til dæmis í pönkhljómsveit , " segir Jón Jósef og kallar : " Vala , hvað heitir pönkhljómsveitin sem ég er í ? " Hvað er framundan ? " Fyrir utan Baldursbrá þá er ég að æfa nýja fótboltaóperu sem verður frumsýnd á Óperudögum í Kópavogi .
Óperan var samin sérstaklega fyrir þá hátíð .
Textinn er tekinn beint frá lýsendum knattspyrnu en í henni eru fjórir einsöngvarar , kvartett og barnakór en hljóðfærin eru smerill og dómaraflauta .
Helgi R. Ingvarsson samdi tónlistina .
Svo er ég að æfa óperu sem heitir Ljós í ljóði og verður flutt í Færeyjum í sumar .
Ég hef reyndar frumflutt fimm óperur á jafnmörgum árum og allar á Íslandi .
Þær eru eftir Atla Ingólfsson , Þorgeir Tryggvason , Elínu Guðlaugsdóttur , Helga R. Ingvarsson og Gunnstein Ólafsson , sem samdi Baldursbrá .
" Hvað finnst þér skemmtilegast að gera ? " Að veiða fisk , vera í náttúrunni , þar er svo mikil hvíld , friður og ró , þótt fiskurinn fái ekki frið .
Þetta gefur manni tengingu við náttúruna og svo er gott að vera langt í burtu frá klið borgarinnar .
Ég er úr Eyjafirðinum og finnst ómissandi að komast út í náttúruna .
" Jón Svavar Jósefsson syngur eitt hlutverkanna í ævintýraóperunni Baldursbrá sem sýnd er laugardag og sunnudag í Norðurljósasal Hörpu .
Hann er menntaður í klassískum söng frá Tónlistarskóla Garðabæjar og síðar frá tónlistarháskóla í Vín .
Miðar á Baldursbrá munu vera falir á www.tix.is .
