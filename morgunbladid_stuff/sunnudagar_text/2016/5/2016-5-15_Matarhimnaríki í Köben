Fyrir mataráhugafólk er Torvehallerne í Kaupmannahöfn frábær áfangastaður .
Þar er sannarlega hægt að bragða fjölbreyttan mat en veitingastaðirnir eru margir .
Á matarmarkaðinum má líka finna ýmislegt hnossgæti , úrvals hrávöru og margt sem gleður bæði auga og bragðlauka .
Inga Rún Sigurðardóttir ingarun@mbl.is Torvehallerne í Kaupmannahöfn er miklu meira en matarmarkaður .
Þarna er hægt að kaupa í matinn , fara út að borða og kaupa allskyns góðgæti .
Veitingastaðirnir eru margir og fjölbreyttir .
Þetta er sérstaklega lifandi staður sem gaman er að heimsækja en í hverri viku fara þangað um 115.000 Kaupmannahafnarbúar .
Áhersla er lögð á ferska gæðavöru og pakkað góðgæti .
Sem dæmi er hægt að velja úr 160 tesortum , 88 viskítegundum og 236 tegundum af frönsku hnossgæti .
Alls yfir 80 básar Þessi mikli matarmarkaður er við Israels Plads við Nørreport-lestarstöðina en hægt er að ganga beint út af metróstöðinni á markaðinn .
Torgið hefur langa sögu sem verslunarstaður en þar var rekinn matarmarkaður um áratugaskeið , eða frá 1889 til 1958 .
Árið 2011 var síðan matarmarkaðurinn opnaður á ný .
Hann samanstendur af tveimur stórum og björtum glerbyggingum , hönnun arkitektsins Hans Hagens , með mörgum verslunar- og matarbásum en á milli þeirra er markaður með grænmeti og blóm .
Alls eru básarnir yfir 80 talsins og býður heimsókn í Torvehallerne upp á bæði inni og útiveru .
Hér til hægri er síðan mælt með fjórum góðum veitingastöðum Aspasþema um helgina Reglulega er ákveðið þema í gangi um núna um helgina er það aspas en úrval af nýuppteknum aspas frá m.a. Lammefjorden , Mön og Fjóni verður á boðstólum .
Ennfremur verður boðið uppá hveitibjór frá Herslev-brugghúsinu , sem hentar sérlega vel með aspasréttum .
Dæmi um fleiri þemu framundan er að 10.-11. júní verður frönsk markaðsstemning í fyrirrúmi og 24.-26. júní liggur leið bragðlaukanna til Kóreu með höfuðáherslu á kimchi .
Instagram og Facebook : / TorvehallerneKBH torvehallernekbh.dk 