Ekki þarf lengi að grúska í mannkynssögunni til að átta sig á því að þar er fátt um konur .
Forsvarskonur fyrirtækis sem framleiðir barnaefni , þær Elena Favilli og Francesca Cavallo , einsettu sér að bæta úr því með bók sem færa myndi sögur af merkiskonum .
Þær reka fyrirtæki sem þær nefna Timbuktu Labs og hrintu af stað Kickstarter-söfnun í apríl síðastliðnum til að gera bók um 100 konur úr mannkynssögunni , allt fram á okkar daga .
Þær skrifuðu sögu þeirra sem ævintýri , fengu 100 listakonur til að myndskreyta sögurnar og kölluðu bókina Kvöldsögur handa uppreisnarstelpum .
Kickstarter-söfnun þeirra byggðist á því að safna nógu fé til að geta lokið við hönnun og prentað af bókinni 1.000 eintök , samtals um hálfa fimmtu milljón króna .
Undirtektirnar voru aftur á móti öllu betri , svo góðar reyndar að engin bók hefur safnað öðru eins fé á Kickstarter – alls söfnuðust ríflega 70 milljónir þegar upp var staðið .
