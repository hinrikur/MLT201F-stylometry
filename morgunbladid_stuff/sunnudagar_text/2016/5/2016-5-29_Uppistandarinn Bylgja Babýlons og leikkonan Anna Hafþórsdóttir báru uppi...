Uppistandarinn Bylgja Babýlons og leikkonan Anna Hafþórsdóttir báru uppi bráðskemmtilegu þættina Tinna og Tóta sem gerðir voru fyrir Bravó á sínum tíma .
Bylgja tilkynnti að á næstunni myndu þeir vera aðgengilegir á Youtube og birtist sá fyrsti þar í fyrradag .
Á Twitter skrifaði Bylgja svo : " Í þriðju heimsstyrjöldinni munu bílstjórar berjast við hjólreiðafólk .
Ég og hlaupahjólið verðum okkar eigin lið .
" Þórdís Gísladóttir , rithöfundur og þýðandi , var stödd á flugvelli fyrr í vikunni og deildi hugrenningum sínum þaðan á Twitter : " Mér finnst þetta " this is the final call " í hátölurunum í flugstöðinni hljóma eins og það sé viðurkennt að við séum öll dauðvona .
" Stuttu áður hafði hún sagt frá því að hún væri búin að bera á sig öll dýr hrukkukrem í snyrtivörudeildinni í Leifsstöð .
" Geri ráð fyrir ódauðleika , nema flugvélin hrapi í Atlantshaf .
" Og fjölmiðlakonan Sirrý Arnardóttir vakti athygli á texta sem kom inn um bréfalúguna hjá henni : " Ég rakst á hundleiðinlega fordóma í dag í auglýsingapésa sem borinn var inn á heimilið mitt hér í 101 : , , Kæri nágranni , þú þarft ekki að hætta þér í úthverfin lengur til þess að finna nútíma asíska matargerð ...
" - , , Hætta þér í úthverfin " - hvaða bull er þetta ? Ég veit að auðvitað á þetta að vera , , fyndið " en þetta eru bara fordómar .
Eiga þessi viðhorf svo að mæta börnum og unglingum úr úthverfum sem koma í önnur hverfi að keppa í íþróttum ? Ég hef búið í Breiðholti og sé ekkert hættulegt við að fara þangað .
Hvað er hættulegt við t.d. barnvænt Bakkahverfið í Neðra-Breiðholti , skógi vaxinn Elliðaárdalinn , menningarmiðstöðina Gerðuberg í Hólahverfi , skíðalyftuna við Selja- og Fellahverfið eða strandlengjuna í Grafarvoginum og golfsvæðið við Korpúlfsstaði ? Hættum þessum , , við og hinir " viðhorfum .
Förum meira á milli hverfa , það er skemmtilegra .
" Það styttist í EM í knattspyrnu en þó eru samfélagsmiðlarnir enn fremur rólegir hvað mótið varðar eins og Hjörvar Hafliðason íþróttafréttamaður vekur athygli á á Twitter : " Rúmlega tvær vikur í EM og það er enginn að tala um keppnina .
Af hverju er allt svona dautt ? Hélt að á þessum tíma myndi allt nötra .
Eina .
" Stuttu síðar vekur Hjörvar athygli á því að Arion banki gefur EM-áskrift í kaupbæti ef fólk tekur bílalán hjá bankanum .
" Jæja , bankinn að reyna að koma fólki í gírinn .
I like that .
Ekkert lán í lífinu eins skynsamlegt og gott bílalán .
" 