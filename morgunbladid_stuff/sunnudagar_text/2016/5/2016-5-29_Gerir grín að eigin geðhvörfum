Sjónvarp Nýir gamanþættir leikkonunnar og uppistandarans Mariu Bamford eru nú aðgengilegir á sjónvarpsveitunni Netflix .
Þættirnir kallast Lady Dynamite og eru byggðir á lífi Bamford sjálfrar .
Þar gerir Bamford stólpagrín að sjálfri sér og veikindum sínum , en hún glímir við geðhvörf .
Lady Dynamite hefst á því að Bamford er nýútskrifuð af geðdeild og freistar þess að byggja upp líf sitt með hjálp umboðsmanns síns , Bruce Ben-Bacharach , en hann er leikinn af Fred Melamed , og móður , en Mary Kay Place fer með hlutverk hennar .
Allir þættirnir tólf eru nú aðgengilegir á Netflix .
