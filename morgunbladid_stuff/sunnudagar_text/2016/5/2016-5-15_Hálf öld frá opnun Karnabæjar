Karnabær átti þátt í samfélagslegri byltingu og markaði tímamót í tísku ungmenna .
Hinn 16. maí eru fimmtíu ár frá opnun verslunarinnar .
Flestir sem komnir eru á miðjan aldur muna vel eftir tískubúðinni Karnabæ en á þeim tíma var enginn maður með mönnum nema hann gengi í nýjustu tískunni þaðan .
Ásdís Ásgeirsdóttir asdis@mbl.is Wrangler gallabuxur , kakíföt , hermannaföt , munstraðar peysur , víðar skyrtur teknar saman í mittinu með belti , kúrekastígvél , köflóttar skyrtur og nýjustu græjurnar frá Pioneer eru nokkur dæmi sem koma í hugann þegar hann reikar aftur til unglingsáranna .
Að gera sér bæjarferð með vinkonum eða vinum niður í miðbæ Reykjavíkur að kaupa ný föt í Karnabæ er minning sem eflaust margir deila .
Fyrsta sending seldist upp á viku Guðlaugur Bergmann , betur þekktur sem Gulli í Karnabæ , stofnaði árið 1960 heildverslun G. Bergmann hf. og það var svo 16. maí árið 1966 sem hann stofnaði í félagi við þá Björn Pétursson og Jón Baldursson tískuvöruverslunina Karnabæ .
Búðin dregur nafn sitt frá Carnaby Street í Soho í London þar sem helstu tískuverslanir voru á 7. áratugnum .
Karnabær var stofnaður sem nauðvörn , því Gulli heitinn og félagar hans voru heildsalar sem ætluðu að selja smásölum vöruna .
Smásalarnir hættu hins vegar allir við og þá varð að setja upp búð til að selja vöruna .
Ákveðið var því að stofna Karnabæ .
Það sýndi sig að fötin voru kærkomin nýjung því fyrsta sending seldist upp á viku .
Unga fólkið fékk sína eigin tísku Margt breyttist á þessum árum og átti Karnabær sinn þátt í því .
Nýjustu straumar frá London voru nú komnir til Íslands en með tískunni urðu allt í einu til " táningar " , ekki unglingar .
Ungt fólk sem áður hafði klætt sig eins og " litlar konur " og " litlir karlar " varð að flottum og stællegum táningum með sína eigin tísku .
Stelpur sem alltaf höfðu þurft að ganga í pilsum gátu nú gengið í buxum .
Markaðurinn taldi að þessi nýja tíska væri bóla sem myndi hjaðna og enginn fór í samkeppni við Karnabæ í tvö ár .
Annað kom á daginn og verslanir Karnabæjar spruttu upp víða um land og áður en langt um leið var opnuð saumastofa Karnabæjar sem óx með tímanum og varð að hundrað manna vinnustað .
Hælaskór karlmanna og stutt pils Karnabær var fyrsta verslunin á landinu sem spilaði tónlist inni í verslun og hljómaði hún til að byrja með út á götu líka .
Hljómbær var hluti af Karnabæjarsamsteypunni í nokkur ár en þar voru seldar hinar vinsælu Pioneer-græjur sem þóttu hin ákjósanlegasta fermingargjöf .
Karnabær rak einnig plötubúð og var í mörg ár helmingseigandi í Steinum plötuútgáfufyrirtækinu Árið 1967 fékk Gulli þá hugmynd að setja af stað val á fulltrúa ungu kynslóðarinnar með tilheyrandi tónleikum og keppni um bestu hljómsveit ársins .
Gulli varð í upphafi fulltrúi þessarar fatabyltingar og þurfti að mæta í sjónvarp í umræðuþætti um sítt hár , stutt pils , hælaskó karlmanna og eiturlyf en hann barðist alla tíð hatrammlega gegn eiturlyfjum .
Viltu vera púkó ? Ekki ég ! Karnabær setti svip sinn á bæinn og þeir tískustraumar sem þaðan bárust höfðu áhrif á börn og ungmenni í áratugi .
Karnabær rataði í lag hjá Stuðmönnum en þar sungu þeir : Þér finnst þú þurfa jakka og tvenna sigtúnsskó , nýju fötin keisarans frá Karnabæ og co. Fötin skapa manninn eða viltu vera púkó – Nei , ekki ég ! 