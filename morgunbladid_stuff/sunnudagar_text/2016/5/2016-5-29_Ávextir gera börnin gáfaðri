Jákvæð áhrif þess að neyta ávaxta hafa varla farið framhjá neinum , enda eru þeir sneisafullir af vítamínum og steinefnum .
Sýnt hefur verið fram á að reglubundin neysla ávaxta minnki með afgerandi hætti líkurnar á alls kyns sjúkdómum , sporni gegn C- og A- vítamínskorti og lengur má telja .
Þegar við borðum eplin okkar og perurnar erum við eflaust flest með okkar eigin heilsu í huga , þótt bragðið skemmi ekki fyrir , en nýleg rannsókn bendir til þess að heilastarfsemi næstu kynslóðar sé einnig í húfi , það er að segja ef þú átt von á barni .
Sérfræðingar í Kanada tóku saman upplýsingar úr rannsókn á 688 börnum frá borginni Edmonton með sérstöku tilliti til mataræðis mæðra þeirra meðan á meðgöngunni stóð .
Niðurstöðurnar sýndu að við tólf mánaða aldur reyndust börn mæðra sem neyttu ávaxta í meira mæli standa sig merkjanlega betur í stöðluðum þroskaprófum og voru með hærri greindarvísitölu .
Svo virðist sem gáfaðir megi þakka mæðrum sínum fyrir að borða nóg af ávöxtum .
