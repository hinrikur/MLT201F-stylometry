Kvikmyndir Stikla úr nýjustu kvikmynd sænsku Óskarsverðlaunaleikkonunnar Alicia Vikander er komin í umferð á netinu og þykir lofa góðu .
Myndin heitir Tulip Fever og gerist í Hollandi snemma á sautjándu öld .
Vikander leikur unga konu sem gift er eldri manni ( Christoph Waltz ) .
Allt leikur í lyndi þar til ungur listmálari ( Dane DeHaan ) er fenginn til að mála af henni portrett .
Blossi hlýst af og allt fer á annan endann .
Leikstjóri er Justin Chadwick sem síðast gerði Mandela : Long Walk to Freedom .
Af öðrum leikurum má nefna Judi Dench og Zach Galifianakis en frumsýnt verður 15. júlí nk. 