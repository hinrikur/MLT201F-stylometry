Það vakti mikla athygi vestan hafs og víðar þegar hip-hop söngleikurinn Hamilton fékk sextán tilnefningar til Tony-verðlauna , en svo nefnast leiklistarverðlaun sem veitt eru Broadway-sýningum vestan hafs .
Þessar sextán tilnefningar eru met , en The Producers ( 2001 ) og Billy Elliot ( 2009 ) fengu fimmtán tilnefningar á sínum tíma .
Sýningin hefur nafn sitt af Alexander Hamilton , sem var í hópi þeirra sem komu Bandaríkjum Norður-Ameríku á fót á sínum tíma , og segir frá lífi Hamiltons frá því hann tekur þátt í að skipuleggja uppreisn gegn enska konungsveldinu 1776 og þar til hann er felldur í einvígi árið 1800 .
Söngleikurinn hefur notið gríðarlegra vinsælda , uppselt er á hann um fyrirsjáanlega framtíð , og bók eftir höfund söngleiksins , Lin-Manuel Miranda , hefur slegið í gegn .
Líkt og með miða á söngleikinn sjálfan fá færri en vilja og svo er komið að eintök af bókinni ganga kaupum og sölu fyrir geypifé .
Svo er því nefnilega háttað að bókin er sem líkust því að hún hefði verið gefin út á dögum Hamiltons , með leðurkjöl og á kremlitan pappír sem sérpantaður er frá Kína .
60.000 eintök voru í fyrstu prentun og seldust undireins og þau 50.000 eintök sem á eftir fylgdu seldust upp á meiri hraða .
Nú hamast kínverskir prentarar því við að gera fleiri bækur .
