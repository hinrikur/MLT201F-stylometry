Katrín , hertogaynja af Cambridge Óhætt er að segja að Katrín , hertogaynja af Cambridge og eiginkona Vilhjálms Bretaprins , hafi mörgu að fagna um þessar mundir .
Fyrir rétt um viku áttu þau hjónin fimm ára brúðkaupsafmæli og þá eru ein 15 ár frá því að þau kynntust .
Dóttir hennar , Karlotta , varð eins árs fyrir nokkrum dögum og þá reyndi hertogaynjan sig fyrir sér í glænýju hlutverki ; sem forsíðufyrirsæta júníheftis breska tímaritsins Vogue .
Er tilefnið 100 ára afmælisár blaðsins .
Katrín fæddist þann 9. janúar árið 1982 og var nefnd Catherine Elizabeth Middleton , jafnan kölluð " Kate " .
Hún ólst upp í þorpinu Bucklebury í Berkshire í suðausturhluta Englands og bjó þar allt þar til hún gekk í hjónaband , en þar búa foreldrar hennar enn .
Foreldrar hennar , Michael og Carole Middleton , voru bæði viðloðandi flug þegar hún fæddist , faðir hennar sem flugþjónn og móðir hennar sem flugfreyja , þótt fljótlega hafi þeirra eigin rekstur í barnaveisluþjónustu tekið yfirhöndina .
Fjölskyldan varð vel efnuð á fyrirtæki sínu , sem var stofnað árið 1987 , og fór Katrín í fína einkaskóla .
Hún hefur alla tíð verið afar góður námsmaður og vinsæl og var fyrirliði hokkíliðsins í Marlborough College í Wiltshire .
Þegar hún innritaðist í St .
Andrews-háskólann í Skotlandi kynntist hún Vilhjálmi fljótlega þar sem þau voru saman í nokkrum tímum og árið 2001 voru þau orðin par .
Þau hafa verið saman síðan , utan smá pásu árið 2007 .
Þau fóru leynt með samband sitt í fyrstu og héldust ekki í hendur opinberlega .
Árið 2005 var hertogaynjan hins vegar orðin eftirlæti fjölmiðla og var ágangurinn svo mikill að talsmenn konungshallarinnar báðu um að henni yrði sýnd tillitssemi .
Árið 2010 rétti Vilhjálmur prins fram trúlofunarhring móður sinnar , Díönu prinsessu , og bað Katrínar í fríi í Kenía .
Ári síðar gengu þau í hjónaband og eiga í dag tvö börn ; Georg Alexander og Karlottu .
Katrín hefur haft mikil áhrif á bæði breska og bandaríska tískuheiminn og eru " Kate Middleton-áhrifin " sérstakt fyrirbæri í þeim geira .
Tímaritið Time hefur valið hana sem eina af 100 áhrifamestu núlifandi manneskjum heimsins .
julia@mbl.is Á forsíðu Vogue Mynduð og myndar Katrín hertogaynja hefur verið valin best klædda kona heims ár eftir ár af mörgum stærstu tískutímaritunum .
Á júníforsíðu Vogue er hún mynduð í afslöppuðu sveitaumhverfi , í Burberry-skyrtu og með hatt fráversluninni Beyond Retro í London .
Sjálf hefur Katrín dundað sér við ljósmyndun og meðal annars tekið myndir af börnum sínum sem birst hafa opinberlega .
Vildu meira fyrir börnin Foreldrarnir Það vakti talsverða athygli þegar Katrín hertogaynja , þá Kate Middleton , fór að vera með Vilhjálmi Bretaprinsi að hún væri " commoner " eins og breskir fjölmiðlar kölluðu hana , eða " almúgamanneskja " .
Þar skipti engu þótt Middleton-fjölskyldan væri vellauðug eftir að hafa rekið barnaafmælisveisluþjónustu í nærri þrjátíu ár , milljarðarmæringar raunar ; í Bretlandi er það ættleggurinn sem gildir .
Þegar foreldrar Katrínar kynntust var faðir hennar , Michael Middleton , flugþjónn og móðir hennar , Carole , flugfreyja .
Í föðurfjölskyldu Katrínar eru m.a. flugmenn , svo sem afi hennar og langafi , en móðurmegin eru ættfeður hennar ýmist byggingarverkamenn og kolanámumenn .
Móðuramma Katrínar vildi að börnin hennar kæmust ofar í þjóðfélagsstigann en fjölskyldan hafði hingað til gert og hvatti dóttur sína til að verða flugfreyja , en yfir því starfi var ævintýraljómi á þeim tíma .
Eflaust bjóst hún ekki við að dótturdóttir sín yrði svo að lokum hertogaynja , en sá auður sem Middleton-fjölskyldan uppskar af veisluþjónustufyrirtæki sínu gerði það að verkum að þau höfðu efni á að senda börnin sín í fínustu einkaskóla Bretlands .
Katrín er sú fyrsta í sinni ætt til að vera langskólagengin .
Með auga fyrir smáatriðunum Listræn gen Systkini Katrínar , Pippa og James , hafa fetað í fótspor foreldranna og sinnt ýmsu tengdu veisluhöldum og ekki síst fagurfræðilegu nostri .
Pippa hefur sem frægt er orðið meðal annars gefið út bók um hvernig skal halda góðar veislur og James er í veisluveitingum og framleiðir meðal annars sykurpúða sem hægt er að sérpanta og fá nákvæmlega eins útlítandi og mann lystir .
Sagt hefur verið að um tíma hafi Katrín sjálf og bróðir hennar James ætlað út í einhvers konar rekstur þar sem einblínt væri á að kenna börnum að elda og baka fallegar kökur .
Eftir að Katrín útskrifaðist úr háskóla 2005 vann hún um tíma sem aðstoðarinnkaupastjóri hjá bresku fatakeðjunni Jigsaw , í fylgihlutadeildinni .
Á þeim tíma hannaði hún meðal annars hálsmen með skartgripahönnuðinum Claudiu Bradby sem var markaðssett fyrir yngri kynslóðina .
Portrettljósmyndun er eitt af áhugamálum hennar og hefur hún alla tíð haft mikinn áhuga á list , enda lærði hún listasögu í háskóla .
