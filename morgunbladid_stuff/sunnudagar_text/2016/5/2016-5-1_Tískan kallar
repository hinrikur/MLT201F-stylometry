Tíska Beyoncé er líka áhrifamikil í tískuheiminum .
Hún hefur sjálf verið með eigið fatamerki , House of Deréon , sem hún stofnaði ásamt Tinu móður sinni árið 2006 .
Til viðbótar sendi hún nýverið frá sér sína fyrstu íþróttafatalínu , sem ber nafnið Ivy Park , í samstarfi við Topshop .
Einnig vekur alltaf athygli hverju hún klæðist og nú síðast vakti karríguli kjóllinn eftir Roberto Cavalli úr nýju myndinni mikla athygli .
Beyoncé leggur mikið upp úr hinu sjónræna , tónleikar hennar eru mikið sjónarspil og sömuleiðis myndböndin og því ætti ekki að koma á óvart að hún af öllum sendi frá sér " sjónræna " plötu .
Öll þessi tólf myndbönd eru líka tískusýning .
Útlitið er þó þannig að ekki er hægt að tengja það við eitt merki eins og er vinsælt um þessa mundir , eins og bent er á í grein í New York Times .
Adele klæðist á tónleikum fötum frá Burberry og Florence Welch fötum frá Gucci .
Hjá Beyoncé sjást í nýju myndinni mörg nöfn , bæði þekkt og minna þekkt , eins og Saint Laurent , Hood by Air , Yeezy , Rosie Assoulin og Phelan .
Útlit myndbandanna er fjölbreytt og líka eru t.d. notuð föt með sögulegum tilvísunum .
