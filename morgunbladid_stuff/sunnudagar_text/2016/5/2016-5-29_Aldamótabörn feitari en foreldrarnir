Kynslóðabilið virðist felast í fleiru en tölvunotkun , talsmáta og viðhorfum til hins eða þessa málefnis , en ný bandarísk rannsókn sýnir að einni kynslóð reynist erfiðara að halda sér í formi en annarri þar í landi .
Niðurstöðurnar sýndu að þrátt fyrir sambærilegt mataræði og jafn mikla hreyfingu væri svokölluð aldamótakynslóð , sú sem nú er komin á þrítugs- og jafnvel fertugsaldur , um tíu prósentum þyngri en kynslóð foreldra sinna .
" Rannsóknin sýnir að ef þú ert tuttugu og fimm ára þarftu að borða minna og hreyfa þig meira en þeir sem eldri eru til að þyngjast ekki , " sagði í yfirlýsingu .
" Hinsvegar bendir hún líka til þess að það gætu verið aðrir einstakir þættir en mataræði og hreyfing sem valda yfirþyngd .
" Rannsóknin var birt í fræðitímaritinu Obesity Research & Clinical Practice .
