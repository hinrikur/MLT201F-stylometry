Talið er að kostnaður þjóðfélagsins vegna heimilisofbeldis gegn konum geti numið milljörðum króna árlega þegar allt er talið .
Rannsókn stendur yfir og rétt að taka fram að upphæðin liggur ekki fyrir , en sé miðað við umfangið í þeim löndum sem Íslendingar bera sig gjarnan saman við , gæti verið um ótrúlegar upphæðir að ræða .
Drífa Jónasdóttir afbrotafræðingur vinnur að rannsókninni þar sem markmiðið er að komast að raun um hvert sé umfang , eðli og kostnaður sem hlýst af þegar karlmenn beita konur heimilisofbeldi .
Rannsóknin er jafnframt doktorsverkefni hennar við Læknadeild Háskóla Íslands .
Kostnaðurinn er af ýmsum toga , þar sem birtingarmynd heimilisofbeldis er margvísleg .
Aðilar sem gætu þurft að bregðast við eru til að mynda lögregla , dómstólar , sjúkraflutningamenn , læknar og annað starfsfólk sjúkrahúsa , sálfræðingar , félagsráðgjafar , barnaverndarfulltrúar , starfsfólk velferðarsviðs og starfskonur Kvennaathvarfsins .
Sé annar konar kostnaður skoðaður má nefna að þolendur heimilisofbeldis eru líklegri en þær konur sem ekki hafa reynslu af slíku , að búa við fleiri heilsufarsvandamál , vera með sjálfsvígshugsanir , glíma við kvíða og þunglyndi .
Mikilvægt er að rannsaka heimilisofbeldi nánar og allir þeir sem ég hef leitað til í því skyni að fá upplýsingar hafa tekið mér mjög vel .
" Rannsóknin beinist að konum á Íslandi og heimilisofbeldi gegn þeim árin 2013 og 2014 .
Drífa leitar fanga hjá Landspítalanum ( LSH ) , hjá lögreglu og í velferðarkerfinu .
Upplýsingar eru mjög misjafnlega aðgengilegar og flókið verk að afla þeirra , en hún vonast til að hluti frumniðurstaðna geti legið fyrir í haust .
" Ég er langt komin með að safna gögnum á Landspítalanum og hef þegar lesið þúsundir skýrslna , " segir hún .
Þessi vinna er tímafrek vegna þess að ofbeldismál á heimilum eru ekki flokkuð sérstaklega í heilbrigðiskerfinu eða í velferðarkerfinu .
Ekki er til greining , eða kóði fyrir heimilisofbeldi og þar af leiðandi ekki hægt að kalla fram gögn úr kerfunum .
Auðveldara er að vinna úr gögnum lögreglunnar því þar eru öll mál flokkuð .
" Ég hef óskað eftir ópersónugreinanlegum gögnum frá lögreglunni og það verður í sjálfu sér ekki mikil vinna að greina þau .
" Miðað við gögn sem Drífa hefur skoðað má ætla að fimm konur á Íslandi séu beittar heimilisofbeldi á hverjum einasta degi og að á bilinu 180-400 ófrískar konur verði fyrir heimilisofbeldi hérlendis á ári – ótrúlegt en satt .
Drífa segir að mikið hafi breyst í þessum efnum hér heima eftir að verklagi var breytt á Suðurnesjum árið 2013 , en nú hefur Suðurnesjamódelið , Að halda glugganum opnum eins og það er kallað , verið tekið upp á höfuðborgarsvæðinu .
Markmiðið er að bæta rannsóknir í heimilisofbeldismálum með markvissari fyrstu viðbrögðum lögreglu , fækka ítrekunarbrotum , aðstoða þolendur og gerendur markvisst , nýta betur úrræði um nálgunarbann og brottvísun af heimili og að ná fleiri málum í gegnum refsivörslukerfið .
Samkvæmt nýjum verklagsreglum lögreglu um meðferð og skráningu heimilisofbeldismála eru til dæmis verksummerki ljósmynduð , þolanda gerð grein fyrir rétti sínum , skýrsla er tekin og sömuleiðis er óskað eftir fulltrúa barnaverndar eða félagsþjónustu ef börn eru á heimilinu þegar ofbeldið á sér stað – sem er í um 40% tilfella .
Eitt af markmiðum rannsóknarinnar er að vitundarvakning verði um heimilisofbeldi .
Drífa segir ofbeldið falið og á ákveðinn hátt allt annars eðlis en mörg önnur mál .
Eitt af því sem hana hafi langað að rannsaka sé t.d. hvað sé ólíkt með komum á slysa- og bráðamótttöku LSH , þegar ástæðan er heimilisofbeldi , miðað við aðrar komur .
Gögn benda til þess að þeir sömu hafi beitt ofbeldi hvað eftir annað en Drífa segir ekki eins auðvelt að " komast upp með " að beita heimilisofbeldi þegar svona vel sé tekið á málum strax og eftirfylgnin orðin jafn mikil og raun beri vitni .
" Það var auðvitað kostnaðarsamt fyrir lögregluna að fara ítrekað í útköll á sama heimili og ef til vill handtaka sömu mennina aftur og aftur .
Breytt vinnulag hefur skilið góðum árangri , ítrekunarbrotum fækkar og fleiri mál fara áfram í kerfinu .
" Hví bara konur ? Upplýsingar um kostnað vegna heimilisofbeldis hafa verið teknar saman , " en aldrei áður á jafn umfangsmikinn hátt og ég er að gera núna , " segir Drífa .
Hún segist hafa verið spurð hvers vegna hún rannsaki bara ofbeldi karla gegn konum .
" Hvað með karla sem þolendur , börn , innflytjendur , samkynhneigða ? Ég hef fengið ýmsar spurningar en ákvað að afmarka rannsóknina og hafa ekki of víðfema .
" Drífa segir að sumum þyki kaldranalegt að rannsaka ofbeldið í því samhengi sem hún geri .
" Ofbeldið kostar samfélagið bara svo mikið að það er raunverulegt efnahagsmál .
Þegar það kostar þjóðfélagið milljarða að menn beiti heimilisofbeldi , er það ekki þeirra einkamál .
" Fyrsta hugmynd Drífu að verkefninu var allt önnur en er úr varð .
" Fyrst ætlaði ég í raun bara að komast að því hver kostnaðurinn var með því að áætla og taka saman tölur úr hinum ýmsu kerfum þjóðfélagsins .
Það var dálítil krúttpæling að skrifa skýrslu um kostnaðinn en ég ákvað síðar að gera alvöru rannsókn .
" Innlent skapti hallgrímsson skapti@mbl.is Óttastu hann undir einhverjum kringumstæðum ? Gagnrýnir hann þig , vini þína og / eða fjölskyldu ? Gerir hann lítið úr þér fyrir framan aðra ? Eyðileggur hann persónulegar eigur þínar af ásettu ráði ? Hrópar / öskrar hann á þig eða börnin ? Ógnar hann þér með svipbrigðum , hreyfingum eða bendingum ? Af heimasíðu Kvennaathvarfsins 