Michelle Pfeiffer varð 58 ára núna á föstudaginn 29. apríl en hún fæddist í Santa Ana í Kaliforníu og á eina systur , Dedee og eldri bróður Ric .
Leikkonan giftist Peter Horton árið 1981 en þau skildu 1988 .
Seinni eiginmaður hennar er David E. Kelly sem hún giftist árið 1993 .
Pfeiffer tók þátt í Miss California árið 1978 og hafnaði í 6. sæti .
Leikkonan sem hefur alla tíð haldið sér mjög vel hefur verið minna áberandi á hvíta tjaldinu á þessari öld en þeirri síðustu .
Pfeiffer lék fyrst í Hollywood Knights , einnig í Grease , en varð fyrst fræg fyrir leik sinn í kvikmyndinni Scarface ( 1983 ) þar sem Al Pacino lék aðhlutverkið .
Peiffer hefur leikið í fjölda mynda og þykir mjög fjölhæf leikkona enda hafa hlutverk hennar endurspeglað það .
Einna þekktust eru Batman Returns ( 1992 ) , þar sem hún lék svo eftirminnilega Catwoman , What Lies Beneath og Tequila Sunrise þar sem hún lék á móti Mel Gibson og Kurt Russel .
Leikstjóri myndarinnar , Robert Towne , sagði síðar að Pfeiffer væri " erfiðasta " leikkona sen hann hefði unnið með .
Hún þótti ógleymanleg í Dangerous Liaisons þar sem hún lék á móti Glenn Close og John Malkovich .
Pfeiffer hefur verið tilnefnd þrívegis til Óskarsverðlauna og til Golden Globe fyrir hlutverk sitt í Fabulous Baker Boy þar sem hún lék ásamt Bridges-bræðrum en fyrir leik sinn þar hlaut hún BAFTA-verðlaunin sem besta leikkona í aðalhlutverki .
Leikstjórinn Roy Ebert sagði um Pfeiffer í þeirri mynd að hún væri " eins og Rita Hayword í Gildu eða Marlyn Monroe í Some Like it Hot .
Þetta verður ein af þeim myndum sem menn munu vitna í um ókomin ár " .
Síðast lék Pfeiffer í The Family sem Luc Besson leikstýrði árið 2013 en þar lék hún á móti Robert de Niro .
Pfeiffer sagði fyrir fáum árum í viðtali við InStyle " Við eldumst öll en þegar við höfum sætt okkur við það verður allt svo létt .
" Hún var sex sinnum valin ein af 50 fallegustu andlitunum á 10. áratug síðustu aldar af tímaritinu The World .
Árið 1999 fór Peiffer að draga sig í hlé vegna þess að hún vildi sinna meira börnum og fjölskyldu sinni .
Hún afþakkaði nokkur hlutverk í kvikmyndum sem fóru m.a. til Angelina Jolie og Tildu Swinton .
Árið 2009 lék Pfeiffer í myndinni Chéri og hlaut mikið lof gangrýnenda fyrir .
Pfeiffer hefur lýst því yfir að hún hafi enn ekki sýnt sinn besta leik og að hún hafi enn í sér það sem þurfi .
Það haldi sér gangandi .
Leikkonan leggur mikið uppúr heilbrigðum lífsstíl .
Hún er vegan , hvorki reykir né drekkur og er styrktaraðili The American Cancer Society en tveir frændur Pfeiffer létust úr lungakrabbameini .
Pfeiffer og Kelly eiga tvö börn , soninn John Henry sem er fæddur 1994 og dótturina Claudiu Rose sem þau ættleiddu árið 1993 .
