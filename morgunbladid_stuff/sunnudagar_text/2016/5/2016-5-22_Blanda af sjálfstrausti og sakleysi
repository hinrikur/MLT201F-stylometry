Smámyndasmiðurinn heitir fyrsta skáldsaga Jessie Burton sem slegið hefur í gegn víða um heim og kom út á íslensku fyrir stuttu .
Burton er lærður leikari og starfaði sem slíkur , en hún segist hafa verið með pennann á lofti frá því hún var barn , skrifaði smásögur og ljóð og keppti í ritlist á námsárunum .
" Það sem varð til þess að ég tók ritstörfin föstum tökum var það að þegar ég var 26-27 ára fannst mér sem ég væri ekki á réttri leið í leiklistinni , fékk ekki þau verkefni sem ég hefði helst kosið .
Hvað ritstörfin varðaði gat ég setið við hvenær og hvar sem er , þurfti ekki að bíða eftir að einhver hringdi og byði mér verkefni .
Það var því ekki beinlínis af neyð sem ég lagði leiklistina á hilluna í bili , en ég var vissulega á ákveðnum krossgötum .
" Sjálf kveikja Smámyndasmiðsins var heimsókn Burton til Hollands þar sem hún sá frægt dúkkuhús Petronella Oortman .
" Ég settist svo niður í október 2009 og byrjaði á Smámyndasmiðnum og skrifaði hana aftur og aftur næstu fjögur árir , alls sautján sinnum , " segir hún og kímir .
" Þegar ég sá húsið spurði ég mig að því hvers vegna einhver vildi eiga svo smágert hús sem hún gæti ekki búið í , með rúmum sem hún gæti ekki sofið í og mat sem hún gæti ekki borðað .
" – Söguhetjan bókarinnar , Nella Oortman , er sannfærandi íbúi sautjándu aldar , en hún er líka nútímaleg að öðru leyti , til að mynda hvað varðar femínísk viðhorf hennar og afstöðu hennar til kynlífs , svo dæmi séu tekin .
" Einhverjir hafa vissulega gagnrýnt bókina fyrir það að Netta sé of nútímaleg .
Hún ólst upp á búgarði , elst þriggja systkina , frekar frjálsleg og ákveðin í fasi og eldfim blanda af sjálfstrausti og sakleysi .
Þegar við lítum aftur til sautjándu aldar sjáum við gjarnan fyrir okkur ungar stúlkur sem eru dauðhræddar við kynlíf og áhugalausar um það en löngunin og forvitnin er okkur eðlileg og hefur alltaf verið eðlileg svo það er ekki endilega að marka þá mynd sem dregin er upp í sögubókum .
Marin er annað dæmi , metorðagjörn og séð í viðskiptum og hefði sennilega gengið betur á því sviði en bróður sínum kaupahéðninum ef hún hefði fæðst karlmaður .
Hún hefði ekki birst þannig í sagnfræðiritum , en það er ekki þar með sagt að hún sé ekki alvöru persóna frá sautjándu öld með alvöru þrár og væntingar , " segir Burton og bætir við að sjá megi í bókinni hvernig hin opinskáa og frjálslynda Nella verður gætnari í orðum og athöfnum eftir því sem hún kynnist siðferðislegri íhaldssemi Amsterdambúa .
– Hollendingar sautjándu aldar voru mjög uppteknir af trúarbrögðum , kalvínistar upp til hópa , siðbættir mótmælendur , en að sama skapi voru margir hræsnis- og fordómafullir eins og birtist meðal annars í bókinni .
" Já , og það er einmitt það sem gerir þetta svo spennandi tíma og svið fyrir sögupersónur .
Amsterdam þessa tíma var líka vettvangur hugmyndafræðilegra átaka milli frjálslyndra og íhaldssamra og margir þeir síðarnefndu voru upp fullir af gremju vegna frelsisvæðingar samfélagsins , ekki síst vegna þess að í borginni skiptu peningar meira máli en guðsótti .
Fyrir vikið lagði kirkjan mjög að fólki að gæta þess að skemmta sér ekki of mikið í þessum heimi því annars fengi það að kenna á því í þeim næsta og það kallaði meðal annars á tortryggni og samfélag þar sem fólk njósnaði um nágranna sína og kærði óguðlega hegðun þeirra .
" – Sagan fer af stað ósköp meinleysislega , en snemma byggist upp í henni spenna og jafnvel óhugnaður .
Var það eitthvað sem þú ætlaðir þér þegar þú settist við að skrifa ? " Það gerðist bara , " segir Burton og hlær .
" Það hvernig sögunni vatt fram , hvernig smámyndasmiðurinn birtist , hvernig spurningin kviknaði um útvalninguna , það hvort maður ráði örlögum sínum og geti breytt þeim og svo má telja – þetta allt kom til eftir að ég byrjaði á bókinni .
Þetta er bara það sem er að gerast í kollinum á mér og það kom mér jafn mikið á óvart og lesandanum , " segir hún og hlær dátt .
