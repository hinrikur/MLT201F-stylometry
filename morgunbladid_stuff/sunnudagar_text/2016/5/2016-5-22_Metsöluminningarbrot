Bandaríska leikkonan , handritshöfundurinn og leikstjórinn Lena Dunham gaf óforvarandis út bók í vikunni .
Bókin , sem heitir Is It Evil Not to Be Sure ? var gefin út á þriðjudagskvöld , rafrænt og í takmörkuðu upplagi á pappír , en áður en sólarhringur var liðinn frá útgáfunni var pappírsútgáfan uppurin .
Bók Dunham byggist á dagbókarbrotum hennar frá 2005 og 2006 sem hún segist hafa rekist á í gömlu tölvuafriti .
Í fyrstu hafi hún farið hjá sér við að lesa hve hún hafi verið mikill kjáni og hve upptekin hún hafi verið af því að finna hinn eina rétta .
Við nánari skoðun hafi henni þó þótt persónan sem birtist í textanum vera heiðarleg og einlæg og því rétt að leyfa fleirum að lesa .
Pappírsútgáfan er 56 síður og aðeins gefin út í 2.000 árituðum eintökum .
Ekki stendur til að prenta fleiri eintök á pappír , en ágóði af bókinni rennur til átaks í að hvertja stúlkur til að skrifa .
Síðasta bók Dunham var Not That Kind of Girl .
