Boðuð lækkun LÍN á framfærslugrunni sem nýttur er til að reikna út lán til námsmanna erlendis um allt að 20% leggst illa í námsmenn .
Stjórn Samtaka íslenskra námsmanna erlendis ( SÍNE ) hefur sett verulegan fyrirvara við greiningu LÍN á framfærsluþörf erlendis .
Hefur stjórn SÍNE gagnrýnt nýjar úthlutunarreglur LÍN sem kveða á um skerðingu á framfærslu á framfærslulánum til námsmanna harðlega , segir hana óásættanlega með öllu og bendir á að verið sé að lækka þriðja árið í röð .
" Með úthlutunarreglum námsársins 2014-2015 lækkaði framfærslulán lánasjóðsins til námsmanna flatt um 10 prósent á mikinn fjölda námsmanna erlendis .
Í fyrra var það sama upp á teningnum og fengu námsmenn erlendis margir hverjir annað árið í röð 10 prósent skerðingu á framfærsluláni sínu .
Með nýjum úthlutunarreglum er verið að skerða framfærslulánin enn frekar og stefna hagsmunum og lífsviðurværi námsmanna erlendis í tvísýnu , " segir í yfirlýsingu SÍNE .
En hvað segja þeir sem breytingarnar hafa áhrif á , námsmennirnir sjálfir .
Brynja Huld Óskarsdóttir og Ásgeir Þór Magnússon eiga það sameiginlegt að vera í námi erlendis .
Þau vilja deila með lesendum hvernig þau líta á þessi mál og hvaða áhrif það hefur á líf þeirra .
Dýrmæt reynsla Ásgeir Þór Magnússon er við nám í læknisfræði í bænum Martin í Slóvakíu .
Hann segir það bestu ákvörðun lífs síns að hafa ákveðið að fara utan í nám .
Syngjandi glaður með ákvörðunina fór hann á fund lánastofnunarinnar LÍN til að undirbúa för sína sem best en viðmót þjónustufulltrúans fékk hann næstum til að breyta ákvörðun sinni , svo skelfilegt var viðmótið .
Ásgeir og kærastan hans , Fanney Ósk Mellbin , fluttust út saman til Slóvakíu fyrir 2 árum .
Hann segir það mikla upplifun og dýrmæta reynslu að fara utan í nám .
En það sé stór skuggi sem hvíli yfir þeirri gleði sem fylgi því að vera íslenskur námsmaður erlendis .
, , Það sem hefur breyst síðan ég fór út er skerðing á framfærslulánum um u.þ.b. 29% , ferðalán felld niður , frítekjumark lækkað og lágmarks einingafjöldi hækkaður .
Þessi óraunhæfa skerðing hefur aldeilis komið flatt upp á okkur íslensku læknanemana í Slóvakíu .
Við erum u.þ.b. 70 íslenskir læknanemar hérna sem standa frammi fyrir því að framfærslulánið er orðið langt frá því að duga til og ekki dugar skólagjaldalán LÍN heldur .
Staðan er einföld , þetta nám er ekki lengur í boði nema þú eigir efnaða að sem geta stutt þig .
" Ásgeir segist hlakka mikið til að koma heim til Íslands í fríum og hann hafi mikla löngun til að gefa af sér til okkar samfélags og sé áformað að koma heim eftir nám .
, , Lánastofnun íslenskra námsmanna sér aldeilis til þess að yfirgnæfa þessar krúttlegu tilfinningar með því að kaffæra manni í kvíða og stressi því eins og staðan er í dagmun ég á næstu önn þurfa að innbyrða u.þ.b. einn núðlupakka á dag , kaupa mér tjald sem ég gæti kannski með leyfi skólans fengið að reisa á túninu bak við skólann og jafnvel skoðað möguleikann á því að senda sjálfan mig með pakkapósti heim fyrir sumarið svona til þess að ná að komast heim til að safna smá pening í sumarvinnunni , " segir Ásgeir .
Hans skoðun er að LÍN þurfi allsherjar úttekt og að hugsjónir sjóðsins verði endurskoðaðar í þágu íslenskra námsmanna því mikilvægt sé fyrir ráðamenn Íslands að stuðla að því að fólk vilji sækja sér menntun , óháð fjárhagslegum bakgrunni .
Einnig þurfi að átta sig á gróðanum sem felst í því að fólk sæki sér menntun erlendis .
Borgar sig margfalt Brynja Huld Óskarsdóttir er í framhaldsnámi í alþjóðaöryggismálafræðum við University College í London .
Hún er ógift og barnlaus .
Hún fær um 1.070 pund , eða um 191 þúsund krónur , á mánuði frá LÍN .
Leiga og reikningar sem fylgja húsnæðinu eru um 700 pund , eða um 125 þúsund krónur .
Þá á hún eftir 370 pund , eða 66 þúsund krónur , í samgöngur , mat , síma og allt annað tilfallandi .
Lágmarksframfærsla í London er oftast miðuð við 1.500-1.600 pund að sögn Brynju , þannig að núverandi lán frá LÍN eru um 2/3 af þeirri upphæð .
Hún lýkur námi sínu 1. september og þarf því að sækja um sumarlán en LÍN lánar einungis fyrir 20 af 30 mögulegum einingum á sumarönn , sem gerir 700 pund , sem er helmingur af lágmarksframfærslu í London .
Á meðan á sumarönn stendur fær hún því lán sem dugar fyrir leigunni en engu öðru .
, , Það er erfitt að fá námslán greidd út , hvort sem um er að ræða framfærsluna eða skólagjöldin .
LÍN er mjög fast í íslenska regluverkinu , sem er njörvað við íslenska skólakerfið og annarfyrirkomulagið þar , svo það reynist mjög erfitt að fá námslán greidd út ef önnin þín er október-janúar en ekki september-desember eins og heima , " segir Brynja .
Hún segist hafa verið heppin að hafa átt sparnað áður en hún fór út í haust en nú sé sá sjóður búin .
Því þurfi hún að gera aðrar ráðstafanir því hún geti ekki lifað á sumarláninu sem hún fær frá LÍN .
Hennar skoðun er sú að ráðamenn virðist ekki gera sér grein fyrir því að menntun erlendis snúist ekki bara um gráðuna heldur líka um tengslanet , tungumál og skilning á öðrum stjórnsýslum og menningarheimum .
, , Fólk sem fer utan í nám lærir nýjar aðferðir og nær sér í sérfræðiþekkingu sem í mörgum tilvikum er ekki hægt að fá á Íslandi .
Það er löng hefð fyrir því að Íslendingar mennti sig erlendis og komi síðan heim aftur með fjölbreytta þekkingu , sem hefur borgað sig margfalt til baka fyrir samfélagið .
" Gætum ekki verið án stofnunar eins og LÍN Brynja vill taka það fram að án stofnunnar eins og LÍN ættu námsmenn erfitt með að sækja sér nám erlendis .
En hún segir það illskiljanlegt að þeir sem beri ábyrgð á lánveitingum og móti stefnu stofnunarinnar skuli ekki sjá hversu mikilvægt það sé að styðja nemendur betur sem sæki sér dýrmæta menntun erlendis .
, , Ég lýk náminu mínu í september svo að 20% skerðingin sem gengur í gegn í haust mun ekki hafa áhrif á mig en ég sé ekki hvernig fólk sem er á leiðinni út í nám mun láta enda ná saman .
Það er erfitt og krefjandi að fara utan í nám , það þarf hellings hugrekki , skipulagningu og fjármuni .
Að bæta fjármálaáhyggjum ofan á námskröfur , húsnæðisvandamál og fjarlægð frá vinum og fjölskyldu gerir engum gott , " segir Brynja að lokum .
Innlent Bergþóra Jónsdóttir beggaj@gmail.com Í þeim löndum / borgum þar sem lækka þarf framfærslugrunninn enn meira lækkar hann sums staðar mest um 20% á árinu 2016-2017 og það sem eftir stendur kemur til lækkunar að fullu á skólaárinu 2017-2018 .
Úr úthlutunarreglum LÍN fyrir 2016-2017 .
