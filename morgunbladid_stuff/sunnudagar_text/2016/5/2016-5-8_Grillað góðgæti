Nú er kominn tími til að dusta rykið af grillinu og draga það út úr geymslunni .
Lamb , naut , sjávarfang og kjúlli er klassískt á grillið en hvað með að grilla líka meðlætið og eftirmatinn ? Ásdís Ásgeirsdóttir asdis@mbl.is Grillað avókadó Fyrir 2-4 2 avókadó límónusafi salt ólífuolía 4 msk .
sýrður rjómi eða grísk jógúrt 1-2 msk .
kóríander 4 msk .
salsasósa ( má sleppa ) Takið avókadó og skerið í tvennt og fjarlægið steininn .
Penslið með smá ólífuolíu og límónusafa .
Grillið á opnu hliðinni í 5-7 mínútur .
Takið af og kreistið yfir smá límónusafa og saltið .
Setjið sýrðan rjóma , kóríander og salsasósu í holuna .
Einnig er hægt að skera tómata smátt og nota í staðinn fyrir salsasósu .
Grillaðar gulrætur 500 g gulrætur , grannar ( einnig hægt að kljúfa í tvennt ef þær eru of þykkar ) 1 límóna 3 msk ferskt kóríander , skorið smátt kúmmín á hnífsoddi ólífuolía gróft salt pipar Hitið grillið vel .
Veltið gulrótum upp úr olíunni , salti og pipar og grillið þar til þær verða fölari á lit og dálítið hrukkóttar .
Snúið þeim við og grillið jafnlengi á hinni hliðinni ; tekur um átta mínútur en það fer eftir þykkt gulrótarinnar .
Þegar þær eru tilbúnar , settu þær í skál og kreistu yfir safa úr einni límónu , stráðu yfir smá salti , pipar , kóríander og smá kúmmín .
Mexíkóskir grillaðir maísstönglar 6 maísstönglar 1 bolli majónes og sýrður rjómi til helminga 2 msk .
kóríander 1 msk .
rifinn hvítlaukur ½ bolli mulinn fetaostur safi úr einni límónu 2 tsk .
chili-pipar 1 tsk .
cayenne-pipar 1 tsk .
salt 1 tsk .
pipar 2 msk .
olía Blandið saman í skál majónesi , sýrðum rjóma , límónusafa , kóríander , hvítlauk , pipar , cayenne-pipar , fetaosti og chili-pipar .
Blandið í aðra skál olíunni , salti og einni tsk .
af chili-pipar og veltið maísstönglunum upp úr leginum .
Grillið á heitu grilli í átta mínútur , snúið reglulega .
Takið beint af grillinu og þekið með sósublöndunni .
Berið fram með límónubátum .
Grillaðar ferskjur með ís Ferskjur smá smjör ís Skerið ferskjur í tvennt , eina á mann .
Penslið með smjöri .
Leggið á flötu hliðina á grillið og lokið .
Grillið í 4 mínútur á hvorri hlið eða þar til þið sjáið að þær eru tilbúnar .
Berið fram með góðum ís , t.d. með bananabragði .
Banana " s ' mores " Fyrir einn 1 banani 6 litlir sykurpúðar súkklaðibitar eftir smekk Skerið rauf í bananann eftir endilöngu .
Fyllið raufina af litlum sykurpúðum og súkkulaðibitum .
Notið það súkkulaði sem ykkur finnst gott .
Grillið í 5 mínútur með álpappír undir .
Grillaðir bananar eru sérlega góðir með ís eða þeyttum rjóma .
Grilluð melóna 12 sneiðar vatnsmelóna , skornar í þríhyrndar sneiðar , 1 cm að þykkt 1 bolli grísk jógúrt 2 msk .
sítrónusafi 1 msk .
hvítvínsedik 1 tsk .
ferskt skorið timían 1-2 msk .
jómfrúarolía salt pipar ¼ bolli lítil myntulauf Hitaðu grillið .
Blandaðu saman í skál jógúrt , sítrónusafa , hvítvínsediki , timían og 1 msk .
af olíunni .
Saltið og piprið .
Setjið til hliðar .
Setijið smá ólífuolíu , salt og pipar á vatnsmelónusneiðarnar og grillið í eina mínútu á hvorri hlið .
Setjið á disk og setjið ofan á sósuna og myntulaufin .
Einnig er gott að grilla melónuna og setja hana í salat með litlum mozzarella-kúlum .
