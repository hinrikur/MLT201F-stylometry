Tónlist Justin Timberlake var að senda frá sér nýtt lag , " Can ' t Stop the Feeling " , en það er fyrsta nýja lag poppstjörnunnar frá árinu 2013 .
Lagið er hresst danslag og kemur vel til greina sem eitt af sumarlögunum í ár .
Í það minnsta er mikil sól og hiti í textanum .
Hann sendi frá sér myndband við lagið á sama tíma , en í því er hann með samleikurunum sínum úr kvikmyndinni Trolls .
Þeirra á meðal eru Anna Kendrick , James Corden , Kunal Nayyar og Gwen Stefani .
Trolls er teiknimynd frá Dreamworks sem frumsýnd verður í nóvember í Bandaríkjunum .
Timberlake semur lög fyrir myndina og talar enn fremur fyrir persónuna Branch .
