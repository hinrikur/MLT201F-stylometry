Norræni leikhópurinn Kompani Nord sýnir leikverkið Vi , de drunknade , eða Við , hin drukknuðu , nú um helgina í Norræna húsinu , 28. og 29. maí kl. 20.30 .
Verkið er byggt á samnefndri og vinsælli bók danska rithöfundarins Carsten Jensen frá árinu 2006 .
Kompani Nord er upprunninn frá Álandseyjum og koma listamenn hópsins víða að , frá Álandseyjum , Finnlandi , Noregi og Danmörku .
Stjórnandi leikhópsins og leikstjóri sýningarinnar er finnski leikstjórinn Arn-Henrik Blomqvist .
Verkið fjallar um þrjár kynslóðir sjómanna og þá von og hörku sem ríkir hjá fjölskyldum í hinum harða heimi sjómennskunnar og í sýningunni er sviðsleik tvinnað saman við myndbönd og ljósmyndir .
Tónlist verksins er sérsamin og sækir innblástur sinn til lagasmíða Tom Waits .
Verkið er flutt á sænsku með enskum texta .
