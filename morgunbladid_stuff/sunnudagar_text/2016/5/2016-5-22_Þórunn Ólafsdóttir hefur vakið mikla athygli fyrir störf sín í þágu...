Þórunn Ólafsdóttir hefur vakið mikla athygli fyrir störf sín í þágu flóttamanna erlendis , meðal annars á grísku eyjunni Lesbos , en í vikunni hlaut hún mannréttindaverðlaun Reykjavíkurborgar fyrir störf sín .
Þrátt fyrir erfið störf skortir Þórunni ekki húmorinn og tístir um allt mögulegt þegar stund er milli stríða .
Í vikunni skrifaði hún : " Langar í svona fegurðardrottninga-hvað-er í-töskunni-viðtal .
Mynduð aldrei trúa hvað leynist í þessari tösku ! Veit það reyndar ekki sjálf .
" Áslaug Arna Sigurbjörnsdóttir , ritari Sjálfstæðisflokksins og laganemi , velti fyrir sér brosköllum á Twitter og skrifaði : " Vinkonurnar leggja mjög mismunandi skilning í blikkkallinn .
Annars vegar hress og hins vegar passive aggressive .
Veldur óþarfa misskilningi .
" Hún bætti svo við að líklega hefði þetta eitthvað að gera með minningar um mislukkulegar viðreynslur á MSN í gamla daga .
Að vonum voru margir Liverpool-aðdáendur svekktir eftir að liðið tapaði fyrir Sevilla í úrslitaleik Evrópudeildarinnar í knattspyrnu .
Twitter , sem var upphaflega fyrst og fremst vettvangur fótboltabullna , sprakk út í tístum um leikinn og útvarpsmaðurinn Þorsteinn Hreggviðsson , betur þekktur sem Þossi , lét ekki sitt eftir liggja og skrifaði : " Að ég hafi ekki skotið einu einasta skoti á Liverpool-fólkið síðasta sólarhring er merki um að ég sé að þroskast , hef smá áhyggjur af þessu .
" Honum var sagt að hysja upp um sig .
Katrín Jakobsdóttir , formaður Vinstrihreyfingarinnar – græns framboðs , skrifaði á Facebook : " Ætlaði að hringja á leigubíl en hringdi óvart í Dómínós .
Eitthvað freudískt í gangi .
" Ómar Ragnarsson svaraði Katrínu og sagði frá því þegar hann var einu sinni á flugi hátt yfir landinu og ætlaði að kalla í flugumferðarstjórnina í Reykjavík .
" Náði ekki sambandi .
Ætlaði þá að fá mér sopa úr kókflöskunni sem ég hélt á í hinni hendinni en gat ekki drukkið , af því að það var míkrófónninn og ég hafði verið að reyna að kalla í flugstjórn í gegnum kókflöskuna .
Svipað ? " Og tónlistarmaðurinn Herbert Guðmundsson var á andlegum nótum á Facebook eins og svo oft áður : " Ef þú ert atorkusamur við öflun gullsins , þá vertu veglyndur og örlátur í ráðstöfun þess .
Aldrei er maðurinn jafn hamingjusamur eins og þá er hann gefur hamingjuna öðrum .
" 