Sjónvarp Ekki er útlit fyrir að framhald verði á spennuþáttunum Fjölskyldunni , eða The Family , sem sýndir eru á SkjáEinum um þessar mundir , en ABC-sjónvarpsstöðin í Bandaríkjunum afþakkaði á dögunum seríu númer tvö , þrátt fyrir að þættirnir hafi fengið prýðilegar viðtökur og dóma .
Fyrstu seríunni lauk um liðna helgi í Bandaríkjunum á sannkölluðum " cliffhanger " og fyrir vikið kom ákvörðun ABC enn meira á óvart .
Höfundur The Family , Jenna Bans , hefur upplýst að áhugi framleiðandans hafi staðið til þess að gera fleiri seríur og ekki sé skortur á hugmyndum .
Eigi að verða af því þarf önnur sjónvarpsstöð að stíga inn í verkefnið .
Að öðrum kosti verða áhorfendur bara að geta í eyðurnar .
