Menntavísindasvið Háskóla Íslands stendur nú öðru sinni fyrir átakinu " Hafðu áhrif " en fyrst var farið af stað með það fyrir tveimur árum .
Að sögn Jóhönnu Einarsdóttur , forseta Menntavísindasviðs , var kveikjan að átakinu neikvæð umræða um kennarastarfið í samfélaginu á þeim tíma , ekki síst í fjölmiðlum .
" Undanfarin ár og misseri hefur umræðan alltof mikið snúist um það hvað þetta sé illa launað og vanþakklátt starf .
Því viljum við breyta , " segir Jóhanna .
Tilgangurinn er sumsé að draga upp jákvæðari mynd af starfinu og auka áhugann á því .
" Þetta tókst ótrúlega vel fyrir tveimur árum og við fengum mjög jákvæð viðbrögð frá almenningi , " segir Jóhanna .
" Þess vegna ákváðum við að gera þetta aftur núna .
Viðbrögðin koma okkur ekki á óvart enda vilja allir góða kennara ! " Umræðan hefur breyst Hún segir umræðuna klárlega hafa breyst til hins betra á þessum tveimur árum og við fáum nú í ríkari mæli jákvæðar fréttir af skólastarfi í landinu og jákvæðum þáttum kennarastarfsins .
" Kennarastarfið er skemmtilegt , skapandi og gefandi starf sem er til þess fallið að hafa mikil áhrif á einstaklinga og samfélagið í heild , " segir Jóhanna .
Meðal þess sem fólk er hvatt til að gera er að hugsa um kennarana sína gegnum tíðina og meta á hvern hátt þeir hafi haft jákvæð og hvetjandi áhrif á líf þess .
Fólk er beðið að tilnefna kennara á heimasíðu átaksins .
Síðast bárust um tvö þúsund tilnefningar .
Fimm kennarar hlutu viðurkenningu Menntavísindasviðs fyrir tveimur árum og Jóhanna reiknar með að svipaður fjöldi verði fyrir valinu að þessu sinni .
Öruggt framtíðarstarf Hvort sem það er átakinu eða einhverju öðru að þakka þá fjölgaði kennaranemum við Háskóla Íslands nokkuð á síðasta ári .
Jóhanna segir námið greinilega vera farið að trekkja meira að en áður og vonar að sú þróun haldi áfram næstu árin .
Möguleikar háskólamenntaðs fólks á atvinnu eftir útskrift hefur verið talsvert til umræðu að undanförnu og því miður eru horfurnar ekki alls staðar góðar .
Jóhanna segir þetta sem betur fer ekki eiga við um kennara .
Ný útskrifaðir kennarar geti yfirleitt gengið að vinnu vísri .
" Það skiptir auðvitað miklu máli þegar fólk velur sér nám og þróunin er sú að þessi þáttur vegur alltaf þyngra þegar fólk velur sér háskólagrein , " segir hún .
Að sögn Jóhönnu eru kennaranemar upp til hópa mjög meðvitaðir um umræðuna um starfið og hafa þeir verið óþreytandi við að vekja athygli á kostum þess ; svo sem með því að koma fram í fjölmiðlum .
Hún fagnar þessu frumkvæði .
Umræðan um launamál kennara hefur áratugum saman verið á neikvæðum nótum .
Jóhanna segir mikið hafa áunnist í þeim málum undanfarin ár , ekki síst varðandi leikskólakennara sem sjáist best á því að rúmlega 50% aukning hafi orðið í grunnnámið milli ára .
Að sögn Jóhönnu er það ánægjuleg þróun að fólki með BA-gráðu í öðrum fögum , svo sem tungumálum , sálarfræði og fleiru , fjölgar jafnt og þétt í kennaranáminu .
Þetta fólk vill þá bæta við sig tveimur árum og fá kennararéttindi .
" Það bendir til þess að starfið sé að verða eftirsóknarverðara en það hefur verið .
" Fækkun karla áhyggjuefni Körlum hefur fækkað jafnt og þétt í faginu og Jóhanna telur að sú þróun sé áhyggjuefni .
" Þetta er þróunin í löndunum í kringnum okkur og við höfum ekki ennþá fundið leiðir til að sporna við henni .
Finnar eru þó undantekning , enda er kennarastarfið þar mjög hátt metið .
Auðvitað viljum við að börn hafi fjölbreyttar fyrirmyndir til að samsama sig við .
Bæði kynin þurfa að eiga samskipti við karl- og kvenkennara sem hafa jafnrétti að leiðarljósi .
" Hún segir þetta sérstakt áhyggjuefni á leikskólastiginu og í fyrstu bekkjum grunnskóla .
Afar fáir karlmenn starfi sem leikskólakennarar og sæki í það nám .
Körlunum fjölgi eftir því sem ofar í skólakerfið dregur og þeir séu flestir á efstu stigum námsins .
" Við höfum markvisst reynt að vekja athygli á þessu og karlkyns kennararanemar hafa verið mjög duglegir við það sjálfir .
Karlahópur innan leikskólakennarafélagsins hefur einnig verið mjög dugmikill .
En betur má ef duga skal ! " Umhverfið fjölbreyttara og fjölmenningarlegra Íslenska skólasamfélagið hefur breyst mikið á tiltölulega skömm-um tíma ; er orðið mun fjölbreyttara og fjölmenningarlegra en áð-ur .
" Ég lít á þetta sem tækifæri fyrir skólakerfið og spennandi viðfangsefni , " segir Jóhanna .
Mikil vinna hefur verið lögð í að bregðast við þessari fjölmenn-ingarþróun , bæði hér heima og í samvinnu við hin Norðurlöndin enda getum við lært margt af reynslu þeirra .
Ný samnorræn rannsókn sýnir að góður árangur skólastarfs sem byggir á fjölbreytni og fjölmenningu veltur á hæfni einstakra kennara .
Jóhanna bendir líka á að nú byrji öll börn tveggja ára gömul á leikskóla sem þýðir að þau eru búin að vera fjögur ár í skólakerfinu áður en þau hefja nám í grunnskóla .
" Við leggjum mikla áherslu á að líta á námsferil barna sem eina heild og byggja á sterku hliðum barnanna og því sem þau hafa verið að vinna að í leikskólanum .
" Kerfið aldrei betra en kennararnir Í nýrri skýrslu OECD er því haldið fram að menntakerfi geti aldrei orðið betra en kennararnir sem í því starfa .
Leitað er svara við því hvaða þættir það eru sem einkenna góða kennara og farið er yfir rannsóknir á því efni .
Þekking á námsgreininni sem kenna skal er einn þeirra þátta sem nefndir eru sem mikilvægir .
Menntunarfræðileg þekking er annar þáttur , en þar er m.a. átt við þekkingu á kennsluaðferðum og leiðum til að skipuleggja og meta nám og kennslu .
Góðir kennarar hafa einlægan áhuga á nemendum sínum , bera virðingu fyrir þeim og hvetja þá til dáða .
Innlent orri páll ormarsson orri@mbl.is Það er hlutskipti okkar flestra að aðeins fimm eða sex manns muna eftir okkur .
Þúsundir manna muna eftir kennurunum sínum það sem eftir er ævinnar .
Fjölmiðlamaðurinn Andy Rooney .
