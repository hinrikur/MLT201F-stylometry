Plata Búist er við því að nýjasta plata Beyoncé , Lemonade , fari beint á toppinn á Billboard-vinsældalistanum í Bandaríkjunum þrátt fyrir að hún sé aðeins til sölu í gegnum streymisþjónustuna Tidal og til niðurhals á iTunes .
Búist er við að það seljist 450.000 eintök en þá á eftir að skoða streymið , að því er fram kemur í frétt AFP .
Lokatölur verða birtar á sunnudag .
Tidal er m.a. í eigu manns Beyoncé , Jay Z , og skýrir það hvers vegna platan er ekki í boði hjá helstu keppinautum hans , Spotify og Apple Music .
Geisladiskurinn kemur út 6. maí .
Ef spáin gengur eftir hafa allar sex sólóplötur Beyoncé farið beint á toppinn .
