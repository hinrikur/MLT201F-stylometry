Nýjasta smáforrit Google er sýndarveruleikateikniforritið Tilt Brush sem gerir hönnuðum og arkitektum kleift að nálgast hönnun sína á annan hátt með því að geta gengið í gegnum og í kringum verkin sem þeir skapa jafnóðum .
Smáforritið , sem býður upp á endalausa möguleika , nýtist samhliða HTC Vive sýndarveruleikagleraugunum og með nokkrum einföldum stillingum er hægt að skapa áhugaverð þrívíddarverk þar sem striginn er í raun allt rýmið sem þú stendur í .
Hönnuður forritsins Drew Skillman sagði í samtali við tímaritið Fast Company að flestir ættu að geta notað forritið , börn , listamenn eða bara hver sem er .
Palletturnar í forritinu auðvelda fólki að móta verk sem svipar til elds , snjós eða til að mynda reyk .
