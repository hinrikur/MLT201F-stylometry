Á náttborðinu hjá mér núna er bókin Central America on a Budget af því að við hjónin erum að plana að fara til Hondúras á næsta ári .
Þetta er bók um þau sjö lönd sem teljast Mið-Ameríka , saga landanna og praktískir hluti allskonar eins og hvert maður á að fara og hvert maður á ekki að fara til dæmis , en Hondúras er með hæstu morðtíðni í heiminum .
Við skiptum á húsi við fólk og ætlum að reyna að gera eitthvað úr þeirri ferð .
Þetta er bók sem maður flettir annað slagið og les tvær til þrjár blaðsíður í einu .
Mér fannst til dæmis mjög fyndið að lesa um fótboltastríðið sem Hondúras og El Salvador háðu eftir fótboltaleik 1969 .
Svo er ég að lesa Hotel New Hampshire eftir John Irwing af því að hann er einn af mínum eftirlætis eftirlætishöfundum .
Ég hef lesið The World According to Garp og A Prayer for Owen Meany og fleiri bækur eftir hann en aldrei Hotel New Hampshire og hún er náttúrlega frábær .
Þriðja bókin er svo Hilling 38 eftir finnska rithöfundinn Kjell Westö .
Ég byrjaði á henni fyrir stuttu , en lagði hana frá mér um tíma , en er svo búin að taka hana upp aftur .
