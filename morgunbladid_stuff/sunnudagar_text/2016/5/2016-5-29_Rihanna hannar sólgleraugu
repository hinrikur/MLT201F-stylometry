Rihanna , sem sjálf er sendiherra franska tískuhússins , hefur hannað ákaflega áhugaverða línu af sólgleraugum fyrir Dior .
Innblásturinn er framtíðin og segir söngkonan Star Trek hafa verið einn helsta áhrifavaldinn í hönnunarferlinu sem hún bætir jafnframt við að hafi gengið vel .
Rihanna lýsti hönnunarferlinu í samtali við WWD og sagðist hún hafa hitt Dior-teymið , skoðað sögu sólgleraugna hjá merkinu og hafist handa við að teikna .
" Ég teiknaði og teiknaði þar til ég varð sátt við útkomuna .
Þá vann teymið hönnun út frá teikningum mínum á staðnum .
Við völdum síðan efniviðinn og nokkrum vikum seinna fékk ég sýnishornið í hendurnar .
" Línan er væntanleg í verslanir í júní .
