Í Bretlandi hefur fólki sem borðar svokallað veganfæði snarfjölgað eða um heil 360% á aðeins 10 árum en talið er að um hálf milljón Breta borði fæði sem inniheldur engar afurðar úr dýraríkinu .
Það þýðir þá ekki aðeins að fólk forðist kjöt og fisk heldur líka egg og mjólkurafurðir .
Árið 2006 voru þetta 150.000 manns samkvæmt breska dagblaðinu The Telegraph .
Heilsufarslegur ávinningur þess að vera á þessu mataræði er talinn eiga stóran þátt í vinsældunum en þeir sem halda sig við veganfæði koma afar vel út úr blóðþrýstings- og kólesterólmælingum .
Einnig gerast margir veganætur af hugsjónaástæðum ; horfa til framtíðarinnar og velferðar dýra og umhverfisins .
Meðal stjarnanna sem halda sig við veganmataræðið eru þær Jennifer Lopez og Ellie Goulding og er talið að þegar stjörnur í skemmtanaiðnaðinum auglýsa mataræði sitt hafi það mikil áhrif .
Nær helmingur allra þeirra sem eru vegan er ungt fólk , á aldrinum 15-34 ára , og aðeins 14% þeirra eru yfir 65 ára .
Þá eru flestir sem eru vegan borgarbúar , í miðborgunum , og 22% allra þeirra Breta sem halda sig við jurtafæðið búa í London .
