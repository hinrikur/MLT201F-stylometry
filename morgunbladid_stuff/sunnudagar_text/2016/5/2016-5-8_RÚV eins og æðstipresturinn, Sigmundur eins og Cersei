Nanna Hlín Halldórsdóttir stundar doktorsnám í heimspeki , en hún hefur m.a. hugað að sambandi valds og jafnréttis í rannsóknum sínum .
Hún segir að sér hafi orðið hugsað til Game of Thrones meðan hún fylgdist með atburðum síðustu vikna .
" Íbúar Westeros standa frammi fyrir því að allt í einu er brostið á mikið valdaójafnvægi og margir smákóngar gera tilkall til krúnunnar .
Það væri hægt að lýsa sama ástandi á Íslandi í því að það er eins og það séu margir kóngar , síðustu tveir forsætisráðherrar , forseti og formaður hins stjórnarflokksins .
Rétt eins og í Westeros segir almenningur bara " já , OK " og hristir hausinn .
Stjórnmálamenn gætu líka reynt að læra sitthvað af meðlimum Lannister-fjölskyldunnar , sem hefur náð að sölsa undir sig höfuðborgina , Kings Landing .
" Cersei Lannister , sem stýrir krúnunni á bak við tjöldin , er valdasjúk , en reynist ekki vera jafn góður plottari og hún heldur .
Í síðustu þáttaröð snýst það í höndunum á henni þegar hún reynir að ná áhrifamiklum sértrúarsöfnuði á sitt band , og er á endanum algjörlega niðurlægð fyrir framan alla borgarbúa .
" Kannski er hægt að segja að fréttastofa RÚV hafi verið í hlutverki æðstaprestsins sem kemur drottningu í bobba .
" Hann platar drottninguna á sakleysislegan fund í kjallara kastalans og reynir að knýja hana til að játa á sig gamlar syndir .
Fyrr en varir er drottningin lent í dýflissunni .
" Lýðhylli og baktjaldamakk Örlög Cersei minna líka á að leiðtogar sem hafa almenning á bak við sig eiga oft auðveldara með að halda í valdið .
" Cersei fyrirlítur almenning og skilur ekki að hún þarf að hafa fólkið í liði með sér .
Daenerys Targaryen , Khaleesi , fer einmitt hina leiðina , vinnur þá lægstu í samfélaginu á sitt band og kemst þannig til valda .
" Game of Thrones kennir kannski líka að það er ekki endilega lykillinn að hamingju og velgengni að komast í æðstu valdastöður .
Almenningur hefur það frekar skítt , en kóngarnir hafa það heldur ekki svo gott enda vita þeir aldrei hvaðan hætturnar koma .
Fólkið á bak við tjöldin virðist vera í bestu stöðunni , nær að njóta vellystinganna en er ekki í sömu hættu á að vera leitt fyrir böðulinn .
" Petyr Baelish er áhugaverður í þessu sambandi .
Hann er ekki af aðalsættum en er stöðugt að leggja á ráðin og eftir margra ára undirbúning sjáum við að hann er farinn að hrifsa til sín mikil völd .
Hefur hann farið svo lymskulega að þessu að fæstir eru enn búnir að fatta hvað hann hefur mikil ítök .
Þau sem eru í sviðsljósinu fá alla athyglina og gildir það jafnt í Westeros og á Íslandi , að þau útsmognustu kunna að hylja sín " réttu " andlit eða jafnvel að forðast sviðsljósið algerlega .
" Það gæti líka verið að einhvers konar Panmaskjalamál sé í uppsiglingu .
Í Game of Thrones hefur krúnan safnað miklum skuldum og á mikið undir hjá dularfullum banka í fjarlægu landi .
" Panamaskjölin hafa gefið okkur innsýn í það hvernig peningar stjórna heiminum og sýna okkur hversu hættulegur leikur það getur verið að taka þátt í kerfi sem þjónustar jafnt kónga og vonda karla .
" Snow heldur of fast í völdin Nanna hugsar að Hunger Games – Hungurleikarnir – standi okkur enn nær en Game of Thrones en þar eru fjölmiðlar og sjónræn miðlun stór hluti af valdaleiknum .
Coriolanus Snow er lævís harðstjóri og byggist stjórnarfarið í söguheiminum á því að tryggja forréttindi eins hóps á kostnað alls þorra íbúanna .
Íbúar höfuðríkisins lifa í vellystingum en önnur héröð búa við skort og þeim er att hverju á móti öðru .
" Það kemur oft fram bæði í kvikmyndunum og bókunum að Snow veit að lykillinn að því að stjórna þessum heimi er að gefa fólkinu einhverja von , en samt ekki of mikla .
Það þarf að vera hægt að stjórna voninni .
" Snow kennir kannski líka verðmæta lexíu um það að þekkja ekki sinn vitjunartíma .
Starf stjórnmálamannsins kallar oft á það að láta gagnrýnisraddir andstæðinganna sem vind um eyru þjóta og eflaust er það nauðsynlegur hæfileiki til að geta haldið sönsum á löngum pólitískum ferli .
Vandinn er að vita hvenær á að taka mark á gagnrýninni og stíga til hliðar .
" Snow er greinilega tilbúinn að fórna fólki , bókstaflega , til að halda völdunum .
Íslenskir stjórnmálamenn spila kannski ekki jafn vægðarlausan leik , en það er spurning hvort Sigmundur Davíð hafi ekki fórnað Framsóknarflokknum , og orðspori Íslands , þegar hann reyndi að halda í völdin eins lengi og hann gerði .
" Valdið spillir og forréttindin brengla Nanna segir að bæði í kvikmyndunum og bókunum sé því komið vandlega til skila að völdin geta heltekið jafnvel besta fólk .
Felst styrkleiki Hungurleika-hetjunnar Katniss Everdeen ekki síst í því að hún er fyrst og fremst andófshetja og hefur engan áhuga á völdum .
Ekki nóg með það heldur lýkur sögunni með því að leiðtogi andspyrnumanna er að fara að ná völdum , en Katniss gerir sér grein fyrir að nýi leiðtoginn er jafn valdasjúkur og Snow og kemur honum þess vegna fyrir kattarnef .
" Þetta minnir t.d. á þróunina í Egyptalandi eftir byltinguna þar , að einum harðstjóra er bolað í burtu til þess eins að nýr taki við , " segir Nanna .
" Þarna er líka að finna lexíu um hvernig það breytir hugsunarhætti fólks að vera komið í forréttindastöðu .
Árangursríkur leiðtogi þarf að geta sett sig í spor lýðsins og ég held að eftir nokkur ár á háum launum og með einkabílstjóra eigi flestir erfitt með að skilja hvernig hlutskipti það er að eiga ekki fyrir mat út mánuðinn .
" 