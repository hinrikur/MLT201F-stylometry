Íbúar sluppu út með naumindum og engu af innanstokksmunum var bjargað þegar stórt þrílyft tumburhús á Norðurstíg eyðilagðist í eldi í byrjun maí 1936 .
Eldsupptök bar að með býsna óvenjulegum hætti .
Þannig var greint frá málinu í Morgunblaðinu : " Eldurinn kom upp í eldhúsi , sem er í húsinu norðanmegin á neðstu hæð .
Á þeirri hæð hefir frú Ingibjörg Hannesdóttir haft matsölu .
Klukkan um 11 í gærkvöldi var hún að baka kleinur í eldhúsinu á gasvjel .
Ingibjörg sagði frjettaritara Morgunblaðsins svo frá í gærkvöldi , að hún hefði staðið við gasvjelina og verið með kleinubakka í höndunum þegar lítil valska hljóp fyrir framan fætur hennar .
Varð henni svo bylt við er hún sá rottuna , að hún missti bakkann og mun í fátinu hafa rekið sig í gasvjelina , því alt í einu gaus upp eldur og læsti sig í feitina úr kleinupottinum , sem flóði út um gólfið .
" Eldurinn læsti sig í föt Ingibjargar , samkvæmt frásögn blaðsins , og hljóp hún út úr eldhúsinu til að forða sér úr eldhafinu .
Í næsta herbergi féll hún í öngvit en rankaði við sér í tæka tíð til að komast út áður en húsið varð alelda .
Fólkið á efri hæðina bjargaðist afar naumlega úr eldinum .
Kona , sem bjó á miðhæðinni , komst út með tvö kornung börn sín .
Maður sem bjó á efstu hæð átti fullt í fangi með að komast niður stigann .
En eins og áður segir sakaði engan .
Slökkvilið kæfði eldinn á 45 mínútum .
