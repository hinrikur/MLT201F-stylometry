Grillaður kjúklingur er alltaf vinsæll , hvort sem það er hversdags eða spari .
Bæði börn og fullorðnir hafa gaman af því að borða með höndunum bragðsterka og ljúffenga kjúklingabita .
Ásdís Ásgeirsdóttir asdis@mbl.is Sterk og klístruð chilli-kjúklingalæri Þessi ógurlega fljótlega og ljúffenga uppskrift hittir beint í mark þegar grillið er dregið fram .
Uppskriftina má jafnt nota á læri , leggi , bringur og heilan kjúkling .
Það eina sem þarf að vara sig á er að hafa grillið ekki of heitt því hunangið á það til að brenna .
Gott er að byrja á að brúna kjúklinginn vel og setja hann svo á óbeinan hita til að klára eldunina .
Fyrir 4 800 gr úrbeinuð kjúklingalæri 2 vænar msk chillimauk úr krukku , t.d. sambal oelek 2 msk hunang 2 msk sojasósa Blandið saman chilli , hunangi og sojasósu .
Veltið kjúklingalærunum vel upp úr blöndunni og látið marinerast í smá stund .
Gott er að láta kjúllann liggja í leginum í ísskáp yfir nótt eða a.m.k 1 klst ef tími gefst .
Grillið þar til kjúklingurinn er eldaður í gegn .
Ef þið viljið extra klístraðan og sterkan kjúkling mæli ég með að búa til tvöfalda uppskrift af kryddleginum og pensla nokkrum sinnum á kjúllann á meðan hann grillast .
Berið fram með góðu salati og grilluðum sítrónum til að kreista yfir .
Frá eldhusperlur.com .
Fljótlegir og flottir leggir Fyrir 2-3 6 leggir 1 msk .
gróft salt 1 tsk .
nýmulinn svartur pipar 1 tsk .
hvítlauksduft ( garlic powder ) ½ tsk .
cayenne pipar Þerrið leggina vel því þá verður skinnið stökkara þegar það er grillað .
Hitið grillið vel eða í 230°C .
Hreinsið grillið og berið á það smá olíu .
Blandið saman kryddi og berið á leggina .
Ef afgangur er af kryddblöndu er hægt að geyma hana þar til næst .
Geymið kjúklinginn við stofuhita þar til grillið er tilbúið .
Setjið á grillið og snúið á 5-7 mínútna fresti .
Grillið í 30-35 mínútur .
Takið af og látið standa í 5-10 mínútur .
Beikonvafðir bjór- og hunangsleggir Fyrir 4 12 kjúklingaleggir 12 sneiðar beikon Kryddblanda 1 msk .
reykt paprikuduft 1 tsk .
hvítlauksduft 1 tsk .
timían 1 gróft salt 1 tsk .
nýmulinn pipar 1 tsk .
púðursykur ½ tsk .
cayenne pipar ½ tsk .
chilli powder Bjórsósa 2-3 msk .
ólífuolía plús meira til að pensla kjúkling 2 bollar hveitibjór ( ef til með sítrónukeimi er það betra ) ½ bolli hunang ¼ bolli púðursykur ¼ tsk .
cayenne pipar gróft salt og nýmulinn pipar Snyrtið leggina með beittum hníf .
Blandið saman kryddinu og nuddið vel á leggina .
Takið eina beikonsneið fyrir hvern legg og vefjið fast utan um breiða enda leggsins .
Gott er að festa með tannstöngli .
Setjið kjúklinginn í ílát og geymið í ísskáp í einn klukkutíma eða lengur .
Má vera yfir nótt .
Á meðan kjúklingurinn bíður í ísskápnum er gott að undirbúa bjórsósuna .
Hitið olíuna á pönnu á miðlungshita .
Bætið við hunangi , púðursykri og bjórnum .
Látið malla í 3-5 mínútur eða þar til sykurinn er bráðinn .
Takið af og geymið til hliðar .
Takið kjúklinginn út úr ísskáp 20 mínútum áður en hann á að fara á grillið þannig að hann nái stofuhita .
Hitið grillið í 150-170°C , eða miðlungshita .
Látið kjúklinginn á grillið og lokið því og látið hann grillast í 20-30 mínútur , ekki undir beinum hita .
Penslið annað slagið með olíu .
Hækkið þá hitann og grillið í 5-10 mínútur í viðbót og á þeim tíma skal þekja leggina með bjórsósunni .
Takið kjúklinginn af og bætið á hann sósu .
Breiðið yfir hann álpappír og látið standa í 3-5 mínútur .
Gott að bera fram með muldum gráðosti .
