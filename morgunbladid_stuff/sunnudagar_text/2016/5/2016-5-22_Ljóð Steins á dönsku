Danska ljóðskáldið og rithöfundurinn Jon Høyer hefur verið iðinn við að kynna Ísland og íslenskar bókmenntir í heimalandi sínu og meðal annars þýtt íslensk skáldverk .
Fyrir stuttu gaf hann út bókina Jeg er bare til i mine digte , en í bókinni fjallar hann um ljóðskáldið Stein Steinar og kynnir hann sem ljóðskáld sem hafi alþjóðlega skírskotun .
Høyer rekur ljóðaferil Steins bók fyrir bók , fjallar um ljóðin í hverri bók og inntak ljóðanna og birtir þýðingu sína á ljóði eða ljóðum úr viðkomandi bók .
Í viðauka birtast ljóð Steins svo á íslensku .
Í inngangi bókarinnar kemur fram að ljóð Steins hafi ekki komið út á dönsku frá því safn ljóða hans í þýðingu Poul P.M .
Petersen , Rejse uden løfte , kom út 1964 .
Þar segir Høyer einnig að ljóð Steins birti hverfult lífs mannsins " sem spor í sandi , sem tilgangslaust , sem ferð án fyrirheits " .
Bureau Forlag gefur bókina út .
Mynd á kápu gerði Sigurður Þórir .
