Elísabet englandsdrottning fæddist árið 1926 og fagnaði 90 ára afmæli sínu 21. apríl síðastliðinn .
Elísabet hefur setið lengst allra þjóðhöfðinga Breta á valdastóli en langamma hennar , Viktoría drottning , átti lengi metið .
Til samanburðar má geta þess að 12 Bandaríkjaforsetar hafa setið á valdastóli meðan Elísabet hefur gegnt embætti sínu , allt frá Eisenhower til Obama .
Elísabet giftist Philip Mountbatten , Filippusi prinsi og hertoga af Edinborg , árið 1942 .
Þau eru bæði afkomendur Kristjáns 9 .
Danakonungs og Viktoríu Englandsdrottningar .
Hún tók svo við krúnunni 26 ára gömul .
Elísabet var í opinberri heimsókn í Kenía ásamt manni sínum árið 1952 þegar hún varð að fara heim og taka við krúnunni eftir að faðir hennar lést .
Hann var dáður konungur og hafði leitt Breta í gegnum seinni heimsstyrjöldina .
Þeim Bretum fer fækkandi sem muna annan á konungsstóli en Elísabetu .
Hún hefur átt farsælan feril í þau 64 ár sem hún hefur verið við völd .
Konungsfjölskyldan dvelur löngum í Windsor-kastala sem er eitt opinberra heimila fjölskyldunnar og stærsti kastali í heimi sem er í notkun .
Árið 1992 kom upp mikill eldur í kastalanum og var hann opnaður aftur 1997 eftir miklar umbætur .
Elísabet hefur þótt sýna mikla yfirvegun frá fyrstu tíð í embætti en var þó gagnrýnd harðlega þegar Díana prinsessa lést árið 1997 .
Hún lá þá undir ásökunum um að hafa staðið á móti því að Díana fengi konunglega útför .
Elísabet þótti sýna tilslökun þegar Karl Bretaprins og Camilla Parker Bowles giftu sig í Windsor-kastala árið 2005 en Camilla var ástkona Karls til margra ára .
Drottningin nýtur vinsælda í heimalandi sínu og hún hefur alltaf þótt afar alþýðleg .
Henni er eignaður sá siður að ganga meðal fólksins og heilsa og spjalla , sem margir þjóðhöfðingjar hafa síðar hermt eftir .
Elísabet er sögð hafa gert þetta fyrst árið 1970 þegar hún heimsótti nýlenduþjóðir Breta .
Þá vildi hún komast nær fólkinu og tala við það þegar hún var í opinberum heimsóknum , í stað þess að standa í fjarlægð og veifa .
