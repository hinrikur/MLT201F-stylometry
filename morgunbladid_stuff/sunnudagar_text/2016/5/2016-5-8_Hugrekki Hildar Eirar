Séra Hildur Eir Bolladóttir er Íslendingum að góðu kunn , en í bókinni Hugrekki – Saga af kvíða segir hún sögu af baráttu sinni við erfiðan sjúkdóm , kvíðann sem vomað hefur yfir lífi hennar .
Á kápu bókarinnar segir að henni sé ætlað að mæta einsemdinni og kvíðanum og að hún sé líka fyrir þá sem aldrei hafi glímt við kvíða , aðstandendur sem standi ráðþrota frammi fyrir þessu undarlega fyrirbæri , en ekki síður fyrir þá sem séu forvitnir um víðáttu hugans og víddir mannssálarinnar .
