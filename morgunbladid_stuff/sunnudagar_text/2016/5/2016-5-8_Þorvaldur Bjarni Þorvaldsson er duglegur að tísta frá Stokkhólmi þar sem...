Þorvaldur Bjarni Þorvaldsson er duglegur að tísta frá Stokkhólmi þar sem Greta Salóme mun flytja " Hear Them Calling " næstkomandi þriðjudag en Þorvaldur Bjarni vann lokaútgáfu lagsins með Gretu Salóme og Ash Howes .
Herra Todmobile segir allt ganga ljómandi vel og segir ; " Mr.Tod er alveg í skýjunum .
Skilur ekkert í hvað visir.is er að rausa um vandræði á æfingunni .
" Sagnfræðingurinn Stefán Pálsson skrifaði á Facebook : " Nú eru 2 – 3 forsetaframbjóðendur búnir að skilja sig frá hinum – eins og alltaf hlaut að gerast .
Fæ ég núna endurgreitt fyrir þessi 100 viðtöl sem ég þurfti að hlusta á við stjórnmálafræðinga þvaðra um að kosningarnar gætu unnist á 15% atkvæða ? " Erla Hlynsdóttir ritstjóri skrifaði skemmtilega færslu á Facebook og varpaði fram spurningu til vina sinna og kunningja þar sem margir svöruðu : " Í tilefni af því að ég var að grafa upp að Guðni Téhá vann eitt sinn sem háseti og svo við smíði olíuborpalla í Noregi þá langar mig að spyrja : Hvert var þitt fyrsta alvöru starf ? Mitt fyrsta starf var í smávörudeild Ikea .
Ég hafði ekki hugmynd um hvað öll þessi eldhúsáhöld hétu en lét viðskiptavinina sko ekki komast að því .
Mér er minnisstætt þegar eldri kona spurði mig hvort við seldum karöflur en þar sem ég hafði aldrei áður heyrt hvað karöflur væru sagði ég konunni með bros á vör að ég héldi að þær væru nú þarna einhvers staðar , og teymdi hana svo með mér um deildina með tilheyrandi léttu spjalli þar til hún sjálf fann karöflurnar .
" Anna Kristjánsdóttir vélstýra svaraði að bragði : " Ég var 9 – 11 ára í gróðurhúsi í Mosfellsdal , að mig minnir án launaseðils .
11 ára lenti ég í að taka upp kartöflur í viku með launaseðli .
12 ára fékk ég svo vinnu sem sendill í Ræsi hf og var þar uns ég var 14 ára , en þá um sumarið réð ég mig á togara og þá byrjaði ég að greiða í Lífeyrissjóð togarasjómanna " .
