Útvarp Hinn margreyndi útvarpsmaður Guðni Már Henningsson fylgir hlustendum Rásar 2 inn í nóttina öll laugardagskvöld í þætti sínum Næturvaktinni .
Guðni spilar tónlist úr öllum mögulegum og ómögulegum áttum og þegar á þáttinn líður verða óskalög hlustenda æ fyrirferðarmeiri .
Guðni spjallar líka við hlustendur um alla heima og geima og komast iðulega færri að en vilja .
Þátturinn er með þeim lífseigustu á rásinni enda augljóslega við alþýðuskap , bæði tónlistin og spjallið .
