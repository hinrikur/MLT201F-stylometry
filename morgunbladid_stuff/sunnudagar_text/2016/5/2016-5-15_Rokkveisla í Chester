Tónlist Ein mesta málm- og rokkhátíð ársins verður haldin á Talen Energy-leikvanginum í Chester , sem er skammt frá Philadelphia í Pennsylvania-ríki í Bandaríkjunum , helgina 17. og 18. september .
Meira en 35 bönd troða upp á þremur sviðum en aðalnúmerin verða málmböndin Avenged Sevenfold , Alice In Chains , Slayer og Volbeat og rokkböndin The Offspring og Breaking Benjamin .
Af öðrum nafnkunnum sveitum sem koma fram á hátíðinni má nefna gömlu brýnin í Anthrax , Killswitch Engage , Trivium , The Cult og Death Angel .
