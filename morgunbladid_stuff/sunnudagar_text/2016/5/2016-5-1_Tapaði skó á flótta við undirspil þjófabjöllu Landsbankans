Brotist var inn í útibú Landsbanka Íslands á Hellissandi á Snæfellsnesi í apríl 1981 .
" Þeir er þar voru að verki höfðu þó ekkert upp úr krafsinu og komust ekki i neinar fjárhirslur , en annar þeirra tapaði á hinn bóginn öðrum skó sínum , er hann flýtti sér á brott við hávært undirspil þjófabjöllu i húsinu er ekki gast að mannaferðum á þessum tima sólarhrings , en atburðurinn átti sér stað laust fyrir klukkan fimm að morgni sunnudagsins , " sagði í Morgunblaðinu .
Yfirlögregluþjónn í Stykkishólmi sagði að innbrotið væri varla unnt að nefna bankarán .
Dansleik var nýlega lokið í félagsheimilinu á Hellissandi , og voru lögregluþjónar frá Ólafsvík enn í þorpinu .
" Þá gerðist það að fólk heyrði til þjófabjallna í Landsbankahúsinu , og var lögreglumönnum þegar gert viðvart .
Er þeir komu á staðinn , var þar hins vegar engan mann að sjá , en greinilegt var að maður eða menn höfðu skriðið inn um glugga einn er þvingaður hafði verið upp .
Skó komumanns fundu þeir á gólfinu við gluggann .
Skömmu síðar óku lögreglumenn svo fram á tvo menn á gangi á þjóðveginum til Ólafsvíkur , var annar þeirra skólaus á öðrum fæti ...
" Reyndist þar vera á ferð " hinn óvenjulegi viðskiptavinur bankans " .
Að sögn lögreglu var viðkomandi miður sín " enda innbrotið framið í augnabliksvitleysu , í og með undir leiðsögn Bakkusar konungs " .
Var þeim skólausa sleppt eftir yfirheyrslu .
