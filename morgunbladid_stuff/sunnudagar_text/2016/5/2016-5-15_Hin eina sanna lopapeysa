Íslenska lopapeysan á sér ríka sögu og nú er komin út bókin Lopapeysuprjón sem er leiðarvísir fyrir byrjendur og lengra komna í lopapeysuprjóni .
Bókin hvetur til skapandi hugsunar við prjónaskapinn , leiðbeinir hvernig megi prjóna eftir eigin hugmyndum og breyta uppskriftum að vild , segir í tilkynningu frá IÐNÚ sem gefur bókina út .
Höfundur bókarinnar er Auður Björt Skúladóttir sem lengi hefur hannað uppskriftir og prjónað eftir sínu höfði .
Prjónauppskriftir hennar hafa meðal annars birst í Húsfreyjunni og á handavinnuvefnum ravelry.com .
Bókin er afrakstur útskriftarverkefnis Auðar til B.ed.-gráðu við Háskóla Íslands .
