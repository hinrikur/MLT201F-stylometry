Áttu þér uppáhaldslag í keppninni í ár ? Ég varð strax hrifinn af ítalska laginu og er það enn – þótt ég hafi ekki enn séð söngkonuna á sviði hérna úti .
En menn þurfa líka að vera með hjarta úr grjóti til að heillast ekki af sænska stráknum sem syngur lag heimamanna .
Hvernig er að vera kominn aftur í þularhlutverkið ? Mér finnst stórskemmtilegt að vera kominn aftur hingað út og hitta fjölda fólks sem ég hef ekki séð síðan 2005 , þegar ég kynnti keppnina síðast .
Hvaða lag er sigurstranglegast ? Ég spáði Svíum sigri fyrir löngu – jafnvel þótt það sé mjög heimskuleg spá því gestgjöfum hefur ekki gengið vel lengi .
Síðast þegar gestgjöfum gekk var var þegar við vorum með Angel í Kaupmannahöfn 2001 .
Þá varð lag heimamanna , flutt af Rollo og King í öðru sæti .
En í öllu euro-popp flóðinu , er eitthvað sérstakt við þennan flutning sænska stráksins .
Ertu mikill Eurovision-aðdáandi ? Ég var hvorki meiri eða minni aðdáandi en hver annar þegar ég byrjaði að vinna við keppnina árið 1999 .
Vissi ekkert hvað ég var að fara út í .
En eins og með allt sem maður tekur að sér og reynir að gera vel – þá sökk ég djúpt ofan í þessa glimmersundlaug og veit orðið furðulegustu hluti um fólk sem söng kannski einu sinni bakraddir fyrir Holland en er ennþá ofarlega í minni okkar sem lifum og hrærumst í þessu .
Hvernig líst þér á Globe Arena-höllina í Stokkhólmi ? Hún er frábær höll fyrir Eurovision og þær hallir sem eru þar í kring .
Blaðamannaaðstaðan er í minni höll við hliðina og eins er fótboltavöllur Hammarby notaður á keppniskvöldunum .
Öll aðstaða hér er til fyrirmyndar .
Ég hef náttúrlega áður verið að lýsa keppninni í þessari höll , því keppnin var haldin hér árið 2000 , eftir að Charlotte Nilson vann Selmu í Jerúsalem árið áður .
Þá var ótrúleg stemning í höllinni – og ég á ekki von á því að hún verði síðri núna .
