Að kvöldi 26. febrúar 2012 skaut George Zimmerman , sem var á hverfisvakt í Sanford á Flórída , sautján ára gamlan þeldökkan dreng , Trayvon Martin , til bana .
Engin vitni voru að verknaðinum en lögreglu bar að garði skömmu síðar , eftir að hafa fengið símhringingu frá Zimmerman sem kvaðst hafa skotið Martin í sjálfsvörn .
Ágreiningur hefði risið á milli þeirra og Zimmerman þótti sér ógnað .
Áverkar voru á höfði hans .
Martin reyndist óvopnaður .
Zimmerman var færður á lögreglustöð en látinn laus að lokinni yfirheyrslu , þar sem lögregla sá ekki ástæðu til að rengja framburð hans .
Málið vakti heimsathygli og alda mótmæla reis um gjörvöll Bandaríkin .
Þetta var síst til þess fallið að kveða niður rasismadrauginn .
Eftir japl , jaml og fuður var Zimmerman ákærður fyrir morð og dreginn fyrir dóm sumarið 2013 .
Þar var hann lýstur sýkn saka .
