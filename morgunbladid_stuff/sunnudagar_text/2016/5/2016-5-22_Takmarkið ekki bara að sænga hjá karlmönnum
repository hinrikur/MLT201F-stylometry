Takmarkið var ekki bara að sænga hjá karlmönnum ; í raun snerist þetta meira um að nudda sér utan í sköpunarkraftinn .
Við skildum og kunnum að meta tónlistina þeirra og þeir vildu hafa okkur í kringum sig .
Við vorum tónlistargyðjurnar þeirra .
" Þannig kemst Pamela Des Barres , sem kölluð hefur verið " drottning grúppíanna " , að orði í nýrri bók , Groupies and Other Electric Ladies , sem kom út í Bandaríkjunum fyrir skemmstu .
Fyrirbrigðið , grúppía , er þar til umfjöllunar í máli og myndum .
Myndirnar eru eftir ljósmyndarann Baron Wolman sem elti vinsælustu hljómsveitirnar á röndum á ofanverðum sjöunda áratugnum en textinn er fjölþættur ; í bókinni er meðal annars að finna í heild sinni umdeilda grein um grúppíur sem tímaritið Rolling Stone birti árið 1969 .
Þá eru þar viðtöl við grúppíur frá þessum tíma og ritgerðir , þar sem málið er skoðað í samhengi við samtímann .
Greinin í Rolling Stone hófst á þessum orðum : " Hún náði í sinn mann .
Hann var fressið sem hún var á höttunum eftir og náði honum ! ...
í samhengi rokkmenningarinnar lyftir það henni á stall .
Hún hafði þegar sængað hjá 17 ( eða 36 eða 117 ) tónlistarmönnum – þar af fjórum alvöru stjörnum , nöfnum sem eru á allra vörum – og nú vex vegur hennar á ný .
" Pamela Des Barres setur málið í frekara samhengi : " Stelpubönd voru ekki á hverju strái , þannig að langaði okkur stelpurnar að hafa afskipti af tónlist var þetta leiðin ; að vera með strákunum í böndunum .
Á þessum árum var mun auðveldara að komast í tæri við böndin , auk þess sem mun færri stelpur reyndu það .
Ef þú varst sæt stelpa var lítið mál að hitta Mick Jagger eða Jimmy Page .
Þeir héngu í klúbbunum í Los Angeles og maður sagði bara " hæ ! " .
Andrúmsloftið var allt annað [ en í dag ] ; maður hékk bara þarna og fáir dómar voru felldir .
Við , grúppíurnar , gyðjurnar eða hvað þið viljið kalla okkur , vinguðumst bara við liðið .
Sumar stelpnanna sváfu ekki einu sinni hjá strákunum , þær vildu bara vera baksviðs og partur af senunni .
" Besti drátturinn Ef marka má greinina í Rolling Stone var virðingin fyrir grúppíunum ekki mikil .
" Öll bönd sem fara á túr ferðast með Cuprex eða A-200 til að drepa flatlúsina sem grúppíurnar smita menn af .
" Þá eru ummæli sumra tónlistarmanna stúlkunum ekki hliðholl .
" Grúppíur frá New York eru snobbaðar og merkilegar með sig ...
Grúppíurnar frá LA eru án nokkurs vafa bestar – ágengastar og besti drátturinn , " er til dæmis haft eftir Frank heitnum Zappa .
Baron Wolman vill ekki kannast við þetta viðhorf í dag .
" Mér þótti vænt um hverja einustu konu sem ég myndaði : Fræddist um líf þeirra og væntingar .
Ég reyndi ekki við neina þeirra .
Mig langaði bara að deila því sem þær voru að gera með heiminum , " sagði hann í samtali við breska blaðið The Guardian í tilefni af útgáfu bókarinnar .
Wolman hafði einstakan aðgang að rokkheimum enda inn undir hjá Jimi Hendrix , The Doors , The Rolling Stones og fleiri vinsælum böndum .
Grúppíurnar fylgdu með .
" Ég sá þær fyrst baksviðs og ég tók strax eftir einstökum stílnum og sérstöðunni , " segir hann .
Og klykkir út : " Höfum eitt alveg á hreinu ; þetta voru ekki vændiskonur .
Sumar þeirra vissu meira um tónlist en tónlistarmennirnir sjálfir .
" Töfrandi tímabil Á ofanverðum sjöunda áratugnum var ekki sjálfgefið að allir gengju með myndavélar ; eins og í dag .
Pamela Des Barres er því Baron Wolman og fleiri ljósmyndurum þakklát fyrir að hafa gefið sér tíma til að mynda hana og aðrar grúppíur .
" Ég er afar þakklát fyrir að einhverjir hafi verið svo framsýnir að taka ljósmyndir af okkur .
Maður sá ekki fyrir sér á þessum tíma að það myndi skipta máli .
Að við yrðum mikilvægar .
" Hún er alls ekki þeirrar skoðunar að hippatíminn sé almennt ofmetinn í tónlist .
" Alls ekki .
Þetta var byltingarkenndur tími og töfrum líkur .
" 