Fyrir 3-4 3 dl quinoa , skolað 5 dl vatn 1 msk eða 1 teningur kjúklinga- eða grænmetiskraftur 1 sæt kartafla 1 brokkolíhöfuð hreinn fetaostur ( fetakubbur ) sesamfræ vorlaukur , smátt saxaður ólífuolía , sjávarsalt og nýmalaður svartur pipar Himnesk hnetusósa ( gott að tvöfalda ) 2 msk hreint ósætt hnetusmjör 2 msk tahini ( sesamsmjör ) 1 msk sítrónusafi 1 msk hrísgrjónaedik ( líka hægt að nota annað edik ) 1 tsk chillimauk ( sambal oelek ) 1 hvítlauksrif , hakkað 1 msk rifið engifer 1/2-1 msk sojasósa 1 msk hunang , agavesíróp eða önnur sæta 1-2 msk ristuð sesamolía 3-4 msk vatn Byrjið á að sjóða quinoað .
Gott er að skola quinoa í fínu sigti undir köldu vatni áður en það er soðið .
Setjið vatnið í pott ásamt kraftinum og hleypið suðunni upp .
Hellið quinoa út í og hrærið aðeins .
Lækkið hitann og látið sjóða undir loki við vægan í 15 mínútur .
Takið þá lokið af og leyfið að sjóða þar til allur vökvinn er horfinn , u.þ.b 10 mínútur .
Takið þá af hitanum og hrærið í með gaffli .
Hitið ofn í 200 gráður .
Flysjið og skerið sætu kartöfluna í teninga .
Veltið upp úr olíu og kryddið með salti og pipar , setjið í fat og bakið í 15 mínútur .
Skerið þá brokkolíið smátt og setjið hjá sætu kartöfluteningunum , kryddið með salti og pipar , aðeins meiri olíu og bakið áfram í 15 mínútur .
Á meðan er upplagt að gera sósuna .
Setjið allt hráefnið í blandara eða matvinnsluvél og vinnið vel saman .
Smakkið ykkur áfram þar til ykkur finnst sósan góð .
Setjið skálina svo saman : Quinoa fer í botninn , svo grænmetið þar ofan á ásamt vel af sósunni góðu og skreytt með sesamfræjum , vorlauk og fetaosti .
Frá eldhusperlur.com 