Twitter varð hinn fjörugasti staður í vikunni þegar undanriðlar Eurovision stóðu yfir á þriðjudag og fimmtudag .
Svanhildur Hólm Valsdóttir lögfræðingur var afar virk á samfélagsmiðlinum og átti fjöldann af skemmtilegum athugasemdum en hún benti meðal annars á að hvorugur kynnirinn væri með ljósgula peysu á öxlunum og spurði hvort þetta væru þá nokkuð alvöru Svíar .
Grikkirnir voru hins vegar í hvítu og Svanhildur fagnaði því og sagði að þá væri allt eins og það ætti að vera .
Einhverjir voru á sama tíma að tísta um eitthvað allt annað en Eurovision og lögfræðingurinn fetti fingur út í það og skrifaði : " Það er fólk að tísta um fótbolta .
Er hægt að taka vegabréfið af því ? " .
Rithöfundurinn Dagur Hjartarson fylgdist líka með keppninni og tísti um hana .
" Í hliðarveruleika við þennan er einhvers staðar þjóðfélag að horfa á nákvæmlega sömu keppni , edrú , laus við kaldhæðni , " sagði rithöfundurinn og bætti svo síðar við : " Þýska lagið er svo leiðinlegt að ég vil að höfundur þess opinberi skattaskýrslur sínar .
" Ekki var norska lagið heldur að fá góða dóma hjá honum : " Margir af mínum bestu vinum eru norskir .
Enginn þeirra kom nálægt þessu lagi .
" Eins og frægt er orðið var knattspyrnugoðsögnin Kevin Keegan í heimsókn á Íslandi vegna ráðstefnunnar Business and football sem haldin var í Hörpu .
Á samfélagsmiðlana hrönnuðust inn myndir af Keegan og var Þorgerður Katrín Gunnarsdóttir ein þeirra sem settu mynd af sér með Keegan og skrifaði jafnframt að hann hafði kallað á eftir sér : " Remember , YNWA " .
Fjölmiðlamaðurinn Þorsteinn J. Vilhjálmsson skrifað á Facebook : " Er einhver Íslendingur sem tók ekki mynd af sér með Kevin Keegan í Hörpunni í dag ? " Að sjálfsögðu bættust þá bara fleiri myndir við .
Margir komust í uppnám þegar ljóst var að súkkulaðið Pipp heitir ekki lengur Pipp heldur Siríus Pralín súkkulaði með myntufyllingu .
Einn þeirra sem lögðu orð í belg um málið var Einar Hermannson , forseti Alliance Française .
" Hvaða hálfvita datt þetta í hug .
Hér sit ég og mér líður eins og ég hafi misst náinn ættingja .
Ég boða mótmæli ! " 