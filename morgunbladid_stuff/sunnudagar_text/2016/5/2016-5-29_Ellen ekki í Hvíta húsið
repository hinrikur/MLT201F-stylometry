Sjónvarp Spjallþáttadrottningin Ellen DeGeneres verður ekki varaforsetaefni Hillary Clinton í forsetakosningunum í Bandaríkjunum í haust .
Clinton bauð henni þetta í léttum tón þegar hún leit inn í þættinum í vikunni en Ellen afþakkaði gott boð eftir að hafa komist að því að varaforsetinn býr ekki í Hvíta húsinu .
" En þú munt samt fá fínasta hús , " sagði Clinton .
" Nei , ég á ágætis hús .
Mig vantar ekkert , " svaraði Ellen .
Clinton og væntanlegur mótframbjóðandi hennar , Donald Trump , nýta nú allar leiðir til að ná til kjósenda .
Því er spáð að konur muni ráða miklu um það hvort þeirra hreppir hnossið og varla er hægt að finna betri leið til að ná eyrum þeirra , en mikill meirihluti áhorfenda Ellenar eru konur .
