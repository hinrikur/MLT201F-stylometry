Dimma hefur gefið út úrval ljóða pólsku skáldkonunnar Ewu Lipska .
Bókin heitir Neyðarútgangur og geymir ljóð frá 1967 til 2015 sem valin eru úr öllum útgefnum ljóðabókum skáldsins .
Olga Holwnia valdi efnið og ritstýrði verkinu , en þýðendur eru Áslaug Agnarsdóttir , Bragi Ólafsson , Magnús Sigurðsson , Olga Holownia og Óskar Árni Óskarsson .
Ewa Lipska er meðal þekktustu samtímaskálda Pólverja .
Hún fæddist árið 1945 í Kraká í Póllandi og sendi frá sér fyrstu ljóðbókina árið 1967 , en ljóðabækur hennar nálgast annan tuginn .
Ewa Lipska tilheyrir nýbylgjuskáldunum í Póllandi sem komu fram á sjónarsviðið undir lok sjöunda áratugar síðustu aldar , en hún hefur alla tíð lagt á það áherslu að hún sé hvorki bundin straumum né stefnum .
Ewa Lipska kom til Íslands á vegum Bókmenntahátíðar í Reykjavík og ljóðaverkefnisins ORT haustið 2013 .
