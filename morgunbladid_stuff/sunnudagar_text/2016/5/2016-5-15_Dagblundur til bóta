Við ættum öll að leggja okkur yfir daginn , ekki aðeins fólkið í heitu löndunum .
Þetta segir einn þekktasti taugasérfræðingur Ástralíu , Fiona Kerr , sem hefur sérhæft sig í svefni .
Samkvæmt hennar rannsóknum hefur stuttur lúr þau áhrif að við erum virkari en lengd lúrsins skiptir þó höfuðmáli .
Besti lúrinn er ekki styttri en 15 mínútur en samt ekki lengri en hálftími .
Slíkur lúr bætir auk þess minnið , viðbragðshæfni , skerpir hugsunina og léttir lundina .
Of langur lúr er ekki góður því þá fer heilinn að búa sig undir að komast í djúpsvefn og við vöknum alls ekki létt og skörp .
Þótt fólki takist ekki að sofna hjálpar það að hafa að minnsta kosti hvílt sig og slakað á en taugasérfræðingurinn segir að það að leggja sig sé eins og að leyfa heilanum að fara í góða sturtu .
Breskar rannsóknar renna stoðum undir það að allt sé betra eftir blund en 400 miðaldra karlmenn sem lögðu sig í hádeginu voru meðal annars með betri blóðþrýsting en annar rannsóknarhópur sem vakti samfellt frá morgni til kvölds .
