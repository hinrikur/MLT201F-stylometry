Alþjóðakrabbameinsrannsóknarsjóðurinn ( World Cancer Research Fund International ) gaf út í mánuðinum skýrslu um tengsl magakrabbameins og lífsstíls .
Magakrabbamein er fimmta algengasta krabbameinið og þriðja algengasta dánarorsök af völdum krabbameina .
Sjúkdómurinn er algengari meðal karla en kvenna en nýgengi hans hefur minnkað mikið á Íslandi undanfarin ár , en um 18 karlar greinast að meðaltali árlega og 12 konur .
Sýnt hefur verið fram á að saltneysla hefur veruleg áhrif á magakrabbamein en rannsóknir frá Asíu og þá sérstaklega Kóreu og Japan hafa gefið upplýsingar um tengsl saltneyslu og magakrabbameins .
Hér á landi hefur verið ráðlagt að neyta ekki meira en 6 g af salti daglega eða sem nemur einni teskeið og er þá átt við salt sem finnst í matvælum eins og osti , súpum , áleggi , morgunkorni , rauðu kjöti og unnum kjötvörum , svo dæmi sé tekið .
Til að halda saltneyslu í lágmarki er gott ráð að borða sem minnst af unnum matvælum og elda frá grunni .
Þá er einnig gott að sleppa því að salta matinn en bragðbæta hann í staðinn með ýmsu kryddi , það kemur út á eitt .
