History-sjónvarpsstöðin sýnir á morgun , mánudag , fyrsta þáttinn af átta í endurgerð einnar vinsælustu sjónvarpsseríu allra tíma , Róta .
Þættirnir byggja á samnefndri bók eftir Alex Haley og fjalla um ungan Afríkumann , Kunta Kinte , sem hnepptur er í ánauð og fluttur í járnum til Bandaríkjanna , og afkomendur hans .
Bandaríski leikarinn Roman Armstrong og breski leikarinn Malachi Kirby fara með hlutverk Kunta Kinte , en sagan fylgir honum allt frá vöggu til grafar .
Af öðrum leikurum má nefna Laurence Fishburne , Forest Whitaker , James Purefoy og Önnu Paquin .
" Þetta fór með mig alla leið að þolmörkunum og lengra , " segir Malachi Kirby í samtali við breska blaðið Guardian , en tökur stóðu yfir í hálfan sjötta mánuð .
" Hver einasti dagur var áskorun – líkamlega , andlega og tilfinningalega .
Stundum var það hitinn , stundum kuldinn , moskítóflugurnar , hesturinn .
Stundum var það bara að hlaupa í allt of stórum skóm .
" Þess má geta að gömlu þættirnir , sem sýndir voru árið 1977 , eru einhverjir þeir alvinsælustu í sögu sjónvarps .
Hermt er að 140 milljónir Bandaríkjamanna hafi horft á lokaþáttinn .
