Mest notaða alfræðirit netsins , Wikipedia , er 15 ára um þessar mundir en eins og stendur má þar finna um 40.000 síður á íslensku um allt milli himins og jarðar en alls eru 38 milljónir wikipediusíðna til .
Í tilefni afmælisins hafa fjölmiðlar meðal annars fjallað um fyrirbæri sem engum hefði dottið í hug að væri hægt að skoða á á Wikipediu en er hægt .
Þannig fjallar sérstök síða á Wikipediu um fyrirbærin " lyktin af nýjum bíl " , " kynlíf í geimnum " og " neglur skrapa krítartöflu " .
Wikipediuverkefnið er opið samvinnuverkefni .
Efnið er að mestu komið frá notendum og er sífellt að breytast .
Gjarnan hefur sú gagnrýni komið upp að ekki sé allt rétt sem er að finna á Wikipediu en Vísindavefurinn hefur til dæmis bent á hið gagnstæða og sagt að það að allir geti breytt efni alfræðiritsins geri það aðeins áreiðanlegra – því fleiri sem lesi og geti leiðrétt , því betra .
Það hefur þó komið fyrir á þessum 15 árum að rangar upplýsingar hafi ratað á Wikipediu – og þaðan í fjölmiðla .
Með frægari dæmum er þegar tónskáldið Maurice Jarre lést árið 2011 og margir af helstu fjölmiðlum heims fóru að vitna í orð sem Wikipedia sagði vera ein af hans frægari og innihélt fagra speki um tónlist .
Það kom á daginn að það var írskur háskólanemi sem hafði gert sér að leik að skálda þessi orð og setja á Wikipediu og eigna tónskáldinu .
Ritstjórar Wikipediu áttuðu sig fljótlega á því að þetta var vitleysa og voru komnir í það að fjarlægja ummælin en fjölmiðlar höfðu þá þegar tekið þau upp .
Næstu daga birtust svo leiðréttingar , svo sem í Guardian .
