Nanna Rögnvaldardóttir hefur sent frá sér enn eina bókina um mat ; hana kallar höfundurinn Létt og litríkt .
Þar fjallar Nanna um hversdagsmat og leggur áherslu á holla næringu .
" Ég hef lést um rúm tuttugu kíló síðan ég hætti alveg að borða sykur fyrir rúmu ári og er óneitanlega liprari og léttari fyrir vikið , " segir Nanna í formála bókarinnar .
Nanna segir fleira breytt en að sykurinn sé horfinn úr matargerðinni því hún sé jafnframt meðvitaðri um hvað hún borði og hve mikið .
Og hún ver meiri tíma til að njóta matarins en áður .
Hún bendir á að með því að gefa sér góðan tíma til að borða " nýtur maður ekki bara bragðsins af matnum betur , það er jafnframt líklegt að maður borði minna " .
Fjöldi uppskrifta er í bókinni .
