Fjöldi hagyrðinga hefur í nærri aldarfjórðung skipst á kveðskap sér til ánægju á vefnum og kalla póstlistann Leir .
Sýnishorn af því sem þar hefur birst er nú komið út á bók .
Á síðum Leirs , en svo nefnist bókin , eru " eingöngu vísur eða ljóð í léttum dúr eða það sem kalla má skemmtivísur , " segir Davíð Hjálmar Haraldsson m.a. í formála en hann og Björn Ingólfsson tóku saman efnið sem birt er .
Hjálmar Freysteinsson orti þegar strangfriðaðir fuglar á borð við fálka fundust í frystikistu : Húsvíkingar harla drjúga hafa tekjuvon í því að iðulega fálkar fljúga frystikistur þeirra í .
Davíð Hjálmar segir að Leirlimir yrki gjarnan góðlátlegt grín hver um annan eða sjálfa sig , " þó getur kastast í kekki en rætni og dónaskapur eru fátíð .
Stjórnmál og stjórnmálamenn og dægurmál almennt eru daglegt yrkisefni .
Klám sést varla en tvíræðar vísur eru algengar og er reyndar ort um allt milli himins og jarðar , jafnvel trúmál enda prestar á leir .
" Áðurnefndur Hjálmar , læknir á Akureyri , velti fyrir sér hvort farsímanotkun væri hættuleg : Einn því fylgir ókostur að eiga símann hættan á að hringt sé í mann .
