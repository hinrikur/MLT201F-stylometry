Ég var svo lánsamur að mér var gefin rödd sem höfðar til fólks .
Að geta blómstrað og fundið mér áhangendur þegar svo margir fá ekki draumastarfið sitt var guðleg blessun .
Slíka gjöf er hægt að þróa áfram , en hana er hvorki hægt að endurgjalda né kaupa .
Er það ekki til marks um að það besta í lífinu sé frítt ? Eitt af því besta í lífinu er þegar ég sé hamingju skína úr andliti áhorfenda á einum af tónleikunum mínum .
Ég veit kannski ekki hvað hann heitir , en við deilum sannri einingu ! Eða bros þriggja ára sonar míns þegar hann sér mig – hann hleypur alltaf til mín og stekkur upp til að faðma mig af slíkri væntumþykju .
Eða þegar ókunnugur maður heilsar mér á götu , sem gefur okkur báðum hamingjutilfinningu það sem eftir lifir dags .
Ef ástin er gjöf sjálfsins , þá sannar þessi ákafi svipur , þetta einlæga bros , kveðjan að það besta í lífinu er frítt .
Sért þú nokkru sinni í vafa skalt þú halda í þér andanum eins lengi og þú getur og síðan anda inn og út súrefninu sem móðir náttúra gefur okkur í boði hússins .
Það besta í lífinu stendur þeim til boða sem taka sér tímann til að taka eftir því og njóta þess .
© 2015 Youssou N ' Dour 