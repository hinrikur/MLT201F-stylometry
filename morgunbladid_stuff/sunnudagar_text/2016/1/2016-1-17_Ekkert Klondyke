" Undanfarið hafa flykkzt hingað til lands útlendingar af fjölmörgum þjóðernum í atvinnuleit á vertíð þeirri , sem nú fer í hönd .
Hefur fram að þessu verið hægt að veita þessu fólki atvinnu í hraðfrystihúsum víða um land , þó einkum í Vestmannaeyjum .
" Með þessum orðum hófst frétt á baksíðu Morgunblaðsins um miðjan janúar 1966 .
Þar sagði ennfremur : " Nú í ár er að skapast vandræðaástand vegna þessa fólksstraums , þar sem vertíð er ekki að fullu hafin og frystihús , bæði hér í Reykjavík og úti á landi hafa nægan mannafla eins og sakir standa .
Kom Gullfoss t.d. með 22 útlendinga frá Englandi á sunnudagskvöld , en frystihús þar sáu sér ekki fært að veita fólkinu viðtöku og varð það að gista á lögreglustöðinni í Vestmannaeyjum um nóttina .
" Einhverjir héldu þá til Reykjavíkur og komust í skjól hjá Hjálpræðishernum .
Þar hitti Morgunblaðið nokkra útlendinga að máli , þeirra á meðal Pauline Bohlmann frá Suður-Afríku .
" Ég skil þetta ekki , " sagði hún .
" Við héldum að Ísland væri Klondyke okkar tíma , en þegar við komum bendir allt til þess að við verðum að hypja okkur strax heim aftur .
" 