Mörgum finnst sinnep ómissandi og nota það óspart en það er gjarnan notað með kjöti eða osti og er vinsælt í samlokur , salöt , hamborgara og með pyslum .
Sinnep er líka notað sem hráefni í dressingar , gljáa , sósur , súpur og maríneringar .
Sem þykkni og korn er sinnep notað víða í Indlandi , Miðjarðarhafslöndum , Norður-Evrópu og Suðaustur-Evrópu , Asíu , Ameríku og Afríku , sem þýðir að það er eitt vinsælasta krydd í heimi .
Sinnepskornum blandað við vökva Sinnep eins og við þekkjum er búið til úr kornum sinnepsplöntunnar og kemur í mörgum útgáfum eftir því hverju er blandað saman við fræin .
Saman við kornin er blandað vatni , salti , sítrónusafa eða öðrum vökva , og stundum ýmsum bragðefnum og verður þá til þykkni sem getur verið gult eða brúnt á litinn .
Mismunandi meðhöndlun kornanna gefur mismunandi áferð og bragð , en þau má annaðhvort nota heil , möluð , sprungin eða marin .
Edik er gjarnan notað en einnig vín , bjór eða ávaxtasafi .
Til að fá sætt sinnep er hunangi blandað saman við og fæst þá hið ameríska hunangssinnep .
Passar vel við ýmis hráefni Sinnep sem krydd er notað með alls kyns hráefnum og virðist það passa vel með kjöti , fiski og grænmeti .
Hér á síðunni má finna girnilegar uppskriftir sem allar innihalda sinnep .
Þær eru misflóknar og ættu allir að geta prófað eitthvað .
Njótið ! Þitt eigið sinnep ! Uppskrift fyrir einn bolla af sinnepi 6 msk sinnepsfræ , u.þ.b. 50 g ½ bolli sinnepsduft ( mustard powder ) , u.þ.b. 50 g ½ bolli vatn eða bjór 3 msk edik að eigin vali , t.d. hvítvíns- eða sérríedik 2 tsk salt Til að bragðbæta sinnepið bætið við einhverju af eftirfarandi kryddi : 1 tsk túrmerik , ( gerir sinnepið mjög gult á litinn ) 2 msk hunang , smakkið til og bætið meir ef þurfa þykir 1/4 bolli ferskar kryddjurtir að eigin vali Malið sinnepsfræin í nokkrar sekúndur í kaffibaunakvörn eða myljið í mortéli .
Þú vilt hafa þau að mestu heil því þú notar einnig sinnepsduftið .
Helltu þessu í skál , bættu út í salti og sinnepsdufti og einhverju af hinu kryddinu sem er á listanum að eigin vali .
Helltu vatni eða bjór saman við og hrærðu vandlega .
Láttu þetta svo bíða í ca .
10 mínútur .
Helltu þá edikinu saman við .
Helltu þessu í krukku og settu inn í ísskáp .
Þetta er frekar þunnt til að byrja með en þykknar yfir nótt .
Bíddu a.m.k. í 12 tíma áður en þú notar það .
Geymist í kæli í eitt ár .
Hunangssinneps salatsósa ¼ bolli majónes 1 msk sterkt sinnep 1 msk hunang ½ msk sítrónusafi Blandið öllu saman í skál og látið standa í kæli áður en sett út á salat .
Lax í Bengalisinnepssósu Fyrir 2 4 stykki lax ( ca 300-400 g ) ½ tsk gróft salt ( má setja meir eftir smekk ) ½ tsk túrmerik ½ tsk cayennepipar 1 msk sinnepsduft ( mustard powder ) 2 msk ólífuolía 1/4 tsk brún sinnepsfræ ( brown mustard seeds ) 1/4 tsk kummínfræ ( cumin seeds ) 1/4 tsk fennelfræ 2 serrano-chili , skorin í helminga eftir endilöngu Nuddaðu fiskinn á alla kanta úr helmingnum af salti , túrmeriki og cayennepipar og settu til hliðar .
Hrærðu afganginn saman við sinnepsduftið og ½ bolla af vatni , hrærðu og geymdu á kantinum .
Hitaðu olíu á pönnu á miðlungshita , settu út í sinnepsfræin og eldaðu í 1-2 mínútur .
Bættu við fennelfræjum og kummíni og eldaðu í þrjár sekúndur , settu það þá út í blönduna ásamt chilipipar .
Settu laxinn á pönnuna og með skeið þekurðu fiskinn vel með blöndunni og steikir þar til tilbúinn eða í 10-12 mínútur .
Berðu fram með basmatihrísgrjónum og gufusoðnu grænmeti eða góðu salati .
Heimsins besti kjúklingur 4 kjúklingabringur ½ bolli ( 100 ml ) dijonsinnep 1/4 bolli hlynsíróp 1 msk rauðvínsedik salt og pipar rósmarín , ferskt eða þurrkað Stillið ofninn á 220°C .
Blandið saman sinnepi , sírópi og ediki , smakkið til .
Ef ykkur finnst of mikið sinnepsbragð bætið þá meira af sírópi saman við .
Setjið kjúklinginn í eldfast mót og hellið blöndunni yfir hann .
Saltið og piprið .
Látið inn í ofninn í 30-40 mínútur eða þar til kjúklingurinn er fulleldaður .
Stráið yfir söxuðu rósmaríni .
Gott að bera kjúklinginn fram með hrísgrjónum og góðu salati .
Niðurstaðan er mjúkur , safaríkur og ótrúlega bragðgóður kjúklingur með sætu sinnepsbragði .
Hentar vel bæði hversdags sem og um helgar .
Frábær máltíð með stóru F-i ! Frá gulur , rauður , grænn og salt .
grgs.is Appelsínugljáðar grísakótilettur með sinnepi og rósmaríni Fyrir 4 5 grísakótilettur með beini safi úr tveimur stórum appelsínum ( u.þ.b. 2 dl ) 2 msk appelsínumarmelaði 2 msk grófkorna sinnep 1 hvítlauksrif , smátt saxað eða rifið á rifjárni 3-4 ferskar rósmaríngreinar eða 2 tsk þurrkað rósmarín salt og pipar Hitið ofn í 180°C .
Pískið saman í skál appelsínusafa , marmelaði , sinnep og hvítlauk og kryddið með smá salti og pipar og 1 tsk af söxuðu rósmaríni .
Kryddið kjötið með salti og pipar og steikið á vel heitri pönnu þar til vel brúnað .
Færið kjötið yfir á disk .
Hafið pönnuna á meðalháum hita og hellið vökvanum á .
Hleypið suðunni upp og leyfið að sjóða í fimm mínútur eða þar til sósan hefur aðeins þykknað .
Leggið kjötið þá aftur á pönnuna og veltið vel upp úr sósunni .
Leggið rósmaríngreinar ofan á og bakið í ofni í 8-10 mínútur eða þar til kjötið er eldað í gegn .
Berið fram með fersku salati .
Uppskrift frá eldhusperlur.com .
