Útvarpsleikhúsið á Rás 1 Ríkisútvarpsins frumflytur á morgun , sunnudag , klukkan 13.05 , verkið " Svefngrímur " eftir Höllu Þórlaugu Óskarsdóttur í leikstjórn Guðjóns Pedersen .
Svefngrímur er fyrsta útvarpsleikrit Höllu Þórlaugar en hún er menntuð í myndlist og ritlist .
Verkið fjallar um þrítugt ljóðskáld sem fer ásamt unnusta sínum í afmælisboð móður hans , móðurinni til nokkurs ama .
Þegar unnustinn er kallaður á bakvakt skilur hann unnustuna eftir í boðinu og þegar hann snýr aftur virðist lífið enn í föstum skorðum en í raun hefur allt breyst .
Meðal leikenda eru Arnbjörg Hlíf Valsdóttir , Davíð Guðbrandsson og Hanna María Karlsdóttir .
