Undanfarinn áratug hefur Sverrir Jakobsson , prófessor í sagnfræði , rannsakað sögu Breiðafjarðar frá landnámi og fram á 20. öld .
Út er komin bókin Saga Breiðfirðinga I. Fólk og rými frá landnámi til plágunnar miklu , þar sem hann birtir niðurstöðu rannsókna sinna , en í inngangi að verkinu kemur fram að hann hyggist gera efninu skil í þremur bókum .
Í fyrsta bindinu er þannig fjallað um sögu Breiðafjarðar frá landnámi til um 1400 , í öðru bindi verður þráðurinn tekinn upp og rakinn til um 1720 og í þriðja bindinu verður fjallað um sögu Breiðfirðinga til ársins 1960 .
Í innganginum kemur einnig fram að bindin þrjú eru hluti af stærra rannsóknarverkefni sem nefnist Saga Breiðafjarðar og var styrkt af Rannsóknasjóði 2011-2013 .
Á kápu bókarinnar kemur einnig fram að í bókinni ráði sú sýn að byggðir við fjörðinn myndi heild og eins að Breiðafjörður hafi sérstöðu meðal héraða á Íslandi hvað varði stjórnmál , menningu og atvinnuhætti .
" Þar hefur sjórinn verið þjóðbraut fremur en farartálmi , samnefnari og tenging fremur en sundrandi afl .
" 