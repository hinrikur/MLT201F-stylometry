Vala Valþórsdóttir , rekstrar- og sölustjóri verslanasviðs 66°NORÐUR og Rúnar H. Bridde , sviðsstjóri hjá Regin fasteignafélagi , eiga sérstaklega fallegt heimili í Kópavogi en þau segja miklu máli skipta að hlutirnir á heimilinu séu fallegir og vel hannaðir .
Sigurborg Selma Karlsdóttir sigurborg@mbl.is Vala og Rúnar segja stílinn á heimilinu frekar mínímalískan og einfaldan .
" Við erum mjög hrifin af skandinavískum stíl og ætli það sé ekki að hafa áhrif á hvað við setjum í kringum okkur .
Okkur finnst skipta máli að hlutirnir séu fallegir og vel hannaðir og reynum að blanda saman hönnunarvörum frá mörgum hönnuðum og tímabilum sem endurspeglast svo í skemmtilegu heildarútliti , " útskýrir Vala og bætir við að það gefi rýminu meira gildi að hafa hluti sem eru hannaðir á þann hátt að einhver hugsun liggur að baki .
Heimilið er stílhreint og segja Vala og Rúnar það mikilvægt að hafa húsgögn og muni inn á milli sem hafa einhverja persónulega þýðingu .
" Þegar við ferðumst til óvenjulegri landa eins og t.d. Rússlands eða landa í Asíu reynum við að hafa augun opin fyrir skemmtilegum munum og myndum til að skreyta heimilið með .
" Spurð hvert þau sæki innblástur segja þau það ofboðslega misjafnt og fara eftir því eftir hverju verið sé að leita að hverju sinni .
" Oftast er þetta þannig að við byrjum að pæla í einhverjum hlut og þá er bara farið af stað að skoða hinar og þessar síður , tímarit , kíkja í búðir og hafa augun opin og svo allt í einu finnum við það sem okkur vantar .
" Vala og Rúnar segja eldhúsið í miklu eftirlæti .
" Við erum bæði mjög upptekin að staðaldri og erum venjulega með pakkaða dagskrá alla daga vikunnar .
Þar af leiðandi reynum við að gera mikið úr kvöldmatnum en við höfum einstaklega gaman af matargerð .
Rúnar sér langoftast um að töfra fram gómsæta og framandi rétti við minnstu tilefni við góðar undirtektir húsfreyjunnar .
Einnig er " lounge ' ið " eins og við köllum það , með Eames-stólunum , í miklu uppáhaldi .
" 