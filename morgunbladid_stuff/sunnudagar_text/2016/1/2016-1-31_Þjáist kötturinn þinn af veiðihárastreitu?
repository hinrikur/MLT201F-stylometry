Kattaeigendur kannast margir við þann vanda að kötturinn á heimilinu klárar ekki matinn sinn .
Kisi lætur sér duga að narta í það sem er í miðri skálinni en snertir ekki það sem er næst brúnunum .
Svo vælir kisi og mænir á eiganda sinn með ásökunarsvip eins hann sé að segja : " Á að svelta mig til bana , eftir öll skiptin sem ég leyfði þér að klóra mér á kollinum ? " Aðrir eru óhressir með þá iðju hjá kettinum að vippa matnum upp úr skálinni , og borða síðan af gólfinu .
Nú virðist komin skýring á þessu athæfi : í báðum tilvikum er ástæðan sú að kötturinn þjáist af veiðihárastreitu .
Veiðhárin á köttum eru mjög næm fyrir þrýstingi og sumum köttum þykir einfaldlega mjög óþægilegt þegar veiðihárin strjúkast utan í barmana á þröngri matarskálinni .
Lausnin er að bera matinn fram í grunnri og breiðri skál líkt og fyrirtækið Dr. Catsby ( www.drcatsby.co m ) hefur sett á markað .
Skálin er úr ryðfríu stáli og situr á gúmmímottu sem heldur skálinni á sínum stað .
Nú þvælast veiðihárin ekki fyrir og kisi getur tekið gleði sína á ný .
ai@mbl.is 