" Æfingar á Ölfusá eru áhersluþáttur í okkar starfi .
Því miður koma alltaf öðru hvoru útköll við leit og björgun í ánni og því er mikilvægt að getum tekist á við aðstæðurnar , " segir Ágúst Ingi Kjartansson björgunarsveitarmaður .
Lögreglan á Suðurlandi birti á dögunum samantekt um að alls fimmtán manns hefðu drukknað í Ölfusá frá árinu 1964 .
Síðasta slysið við ána varð nú um jólin þegar ungur maður fór í ána .
Hann er talinn af en ennþá er leitað og hafa liðsmenn Björgunarfélags Árborgar farið um ána og leitað á ýmsum stöðum .
Því verður haldið áfram enn um sinn .
Þvert í gegnum Selfossbæ rennur Ölfusá sem ásamt brúnni er kennimark bæjarins .
Þetta nábýli við vatnsmestu á landsins – og hættan sem því fylgir – mótar margt á Selfossi svo sem störf björgunarfélagsins .
Ágúst Ingi Kjartansson hefur þar mikla reynslu .
" Þetta eru vandasöm verkefni en við erum með góðan mannskap sem hefur metnað fyrir þessu .
Við æfum stíft , " segir Ágúst sem minnst æfingar við Ölfusá sl. vor sem Morgunblaðið fylgdist með .
Þátttakendur þá voru í flotbúningum og létu sig berast niður eftir ánni .
