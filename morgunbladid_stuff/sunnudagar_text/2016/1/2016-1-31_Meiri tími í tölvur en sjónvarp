Ungt fólk eyðir meiri tíma á netinu en í að horfa á sjónvarpsþætti , samkvæmt árlegri könnun sem gerð er í Bretlandi til að kanna sjónvarps- og netnotkun barna .
Starfsfólk rannsóknarstofunnar Childwise segir þetta marka mikla breytingu .
Hjá þeim sem horfa á sjónvarp er Netflix vinsælla en hefðbundin sjónvarpsstöð .
Fréttavefur BBC greinir frá þessu .
Ennfremur hefur orðið mikil auking á spjaldtölvueign barna , eða um 50% frá fyrra ári .
Könnunin náði til fleiri en 2.000 barna , fimm til sextán ára , og hefur verið gerð árlega frá því á miðjum tíunda áratugnum .
Þetta er í fyrsta sinn sem netnotkun , þrír tímar á dag , er meiri en sjónvarpsáhorf , sem mælist að meðaltali 2,1 klukkustund á dag .
Á meðal 15-16 ára unglinga horfir minna en fjórðungur hópsins á sjónvarp í línulegri dagskrá .
32% þessa aldurshóps eiga sér engan uppáhaldssjónvarpsþátt .
Helmingur horfir á Netflix 50% höfðu horft á Netflix í vikunni sem könnunin fór fram en sambærileg tala fyrir vinsælustu sjónvarpsstöðvarnar var 47% hjá ITV1 og 46% hjá BBC1 .
Ungt fólk vill þó ennþá helst horfa á sjónvarp í sjónvarpstæki og horfir lítill hópur á sjónvarpsþætti í farsímanum .
Meðalnetnotkun barna er þrír tímar á dag en á meðal 15-16 ára unglinga er notkunin nærri því fimm tímar .
Algengasta leiðin til að nota netið er í gegnum farsíma , sem er í almennri eigu þessa hóps .
Á meðal yngri barna hefur verið mikil aukning á notkun spjaldtölva og er iPad þar vinsælastur .
Þetta er í fyrsta sinn í könnuninni sem spjaldtölvan er vinsælli en aðrar tegundir af tölvum .
Börn fara á netið til að horfa á myndbönd , hlusta á tónlist , spila leiki og í heimildaöflun fyrir heimavinnu .
Eldri hópurinn notar samfélagsmiðla , ekki síst stelpur .
YouTube er einhver vinsælasti áfangastaðurinn á netinu og er vefurinn notaður af nærri helmingi allra fimm til sextán ára barna .
Fyndin myndbönd vinsæl Vinsælasta efnið er fyndin myndbönd og kennslumyndbönd og horfa margir á kennslumyndbönd um ýmsa tölvuleiki .
YouTube er líka vinsæl leið til að horfa á sjónvarpsþætti en 74% ungs fólks horfa þannig samanborið við 40% sem horfa á BBC iPlayer , sem er vinsælasta sjónvarpsþjónustan af þessu tagi á Bretlandi .
Annað sem vinsælt er að gera á netinu er að fara á Snapchat , skoða Instagram eða Facebook og spila Minecraft .
Geislaspilarinn er á útleið en flestir hlusta á tónlist í gegnum farsímann sinn .
Tímarit eru ennfremur lesin af færri en áður .
