Sjötta árið í röð var DASH-mataræði valið hið besta í Bandaríkjunum .
Árlega eru gerðar kannanir á vegum U.S .
News & World Report þar sem hópur sérfræðinga metur mismunandi mataræði .
Af 38 tegundum mataræðis skoraði DASH-mataræðið hæst .
Til að komast í efsta sætið þarf mataræðið að uppfylla mörg skilyrði .
Það þarf að vera auðvelt að framfylgja , öruggt , heilsusamlegt , gott til að grennast og að fyrirbyggja eða vernda gegn sykursýki og hjartasjúkdómum .
Hollt mataræði sem lækkar blóðþrýsting En hvað er DASH og hvað stendur það fyrir ? Skammstöfunin eru fyrir Dietary Approaches to Stop Hypertension og vísar til þess að mataræðið var upphaflega hugsað til þess að lækka blóðþrýsting hjá einstaklingum með háþrýsting .
Axel F. Sigurðsson hjartalæknir hefur skrifað grein á síðuna mataraedi.is þar sem hann segir að margir sérfræðingar telja DASH-mataræðið gott dæmi um fjölbreytt mataræði þar sem lögð er ríkuleg áhersla á hollustu og forvarnir gegn sjúkdómum .
Mataræðið byggist á sterkum vísindalegum grunni og fæðuval styðst við gagnreynda næringarfræði .
Margar virtar stofnanir í Bandaríkjunum , eins og National Institute of Health og American heart Association , hafa mælt með DASH-mataræðinu .
Niðurstöður rannsóknar birtust í New England Journal of Medicine árið 1997 og sýndu þær lækkandi blóðþrýsting fólks með háþrýsting sem var á þessu mataræði .
Minnka þarf fituna Mikil áhersla er lögð á að minnka neyslu fitu , sérstaklega mettaðrar fitu og kólesteróls en gert er ráð fyrir að 25% daglegrar heildarorku séu í formi fitu , þar af 6% í formi mettaðrar fitu , 18% í formi eggjahvítu og 55% í formi kolvetna .
Í stað fituríkrar fæðu er mælt með að neyta ávaxta , grænmetis , trefja og fitusnauðra mjólkurvara .
Forðast á rautt kjöt en mælt með fiski og kjúklingi .
Einnig á að passa upp á að neysla salts sé í hófi , forðast sykraða drykki , sælgæti og halda neyslu áfengis í hófi .
Margir neyta nú þegar allra þessara fæðutegunda en alltaf má bæta um betur .
Huga þarf að því að auka hollustuna og sleppa hinu óholla .
Gott er að fá hugmyndir að hvernig hægt er að innleiða DASH-mataræðið í líf sitt Morgunmatur * Gott er að fá sér heilkorna morgunkorn með undanrennu eða léttmjólk og bæta út í bananasneiðum , berjum eða þurrkuðum ávöxtum .
* Einnig er hægt að hella í glas fitusnauðri jógúrt með heilkorna morgunkorni eða sykurlausu múslíi ásamt niðurskornum ávöxtum .
* Útbúðu hafragraut með undanrennu í stað vatns og settu ofan á niðurskorna ávexti og nokkrar hnetur .
* Ristaðu heilkorna brauð og smyrðu með hnetusmjöri .
Toppaðu það með banana- , epla- eða perusneiðum og nokkrum rúsínum .
* Bættu niðurskornu grænmeti út í eggjakökuna eða eggjahræruna .
* Settu í blandara fitusnauða jógúrt , 100% ávaxtasafa , banana og frosin ber og búðu til heilsudrykk .
Hádegismatur * Fáðu þér úr salatbar eða tæra grænmetissúpu .
Baunasúpa hentar einnig vel .
* Búðu til samloku hlaðna grænmeti .
Notaðu t.d. tómata , papriku , salatblöð og rifnar gulrætur .
Notaðu heilkornabrauð .
* Drekktu fitusnauða eða fituminni mjólk í stað gosdrykkja .
* Út á salöt er gott að setja skorin epli , mandarínubáta , vínber , ananasbita , þurrkaða ávexti , hnetur og fræ .
* Útbúðu súpur með fitusnauðri mjólk í stað vatns .
Bættu út í fersku grænmeti .
Kvöldverður * Grillaðu eða bakaðu grænmeti eins og papriku , lauk , kúrbít , sveppi , gulrætur og blómkál svo eitthvað sé nefnt og settu smá balsamik-edik yfir .
* Byrjaðu máltíðina með stórri skál af grænu salati .
* Prófaðu að elda grænmetisrétt .
Gott er að nota brún grjón , quinoa , baunir og fleira .
* Steiktu á wok-pönnu litríkt grænmeti ásamt bitum af kjúklingi , svínakjöti , rækjum eða tófú .
Eftirréttir * Ávextir henta vel sem eftirréttir .
Prófaðu að grilla ávexti á teini .
* Þræddu upp á tein bita af ananas , bönunum , melónum ásamt vínberjum .
* Bakaðu epli , perur eða banana og berðu fram með frosinni jógúrt .
* Borðaðu fersk ber með fitusnauðri vanillujógúrt eða skyri og toppaðu með ristuðum möndlum .
Á dashdiet.org má lesa nánar um DASH-mataræði .
