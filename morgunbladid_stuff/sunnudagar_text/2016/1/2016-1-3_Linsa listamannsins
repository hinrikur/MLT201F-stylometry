Hvaða þýðingu hafði árið 2015 fyrir þig ? Hvað veldur áhyggjum , vekur gleði , kveikir vonir ? Þessar myndrænu hugleiðingar opna heim hugmynda .
Katar " Það eru engin mörk á milli þess , sem er raunverulegt , og þess , sem er það ekki .
" " Ástríða augnabliksins , 2015 " eftir Christto Sanz and Andrew Weir Titillinn " Ástríða augnabliksins " vísar til hraðrar þróunar í Katar .
Í Doha eru menn gagnteknir af framtíðinni og þessari ástríðu er oft lýst sem svari við hugmyndinni um framfarir , sem " vestrið " hefur tranað fram .
Konan í verkinu okkar er föst í eftirlíkingu af raunveruleika , sem um leið er raunveruleiki þar sem persónueinkenni hennar hafa glatast .
Þetta er mótsagnakennt ástand , sem afhjúpar að það eru engin mörk á milli þess , sem er raunverulegt , og þess , sem er það ekki .
Hún varpar fram sýn sem virðist úr framtíðinni þar sem einkenni Katar eru sett fram í sagnagerð til uppbyggingar þjóðar þar sem nútímavæðing og ör vöxtur eru leiðarstef .
Hún tilheyrir vinnumarkaði farandverkamanna , sem eru næstum allir íbúar Katar .
Hún er tákn fyrir auðmótanlega þjóðarvitund lands í efnahagslegum , félagslegum og pólitískum hræringum .
Kerfið er á skjön við vestrænar hugmyndir um framfarir og tíma .
Myndin sýnir hvernig tíminn hefur verið bjagaður : hvernig Katar er staður sem hefur þróast á stuttum skeiðum , þar sem fortíð , nútíð og framtíð eru allar í smíðum á sama tíma .
© 2015 Christto Sanz & Andrew Weir Brasilía " Þegar athafnasemi mannsins er farin að hafa áhrif á jafnvel einangruðustu staði á jörðu , er nokkur von til þess að við getum fundið jafnvægi ? Mitt svar er já .
" " án titils " eftir Sebastião Salgado Þessi mynd var tekin 2005 á Svikaeyju ( Deception Island ) við norðurtá Suðurskautsskagans .
Þarna má finna sterklega fyrir einangruninni .
Til að komast að þessum hópi hökubandsmörgæsa þurfti að klífa hlíðar gígs , sem er þakinn jökli , að brún í 300 metra hæð .
Ég var þarna í leiðangri á vegum Genesis-verkefnisins , sem snýst um að skrá ósnortnustu staði jarðar .
Þegar ég kom þarna námu mörgæsirnar tugum þúsunda .
Síðan hefur þeim fækkað og 2015 komust vísindamenn að því hvers vegna .
Hökubandsmörgæsirnar lifa nánast eingöngu á átu , sem er að hverfa vegna loftslagsbreytinga .
Hlýnun hefur verið mikil á þessum slóðum á suðurskautinu og hafa gríðarstórir ísjakar – margir kílómetrar í þvermál – brotnað frá jöklum og bráðnað .
Þegar athafnasemi mannsins er farin að hafa áhrif á jafnvel einangruðustu staði á jörðu , er nokkur von til þess að við getum fundið jafnvægi ? Mitt svar er já .
Hluti Genesis-verkefnisins snerist um að skjalfesta líf fólks , sem býr á einhverjum afskekktustu stöðum jarðar , San-þjóðflokkinn í Kalahari-eyðimörkinni , Nenet-þjóðflokkinn í Síberíu .
Þetta fólk er ákaflega meðvitað um vistkerfið í kringum sig vegna þess að það á allt sitt undir því ; það ýtir undir líffræðilega fjölbreytni og það er hluti af daglegu lífi þess að hlúa að landinu .
Vitundin um það hvað við höfum fjarlægst hirðingja- og veiðimannarætur okkar fylgir mér .
Við höfum farið í gegnum gagngera breytingu frá landbúnaðarsamfélögum til samfélaga nútímans og á leiðinni misstum við sambandið við landið , sem ræður úrslitum um lífsafkomu okkar .
Við getum lifað að miklu leyti eins og við höfum gert , en ef við ætlum að komast hjá því að skemma plánetuna þannig að ekki verður aftur snúið þurfum við að muna uppruna okkar sem kenndi okkur að allt sem við gerum hefur áhrif .
Við þurfum að læra að hlúa að landinu á ný með því að skapa nýjar hefðir og gildi , að skapa þá tilfinningu að hverju samfélagi beri skylda til varðveislu sem byggist á vísindum og visku frumbyggja .
Við gætum breytt svo mörgu í borgartilveru okkar sem myndi ýta undir lífræna fjölbreytni .
Allt hjálpast að , frá því að gróðursetja blóm kerfisbundið fyrir svangar býflugur á sveimi um borgir til þess að setja torf á húsþök í stað tjörupappa .
Með því að breyta siðum og venjum í daglegu lífi okkar getum við öll lagt okkar af mörkum .
© 2015 Sebastião Salgado Skotland " Teikningin mín er nokkurs konar viðvörun , skyndimynd af framtíð , sem ég held að skynsamlegast væri fyrir okkur að forðast .
" " Frjóvgari " Eftir Johönnu Basford Ég er nýorðin móðir og eftir að ég fæddi glænýja , litla persónu inn í heiminn , get ég ekki að því gert að ég horfi til framtíðar með vaxandi ugg .
Hverð ber framtíðin í skauti sér fyrir dóttur mína ? Í hvers konar heimi mun hún vaxa úr grasi ? Hvaða áhrif munu gerðir minnar kynslóðar hafa á líf hennar ? Eitt af mörgu , sem heldur vöku fyrir mér yfir blánóttina þegar ég er ekki að hugsa um litabækur eða lífrænan barnamat eru þankar um hvernig litla plánetan okkar eigi að fara að því að fæða vaxandi mannkyn .
Ég hugsa um erfðabreytt matvæli , skort á landi og vitaskuld áþján frjóvgaranna .
Teikningin mín er nokkurs konar viðvörun , skyndimynd af framtíð , sem ég held að skynsamlegast væri fyrir okkur að forðast .
Þegar er farið að fækka í vinnuafli náttúrunnar og ég óttast að þegar dóttir mín verður táningur muni hin auðmjúka býfluga hafa breyst í eitthvað allt annað .
Í stað hennar verður komið ger af vélrænum skordýrum suðandi í kringum erfðabreytt blóm , í óða önn að tryggja uppskerur framtíðarinnar og að blóm blómstri áfram .
Litlir , vængjaðir drónar gætu skotist frá einni plöntu til annarrar í forritaðri leit að fræflum .
Frankenstein-blóm og róbóflugur kunna að virðast eiga heima í vísindaskáldsögum en gætu reynst vera fingraför uggvekjandi nýrrar veraldar .
Þegar ég teikna hefur það alltaf hverfst um ást á öllu hinu hliðræna .
Ég teikna með hendinni og reyni að fanga fegurð náttúrunnar með titrandi línu , dreginni með hendinni , og eilítið ófullkomnum hring .
Við nánari skoðun á þessari vængjuðu skepnu kemur í ljós manngert sköpunarverk , ekki hin fínlega skordýrastúdía , sem þú gætir hafa átt von á .
© 2015 Johanna Basford Bandaríkin " Þetta er tilvistarleg ögurstund hnattborgarans og sameiginleg sókn vitunda til nýrrar óvissu .
" " Landslag með húsum ( Duchess County , NY ) 1 " eftir James Casebere Myndin mín gefur til kynna hina goðsögulegu " Dögun í Bandaríkjunum " ( Morning in America ) frá skeiði Ronalds Reagans í Bandaríkjunum sem einkenndist af bjartsýni brenglaðs hagvaxtar , spákaupmennsku með fasteignir og bólgnum fjármálamörkuðum .
Hin furðulegu svefnherbergjasamfélög útborganna virðast ekki alltaf skipulögð – stundum er fremur eins og þau hafi sprottið sjálfkrafa úr rakri jörðinni eins og sveppir , sumir eitraðir .
Fyrir hverju er þessi draumur að víkja ? Samkunda efst á hæðinni bíður áhyggjufull eftir funheitu sumri .
Eru úthverfi , útborgir og borgir ekki öll tilbrigði við griðastað ? Líðanin er eins og bruni og sviði fari um alla plánetuna , afleiðing af svikum og prettum mannkyns á sjálfstýringu .
Þessi bær sefur , en er við það að vakna við suð ógrynna farartækja .
Iðnir litlir maurar eru í þann mund að demba sér út um hverja glufu og drífa sig af stað án þess að vera á leiðinni neitt .
Þeir eru strandaglópar á þúfu fyrir heim , sem að öðru leyti er á kafi .
Þetta er tilvistarleg ögurstund hnattborgarans og sameiginleg sókn vitunda til nýrrar óvissu .
© 2015 James Casebere Kólumbía " Á meðan græjurnar okkar verða klárari verðum við heimskari , latari og einangraðri .
" " Ást 2.0 " eftir Randy Mora Einn af þáttum daglegs lífs , sem ég sé breytast hratt fyrir augunum á mér , er hvernig við umgöngumst hvert annað .
Daglega sé ég hvernig nándin á milli fólks minnkar .
Við lifum lífi okkar í gegnum skjái : snjallsíma , spjaldtölvur og tölvur .
Fólk er niðursokkið í græjurnar sínar á götum úti og sér hvorki umhverfi sitt né aðra vegfarendur .
Samskipti eru að breytast og fyrir vikið breytumst við líka .
Grundvallarathafnir eins og að verða ástfanginn , fá nýtt starf , skipuleggja fund eða fara í bíó verður allt á einhvern hátt háð sýndarmilligöngulið .
Á meðan græjurnar okkar verða klárari verðum við heimskari , latari og einangraðri .
Vinnsla stafrænu samsetningarinnar minnar er frábrugðin annarra vegna tækninnar , sem ég nota .
Ég bý samsetningar mínar til úr úrklippum , ljósmyndum og áferð , sem ég finn í gömlum tímaritum og hlutum , sem hefur verið hent .
Svo skanna ég allt saman og set saman í Photoshop .
Sköpunarferlið byggist á tilfinningu og oft tekur tilviljunin völdin .
Stundum hef ég skýra hugmynd þar sem samsetningin verður til með hverju nýju lagi og stundum verður útkoman óvænt .
Einföld hugmynd eða samsetning tveggja mynda getur verið kveikja sem skilgreinir verkið .
© 2015 Randy Mora 