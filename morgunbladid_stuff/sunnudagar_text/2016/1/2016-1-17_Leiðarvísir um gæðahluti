Ný bresk vefsíða , BuyMeOnce.com , hefur það markmið að benda fólki á gæðahluti sem endast .
Tilgangurinn er að minnka neysluhyggju og rusl á heimilum .
Ennfremur er skorað á framleiðendur að leita leiða til að framleiða hluti sem endast .
Vörurnar eru valdar með því að spyrja eftirfarandi spurninga : Á hluturinn eftir að endast lengur en sambærilegar vörur ? Er framleiðslan siðræn og , ef mögulegt er , sjálfbær ? Er auðveldlega hægt að laga hlutinn ? Fylgir trygging ? Eru góð kaup í hlutnum ? Er hann fallegur ? Ef svarið er jafnan já þá á varan erindi á þessari síðu .
Mælt er með hlutum í átta flokkum sem eru : Föt , skór , eldhús , húsgögn , leikföng , fylgihlutir , verkfæri og fegurð .
Tara Button rekur vefsíðuna sem var opnuð í upphafi árs .
Hún fékk hugmyndina frá Le Creuset-pottunum sínum .
" Ég hugsaði með mér dag einn þegar ég var að vaska upp : ég á eftir að eiga þetta alla tíð .
Væri ekki frábært að fleira í eldhúsinu mínu væri eins ? Eitthvað sem þyrfti aðeins að kaupa einu sinni og aldrei aftur , " sagði hún í viðtali við Telegraph .
