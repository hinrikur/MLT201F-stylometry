Fyrir 4 800-900 g hvítur fiskur ( t.d. þorskur eða ýsa ) 1 tsk paprikuduft 1 tsk laukduft ( onion powder ) 1/2 tsk sykur 2 tsk sjávarsalt 2 msk smjör safi úr 2 sítrónum 1 msk hveiti 250 ml rjómi 50 g kapers Blandið paprikudufti , laukdufti , sykri og sjávarsalti saman í skál og stráið yfir fiskinn .
Grillið eða ofnbakið fiskinn í um 8 mínútur eða þar til fiskurinn er passlega eldaður ( varist að ofelda hann ) .
Bræðið smjörið á meðan í potti og hrærið síðan sítrónusafa og hveiti saman við .
Bætið rjómanum smátt og smátt saman við og hrærið þar til sósan er byrjuð að þykkna en látið hana alls ekki sjóða .
Bætið að lokum kapers út í sósuna og hellið yfir fiskinn .
Berið fram t.d. með rótargrænmeti , kartöflumús og litríku salati .
Frá Gulur , rauður , grænn og salt : grgs.is .
