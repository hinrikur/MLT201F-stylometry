F ljótlegasta leiðin til að fara utan er að sjálfsögðu að fara með þotu yfir hafið en mörgu fólki líður ekki sem best í háloftunum .
Líkamlegir eða andlegir kvillar láta gjarnan kræla á sér .
Sumir eru flughræddir , aðrir fá bjúg , flugþreytu eða verki í líkamann .
Margir eiga erfitt með að sofna í flugvélum og enn aðrir eru að reyna að sinna litlum börnum .
En margt er til ráða til að láta sér líða betur á flugi , bæði fyrir áhafnir og farþega .
Vefsíðan fittofly.com gefur frábær ráð um allt milli himins og jarðar sem tengist velferð á flugi .
Stútfullur vefur af upplýsingum og ráðum Vefurinn er í umsjá Geirþrúðar Alfreðsdóttur , flugstjóra hjá Icelandair , en margir sérfræðingar , hver á sínu sviði , skrifa greinar á vefinn og er mikil áhersla lögð á fagmennsku .
Greinarar fjalla um ýmis mál tengd ferðalögum .
Þar má til að mynda finna ráð varðandi öryggismál í útlöndum og er þar bent á ýmsar leiðir til að forðast að lenda í þjófnaði , svo eitthvað sé nefnt .
Hægt er að lesa um réttindi flugfarþega , ráð við flughræðslu , hættuna á blóðtappa , flug á meðgöngu , hollt nesti á ferðalögum , bjúg á fótum , þurrt loft í flugvélum og margt fleira .
Mælt með léttum æfingum Eitt af því sem fjallað er um er kyrrseta á flugi .
Kyrrsetan í flugi veldur því að fólk verður stíft og stirt og er mælt með því að gera léttar hreyfingar , en þær er hægt að gera í sætinu .
Sérstaklega er mælt með léttum æfingum á lengri flugleiðum til þess að örva blóðrásina og minnka þannig líkur á bólgum og bjúgmyndun sem stundum vilja myndast við slíkar aðstæður .
Einnig er mælt með að standa upp og ganga um farþegarýmið ef færi gefst .
Hægt að minnka eða lækna flughræðslu Á vefnum eru gefin góð ráð við flughræðslu , sem er ein algengasta tegund fælni .
Erlendar kannanir sýna að fimmti til tíundi hver fullorðinn er flughræddur og mun fleirum er ekkert vel við þennan ferðamáta .
Konur eru frekar flughræddar en karlar og er flughræðsla algengust hjá fólki á aldrinum frá tvítugu til fertugs .
Margir telja það tengjast ábyrgðartilfinningu sem fylgir foreldrahlutverkinu .
Margt er hægt að gera til að minnka eða lækna flughræðslu og er vel farið yfir þessi mál í grein Eiríks Arnar Arnarssonar , prófessors í sálfræði .
Hægt að slaka á í flugvél Ef þú hyggur á ferðalög á næstunni er upplagt að kynna sér málin á fittofly.com .
Það er hægt að njóta þess að slaka á í flugvél , horfa á góða bíómynd , lesa góða bók eða spjalla við ferðafélagana og umfram allt að láta sér líða vel .
Sumir ná meira að segja að fá sér góðan lúr .
Margir eru á leiðinni á framandi slóðir og því gott að koma vel hvíldur og endurnærður á áfangastað .
