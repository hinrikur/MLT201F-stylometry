Æviminningar tónlistarkonunnar og rithöfundarins – og " Íslandsvinarins " – Patti Smith þykja með bestu bókum nýliðins árs að mati eins þriggja gagnrýnanda New York Times og gagnrýnandi breska ríkisútvarpsins , BBC , valdi hana eina af tíu bestu bókum ársins .
Í bókinni , M Train , fer Smith með lesandann í ferð og kemur við á 18 stöðvum sem veitt hafa henni innblástur .
Gagnrýnandinn , Michiko Kakutani , segir bókina fallegan minjagrip um fortíðina .
Smith segir m.a. frá ferð til Reykjavíkur þar sem hún nær fundi skáksnillingsins Bobbys Fischers sem þá var búsettur í borginni .
Hann var ekki allra og eftir reiðilestur Fischers stendur Smith á fætur og segir : Ég get talað á jafn ógeðfelldan hátt og þú , bara um aðra hluti .
Á endanum sættust þau skv. frásögn hennar og vörðu nokkrum klukkustundum saman við að syngja saman lög eftir Buddy Holly og fleiri , " lífverði Fischers til mikillar furðu , " eins og segir í New York Times .
Patti Smith hlaut bandarísku bókmenntaverðlaunin National Book Award árið 2010 fyrir minningabókina Just Kids , Bara börn .
