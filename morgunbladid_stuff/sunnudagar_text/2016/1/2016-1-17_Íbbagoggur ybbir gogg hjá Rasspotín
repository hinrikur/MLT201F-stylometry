Héðinn Finnsson er umsvifamikill í bókaútgáfu þó útgáfan fari kannski ekki ýkja hátt , en á síðasta ári gaf forlag sem hann stýrir út þrjár bækur , Ljótur á tánum , Hettumáfur lærir á litina og Um þúfur , og stefnir að því að gefa út þrjár til viðbótar á þessu ári .
Héðinn er menntaður myndlistarmaður og hann hefur unnið myndskreytingar fyrir ýmsa og gerði þannig umslög á Úslands plöturöðinni , tólf umslög alls .
Hann fæst einnig við tónlist og nafnið Íbbagoggur varð einmitt til þegar Héðinn var að fást við tónlist , óhljóða- og bardúnstónlist .
" Eins og svo margir í þeirri gerð tónlistar þá ákvað ég að búa mér til listamannsnafn og notaði þetta af einhverri ástæðu .
Þegar ég byrjaði svo að gera þessar bækur fannst mér fínt að halda nafninu , enda er það skrýtið ef tónlistarmenn geta valið sér listamannsnöfn , en ekki myndlistarmenn , " segir Héðinn .
Útgefandi á bókunum er forlagið Rasspotín , sem Héðinn segist hafa stofnað með félögun sínum og rak við fjórða mann framan af , en síðan urðu þeir þrír .
" Fyrsta bókin kom út 2012 , hét Eðlunar , svo komu Myrkur , Klofvega , Þögnin á eftir , Tvær ólíkar sögur , Undir breðanum , Undir breðanum og Ljótur á tánum og svo komu níunda og tíunda bókin á síðasta ári .
Fyrstu bókina gerðum við fjórir , fjórar myndir á mann , svo kom bók sem var tvær myndir á mann og svo hef ég gert bækurnar einn , nema í Tvær ólíkar sögur vorum við tveir .
" Eins og getið er gaf Rasspotín þrjár bækur út á árinu og þrjár eru væntanlegar á þessu ári .
" Næsta bók er örsagnabók eftir Jónas Ólafsson sem heita mun Lífsýni .
Ég er að myndskreyta hana núna og hún kemur út í febrúar .
Annað verkefni sem heitir Náttúrubörn , myndaröð sem ég gef út sem bók , er líka í vinnslu og svo jólabók sem heitir Loðinn á tánum og er framhald á Ljótur á tánum .
Héðinn er myndlistarmaður og tónlistarmaður og í Mengi er hægt að kaupa plötuna Kvartett / Onívatni / Orgel sem er líka aðgengileg á Bandcamp .
Tónlistin hefur þó þurft að sitja á hakanum undanfarið því það er svo mikið að gera í myndlist og bókaútgáfu .
" Þegar ég fæ leiða á að teikna þá fer ég í tónlistina í stað þess að leggjast í eitthvert volæði .
" 