Alls 46.370 tonnum af bolfiskafla var landað í Grindavík á síðasta ári .
Það var aukning um nær 10,9% eða um rúmlega 4.500 þúsund tonn .
Raunar hefur Grindavík á ýmsan mælikvaða verið að styrkjast í sessi á undanförnum árum sem sjávarútvegsbær .
Er nú sú höfn landsins þangað sem næstmest af kvótanum fer .
Til skipa með heimahöfn í Reykjavík fara 12,4% af heildinni en næst kemur Grindavík með 11,4% sem eru rösklega 42 þúsund þorskígildistonn .
Vestmannaeyjar voru löngum í öðru sæti hvað aflamark varðar , en Grindvíkingar veltu Eyjamönnum úr þeim sessi fyrir nokkrum árum sem þótti heldur betur saga til næsta bæjar .
Stíft er sótt á sjó frá Grindavík og þar eru stórir línubátar í aðalhlutverki .
Mikið er gert út á þorsk , sem þykir góður í salfisk en verkun á honum hefur lengi verið snar þáttur í atvinnulífi bæjarins .
Mörg öflug sjávarútvegsfyrirtæki eru í Grindavík og má þar til dæmis nefna Þorbjörn , Vísi , Stakkavík og Einhamar .
