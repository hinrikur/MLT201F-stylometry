Erla Björnsdóttir og Þóra Hrund Guðbrandsdóttir segjast vera " algjörir dagbókapervertar " .
Í leit sinni að hinni fullkomnu dagbók ákváðu þær að búa hana til sjálfar .
Á síðu þeirra munum.is segir að dagbókin sé hönnuð með það að leiðarljósi " að auka líkur á hámarks árangri með því að auðvelda markmiðasetningu , tímastjórnun , hvetja til framkvæmda og efla jákvæða hugsun , " en þar er einnig að finna nánari upplýsingar .
" Hún þurfti að vera falleg , fara vel í tösku , hafa nóg pláss til að skrifa niður klukkustund fyrir klukkustund , vera markmiðadrifin , hafa pláss fyrir matseðil vikunnar , æfingu dagsins og umfram allt að gefa innblástur .
Við reyndum að hafa þetta allt að leiðarljósi við hönnun bókarinnar og erum mjög ánægðar með útkomuna og þau frábæru viðbrögð sem bókin hefur fengið , " sagði Erla í viðtali á mbl.is .
