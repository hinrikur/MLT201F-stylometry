Helgi Hallgrímsson , náttúrufræðingur af Fljótsdalshéraði , hefur skilað til útgáfu handriti að bók sem hefur einmitt vinnuheitið " Fljótsdæla " og kemur að öllum líkindum út í haust á vegum Skruddu .
Þar er mikið rit á ferðinni eins og vænta mátti .
Helgi hlaut Íslensku bókmenntaverðlaunin árið 2011 í flokki fræðirita fyrir Sveppabókina og áður hafði hann fengið verðlaun Hagþenkis fyrir bók sína um Lagarfljót .
Báðar voru miklar að vöxtum og verður Fljótsdæla í sama broti og Lagarfljótsbókin , líklega á sjötta hundrað blaðsíðna .
Helgi hefur unnið að bókinni í nokkur ár og fjallar um nánast allt milli himins og jarðar .
" Bókin er að meginstofni um jarðir og ábúendur á þeim , frá því um 1800 , og sumar svolítið lengra aftur .
Svo eru sérstakir kaflar meðal annars um náttúruna , um söguna frá upphafi , um skólamál , skáld , rithöfunda og aðra listamenn – nóg er af þeim – og svo er að sjálfsögðu virkjanakafli í bókinni , " sagði Helgi í samtali við Sunnudagsblað Morgunblaðsins .
Helgi er frá Droplaugarstöðum í Fljótsdal .
" Það er ysti bærinn að norðanverðu , við Hrafngerðisána .
" Þar eru hreppamörk ; áin skilur Fell og Fljótsdal .
Helgi nam líffræði með grasafræði sem aðalgrein í Þýskalandi á sjötta áratugnum og fram á þann sjöunda , kenndi við Eiðaskóla og Menntaskólann á Akureyri og var um árabil forstöðumaður við Náttúrugripasafnið á Akureyri .
Hann hefur fengist við margskonar rannsóknir á náttúru Íslands .
Fljótsdalshreppur kostar útgáfu bókarinnar að miklu leyti , að sögn Helga .
" Það liggur í hlutarins eðli , annars hefði bókin aldrei komið út , " segir hann .
skapti@mbl.is 