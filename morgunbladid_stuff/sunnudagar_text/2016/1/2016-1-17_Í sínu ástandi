" Í mínu ástandi " kallar Anna Hansson sýninguna á málverkum og teikningum sem hún opnar í Anarkíu listasal í Hamraborg 3 í Kópavogi í dag , laugardag , klukkan 15 .
Verkin eru sjálfsmyndir ; annars vegar stór olíumálverk og hins vegar teikningar þar sem bleki og kolum er blandað saman .
Um verkin segir Anna : " Ég lenti í áfalli – veikindum sem tóku mig á staði sem ég hafði aldrei komið til áður og hafa haft djúpstæð áhrif á mig sem persónu .
Að mála er mín leið til að skapa mér pláss þar sem ég er alveg ein með sjálfri mér , ég valdi að vinna með sjálfsmyndir vegna þess að ég fann þörf fyrir að horfa á sjálfa mig , horfast í augu við sjálfa mig .
" 