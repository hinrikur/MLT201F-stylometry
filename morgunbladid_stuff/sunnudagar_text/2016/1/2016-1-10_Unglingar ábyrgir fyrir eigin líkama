Mörg börn og unglingar finna sig ekki í hefðbundnum íþróttum eins og fótbolta , handbolta , körfu eða sundi en vilja gjarnan stunda einhverja hreyfingu .
Margar líkamsræktarstöðvar bjóða upp á námskeið fyrir krakka og unglinga á aldrinum 12-17 ára .
Börn hlusta frekar á þjálfarann Í Hress í Hafnarfirði er einnig boðið upp á kynjaskipt unglinganámskeið sem hefjast 19. janúar .
Námskeiðin eru þrisvar í viku í 12 vikur .
Linda Hilmarsdóttir , eigandi Hress , segir námskeiðin afar vinsæl .
" Við erum að kynna fyrir þeim hvað er í boði í heilsurækt .
Þau eru að prófa allt frá lyftingum til hot jóga og allt þar á milli .
Við erum stolt af því að þau klára flest námskeiðin .
Þetta eru oft krakkar sem eru ekki fyrir keppnisíþróttir ; þau finna sig hér .
Við vigtum þau ekki en gerum þau meðvituð um heilsu .
Það er oft þannig að þau hlusta frekar á þjálfarann en mömmu og pabba .
Við erum líka að gera þau sjálfstæð inni á heilsuræktarstöð og leyfa þeim að finna út hvað þeim finnst skemmtilegt .
Gera þau sjálf ábyrg fyrir sínum líkama , " segir Linda .
Crossfit og tækjasalur Í Sporthúsinu er boðið upp á bæði krakka- og unglinganámskeið í crossfit .
Á heimasíðu Sporthússins stendur að tilgangurinn sé að skapa jákvætt , uppbyggilegt , skemmtilegt en jafnframt kröfuhart umhverfi þar sem börnin og unglingarnir munu læra um og ástunda heilbrigða lifnaðarhætti .
Þau fá að reyna það á sjálfum sér hvernig ástundun , vinna og agi skilar árangri á ýmsum sviðum líkamlegs og andlegs atgervis .
Í World Class Laugum eru farin í gang slík námskeið og geta unglingar nýtt sér frístundastyrk frá borginni á námskeiðin .
Þau eru tvisvar í viku í tíu vikur og er unnið með eigin líkamsþyngd og tæki í tækjasal .
Sólveig Bergsdóttir , starfsmaður hjá World Class , segir að þessi námskeið henti vel þessum krökkum sem hafa ekki fundið sig í öðrum íþróttum .
