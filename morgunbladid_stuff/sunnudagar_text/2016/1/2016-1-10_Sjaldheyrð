Frá elskuðum til bannaðra er yfirskrift tónleika , sem haldnir verða í Kaldalóni Hörpu á morgun , sunnudag , kl. 16. Þar flytur dúóið Miller-Porfiris tónlist sem sjaldan eða aldrei hefur heyrst hérlendis fyrr .
" Dúóið er skipað Rita Porfiris víóluleikara og Anton Miller fiðluleikara en Guðný Guðmundsdóttir fiðluleikari mun koma fram með þeim á tónleikunum .
Á efnisskránni eru verk eftir Robert Fuchs , sem var þekktur og dáður sem kennari og tónskáld í Vínarborg fram á fyrri hluta 20. aldar .
Sömu sögur er ekki að segja af nemanda hans Ernst Toch , sem var fordæmdur og bannaður í kjölfar uppgangs nasistaflokksins í Austurríki og Þýskalandi .
Ennfremur verður flutt verk eftir Sibelius , sem einnig var nemandi Fuchs , " segir m.a. í tilkynningu .
