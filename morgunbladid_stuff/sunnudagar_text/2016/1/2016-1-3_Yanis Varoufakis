Það langbesta í lífinu , hamingja , getur aðeins verið hliðarafurð einhvers , sem í sjálfu sér er gott ( til dæmis góðverk , góður nætursvefn , ást ) og finnst ekki á neinum markaði .
Næstbestu hlutirnir , sem við snúum okkur að vegna óþolinmæði eða örvæntingar , eru dýrir vegna þess að enginn verðmiði kemst í námunda við bestu hlutina .
Að reyna að láta keyptan hlut eða þjónustu koma í staðinn fyrir ekta hamingju er sambærilegt við að láta doða af völdum svefnpillu koma í staðinn fyrir góðan nætursvefn .
Á nítjándu öldinni birtu nokkur bandarísk tímarit þessa skilgreiningu : " Hamingjan er eins og fiðrildi , sem þegar það er elt virðist alltaf vera rétt utan seilingar , en gæti tyllt sér á þig ef þú sest hljóðlega niður .
" Að hætta þessum eltingarleik við hið efnislega kostar ekki neitt ! Ef leitin að hamingjunni er dæmd til að mistakast , hvað ætti þá að vísa okkur veginn ? Bjartsýnismaðurinn í mér trúir því að það sé eitthvað eiginlegt í manninum , eins og gangverkið , sem fær sólblómin til að fylgja sólinni eftir á himninum , sem getur hjálpað okkur að leysa sköpunarkraft okkar úr læðingi .
Til að láta skeika að sköpuðu .
Án þess að það hafi verið ætlunin verður hamingjan hliðarafurðin , fiðrildið sem tyllir sér létt á öxl okkar .
Því miður geta sírenur hins daglega strits truflað einbeitingu okkar og breytt okkur í neytendur , sem líkar það sem þeir kaupa , kaupa það , sem þeir halda að þeim líki , og verða á endanum leiðir og ófullnægðir – varanlega ófærir um að tilgreina eðli ófullnægju sinnar og lifandi staðfesting á athugasemd Marks Twains um " takmarkalausa fjölföldun ónauðsynlegra nauðsynja " .
Á hin bóginn sagði Dorothy Parker að við ættum að " sjá um munaðinn og nauðsynjarnar munu sjá um sig sjálfar " .
Auðvitað sjá nauðsynjarnar bara um sig sjálfar hjá því fólki sem tilheyrir þeim litla hluta samfélagsins þar sem forréttindi endurnýjast af sjálfu sér .
Siðmenntað samfélag sér öllum fyrir aðstæðum sem gefa þeim frelsi til að elta eigin markmið af áræði og sköpunarkrafti .
En til að það gerist þarf hver og einn að vera frjáls frá ótta , hungri og arðráni – auk þess , samkvæmt Virginíu Woolf , að hafa " eigið herbergi " .
© 2015 Yanis Varoufakis 