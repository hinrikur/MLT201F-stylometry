Ljósmyndarinn Birta Rán Björgvinsdóttir heldur úti skemmtilegu bloggi , Streets of Reykjavík , þar sem hún myndar vel klætt fólk á förnum vegi á götum Reykjavíkur .
Birta segist sjálf sækja mikinn innblástur í götutísku en hún hefur alltaf verið með öðruvísi fatastíl Sigurborg Selma Karlsdóttir sigurborg@mbl.is Hvað heillar þig við tísku ? Hvað hún getur verið ótrúlega margbreytileg og persónubundin .
Hvaðan sækir þú innblástur ? Ég hugsa ég sæki mest innblástur fyrir fatastílinn minn frá öðru fólki úti á götu eða á Pinterest .
Það sem ég sé í tískuþáttum eða auglýsingum talar frekar til mín sem ljósmyndara heldur en á persónulegum grunni .
Hvernig myndir þú lýsa stílnum þínum ? Ég hef alltaf verið með afgerandi öðruvísi fatastíl heldur en til dæmis samnemendur mínir í skóla , ég veit ekki hvaða orð myndi lýsa stílnum mínum betur en " öðruvísi " .
Ég hef mjög gaman af því að vera fín þó það sé í raun ekkert tilefni til .
Áttu þér uppáhaldsflík eða fylgihlut ? Uppáhaldsflíkin mín er brúnn aðsniðinn jakki sem amma mín átti , mér þykir rosalega vænt um að eiga eitthvað frá henni .
Uppáhaldsfylgihlutur er hálsmen með úlfshöfði og þykkum hlekkjum .
Stundum finnur maður eitthvað sem bara á alveg við sig og þetta hálsmen er þannig séð orðið mjög einkennandi fyrir mig .
Áttu þér tískufyrirmynd ? Engar sem ég myndi segja að væru beinar " fyrirmyndir " heldur meira sem veita innblástur .
Eins og ég nefndi sæki ég innblástur í Pinterest og eru þar Hildur Ragnars ( eigandi Einveru ) , Saga Sig ljósmyndari , Ellen Lofts stílisti og Emma Sandvik hiklaust uppáhalds-pinnerar .
Hvað finnst þér áhugaverðast við götutísku ? Fjölbreytileikinn .
Ég elska að fylgjast með mismunandi fólki og við það að mynda götutísku finnst mér líka æði að geta stoppað fólk og hrósað því fyrir stíl þess þar sem það er alls ekki eitthvað sem ég gerði áður .
Áttu þér eitthvert gott stef , ráð eða mottó , þegar kemur að fatakaupum ? Hmm ...
Ganga burt ef stærðin er ekki til .
Ég versla rosalega mikið " second hand " og því ekki alltaf sem föt eru til í mörgum stærðum , þá er mikilvægt að láta bara þar við sitja og ganga burt frekar en að kaupa eitthvað sem er í rangri stærð .
Of stór / lítil föt gera þér engan greiða .
Áttu þér einhvern uppáhaldsfatahönnuð eða tískuhús ? Ég er rosalega hrifin af því sem er að gerast hérna á Íslandi .
Ég hugsa að minn uppáhaldsfatahönnuður þessa stundina sé Tanja Levý þar sem hún er með baneitruð print og ég bíð spennt eftir að fá peysu sem ég pantaði frá henni .
Hvar verslar þú helst föt ? Ég versla helst á fatamörkuðum , second hand búðum eða jafnvel í Kolaportinu .
Þar er hægt að finna ótrúlega margt fallegt sem er lítið sem ekkert notað á margfalt lægra verði .
Þar fyrir utan versla ég líklega helst í útlöndum .
Hver hafa verið bestu kaupin þín fatakyns ? Bestu kaupin mín á síðasta ári voru Snæfell parka frá 66° Norður .
Hún kemur sér ótrúlega vel núna í vetrarkuldanum þegar ég fer að mynda Streets .
