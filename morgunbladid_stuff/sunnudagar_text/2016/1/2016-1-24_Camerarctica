Kammerhópurinn Camerarctica kemur fram á tónleikum Kammermúsíkklúbbsins í Norðurljósasal Hörpu á sunnudagskvöld kl. 19.30 .
Á efnisskránni eru verk frá 18. og 20. öld .
Fyrst hljómar sónata fyrir fjóra í a-moll eftir bæheimska tónskáldið František Tùma , þá verða flutt tvö söngverk fyrir sópran og strengi eftir Antonio Vivaldi og eftir hlé leikur Camerarctica strengjakvartett nr. 6 eftir Ungverjann Béla Bartók og lýkur þannig fyrsta heildarflutningi á kvartettum Bartóks á Íslandi .
Flytjendur verða fiðluleikararnir Hildigunnur Halldórsdóttir og Bryndís Pálsdóttir , Svava Bernharðsdóttir á víólu , Sigurður Halldórsson á selló , Guðrún Óskarsdóttir á sembal og sópransöngkonan Marta Guðrún Halldórsdóttir .
