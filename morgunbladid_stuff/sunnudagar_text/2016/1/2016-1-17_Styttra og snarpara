Verður EM-stofan með hefðbundnu sniði ? " Já , það má segja það .
Það verða alla vega engar byltingar .
Við Edda Sif Pálsdóttir munum skipta umsjóninni á milli okkar og höfum okkur til aðstoðar toppsérfræðinga , Loga Geirsson , Bjarka Sigurðsson og Reyni Þór Reynisson , sem þekkja leikinn út og inn .
Við vitum að margir fylgjast bara með stórmótum í handbolta og fyrir vikið er mikilvægt að svona þáttur sé á mannamáli án þess þó að það bitni á greiningu sérfræðinganna .
" Verður meiri gestagangur hjá ykkur ? " Það á eftir að koma í ljós .
Við þurfum að prufukeyra þáttinn og sjá hvað virkar .
Þátturinn verður nefnilega heldur styttri en áður ; korter fyrir leik og líklega ekki nema fimm mínútur eftir leik .
Þetta verður styttra og snarpara .
" Ertu sjálf áhugasöm um handbolta ? " Já , ég æfði handbolta með HK og Val og náði meira að segja einum Evrópuleik með Val .
Ég segi gjarnan að ég hafi hætt á toppnum en ég lagði skóna á hilluna eftir að hafa verið valin í úrtak vegna 21-árs landsliðsins .
" Fyrir liggur að þessi þjóð er handboltasjúk .
Er ekki pressa að stjórna svona þætti ? " Heldur betur .
Enda fékk ég að heyra það þegar ég byrjaði með HM-stofuna í fyrra .
" Veit hún eitthvað um handbolta ? " Sá tónn breyttist reyndar þegar á leið og fyrst mér bauðst að halda áfram í ár tek ég því svo að þetta hafi nú heppnast sæmilega .
Ég hef bæði bakgrunn og áhuga á handbolta en þetta er eina íþróttin sem ég myndi treysta mér til að fjalla um með þessum hætti .
Ég myndi til dæmis aldrei lýsa hestamannamóti .
Það má heldur ekki gleyma því að ég er bara að stjórna þættinum , það kemur fyrst og síðast í hlut sérfræðinganna að greina leikinn .
" Er ekki líf og fjör kringum útsendinguna ? " Jú , það eru mikil læti enda gerist allt mjög hratt .
Koma þarf upplýsingum og myndum frá leikjum strax á framfæri .
Það er hrein unun að vinna með Hilmari Björnssyni útsendingarstjóra og hans fólki enda vita þau nákvæmlega hvað þau eru að gera .
Maður fær aldrei óp í eyrað í útsendingu .
Fagmennskan á íþróttadeildinni er mjög mikil en fólk áttar sig ekki alltaf á álaginu sem þetta fólk er undir .
Það er mjög gaman að taka þátt í umfjöllun um svona stórmót í handbolta , sérstaklega þegar íslenska liðinu gengur vel .
" Hvernig líst þér á íslenska liðið ? " Ágætlega .
Ég er bjartsýn á að það nái settu marki , það er sæti í forkeppni fyrir Ólympíuleikana .
Það er stór gulrót og ég er ekki í vafa um að menn muni leggja allt í sölurnar til að komast til Ríó .
Margir leikmannanna eru komnir á síðustu ár ferilsins og vilja örugglega toppa sig .
Ég þori ekki að spá liðinu ákveðnu sæti á mótinu .
Spái maður of lágt er maður svikari og spái maður of hátt eru það skýjaborgir .
Það sem skiptir mestu er að við tryggjum okkur í forkeppnina .
" 