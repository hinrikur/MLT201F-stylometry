Hvergerðingum heldur áfram að fjölga og eru nú 2.462 en voru 2.387 fyrir ári .
Fjölgunin milli ára er 3,% .
Fjölmennasti hópurinn er fólk fætt árið 1989 , alls 44 .
Einum færri eru fæddir 1996 , 43 .
Vegna þess hve hve tveir fyrrnefndir árgangar – og væntanlega fleiri á svipuðu reki – eru stórir má ætla að slíkt leiði af sér fjölgun .
Þetta er fólk milli tvítugs og þrítugs og því komið á barneignaaldurinn , sem svo er kallaður .
Þess má og geta að í fyrra fæddust alls 33 Hveragerðisbörn sem öll hafa verið boðin velkomin með gjöf frá bæjarfélaginu .
Elstir Hvergerðinga eru tvær konur , þær Guðbjörg Runólfsdóttir sem er 99 ára en næstelst er Regína Guðmundsdóttir 97 ára .
Fjórtán bæjarbúar eru komnir yfir nírætt og munu fimm bætast í þann hóp í ár , endist þeim líf og heilsa , að því er fram kemur á vefsetri Hveragerðisbæjar .
Fjölgun íbúa undanfarin ár stýrist að stórum hluta af hagstæðu húsnæðisverði og að bærinn er í túnfæti höfuðborgarsvæðisins þangað sem margir sækja vinnu .
Þetta segir Aldís Hafsteinsdóttir bæjarstjóri sem bendir á að þumalputtareglan sé sú að ágætt raðhús í Hveragerði fáist fyrir 25-30 milljónir króna sem standi á pari við þokkalega blokkaríbúð í Reykjavík .
Væntanlega hafi svo umhverfisstefna bæjarins með sínum grænu gildum aðdráttarafl .
Mikið hafi verið gróðursett í Hveragerði síðustu ár , opin svæði lagfærð og svo framvegis .
Þetta hafi eflt staðinn og það sé segin saga að grænir bæir séu eftirsóttir til búsetu .
