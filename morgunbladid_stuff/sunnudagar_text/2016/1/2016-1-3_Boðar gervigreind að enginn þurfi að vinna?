Velkomin til tíma samruna gervigreindar og greindar mannsins þar sem fólk og gervigreindarkerfi vinna saman snurðulaust .
Ímyndið ykkur atriðið úr kvikmyndinni " Aliens " frá 1986 þar sem Sigourney Weaver klæðist stoðgrind til að berjast við geimverudrottninguna – nú erum við nokkurn veginn komin þangað .
( Nokkur fyrirtæki víða um heim eru að þróa öllu friðsamlegri útgáfur af slíkum tækjum til notkunar í iðnaði og lækningum og sumar eru þegar komnar á markað .
) En á netinu er erfiðara að gera greinarmun á manni og vél .
Fréttastofan Associated Press notar hugbúnaðinn Automated Insights til að búa til þúsundir greina um afkomu fyrirtækja á ári og losar þannig um starfsfólk til að sinna öðrum fréttum .
Menn bæta kjöti á beinin og snurfusa mikilvægustu greinarnar .
Facebook kynnti sýndaraðstoðarmanninn M til sögunnar við San Francisco-flóann 2015 .
Hann notar gervigreind til að svara spurningum notenda .
Menn fara yfir svörin og bæta við þau .
Nokkur sjúkrahús í Bandaríkjunum hafa ráðið Watson frá IBM til að ákveða hvaða meðferð henti krabbameinssjúklingum best .
Watson greinir erfðaupplýsingar og skrif í fræðiritum og lætur viðkomandi lækna hafa tillögur um úrræði .
Menn hafa yfirumsjón með þessum gervigreindarforritum og taka að lokum ákvörðun , en skrifstofumenn eru skiljanlega farnir að hafa áhyggjur af að sú stund nálgist að gervigreindin þurfi ekki aðstoð .
Óttist þó ekki .
Þótt gervigreindarbyltingin sé hafin er ólíklegt að hún muni eyða mörgum skrifstofustörfum á næstu fimm til tíu árum .
Rannsóknir og notkun á gervigreind snýst aðeins um tiltekin verk á borð við að greina myndir eða upplýsingar .
Flest störf krefjast þess að fólk noti margvíslega hæfileika .
Tölvur læra að læra af mistökum En ég held að það sé mikilvægt að átta sig á hvers vegna vinnumarkaðurinn mun breytast .
Það hafa verið miklar framfarir í gervigreind á undanförnum árum , sérstaklega á sviði , sem kallast " djúpþekking " .
Frekar en að segja tölvu nákvæmlega hvað hún eigi að gera með því að forrita hana skref fyrir skrif , nota rannsakendur djúpþekkingarkerfi , draga sig í hlé og láta hana nota tækni á borð við að bera kennsl á mynstur og að læra af mistökum til að kenna sjálfri sér – sömu tækni og menn nota .
Til að ekkert fari á milli mála þýðir " gervigreind " ekki að slíkar vélar séu skynugar eins og þeim er lýst í vísindaskáldskap , aðeins að fái þær meiri upplýsingar geti þær leyst verkefni betur .
Hópur rannsakenda frá Google lýsti yfir tímamótum í námi véla 2012 .
Þeir bjuggu til net 16 þúsund tölvukjarna , sem að hluta voru settir saman með mannsheilann að fyrirmynd þannig að milljarðar tenginga voru á milli eftirlíkinga af nevrónum .
Vísindamennirnir mötuðu gervigreindartölvuna á 10 milljón myndum á þremur dögum og hún kenndi sjálfri sér án eftirlits að greina á milli flokka á borð við mannslíkama og – uppáhaldsins á netinu – katta .
2015 birti hópur frá DeepMind , fyrirtæki sem Google keypti , rannsókn þar sem tölvutaugakerfi fékk sömu upplýsingar og maður um tugi leikja frá Atari frá áttunda og níunda áratugnum – myndeiningar og stigagjöf – og varð sérfræðingur í að spila suma þeirra án þess að hafa fengið neinar upplýsingar fyrirfram um leikreglurnar .
Eftir því sem tækninni fleygir fram höfum við falið gervigreind fleiri verkefni , rétt eins og tölvum í árdaga þeirra .
2014 og 2015 kynnti Skype til sögunnar sjálfkrafa þýðingar á ensku , frönsku , ítölsku , mandarín , spænsku og þýsku .
Siri frá Apple , Alexa frá Amazon og Cortana frá Microsoft eru allt stafrænir aðstoðarmenn sem geta framkvæmt einföldustu skipanir eins og að gera verkefnalista , spila tónlist og fylgjast með flugi .
Google hefur verið að prófa sjálfkeyrandi bíla og vonast til þess að innan fjögurra ára geti þeir nýst almenningi .
Rétt er að í sumum geirum gæti hægt á ráðningum vegna þess að tiltekinn hluti af starfi verður leystur með gervigreind þannig að starfsfólk hafi meiri tíma til að einbeita sér að öðrum verkefnum .
Fjármálaráðgjafar og tryggingasalar hafa þegar fengið gervigreindarhugbúnað til liðs við sig , sem annars vegar gerir tillögur um dreifingu fjárfestinga og hins vegar hefur varann á gagnvart tryggingasvikum .
Þessi geta gæti þýtt að nýjum umsækjendum um starf verður vísað frá vegna þess að færra fólk þarf til að reka fyrirtæki .
Ný störf koma í stað þeirra gömlu En sagan sýnir að atvinnulífið tekur venjulega við sér eftir tæknibyltingar – þótt sú þróun geti orðið í óvænta átt .
Mikið er nú deilt um hversu mikið rof muni fylgja gervigreindarbyltingunni , en ég er bjartsýnn á að ný störf muni koma í stað þeirra gömlu á sviðum sem við getum ekki einu sinni ímyndað okkur enn , rétt eins og vinnumarkaðurinn þróaðist eftir iðnbyltinguna .
Nú kennum við hvorki eimreiðinni né saumavélinni um atvinnuleysi .
Gervigreind hefur þegar skapað ný tækifæri .
Tökum þjónustu eins og Magic , nýsköpunarfyrirtæki sem byggir á smáskilaboðum og sendir vörur til viðskiptavina um öll Bandaríkin .
Hugmyndin á bak við Magic er að notandinn geti fengið hvað sem er sent þegar hann þarf með því að senda SMS með því að sameina verk manna og gervigreind .
Í Kína hafa sambærileg nýsköpunarfyrirtæki ráðið til sín mörg hundruð manns í þjónustuver til að sinna hinum ýmsu þörfum þeirra sem hringja – þótt mögulegt sé að stafrænir þjónustufulltrúar muni dag einn taka við af " handvirkri greind " .
Margt fólk gæti ákveðið að snúa aftur í skóla til að ná sér í nýja hæfileika á þessum nýsköpunarsviðum .
Einnig gæti áhugi vaxið á störfum sem krefjast margvíslegra hæfileika og mannlegs innsæis , á borð við hjúkrun , leikskólakennslu og sölumennsku .
Umfangsmikil opin námskeið á netinu , eins og þau sem ég býð , hafa þegar hjálpað milljónum manna um allan heim að ná sér í menntun og við megum búast við því að menntað fólk á vinnumarkaði muni reglulega ná sér í frekari menntun til að reyna að ná sér í forskot á keppinautana .
Sennilegt er að afdrifaríkustu breytingarnar verði í þróuðum löndum – í sumum hagkerfum er þjónustugeirinn rúmlega 70% af landsframleiðslu .
Í þróunarlöndum er ósennilegt að áhrifin á skrifstofufólk komi strax fram vegna þess að þar tekur lengri tíma að innleiða gervigreindartæknina , þótt á þeim svæðum gæti framleiðslustörfum í verktöku fækkað vegna frekari framfara í þjarkatækni .
Þetta hljómar eins og áhyggjuefni vegna þess að við getum ekki séð fyrir hvaða ný störf muni fylgja þessari tækni og hvaða nýju fyrirtæki fólk mun stofna eins og það hefur alltaf gert .
Framtíðin er enn björt , þökk sé sköpunarkraftinum – hinum einstaka eiginleika okkar .
Í júlí birtist opið bréf frá meira en þúsund vísindamönnum á sviði gervigreindar og þjarkatækni , þar á meðal Elon Musk , Stephen Hawking og Steve Wozniak , þar sem varað var við að nota gervigreind í stríði og banns krafist við sjálfstæðum vopnum .
Tæknin er þó ekki jafn langt komin og vitundarvélmennin sem menn sáu fyrir sér í tveimur myndum frá 2015 , " Ex Machina " og " Chappie " .
Í þessum myndum gera menn sér í hugarlund " öfluga " gervigreind , eða almenna gervigreind , sem getur gert flest það sem menn geta gert , öfugt við " veika " eða þrönga gervigreind , sem gengur út á tiltekin verkefni .
Enginn getur sagt til um hvort " öflug " gervigreind verði búin til og , ef svo , hvenær .
Ég spurði nokkra kínverska gervigreindarvísindamenn og af svörum þeirra að dæma hefði ég eins getað spurt um líkurnar á lífi í geimnum .
" Veik " og " öflug " gervigreind Það væri heimur þar sem jafnvel störf við umönnun barna væru í hættu , en sem betur fer eru mörg ár þar til " öflug " gervigreindarvélmenni líta dagsins ljós .
Þegar þar að kemur er ekki víst að við munum þurfa að vinna mikið til að framfleyta okkur .
Vélmennin munu sjá um mest af vinnunni og við munum hafa tímann og ráðrúmið til að kanna hvað það er að vera maður .
