Ég hef alltaf lesið töluvert .
Fyrir nokkrum árum las ég einungis bækur sem fjölluðu um líf og störf kvenna í arabaheiminum og leit ekki við öðru .
Líklega á ég tvo metra af bókum um þau efni .
En svo fannst mér nóg komið , opnaði hugann og hóf að lesa annað .
Ég verð að viðurkenna að helst les ég tölvupóst en það gildir ekki hér ! Við starfsfólkið í Efstaleiti 9 ákváðum að taka þátt í átakinu " Allir lesa " og nú stefnir Rauði krossinn á ekkert annað en sigur .
Ég held upp á bókina " Á eigin vegum " eftir Kristínu Steinsdóttur .
Þessi bók hafði einkennilega mikil áhrif á mig .
Sagan fjallar um eldri konu , ekkju sem ber út blöð .
Hún er ekki einmana , en er mikið ein .
Áhugamál hennar er að sækja jarðarfarir .
Það voru til tvö eintök á heimilinu , en ég sendi annað eintakið út í heim , merkti mér og hvatti lesendur til að láta bókina ganga .
Ætla ekki að telja upp íslensku bækurnar sem ég hef lesið undanfarið , en 1. nóvember ár hvert hefst jólalesturinn með þá nýútkominni bók Arnaldar Indriðasonar .
Ég keypti bók eftir höfundinn Kim Leine í Nuuk fyrir nokkru , " Spámennirnir í Botnleysufirði " heitir hún á íslensku .
Hafði lesið bók eftir sama höfund , Kalak , sem er sjálfsævisaga hans .
En hvað um það , í stuttu máli er Spámennirnir frábær bók .
Hún er margverðlaunuð og fæst nú í afar góðri þýðingu Jóns Halls Stefánssonar .
Það hafa ekki margar bækur verið skrifaðar um lífið á Grænlandi , miklu frekar ferðabækur .
Hef lagt mig fram að lesa allt sem ég kemst yfir um lífið á Grænlandi .
Ég hef alveg sérstaka tengingu við bókina " Litli prinsinn " eftir franska flugmanninn Antoine de Saint-Exupéry .
Þegar ég fór í ferðalag með vinum mínum eftir stúdentspróf ákvað ég að kaupa eitt eintak útgefið í hverju landi sem ég heimsótti .
Eftir að ég kom heim hélt ég þessu áfram .
Reglan var sú að ég yrði sjálf að fara til landsins .
Í dag á ég tæplega 30 bækur , en enga á grænlensku .
Auglýsi ég eftir styrk úr sjóðum til að þýða hana .
Þýðandinn er fundinn og gæti hafist handa ! 