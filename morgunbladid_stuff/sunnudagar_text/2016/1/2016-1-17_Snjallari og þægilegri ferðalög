Smáforrit fyrir snjallsíma og spjaldtölvur sem eru sérsniðin að þörfum ferðalangsins eru ótalmörg .
Sniðugt er að skoða öppin til dæmis á hótelinu áður en lagt er af stað svo símreikningurinn sé ekki of hár , nýta nettengd kaffihús og svo eru sum þeirra þannig að þau má nota án nettengingar .
Júlía Margrét Alexandersdóttir julia@mbl.is Smáforrit fyrir snjallsíma og spjaldtölvur sem eru sérsniðin að þörfum ferðalangsins eru ótalmörg .
Sniðugt er að skoða öppin til dæmis á hótelinu áður en lagt er af stað svo símreikningurinn sé ekki of hár , nýta nettengd kaffihús og svo eru sum þeirra þannig að þau má nota án nettengingar .
Júlía Margrét Alexandersdóttir julia@mbl.is Telegraph Travel Guides-appið Ferðaapp The Telegraph inniheldur leiðbeiningar og fróðleik um stórar ferðamannaborgir og einstök lönd , 29 áfangastaði eins og stendur .
Apple valdi ferðaappið besta nýja appið eftir að það var gefið út fyrir um einu og hálfu ári en núna er það aðgengilegt fyrir bæði iPhone og iPad .
Ferðapennar Telegraph búa allir á þeim stöðum sem þeir fjalla um og hafa gefið nær hverju einasta hóteli , safni , veitingastað , bar , strönd og verslun áfangastaðarins umsögn .
Í appinu eru þá gagnvirk kort .
Ýmis " leyndarmál " fylgja með , svo sem hvað íbúar ákveðins hverfis í borginni panta sér alltaf á aðalhverfispöbbnum og hvaða bar þeir fara á eftir vinnu og jafnframt hvert er besta borðið á staðnum .
Hægt er að nota stóran hluta appsins án þess að vera nettengdur .
Spjallaðu og skildu með appi Margir nýta sér Google Translate á vefnum en appið þeirra fyrir Android og iOS nær nýjum hæðum og gagnast ferðalöngum frábærlega .
World Lens-appið er innbyggt í smáforritið sem þýðir texta sem það les , meðal annars rússnesku , frönsku og ítölsku .
Þannig má beina myndavélarlinsu snjallsímans að textanum og appið þýðir um leið .
Einnig er hægt að láta forritið þýða talað tungumál , sex talsins , yfir á ensku og hægt er að nýta sér þessa viðbót án þess að vera nettengdur .
Þessi síðasta viðbót virkar þó aðeins fyrir Android en iPhone-notendum er bent á Yandex Translate-appið til þessa sem þýðir rússnesku , frönsku , þýsku , ítölsku og spænsku .
Finna og ábyrgjast bestu tilboðin Expedia er ein þekktasta og vinsælasta bókunarsíða heims og óþarfi að kynna hana fyrir ferðafólki .
Hins vegar er appið þeirra eitthvað sem er vert að minnast á en í gegnum það detta inn einstök hótel- , bílaleigu- og flugtilboð á allra síðustu mínútum sem koma ekki í gegnum vefsíðuna sjálfa .
Þess má geta að Expedia á alltaf að geta fundið besta verðið og þeir ábyrgjast að millifæra mismuninn ef þú finnur ódýrara verð á flugi , bílaleigubíl eða hótel innan 24 klst. frá bókun .
Með hótel gilda tveir dagar .
Hægt er að fá appið fyrir iOS , Windows síma og Android .
Umreiknaðu allt Það kemur sér vel þegar verslað er erlendis , hvort sem er í verslunarmiðstöðinni í Glasgow eða á götumarkaðnum í Marokkó , að geta umreiknað verðið í erlenda gjaldmiðlinum í íslenskar krónur og átta sig þannig betur á verði hlutanna og eyðslu sinni .
Converter Plus-appið gerir þetta á augabragði en gagnast líka á ótal fleiri vegu .
Til dæmis umreiknar það hitastigið úr Fahrenheit í Celcius á ströndinni , snýr pundum í kíló á ávaxtamarkaðnum og alls kyns öðrum mælieiningum sem verða á vegi ferðalanganna og þeir vilja átta sig betur á .
Aðgengilegt fyrir iOS .
Láttu appið pakka Packing Pro er eitt það besta sem smáforritunarheimurinn býður upp á en appið kennir alls kyns pökkunartækni fyrir smærri og stærri ferðalög .
Þeir sem síðan segja að það séu lítil vísinda að henda ofan í ferðatösku munu aldrei endurtaka slíkt aftur eftir að hafa nýtt sér appið .
Auk þess að kenna hvernig best er að brjóta fötin saman er hægt að skrifa í appið hvert ferðinni er heitið og hvað þú ætlar að dvelja lengi og appið segir þér hvað er algjörleg nauðsyn að hafa með í ferðalagið , hverju má sleppa og líka hvað þarf alltaf að passa að hafa í öll ferðalög .
Þá er hægt að slá inn hversu margir eru að fara í ferðalagið og á hvaða aldri þeir eru og appið hefur svör á reiðum höndum hvað einn fimm ára og önnur 10 ára þurfa að hafa með sér .
Appið er fyrir iOS en fyrir Android-síma má benda á annað ágætt app sem heitir Packing List .
Áhugaverðu staðirnir Field Trip er app frá Google sem sníðir ferðalagið algjörlega að þínum áhugamálum en vinnur án þess að þú þurfir að spá mikið í það .
Þannig merkir þú við í upphafi ferðalagsins hverju þú hefur áhuga á og appið sendir meldingar í hvert skipti sem þú ert í námunda við stað , safn , garð , verslun eða hvað sem er sem tengist áhugamálinu .
Appið sendir þá mynd á skjá símans og gefur upp nákvæma staðsetningu og upplýsingar um viðkomandi stað .
Ef þú ert í bíl og ert með Bluetooth-tengingu gefur appið frá sér hljóð í hljómflutningstækjunum í bílnum .
Appið er aðgengilegt fyrir iOS- og Android-stýrikerfin .
Það vinsælasta Það er ekki hægt að gera grein um ferðasmáforrit án þess að minnast á eitt það allra vinsælasta , hérlendis sem úti ; Tripadvisor .
Hægt er að finna hótel , flug , veitingastaði og bílaleigubíl í gegnum forritið en ekki síst er þetta frábær upplýsingagjöf fyrir þá sem vilja vita hvernig umsagnir viðkomandi fyrirtæki og þjónustuaðilar eru að fá frá fyrri viðskiptavinum .
Það má fullyrða að þær lýsingar eru hreinskilnar og hægt að fá nákvæma útlistum af hverju fólk var ánægt eða óánægt .
Búið er að safna þeim umsögnum saman í gagnabanka og hægt að sjá lista yfir það í hvaða sæti hótel og veitingastaðir eru miðað við önnur í viðkomandi borg eða svæði .
Þegar þú verður að fá Paellu Þau eru þónokkur öppin sem finna bestu veitingastaðina á þeim stöðum sem ferðast er til en smáforritið Foodspotting gerir það og meira til .
Ef þú finnur fyrir ákafri þörf fyrir að fá eitthvað ákveðið ; getur ekki hætt að hugsa um paellu , eggjaköku , ostasamloku , risarækjur á spjóti eða hvað sem er , getur forritið fundið staði sem bjóða upp á þá rétti sem þig langar svona ógurlega í og sagt þér hvernig fyrri viðskiptavinum hefur líkað maturinn .
Aðgengilegt fyrir iOS og Android .
Kort án nettengingar Triposo er nauðsynlegt forrit ef þú ert hræddur um að missa netsamband , slíkt getur gerst í djúpum fjalladölum og víðar .
Triposo býður upp á að þú getir fyrirfram hlaðið niður kortum af þeim stöðum sem þú ert á og svo geturðu haldið af stað og kallað fram þessi kort hvenær sem er án þess að tengjast .
Appið lætur þig líka vita hversu mikið pláss kortin taka á símanum .
Aðgengilegt fyrir Android og iOS .
Upplýsingarnar beint í eyrað HearPlanet er praktískt app sem þeir , sem leiðist að rýna í kort og ferðabækur , munu kunna að meta .
Appið les fyrir þig upplýsingar um þá staði sem þig vantar upplýsingar um og því hægt að ganga um strætin með heyrnartól í eyrunum og hlusta á upplýsingar sem eru til dæmis lesnar upp af Wikipediu og einnig úr eigin gagnagrunni forritsins .
Þetta hentar kannski betur þeim sem ferðast einir eða að minnsta kosti án barna .
Þetta er svolítið eins og leiðsögn sem hægt er að kaupa á söfnum og hlusta á í gegnum heyrnartól .
Appið er aðgengilegt fyrir Android og iOS .
