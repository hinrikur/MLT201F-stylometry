Í tengslum við sýninguna " Kvennaveldið : Konur og kynvitund " , sem nú stendur yfir í Listasafni Reykjanesbæjar með verkum eftir tólf konur , verður á sunnudag klukkan 15 haldið málþing í safninu .
Fyrirhugað er að velta upp nokkrum spurningum , meðal annars hvort svokallaður " tilfinningalegur heiðarleiki " listakvenna gagnvart líkamanum sé staðreynd og hvort þessi heiðarleiki geti beinlínis verið sú fílósófía sem bjargað getur heiminum .
Stjórnandi málþingsins er Aðalsteinn Ingólfsson listfræðingur , Sigríður Þorgeirsdóttir , prófessor við HÍ , verður með framsögu og listakonurnar Guðrún Tryggvadóttir , Kristín Gunnlaugsdóttir og Magdalena Margrét Kjartansdóttir eru þátttakendur í pallborði .
