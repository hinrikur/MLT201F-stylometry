Yfirlitssýning á leirlist Steinunnar Marteinsdóttur verður opnuð í Hönnunarsafni Íslands í dag , laugardag .
" Steinunn er einstakur leirlistamaður í íslenskri hönnunar- og listasögu .
Hún hefur á 55 ára ferli skapað afar persónulegan stíl með verkum sínum sem hún hefur mótað og unnið með krefjandi hætti .
Steinunn hefur aldrei numið staðar í sinni vinnu .
Afköstin hafa verið mikil og sköpunarþátturinn oft á tíðum dirfskufullur .
Ísland er svo keramískt , var svar Steinunnar við spurningu blaðamanns fyrir nokkrum áratugum .
Sú staðreynd hefur lítið breyst og við erum reglulega minnt á þá ólgu og krafta sem undir okkur krauma , " segir m.a. í tilkynningu .
Sýningin stendur til 28. febrúar .
