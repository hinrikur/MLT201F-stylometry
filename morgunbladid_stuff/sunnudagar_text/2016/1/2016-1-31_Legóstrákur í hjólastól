Leikfangafyrirtækið Lego kynnti í fyrsta sinn legókall sem er með einhverja fötlun .
Aðdáendavefsíðan promobricks.de birti mynd af legóstráki í hjólastól .
Myndin var tekin á leikfangasýningu í Nürnberg .
Kallinn verður hluti af nýjum kassa í Lego City-línunni sem inniheldur margar fígúrur og annað tengt skemmtiferð í garðinn eins og leiktæki og íssala .
Talið er að Lego hafi með þessu brugðist við herferðinni ToyLikeMe þar sem skorað var á leikfangaframleiðendur að hafa fötluð börn með í vörulínum sínum .
