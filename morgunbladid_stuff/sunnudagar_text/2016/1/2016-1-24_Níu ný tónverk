Níu ný tónverk eftir nemendur Listaháskóla Íslands verða flutt á tónleikum sem hefjast klukkan 14 á laugardag í Hallgrímskirkju .
Nemendur í tónsmíðum og í hljóðfæraleik við skólann taka höndum saman á tónleikunum við flutning þessara splunkunýju verka fyrir misstóra hópa flytjenda .
Tónleikarnir eru áframhald á samstarfi Listaháskólans og Listvinafélags Hallgrímskirkju frá því á síðasta ári , en markmiðið með samstarfinu er að kynna nemendum töfra Klaisorgelsins og rými kirkjunnar til tónlistarflutnings og á sama tíma veita listvinum kirkjunnar tækifæri til að heyra hvað hæfileikaríkir nemendur tónlistardeildarinnar hafa fram að færa .
Aðgangur á tónleikana er ókeypis .
