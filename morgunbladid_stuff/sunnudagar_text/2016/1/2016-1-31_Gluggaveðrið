Það vekur gjarnan athygli útlendinga að Íslendingar skuli eiga sérstakt orð yfir fyrirbærið " gluggaveður " .
Twitter er þar ekki undanskilið en með vinsælli tístum tengt Íslandi hefur verið þetta bráðsnjalla orð yfir veður sem lítur út fyrir að vera hið ágætasta séð út um gluggann ; sem sagt fallegt á að horfa ekki jafngott við að eiga þegar út er komið .
Allt frá árinu 2008 hefur þetta orð gengið manna á milli á Twitter og sumir jafnvel velt því fyrir sér hvort Íslendingar hljóti þá ekki að eiga orð yfir önnur fyrirbæri sem enginn annar myndi eiga orð yfir , svo sem orð sem lýsir nákvæmlega léttinum sem fólk upplifir það kemur heim til sín eftir að hafa verið úti í búð .
" Á Íslandi eiga þeir orð yfir veðrið eins og það er í dag : " Gluggaveður " .
Fínt að horfa á , ekki að vera úti í .
" Adrienne Green , Baltimore .
" Uppáhaldsnýja orðið mitt er " gluggaveður " .
" Jennifer Moragoda , Bandaríkin .
" Í gær þurfti ég á orðinu " gluggaveðri " að halda .
Íslensku orði sem við þurfum algjörlega að bæta við í tungumálið .
" Beatriz H. Viloria , Madrid Spáni .
" Lítur út fyrir að vera gott veður .
Vonandi er það ekki gluggaveður eins og íslenskir vinir mínir myndu kalla þetta .
" Martin Nisbet , Skotlandi .
" Gluggaveður – " fönsterväder " ...
Eins og allt íslenskt veður er býst ég við .
" Androt , Svíþjóð .
" Það var hvasst og kalt í dag en sólskin .
Strákur sem ég þekki sagði mér að á Íslandi kallaðist þetta gluggaveður .
" Bakurou , Japan .
