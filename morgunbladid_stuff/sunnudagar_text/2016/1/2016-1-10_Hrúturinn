Hrúturinn hugsar " þetta reddast " þegar kemur að fjármálum enda á fyrst og fremst að vera gaman í lífinu en ekki hafa áhyggjur af veraldlegum hlutum .
Árið 2016 verður Hrúturinn hins vegar að pína sig til fara inn á heimabankann og fylgjast með eyðslunni , annars fer illa .
Nokkuð miklar breytingar hafa orðið á lífi Hrútsins síðustu árin og ef hann lítur fimm ár aftur í tímann er hann á allt öðrum stað í dag .
Þessar breytingar eru þó ekki yfirstaðnar .
Hrúturinn er að skilgreina sig upp á nýtt ; ímynd sína og persónu .
Síðustu árin hefur Hrúturinn endurheimt sitt persónulega frelsi , það sem hélt aftur af Hrútnum gerir það ekki lengur .
Frá árinu 2008 hefur Hrúturinn verið önnum kafinn í vinnu og gengið vel .
Honum heldur áfram að vegna vel þar en má þó eiga von á meiri breytingum en síðustu árin og hann þarf að ferðast töluvert vegna vinnu , á kostnað þess að komast í frí .
Ný atvinnutækifæri og verkefni gætu tengst útlöndum án þess að Hrúturinn þurfi að flytjast búferlum .
Hrúturinn er kannski að fara að skipta alveg um starfssvið , kveðja þá grein sem hann hefur unnið lengi við .
Þrátt fyrir spennandi tíma í starfi er aðalþemað ást .
Það þema hefst af fullum krafti seinni part ársins og 10. september og dagarnir þar á eftir munu hafa sérstaka þýðingu .
Þetta er ást af alvarlegri gerðinni og í fyrsta skipti í mörg ár mun Hrúturinn alvarlega íhuga hvort hann vilji stíga stóra skrefið og ganga upp að altarinu .
Manneskjan sem hann fellur fyrir er fáguð og vel menntuð .
Hrúturinn gæti hitt einhvern í tengslum við starf sitt , jafnvel erlendis , eða manneskju sem er búsett hérlendis en er ekki af íslensku bergi brotin .
Hrútar í sambandi ættu að eiga góðar og hamingjuríkar stundir og þeim gæti dottið í hug að skipta um húsnæði .
Hrúturinn þarf að passa sig að brenna ekki upp orkubirgðirnar sínar á árinu því það getur komið illilega niður á heilsunni .
Nautið Árin 2013 og 2014 reyndust rómantísku Nautunum ekki góð og reyndu á sambönd , allt endaði jafnvel með skilnaði .
Síðari hluta 2015 vænkaðist hagur þeirra í ástinni og Nautið mun njóta þess að stjörnurnar eru honum áfram í vil .
Það sem gæti eyðilagt það er ef Nautið fer að pressa á að hlutirnir gerist strax .
Nautið þarf að muna að það eru ekki allir sem þurfa að gera allt í réttri röð .
Allt fer einhvern veginn og Nautið þarf ekki að fá staðfestingu á því að vera elskað – það er elskað .
Naut í samböndum eru einkar náin og líklegt að þau setji upp hring beri þau engan nú þegar .
Með Úranus í 12. húsi nokkur síðustu árin hefur Nautið verið á afar andlegum nótum , hugsað mikið um merkingu lífsins og öðlast innri þroska .
Þetta er enn hugarástand Nautsins .
Með Júpíter í 5. húsi eru börn alltumlykjandi Nautið á árinu , þess eigin og börn ættingja og vina .
Naut á barneignaraldri eru líklegri til að geta barn en síðustu árin .
Nautið mun einnig eiga betra samband við stórfjölskylduna , foreldra sína og systkini en oft áður en foreldri gæti þó þurft á sérstökum stuðningi að halda og glímt við erfiðleika .
Haustið er afar gott Nautum í atvinnuleit og jafnvel þótt þau séu ekki að leita sérstaklega fá þau óvænt atvinnutilboð .
Nautið ætti að huga vel að sínum viðkvæma hálsi og herðum og ekki bíða lengur með að leita til læknis og sjúkraþjálfara , þetta er því miður eilífðarvandamál Nautsins .
Nautið nýtur þess að hafa minni áhyggjur af fjármálum sínum og er svolítið heppið á árinu í þeim efnum .
Nautið á sérlega gott ár framundan á flestum sviðum , er bjartsýnt og glatt .
Tvíburinn Með Satúrnus í 7. húsi reynir á ástarsambönd Tvíburans .
Aðeins sambönd sem eru sterk í grunninn munu þrauka .
Tvíburinn á þó að líta þetta þeim augum að nú geti hann hætt að eyða tíma í það sem er , þegar á reynir , ekkert til að byggja á og getur einbeitt sér að öðru .
Nú opnast nýir gluggar .
Einhleypir Tvíburar munu halda áfram að gera það sem þeir gera best ; kynnast spennandi fólki og hrífa alla með sér en þar dregur þó ekki til stórtíðinda .
Tvíburinn gæti laðað að sér Naut en hlutirnir munu þróast hægt .
Mun þar spila inn í að það Naut er nýkomið úr sambandi .
Tvíburinn þarf að sýna hvað í hann er spunnið á árinu og vera sterkur því það mun reyna á vináttubönd .
Tvíburinn áttar sig á því að hann þarf að velja vini sína vel .
Það eru einhverjir þarna sem gefa minna en þeir þiggja .
Tvíburinn finnur sína bestu vini í foreldrum , systkinum og börnum og miklir kærleikar verða þar á milli .
Tvíburanum finnst hann svolítið aðþrengdur af umhverfinu og ef hann kaupir sér ekki stærra húsnæði mun hann skipuleggja hvern fermetra heimilisins þannig að plássið nýtist betur , búa til garð úti á svölum eða kaupa sér sumarbústað .
Tvíburinn ætti að ráða við smá innkaup í ár , í það minnsta að kaupa sér falleg húsgögn .
Tvíburinn hefur verið hugsi yfir því hvort hann sé á réttri hillu hvað starfsvettvang varðar og núna er rétti tíminn til að stíga skref í aðrar áttir .
Síðari hluta ársins dúkkar spennandi tækifæri upp , það tengist líklega einhvers konar miðlun , skrifum eða kynningarstarfi .
Krabbinn Það hefur verið mikil hreyfing , nánast ólga , í starfi Krabbans síðustu árin .
Hann hefur jafnvel nokkrum sinnum skipt um starf og gæti gert það enn einu sinni á árinu 2016 .
Þessar breytingar hafa þó í flestum tilfellum orðið til hins betra .
Krabbinn er þeirri gáfu gæddur að finna hluti á sér og besta ráðið í vinnumálum hans er : Hlustaðu á hjartað .
Krabbinn hefur ekki þurft að hafa fjárhagsáhyggjur síðustu tvö árin og mun hvorki eiga meira né minna núna en verið hefur .
Nýir starfsmöguleikar fela ekki í sér bónusa eða ofurlaun ; þeir eru spennandi því þeir fela í sér svo mikla gleði og flotta viðbót á starfsferilsskrána .
Krabbinn má ekki gleyma sér í einhæfum vinnustellingum því hann þarf á hreyfingu að halda , helst að fara í leikfimi í hádeginu , setja niður fasta göngutúra og passa mataræðið .
Heilsa hans er viðkvæm þessa dagana .
Krabbar í námi munu fara leikandi létt með lærdóminn í ár og þá sem langar í meira nám ættu að láta slag standa .
Krabbinn hefur upplifað niðurbrot en um leið ný tækifæri í kjölfarið í ástalífi sínu síðustu árin og slíkt getur enn verið í gangi þótt farið sé að hægjast um .
Ástarsambönd hafa liðið undir lok , vinir horfið eða jafnvel dáið í bókstaflegri merkingu .
Þetta er ákveðin hreinsun en krabbinn á framundan góða og hamingjuríka tíma , rólega og rómantíska , lognið eftir storminn .
Félagslífið er gjöfult og góðir vinir koma honum skemmtilega á óvart í ár .
Einhleypir krabbar munu aldrei þessu vant vaða út í ástarsamband því á vegi þeirra verður einhver sem kippir í taugar sem krabbinn vissi ekki að hann ætti til .
Krabbinn leyfir sér að fljóta með og ofhugsa ekki hlutina .
Þetta er manneskja sem hann þekkir líklegast nú þegar .
Ljónið Framundan er hamingjuríkt ár í lífi Ljónsins og má segja að það verði fyrir lítilli " truflun " .
Það sem Ljónið ætlar sér að koma í framkvæmd verður gert og utanaðkomandi óvæntar aðstæður spilla þar engu .
Ljónið fær frið til að njóta lífsins og líða vel .
Auðvitað koma tímar þar sem lífið er aðeins erfiðara en venjulega en það greiðist fljótt og vel úr slíku .
Ljónið mun njóta sín í starfi , þar eru ekki breytingar framundan , en þar sem það nýtur kyrrðar í sínu persónulega lífi fær sköpunarkrafturinn að njóta sín og það getur sett meiri orku í hugmyndir sínar .
Þetta á einkum við um þau Ljón sem starfa við einhvers konar miðlun upplýsinga ; nemendur , kennara og þá sem vinna að því að koma sér á framfæri .
Síðasta ár var ár ástarinnar í lífi Ljónsins og afar líklegt að á vegi einhleypra ljóna hafi orðið manneskja sem er enn við þeirra hlið .
Þetta ár er gott fyrir slík ný sambönd og engra sérstakra tíðinda að vænta af þeim vettvangi .
Þau Ljón sem eru enn einhleyp eru jafnlíkleg til að vera það áfram í enda ársins og að vera búin að hitta einhvern .
Stjörnurnar standa ekki í vegi fyrir því en afstaða þeirra hvetur þó heldur ekkert sérstaklega til þess .
Stoðkerfi Ljónsins var viðkvæmt á síðasta ári og Ljónið verður að halda áfram að huga að hnjám og mjóbaki og raunar öllum beinum líkamans , líka tannheilsu .
Þær fjárfestingar sem Ljónið hefur ráðist í eru að skila hagnaði og eignir aukast að verðmæti , bankareikningar tútna út .
Sömuleiðis munu foreldrar yngri Ljóna vera þeim dýrmætur fjárhagslegur stuðningur .
Meyjan Í ágúst á síðasta ári hófst tímabil velmegunar í lífi Meyjunnar og fyrst góðu fréttirnar : Þetta tímabil mun endast í nokkur ár .
Árið í ár er jafnvel enn betra en síðasta ár hvað góða afkomu varðar og almenna hagsæld .
Þetta nær líka yfir frjósemi og Meyjur á barneignaraldri eru líklegar til að fjölga sér .
Eldri Meyjur gætu orðið afar og ömmur eða bætt við bunka af barnabörnum .
Hvað fjármálin varðar má jafnvel nota svo stór orð að segja að Meyjan verði moldrík .
En þar sem það verður nóg að bíta og brenna og hægt að fara í flott sumarfrí þarf nautnaseggurinn Meyjan að passa upp á að gæta hófs og stíga reglulega á vigtina .
Meyjan ætti að reyna að lyfta svolítið á árinu og huga að því að styrkja vöðvana .
Eldri Meyjur gætu þurft að taka á sig aukna ábyrgð hvað fjölskylduna varðar og gott er að hafa í huga að það getur enginn lifað lífi barnanna sinna .
Það kemur þeim ekki vel að fólk sé alltaf tilbúið að grípa þau heldur þurfa þau líka að fá að gera sín mistök án þess að mamma og pabbi komi hlaupandi .
Árið gæti orðið svolítið flókið í ástamálunum og er þar Meyjunni sjálfri um að kenna þar sem hún er sérlega sjálfmiðuð fyrri part ársins og vill að hlutirnir séu alfarið eftir hennar höfði og á erfitt með málamiðlanir .
Ef Meyjan er tilbúin til að leyfa öðrum að halda með sér um taumana ber hún gæfu til að eiga gott ár í ástum .
Þá geta óvæntar hindranir orðið í veginum .
Einhleypar Meyjur sem eiga börn eiga alls ekki að vera of fljótar til að sameina fjölskyldur og kynna börnin fyrir nýja kærastanum eða kærustunni .
Vogin Vogin fæddist í þennan heim til að fegra hann .
Hún fegrar hann með samlíðan sinni og fallegri lífssýn ; elsku sinni á náunganum og kærleiksríku viðmóti .
Vogin nýtur því oftar en ekki velmegunar , hún uppsker eins og hún sáir .
Það á þó sérstaklega við um árið 2016 .
Nánasta fjölskylda Vogarinnar hefur gengið í gegnum sviptingar síðustu árin , bæði hafa fjölskyldumeðlimir kvatt þennan heim og átök verið óhjákvæmileg , fjölskyldur splundrast en jafnvel sameinast aftur .
Þetta hefur verið erfitt en hefur að endingu skilað betra andrúmslofti .
Vogin verður einkar framkvæmdaglöð á árinu ; hana langar að eyða peningum í heimilið og fegra umhverfi sitt og gæti jafnvel hafið árið á að rífa niður veggi og mála allt í björtum litum .
Vogin þarf að aga sig og einbeita sér að verkefnum sínum og klára þau en ekki skilja eftir hálfkláraða hluti á árinu , nú eða hálfmálaða veggi .
Þetta ættu námsmenn sérstaklega að taka til sín .
Vogin fær eins og af himnum ofan tækifæri til að græða á tá og fingri og gæti jafnvel fengið vísbendingar í draumi um ábatasöm tækifæri .
En óvænt fé er best að nota til að greiða niður skuldir sem hafa safnast upp síðustu árin .
Síðari hluti ársins einkennist af ferðalögum og skemmtun .
Vogin mun skemmta sér vel , borða góðan mat og hitta spennandi fólk og líða eins og hún sé í kokteilpartíi lífsins .
Það er engra sérstakra tíðinda að vænta af starfsvettvanginum , árið mun að mestu snúast um fjölskylduna og að lægja öldur síðustu ára .
Vogin mun leysa vel úr því .
Einhleyp Vog gæti á tímabilinu 9. ágúst til 30. október kynnst manneskju sem hennar nánustu verða steinhissa á að hún hrífist af og ekki endilega víst að fjölskyldunni muni lítast á þau kynni .
En ef Vogin fellur flöt fyrir henni lætur hún slík orð sem vind um eyru þjóta .
Sporðdrekinn Sporðdrekar eru djúpir persónuleikar og gáfaðir .
Þeir taka eftir hverju einasta atriði í umhverfi sínu og muna allt og þessir eiginleikar gagnast þeim í að ná langt í starfi og lífi .
Sporðdrekinn á að hafa þetta sérstaklega í huga árið 2016 , rækta þessa hæfileika sína og trúa á þá .
Tekjur Sporðdrekans verða góðar á árinu en það mun þó oft standa tæpt að ná endum saman .
Sporðdrekinn hefur þurft að taka á sig fjárhagslegar skuldbindingar síðustu árin sem hann getur ekki annað en staðið við .
Þetta blessast allt ef hann er vel skipulagður .
Sporðdrekinn mun ná vel til fólks á árinu og hrífa það með sér .
Það mun nýtast honum í vinnu og samskiptum og fólk mun leita til hans með verkefni og vilja fá hann í lið með sér .
Öllum þykja hugmyndir hans góðar og það verður eftir honum tekið .
Andagift Sporðdrekans mun bæði nýtast honum í starfi og að finna lausnir á þeim vandamálum sem upp koma .
Heima fyrir er vægt til orða tekið að átök hafi einkennt andrúmsloftið , ekki endilega við maka eða börn heldur foreldra eða stórfjölskyldu .
Þau átök eru ekki víðsfjarri en eru þó ekki eins krefjandi og árekstrar eru færri .
Sporðdrekinn þarf að hafa í huga að rifrildi yfir smámunum er ekki þess virði að standa í .
Ást einhleypra gæti blómstrað á vinnustað , þar sem Sporðdrekinn mun , eins og áður segir , sýna sínar bestu hliðar .
Slíkt samband verður til eftir nokkurn aðdraganda og góða vináttu .
Mál munu þróast hægt .
Hins vegar má líka sjá gömlum draugum bregða fyrir .
Gömul kærasta eða kærasti gæti orðið á vegi þínum og þið bæði fengið fiðring í magann .
Bogmaðurinn Alla jafna býr Bogmaðurinn yfir andlegum styrk og er jákvæður .
Hins vegar , með Satúrnus í 1. húsi , er aðeins annað upp á teningnum núna .
Hann er ekki í sínu besta formi .
Bæði er hans eðlislæga bjartsýni minni en venjulega og almenn ástríða fyrir lífinu .
Jafnvel ungum Bogmönnum , með litlar skuldbindingar , líður eins og þeir séu að sligast .
Það eru þó jákvæðar hliðar á þessari líðan .
Bogmaðurinn er alvörugefnari og hann gefur sér tíma til að hugsa og meta hvað það er sem skiptir hann máli í lífinu , hvernig hann vill lifa því .
Fyrir það fyrsta langar Bogmanninn að hætta að bruðla .
Hann gæti jafnvel verið að spá í mínimalískan lífstíl , hætta að borða skyndibita og henda út öllum óþarfa .
Bogmaðurinn hefur smitandi áhrif á sína nánustu og líklegt er að öll fjölskyldan sé á leið í andlegt ferðalag ; hana langar til að bæta heiminn og gæti farið út í góðgerðarstarf .
Innstilling á það andlega þýðir líka meiri tengingu við náttúruna og dýr .
Bogmanninn langar til að fá sér kött , hund , jafnvel hest ef hann á ekki dýr nú þegar .
Ef hann er með ofnæmi gefur það honum mikið að fara í langar gönguferðir , helst fjarri byggð .
Bogmaðurinn kemur með nýja sýn á vinnustað sinn og námsmönnum mun ganga mjög vel í námi , sérstaklega hugvísindum .
Þrátt fyrir að Bogmaðurinn sé hugsi er hann ekki líklegur til að taka góðar ákvarðanir í ástamálum .
Það vantar ekki að aðrir hrífist af honum .
Hann gæti látið tilleiðast án þess að vera raunverulega spenntur og ekki gætt að dómgreind sinni .
Steingeitin Alla jafna er Steingeitin jarðbundin og vill upplifa áþreifanlegan árangur gjörða sinna .
Hún er lítið fyrir dagdrauma og þú myndir sjaldnast kalla Steingeit sveimhuga .
En viti menn , Steingeitin er eitthvað annars hugar nú þegar nýtt ár er gengið í garð .
Hún er í svo þungum þönkum að ýmsu sem hún þarf að sinna sinnir hún eins og á sjálfvirki stillingu .
Þetta hefur raunar verið svona nokkra síðustu mánuði .
Steingeitin , sem hefur verið frekar upptekin af því hvernig hún kemur öðrum fyrir sjónir síðustu árin , er að breytast og hún er minna upptekin af efnahagslegum gæðum eða hvað öðrum finnst um hana .
Hún nýtur þess að finna þetta sjálfsöryggi og er líkleg til að græða á því á mörgum sviðum .
Steingeitin mun sökkva sér í lestur á árinu .
Hún þarf hins vegar að líta upp úr bókunum þegar fjölskyldumálin verða eilítið dramatísk .
Steingeitin gæti fengið að standa svolítið utan við þessi átök og ætti að reyna það , þetta hefur ekkert að gera með hana persónulega .
Júpíter hefur verið í 9. húsi Steingeitarinnar frá því í ágúst á síðasta ári og verður þar fram í september .
Það þýðir ferðalög og ný lífsreynsla .
Námsmönnum mun ganga vel og jafnvel skipta um námsgrein .
Í starfi nýtur Steingeitin velgengni og hentar þessi tími vel til að leggjast í rannsóknir og dýpri verkefni .
Steingeitinni mun henta vel að vinna ein og gæti þess vegna dembt sér út í eigin rekstur eða komið sér upp vinnuaðstöðu heima .
Hún þarf að huga afar vel að og gera það að fastri rútínu að hreyfa sig í ár .
Einhleypar Steingeitur þurfa að hafa talsvert fyrir því að eignast kærasta eða kærustu .
Það er þó líklegt að gift manneskja geri hosur sínar grænar fyrir Steingeitinni og flæki líf hennar .
Vatnsberinn Vatnsberinn nýtur mikils frelsis árið 2016 .
Hann getur gert nokkurn veginn það sem hann lystir , hagað vinnutíma sínum eftir hentugleika og heima fyrir er ekki mikið sem kallar á orku hans og athygli .
Það má þó ekki verða til þess að Vatnsberinn veiti ekki fjölskyldu sinni athygli , hún þarf á því að halda og hann þarf að rækta hjónaband og fjölskyldu vilji hann njóta hamingju áfram .
Vatnsberinn þarf hins vegar að vinna þótt hann njóti frelsis .
Hann þarf að skipuleggja sig vel og leggja sál sína í verk sín .
Það verður gaman og krefjandi en hann getur ekki búist við launauppbótum fyrir það .
Góðu fréttirnar í fjárhagnum eru árið 2017 .
Þá uppsker hann ríkulega fyrir vinnu sína 2016 .
Nánasta fjölskylda Vatnsberans getur hlaupið undir bagga með honum lendi hann í vandræðum og í hjónaböndum er líklegt að makinn þéni ágætlega svo þetta bjargast .
Vatnsberar í föstum samböndum verða það áfram .
Einhleypi Vatnsberinn er hins vegar engan veginn tilbúinn í alvarlegri ástarsambönd , það þarf í það minnsta að vera einhver afar sérstakur til að hann heillist .
Kannski er hann búinn að vera í svo leiðinlegum samböndum síðustu árin að hann hreinlega nennir þessu ekki .
Þeir sem miða að því að fanga athygli Vatnsbera þurfa því að hafa mjög mikið fyrir því og sýna þolinmæði .
Vatnsberar eru hins vegar til í að eiga í stuttum samböndum sem krefjast engra skuldbindinga , kynorka þeirra er mikil .
Fiskarnir Fyrir það fyrsta þá öfunda flestir Fiskinn þessa dagana því hann er ástfanginn .
Hann hefur hitt draumadísina eða draumaprinsinn og parið gengur um hönd í hönd .
Það gerðist líklega einhvern tímann í haust og ef það er ekki nú þegar orðið þá hittir Fiskurinn þessa manneskju strax núna um helgina eða í vikunni .
Mjög fljótlega í það minnsta .
Fiskur í föstu sambandi er uppteknari af starfi sínu en makanum en er þó algjörlega sáttur með sitt fjölskyldulíf .
Fiskurinn er afar næmur og tilfinningalega greindur en þessir hæfileikar eru áberandi um þessar mundir .
Hann er í nánum tengslum við sjálfan sig og líkama sinn og hefur líklega sjaldan litið betur út , er í toppformi og tók mataræði sitt líklega í gegn á síðasta ári .
Haltu áfram á þessari braut , Fiskur .
Fiskar sem hafa ekki enn gert lífsstílsbreytingar geta auðveldlega gert það núna .
Það er allt fremur öfundsvert í lífi Fisksins og eflaust myndu margir vilja tilheyra þessu stjörnumerki í ár .
Lífið er líka " villt " í fjármálum , í jákvæðri merkinu .
" Kraftaverkapeningar " gætu dúkkað upp , óvænt summa sem Fiskurinn á ekki von á .
Fiskurinn nýtur þess líka að fá góð ráð frá klárum vinum sínum í fjármálum .
Líklegt er að nýja manneskjan í lífi Fisksins , hvort sem það er þessi sem leiðir hann á bleika skýinu eða góður vinur , reynist honum þar afar vel .
Fisknum munu bjóðast ný starfstækifæri og þar kemur sér vel að hann hefur getið sér gott orð í starfi og hefur verið í góðum samskiptum við fólk sem getur greitt hans götu eða í það minnsta hugsað jákvætt til hans þegar það þarf að leita til hæfileikafólks í ný verkefni .
