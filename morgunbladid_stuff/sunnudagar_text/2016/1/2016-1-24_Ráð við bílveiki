Flest þekkjum við einhvern sem líður illa í bíl .
Fólk upplifir vanlíðan og ógleði og endar það oft með uppköstum .
En hvað er bílveiki og hvers vegna þjáist sumt fólk af henni ? Bílveiki er ein tegund af ferðaveiki sem fólk getur fundið fyrir í bíl , flugvél , skipi , lest eða í tívolítæki .
Ástæðan fyrir veikinni er sú að heilanum berast misvísandi boð frá ýmsum skynfærum líkamans um stöðu hans og afleiðingin er vanlíðan .
Góð ráð við bílveiki eru að hafa augun á sjóndeildarhringnum en ekki einblína á hluti sem þeysa fram hjá .
Það gæti einnig hjálpað að sitja í framsætinu og ekki lesa bók á ferð .
Ekki vera nýbúin að borða fyrir langa bílferð og þá sérstaklega ekki brasaðan mat og ekki neyta áfengis og / eða annarra lyfja rétt fyrir eða meðan á ferð stendur .
Rannsóknir hafa sýnt að engifer getur dregið úr áhrifum ferðaveiki .
Piparmynta og te eru gömul húsráð sem hægt væri að prófa fyrir brottför .
Sumir taka andhistamínlyf nokkrum klukkutímum fyrir brottför eða ógleðilyf .
