Í sýningarsalnum Harbinger á Freyjugötu 1 verður í dag , laugardag , klukkan 17 opnuð sýning Þorgerðar Ólafsdóttur " þá , þegar " .
Á sýningunni gefur að líta innsetningu sem samanstendur af arkífi Þorgerðar af fjölmörgum plasthlutum sem fundist hafa í jörðu víðsvegar um landið .
Plastið er í vörslu Þjóðminjasafnsins en á undanförnum árum hafa plasthlutir öðlast aukinn sess í hlutasöfnun safnsins þótt um núminjar sé að ræða .
Frá síðasta vetri hefur Þorgerður skoðað og ljósmyndað megnið af plastmunum í vörslu safnsins .
Verkin á sýningunni eiga upphaf sitt í vinnuferð á vegum Fornleifastofnunar Íslands , þar sem listamanninum var boðið að fylgjast með og aðstoða við skráningu muna sem fundust í Mývatnssveit sumarið 2014 .
