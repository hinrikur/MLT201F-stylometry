Þrettán ára piltur , Þröstur Árnason , varð í lok janúar 1986 yngsti skákmeistari Reykjavíkur .
Hann hlaut 9 vinninga á Skákþingi Reykjavíkur .
Helsti keppinautur hans og jafnaldri , Hannes Hlífar Stefánsson , varð að sætta sig við jafntefli í lokaumferðinni , gegn Héðni Steingrímssyni , sem var aðeins ellefu ára .
Hannes hlaut 8 og hálfan vinning á mótinu , eins og Arnaldur Loftsson en Héðinn 8 vinninga .
" Skákþingið var sannarlega mót þessara pilta , " sagði í frétt Morgunblaðsins .
Í fréttinni kom einnig fram að forsvarsmenn Reykjavíkurskákmótsins hefðu ákveðið að bjóða bæði Þresti og Hannesi á mótið en þeir voru á þessum tíma án skákstiga .
