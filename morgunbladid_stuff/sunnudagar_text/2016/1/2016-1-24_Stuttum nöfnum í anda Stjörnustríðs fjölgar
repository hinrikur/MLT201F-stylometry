Nýjasta Stjörnustríðsmyndin hefur notið mikilla vinsælda hér á landi og erlendis .
Star Wars : Episode VII - The Force Awakens hefur fengið góða dóma og færir fólk inn í þessa ævintýraveröld .
Fólk tengist persónunum sterkum böndum en í þessari nýju mynd eru nokkrar nýjar sögupersónur og má þar helstar nefna Finn , Rey og Poe Dameron .
Breska vefsíðan channelmum.com komst að því að 77% foreldra gætu hugsað sér að gefa barni sínu nafn innblásið af Stjörnustríðsmyndunum .
Vel getur verið að hið sama eigi við um íslenska foreldra .
Samkvæmt Wikipediu heita 23 Íslendingar nafninu Finn að fyrsta nafni og tveir að seinna nafni .
Þeim á áreiðanlega eftir að fjölga .
Rey er hinsvegar ekki á mannanafnaskrá en útsjónarsamir gætu jafnvel gefið barninu sínu nafnið Freyja eða Þórey í staðinn .
Gælunafnið gæti verið Rey .
Nú eða gefið dreng nafnið Reynir eða Reyr .
Nafnið Poe eða Pó er ekki á skrá hjá Mannanafnanefnd en svo virðist sem einhverjir drengir heiti Spói að millinafni sem er líka stutt og laggott .
