Auðveldara verður að nota iPhone og iPad á kvöldin með nýrri uppfærslu á stýrikerfinu , það er með góðan nætursvefn í huga .
Stillingin Night Shift verður í boði á iOS 9.3 en hún gefur fólki tækifæri til að stilla birtuna með það í huga að hún trufli ekki líkamann eins mikið .
Rannsóknir hafa leitt í ljós að blá birta frá skjánum getur truflað náttúrulegan takt líkamans og gert fólki erfiðara fyrir að festa svefn á kvöldin .
Night Shift notar klukku tækisins og staðsetningu til að fá upplýsingar um sólsetur á viðkomandi stað og stillir síðan birtustig símans eftir því .
Líka er hægt að stilla þetta sjálfur með því að virkja " Blue Light Reduction " og ákveða sjálfur hvort birtan eigi að vera köld eða hlý .
Það gæti komið sér vel fyrir Íslendinga að notast ekki við sjálfvirku stillinguna þar sem sólsetur er mjög snemma á veturna og mjög seint á sumrin .
