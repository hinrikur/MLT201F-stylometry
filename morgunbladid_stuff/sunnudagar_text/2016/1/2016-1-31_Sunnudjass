Veitingastaðurinn Bryggjan við Grandagarð 8 heldur úti tónleikaröð með djassleikurum á sunnudagskvöldum sem kallast SunnuDjass .
Og á sunnudagskvöldið 31. janúar koma fram nokkrir af kunnustu djassleikurum þjóðarinnar með Sunnu Gunnlaugsdóttur , píanóleikara og tónskáld , í broddi fylkingar .
Með henni koma fram Sigurður Flosason saxófónleikari , Þorgrímur Jónsson bassaleikari og trymbillinn Scott McLemore .
Sunna hefur verið mikilvirk á sviði djassins á undanförnum árum og vakið töluverða athygli í hinum alþjóðlega djassheimi fyrir tónlist sína og lifandi flutning .
Hún hefur gefið út fjölda platna , haldið tónleika víða um lönd og verið leiðandi afl í Jazzhátíð Reykjavíkur .
