EM í knattspyrnu nálgast óðfluga og Twitter og Facebook farnir að fyllast af stöðuuppfærslum tengdum keppninni .
Fjölmiðlamaðurinn Gísli Marteinn Baldursson skrifaði á Twitter : " Hvað þarf að gerast til að landsliðið okkar verði með fornöfnin aftan á búningunum á EM í sumar ? Öllum sama hvað pabbar þeirra heita .
" Katrín Atladóttir , forritari hjá CCP og fyrrverandi landsliðskona í badminton bendir á að það gætu verið reglur : " Var þannig þegar ég var í badminton landsliðinu , varð að vera K. Atladóttir .
" Hún bætti því við að hún væri mjög stressuð yfir nýju búningunum .
Facebook og Twitter var eins og minningarleiði í vikunni enda var poppgoðið David Bowie allur þar sem fólk póstaði myndböndum , myndum og kveðjum til átrúnaðargoðsins .
Þórdís Gísladóttir , rithöfundur og þýðandi , skrifaði á Twitter : " Verður þessi keppni um hver er mesti Bowie-aðdáandinn ennþá á morgun ? " Og mörgum þótti nóg um flugelda sem voru sendir í loft upp langt fram eftir þrettándanum og enn má heyra hvelli og sjá flugelda hátt á himni .
Baggalúturinn Bragi Valdimar Skúlason með meiru skrifaði á Twitter : " Stund hefndarinnar er runnin upp .
Í nótt mun ég koma fyrir hurðasprengjum í tannþráðarboxinu hjá öllum þeim sem sprengdu á þrettándanum .
" Og Bragi Valdimar hélt aðeins áfram með skrif um flugelda : " Miklihvellur hljómar eins og nafn á skottertu með mjög háan vonbrigðastuðul .
" 