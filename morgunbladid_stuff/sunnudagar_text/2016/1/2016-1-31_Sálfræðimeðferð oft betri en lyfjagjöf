Í vikunni stóð sálfræðisvið og náms- og starfsráðgjöf Háskólans í Reykjavík fyrir vitundarvakningu um geðheilbrigði .
Fyrirlestrar voru haldnir um ýmis geðheilbrigðismál en aðalfyrirlesari var David M. Clark , prófessor við Háskólann í Oxford og einn þekktasti sérfræðingur heims á sviði gagnreyndrar sálfræðimeðferðar .
Hann fjallaði um umfangsmikið og árangursríkt verkefni sem snýr að því að auka vægi sálfræðimeðferðar í almennri heilsugæslu í Bretlandi .
Jón Friðrik Sigurðsson , sálfræðingur og prófessor í HR og HÍ sagði að fyrirlestrarnir , sem voru bæði fyrir nemendur og almenning , hefðu verið vel sóttir .
Hann er hlynntur hugmyndum David M. Clark og myndi gjarnan vilja sjá þessa aðferðafræði hér á landi .
" Það eru til úrræði , sérstaklega við þunglyndi og kvíða og geðröskunum , sem eru hagkvæm , en þær standa fólki ekki til boða .
Læknar hafa fá úrræði og oft eru lyf eina úrræðið , það þekkjum við vel hér á landi .
Við förum fram úr öllum tölum í lyfjagjöf , t.d. hvað varðar þunglyndislyf .
Það eru til aðferðir sem gagnast mjög vel , í sumum tilfellum jafnvel eða betur en lyfjameðferð og hafa ekki aukaverkanir , " segir Jón en um þetta fjallaði fyrirlestur David M. Clark sem hefur starfað sem ráðgjafi fyrir síðustu þrjár ríkisstjórnir í Bretlandi .
Í Bretlandi hafa þessar sálfræðiaðferðir verið notaðar með góðum árangri .
Jón segir þessar aðferðir sálfræðinga skila sér vel til sjúklingsins sem kemst þá aftur út á vinnumarkaðinn en einnig skilar það sér í ríkiskassann á endanum .
Hann segir að margir ráðamenn hafi sótt fyrirlestur Clarks .
" Ráðherra heilbrigðismála er áhugasamur , hann hefur sýnt það .
Það er alltaf byrjunin .
Það þarf að setja pening í alla hluti til að fá þá til baka .
Það þarf líka að þjálfa fólk og við þurfum að gera það , " segir hann .
Stjórnmálamenn vilja þetta þegar þeir átta sig á því að við getum alltaf sýnt hvað við erum að gera , " segir Jón og nefnir að þetta virki vel í Bretlandi .
Þarf að vera niðurgreitt " En til þess að þetta verði að veruleika þarf að leggja svolítið í þetta og menn þurfa að vera óhræddir og treysta því að það komi eitthvað til baka .
Nú eru fleiri lönd að skoða þetta módel , " segir hann og bendir á að það sé ekki verið að segja að lyf séu gagnslaus .
Þetta snýst fyrst og fremst um það að það sé til úrræði sem er aðgengilegt en nú er gangverðið á sálfræðiviðtali 14 þúsund krónur .
" Fólk veigrar sér oft við að borga fyrir svona , " segir Jón sem vill fá slíka þjónustu niðurgreidda af ríkinu .
" Það er hægt að breyta þessu á skynsamlegan og gagnlegan hátt .
Sjúklingurinn á að fá bestu meðferð sem völ er á ; hann á að fá ódýrustu meðferðina og hún á að skila árangri , " segir Jón að lokum .
Fyrir áhugasama má lesa um verkefnið en það nefnist Improved Access to Psychological Therapies .
Á slóðinni http://www.ru.is / haskolinn / vidburdir / nr / 32553 má sjá fyrirlesturinn sem David M. Clark hélt í vikunni .
