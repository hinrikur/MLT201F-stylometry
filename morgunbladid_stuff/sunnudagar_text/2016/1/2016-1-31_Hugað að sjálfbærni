Manneskjan , sem íbúi jarðar , verður að huga að sjálfbærni í neysluvenjum sínum til að ganga ekki á auðlindir jarðar .
Ekki viljum við skilja eftir sviðna jörð fyrir komandi kynslóðir og því þarf hver og einn að líta í eigin barm .
Á vefsíðunni heilsanokkar.is er ítarlega farið yfir þessi mál .
Fólksfjölgun er gríðarleg og er talið að jarðarbúar verði yfir 9 milljarðar eftir 25 ár .
Til að tryggja fæðuöryggi verður að huga að þessum málum strax í dag .
Til þess að leggja þitt af mörkum eru hér gefin fimm góð ráð : Veldu plöntuafurðir Þá stuðlar þú að minni notkun á ferskvatni auk þess að minnka eyðingu skóga .
Minnkaðu kjötneyslu Kjötframleiðsla veldur mikilli losun gróðurhúsalofttegunda en það þarf 11 sinnum meiri orku til að framleiða eina hitaeiningu af dýrapróteini en eina hitaeiningu af plöntupróteini .
Veldu sjávarafurðir Þær eru hollar og góðar og er bleikur fiskur sérstaklega ríkur af omega-3 fitusýrum og D-vítamíni .
Verslaðu í nærumhverfi .
Þar er oft að finna lífrænt ræktaðan mat .
Slík ræktun stuðlar að minnkun í orkunotkun og flutningskostnaði og tilsvarandi minnkun í losun gróðurhúsalofttegunda .
Vertu meðvitaður um það sem þú borðar Hugsaðu út í hvaðan maturinn kemur , hvernig hann er ræktaður og hvernig hann nærir líkamann .
