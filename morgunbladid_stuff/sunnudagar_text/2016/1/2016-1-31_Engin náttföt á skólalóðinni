Skólastjóri í Bretlandi hefur skrifað foreldrum barna í skólanum og biðlar til þeirra um að hætta að fylgja börnunum í skólann á náttfötunum .
Kate Chisholm , skólastjóri grunnskólans Skerne Park Academy í Darlington , skrifaði bréfið eftir að hún tók eftir því að sífellt fleiri foreldrar fylgdu börnum sínum í og úr skóla í náttfötunum , náttslopp og jafnvel inniskóm .
Chisholm segir að kornið sem fyllti mælinn hafi verið þegar einhverjir foreldrar mættu í náttfötum á jólasýningu skólans og á foreldrauppákomur að kvöldi til í skólanum .
Hún segist vera að gera þetta til að börnin fái betri fyrirmyndir í lífinu .
" Ég er ekki að reyna að segja fólki hvað það eigi að gera við líf sitt en mér finnst mikilvægt að börn hafi góða fyrirmynd á morgnana , að foreldrar fari á fætur , klæði sig og séu tilbúnir í daginn þegar þeir fari út að morgni , " sagði hún í samtali við BBC .
" Mér fannst bara að þetta hefði gengið of langt , " sagði hún .
" Ég hef fengið mikinn stuðning frá nærsamfélaginu og fólk hefur sagt við mig að það væri tími kominn til að taka á þessu .
Ég hef fengið fleiri jákvæð viðbrögð en neikvæð , " sagði Chisholm sem segir að besta tækifærið til að hlúa betur að börnunum sé í gegnum foreldrana .
