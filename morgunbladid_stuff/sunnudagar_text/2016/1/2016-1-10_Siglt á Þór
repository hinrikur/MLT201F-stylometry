" Herskipið er að koma inn á bakborðshlið okkar .
Hann er að reyna að sökkva okkur .
Það er enginn vafi á því hvað hann ætlar sér .
Hann kemur , hann kemur ! ! – Allir gæti sín og haldi sér sem fastast , " hrópaði Helgi Hallvarðsson skipherra úr brú varðskipsins Þórs fyrir réttum fjörutíu árum .
Andartaki síðar skall breska freigátan Leander á bakborðsskut Þórs fyrir austan land .
Áreksturinn var fjórtánda ásiglingartilraun Leanders af tuttugu og sú eina sem tókst en þarna stóð þorskastríðið sem hæst .
" Það liggur við að blaðamaður Mbl. hafi staðið agndofa af undran yfir offorsi og magnaðri ófyrirleitni freigátuyfirmannsins , en í hugum þeirra , sem á horfðu , gat ekki verið um neitt að ræða annað en ákveðinn ásetning yfirmanna freigátunnar að laska varðskipið og gera það ósjófært .
Frábær sjómennska Helga Hallvarðssonar og manna hans kom greinilega í veg fyrir stórslys , " sagði í frétt frá Magnúsi Finnssyni , blaðamanni Morgunblaðsins , sem var staddur um borð í Þór .
Nokkrum dögum áður hafði annað breskt skip , Andromeda , siglt á Þór .
