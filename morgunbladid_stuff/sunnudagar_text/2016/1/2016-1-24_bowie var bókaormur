David heitinn Bowie hafði yndi af bókum og þakkaði foreldrum sínum mjög fyrir að kveikja áhuga hans snemma .
Hann sagði að einn vendipunkta í lífinu hefði verið þegar hann las Allen Ginsberg og Jack Keroua sem unglingur .
Hann sagðist , fyrir nokkrum árum , slaka best á með því að setjast niður með góða bók í hönd .
Vika var vel heppnuð , að hans sögn , læsi hann þrjár til fjórar bækur .
Rokkgoðið safnaði bókum um árabil og þegar hann lék í kvikmyndinni The Man Who Fell to Earth , í Mexíkó 1976 , hafði hann með sér 400 bækur ! Reyndar ekki til að lesa heldur sagðist hann hafa umgengist býsna vafasamt fólk í New York á þeim tíma og óttaðist að það myndi stela bókum úr safninu ! Eftir þetta tók Bowie með sér gífurlegt magn þegar hann fór í tónleikaferðalög .
Átti sérstaka skápa , nokkurs konar ferðabóka-safn , þannig að hann hefði alltaf út nógu að velja .
