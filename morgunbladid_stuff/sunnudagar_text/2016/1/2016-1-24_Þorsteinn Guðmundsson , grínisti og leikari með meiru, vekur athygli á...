Þorsteinn Guðmundsson , grínisti og leikari með meiru , vekur athygli á sjónvarps- og útvarpsauglýsingum sem margir hafa eflaust heyrt ; þar sem Víkingalottó er auglýst undir þeim formerkjum að ríkir Norðmenn og Danir munu verða enn ríkari þegar þeir vinna stóra pottinn .
Þorsteinn skrifar á Twitter .
" Skil ég þessa Víkingalottó herferð rétt að við eigum að taka þátt svo að þessir helvítis útlendingar vinni ekki alltaf ? " Söngkonan og dansarinn Unnur Eggertsdóttir sem býr um þessar mundir vestanhafs , í New York , þar sem hún er í leiklistarnámi , vitnar á Twitter í meðleigjanda sinn þar í borg sem staðhæfði að íbúð þeirra lyktaði hræðilega .
" Our whole apartment smells like a fucking fish died here .
" Meðleigjandinn ekki alveg að meta harðfiskinn minn .
íslenskikúrinn .
" Magnús Ragnarsson , framkvæmdastjóri hjá Símanum , birtir mynd af byggingu nokkurri í Síðumúla á Twitter og skrifaði : " Allir hlynntir ÁTVR fyrirkomulagi á áfengissölu mega hugleiða að þetta hús var áður Grænmetisverzlun ríkisins .
" Magnús bætti svo við að á sínum tíma hefðu aðalrökin fyrir því að mjólkurvörur færu ekki í almennar verslanir verið hversu viðkvæmar þær væru í geymslu .
Katrín Júlíusdóttir þingmaður er skemmtilegur tístari um til dæmis hin hversdagslegu atvik lífsins og skrifaði á Twitter í vikunni : " Hversu mikill sykurfíkill er kona sem ræðst á bökunarmarsipan þegar ekkert annað finnst ? " skrifaði Katrín og henti einnig fram spurningunni hvort það væri örvæntingarfullt eða svalt .
