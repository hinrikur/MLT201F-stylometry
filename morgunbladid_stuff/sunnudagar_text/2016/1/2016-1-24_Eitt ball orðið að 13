Þrettán ár í röð hefur Þroskahjálp á Norðurlandi haldið ball fyrir fólk með fötlun , síðast um liðna helgi .
Það var á ári fatlaðra , 2003 , sem stjórn félagsins ákvað að halda ball og bjóða upp á tertuhlaðborð í tilefni þessa merkilega árs en skemmtunin tókst svo vel að ákveðið var að halda áfram .
" Þetta hefur alltaf verið jafn gaman , bæði hjá okkur og gestum okkar , " segir Kolbrún Ingólfsdóttur , formaður félagsins .
Ballið hefur alltaf verið í félagsheimilinu Hlíðarbæ skammt norðan Akureyrar og gestir verið á bilinu 100 til 140 .
Nú dönsuðu 110 af hjartans lyst við undirleik og söng hljómsveitarinnar Einn og sjötíu , sem séð hefur um að halda uppi stuðinu í mörg ár .
