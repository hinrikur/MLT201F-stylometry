Egill Harðarson , vefhönnuður og ritstjóri tónlistarvefritsins Rjómans , er jafnan hnyttinn á Twitter um hina hversdagslegustu hluti .
Í vikunni tísti hann : " Sama hvað ég hringi í mörg fyrirtæki sem eru með heimsendingarþjónustu , ég get hvergi fengið heimsendi .
" Við þetta birtist athugasemd frá fylgjanda : " Þjóðkirkjan er að vinna í þessu .
" Athafnamaðurinn og líkamsræktarfrömuðurinn Magnús Scheving er með Twitter-síðu en er ekki mjög virkur á henni .
Í gær skrifaði hann hins vegar færslu á ensku sem útleggst um það bil svo : " Vertu fastur fyrir með markmið þín en sveigjanlegur með aðferðirnar .
" Við tístið skrifar einn af Twitter-vinum Magnúsar : " Ef planið er ekki að ganga upp , breyttu því en aldrei markmiðinu .
" Katrín Jakobsdóttir , formaður Vinstrihreyfingarinnar - græns framboðs , skrifaði á Facebook þegar þrettándabrennu við Ægisíðu var aflýst vegna veðurs : " Var búin að gíra mig upp í að sinna brennugæslu á þrettándahátíð hverfisins og sá sjálfa mig fyrir mér í gulu vesti , baulandi á börnin að fara sér ekki að voða með djúpri röddu og vera almennt ábyrgur fyrirmyndarborgari .
Og svo var öllu frestað .
Hef ekki orðið fyrir öðrum eins vonbrigðum um langa hríð .
" Og í sama þrettándaþema þar sem landsmenn losuðu sig við jólatrén skrifaði fjölmiðlakonan Margrét Erla Maack á Twitter : " Sumu fólki finnst það mannréttindi að jólatréð sem það keypti í ameríkustærð sé sótt heim til þess .
Wtf .
" 