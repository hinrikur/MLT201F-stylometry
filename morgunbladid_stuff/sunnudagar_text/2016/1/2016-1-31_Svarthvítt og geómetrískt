Stíllinn á heimilinu er mjög svarthvítur og svolítið geómetrískur en ég elska rendur , " útskýrir Piia sem er dugleg við að kaupa gamlar vörur , húsgögn og fleira sem hún síðan gerir upp svo að það passi vel inn á heimilið .
Piia segir mikilvægt að heimilið sé vel skipulagt .
" Mig langar ekki að hafa hluti heima hjá mér sem hafa engan tilgang .
Ég hef einnig verið dugleg að endurraða húsgögnunum á heimilinu og breyta þannig notagildi þeirra .
Sem dæmi hef ég nýtt stofuhilluna sem náttborð og fleira í þeim dúr , " segir hún og bætir við að hún elski hluti sem hægt sé að nýta á fjölbreytta og ólíka vegu .
Piia , sem er eins og áður sagði einn af þremur eigendum Finnsku búðarinnar , verslar aðallega í eigin verslun ásamt því að versla á flóamörkuðum í Finnlandi og á bland.is en hún hefur verið afskaplega dugleg við að gera upp gömul húsgögn og setja þau í fallegan búning .
Aðspurð hvaðan Piia sæki innblástur fyrir heimilið nefnir hún netið , smáforritið Instagram , blogg og finnska hönnuði .
