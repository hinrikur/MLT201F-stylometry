" Þau tíðindi gerðust á almennum borgarafundi á Ísafirði í fyrrakvöld , þar sem bæjarmálin voru til umræðu , að efsti maðurinn á lista Alþýðuflokksins , Hannibal Valdimarsson , skólastjóri gagnfræðaskólans , misti svo gersamlega stjórn á sjer , að hann rjeðist að Sigurði Bjarnasyni alþm .
og sló hann í andlitið ! " Af þessu óvenjulega máli var hermt á baksíðu Morgunblaðsins fyrir sjötíu árum , föstudaginn 25. janúar 1946 .
Ennfremur sagði : " Þessi atburður vakti að vonum hneyksli fundarmanna og Ísfirðingar tala nú ekki um annað meir en skólastjórann og æskulýðsleiðtogann , sem grípur til handaflsins , þegar öll rök þrýtur .
Borgarafundurinn var mjög fjölmennur og allharðar umræður með köflum .
Ræðumenn Sjálfstæðismanna voru í sterkri sókn á fundinum og var það áberandi , hve málefnaflutningur þeirra fekk góðan byr hjá fundarmönnum .
Þetta gat skólastjórinn ekki þolað , og undir lok fundarins misti hann alla stjórn á sjer , óð um sem óður maður og rjeðst að Sigurði Bjarnasyni og sló hann .
" Þótti Morgunblaðinu það ekki leyna sér að Alþýðuflokkurinn væri mjög að tapa fylgi á Ísafirði .
