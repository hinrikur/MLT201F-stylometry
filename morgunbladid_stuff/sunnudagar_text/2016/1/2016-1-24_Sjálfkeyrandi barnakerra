Meðan fólk er rétt að venjast tilhugsuninni um sjálfkeyrandi bifreiðir eru sjálfkeyrandi barnakerrur á leið á markað .
Kerran , sem er sambland af kerru og vagni , kallast " Smartbe " og er drifin áfram af mótor .
Hugbúnaðurinn í kerrunni , með innbyggðum skynjurum , virkar þannig að kerran forðast allar hindranir , beygir fram hjá þeim , og eltir foreldrið , eða þann sem fer með stjórn kerrunnar , og heldur sig nálægt því .
Ef mamma eða pabbi ákveða að skokka í hina áttina fer vagninn þá leið .
Ef foreldrið stoppar stoppar Smartbe-kerran líka .
Kerruna má að sjálfsögðu líka keyra áfram með eigin handafli en það getur komið að góðum notum að hafa mótorinn til að hjálpa sér í erfiðustu brekkunum .
Þess má geta að vagninn inniheldur ýmis aukaþægindi svo sem að hita pela og spila vögguvísur .
