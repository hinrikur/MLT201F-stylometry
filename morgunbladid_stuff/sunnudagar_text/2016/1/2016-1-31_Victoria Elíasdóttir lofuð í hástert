Í matarumfjöllunum evrópskra matartímarita hefur borið nokkuð á nafni íslensks matreiðslumanns , Victoriu Elíasdóttur , sem rekur veitingastaðinn Dóttir í Berlín .
Bloomberg-fréttastofan fjallaði til dæmis um veitingastaðinn á síðasta ári og sagði hann einn þann besta í borginni .
Nú í vikunni útnefndi ferðatímarit Condé Nast Victoriu einn áhugaverðasta unga kokk heimsins en í grein sem birtist meðal annars á vefhluta blaðsins voru 10 kokkar um víða veröld nefndir til sögunnar , sem þykja upprennandi stjörnur .
Þess er sérstaklega getið í greininni að Victoria sé systir listamannsins Ólafs Elíassonar og að upphaflega hafi hún komið til Berlínar að áeggjan bróður síns .
Þangað kom hún fyrst til að sjá um eldamennsku fyrir níutíu manna starfslið í stúdíói Ólafs ásamt ýmsum fleiri verkefnum en í framhaldinu bauðst henni að opna sinn eigin veitingastað í borginni .
Hráefnin sem notuð eru á veitingastaðnum Dóttir eru mörg hver íslensk , svo sem þurrkað sjávarþang , en mikil áhersla er lögð á fiskrétti á matseðlinum .
Victoria er 27 ára gömul og þykir hafa komist ótrúlega langt miðað við ungan aldur .
Victoria er fædd í Danmörku en ólst meðal annars upp á Íslandi .
