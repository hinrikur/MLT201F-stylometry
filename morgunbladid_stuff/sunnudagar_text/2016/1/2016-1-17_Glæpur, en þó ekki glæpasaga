Nóbelsverðlaunahafinn Patrick Modiano sagði eitt sinn að sér liði eins og hann hefði verið að skrifa sömu bókina alla ævi .
Það má til sanns vegar færa að því leyti að margar bóka hans gerast á sama minningablettinum í lífi hans , á árunum í kringum seinni heimsstyrjöldina og á meðan á hernámi Frakklands stóð .
Í nýjustu skáldsögu Modianos , Svo þú villist ekki í hverfinu hérna , segir frá glæp en þó ekki endilega þeim glæp sem blasir við í upphafi – þetta er ekki sakamálasaga þótt Modiano notfæri sér formið að hluta .
Bókin kom út í þýðingu Sigurðar Pálssonar á síðasta ári .
