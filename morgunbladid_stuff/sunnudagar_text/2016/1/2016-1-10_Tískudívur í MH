Nemendur Menntaskólans við Hamrahlíð eru þekktir fyrir að vera óhræddir við að vera öðruvísi í klæðaburði , en eftir helgi verður sérlega skrautlegt á göngunum þar sem svokölluð tískuvika Nemendafélags MH hefst .
Tískudívur skólans etja kappi sín á milli í óformlegri keppni en ljósmyndarar skólans munu mynda " götutískuna " á göngum skólans og verður flottasti klæðnaður vikunnar svo valinn og verðlaunaður .
Þá er fatamarkaður í gangi alla vikuna þar sem MH-ingar selja föt á skólatíma og setja upp tískusýningar á kvöldin .
