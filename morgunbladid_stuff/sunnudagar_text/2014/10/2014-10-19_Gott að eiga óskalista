Nú fer að styttast í jólin og börnin eru vís til að gera óskalista handa jólasveininum .
Aurapúkinn vill meina að óskalistar séu ekki bara fyrir börnin í desember , heldur líka fyrir fullorðna fólkið , allt árið .
Aurapúkinn stundar það reglulega að hripa niður hvað hann vantar og langar í .
Hann setur jafnvel upp Excel skjal þar sem auðvelt er að raða og breyta og forgangsraða hlutunum á listanum , og láta verð fylgja með .
Þannig veit Púkinn yfirleitt nokkuð vel hvað liggur á að kaupa og hvað ekki .
Fyrir vikið á hann auðveldara með að standast freistingarnar , getur sett sér skýr markmið um sparnað og útgjöld , og sjaldan að hann eyðir peningum í eitthvað til þess eins að sjá eftir því .
Á listann má líka setja fjárhagsleg markmið í bland við útgjaldaóskirnar .
Kannski er meira áríðandi að greiða upp yfirdráttinn eða skrapa saman í varasjóð en að kaupa nýjan flatskjá .
