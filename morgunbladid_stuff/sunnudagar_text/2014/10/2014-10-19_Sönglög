" Með andans vígabrand og gullinhjálm ! " er yfirskrift tónleika Sigrúnar Hjálmtýsdóttur , Díddúar , og Jóhanns G. Jóhannssonar píanóleikara í 15:15 -tónleikasyrpunni í Norræna húsinu klukkan 15.15 á sunnudag .
Þau flytja sönglög Jóhanns við ljóð Halldórs Laxness og Þórarins Eldjárns .
Lögin við ljóð nóbelsskáldsins hljómuðu á Stofutónleikum Gljúfrasteins í sumar þar sem tvö þeirra voru frumflutt , en lögin við ljóð Þórarins voru flest frumflutt haustið 1999 á tónleikum í Þjóðleikhúsinu og komu síðar út á geisladisknum " Best að borða ljóð " .
Á næstu dögum koma út tvær vandaðar nótnabækur með lögum Jóhanns við ljóð Þórarins .
