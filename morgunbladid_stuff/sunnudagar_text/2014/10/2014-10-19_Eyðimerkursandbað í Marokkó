Sandbað er ævaforn meðferð við ýmsum kvillum og hafa íbúar Marokkó og fleiri ríkja í Afríku notast við slík böð .
Yfirleitt er farið í slíkt bað yfir heitustu mánuðina , júlí og ágúst .
Aðferðin er frekar einföld .
Hola er grafin í eyðimerkursandinn og skilin eftir opin meðan hún hitnar í steikjandi sólinni .
Þegar sandurinn ofan í holunni er orðinn nógu heitur er gestum vísað ofan í og þeir látnir leggast og sjóðheitum sandi mokað yfir .
Andlitið er að sjálfsögðu skilið eftir ofanjarðar .
Meðferðin tekur rúmlega tíu mínútur og kostar tíu evrur eða rúmlega 1.500 krónur .
Ef viðkomandi þolir að vera meira en tíu mínútur ofan í má hann það , annars er hann grafinn upp og látinn í heita ábreiðu þannig að líkaminn fái ekki sjokk við að fara upp úr .
Eftir rúma klukkustund með ábreiðuna yfir sér á að fara í sturtu og skola sandinn af sér .
Heimamenn hafa mikla trú á þessari meðferð og segir Abdessalam Sadoq , sem eitt sinn var hirðingi en sér núna um að grafa ferðamenn í Merzouga-eyðimörkina , að þessar tíu mínútur geti gert kraftaverk .
" Við trúum því að þetta geti lagað blóðþrýsting , liðverki , verki í baki og vöðvabólgu .
Fólk kemur hingað til að upplifa sandbaðið og líka til að smakka á innlendum mat sem við gerum úr lækningajurtum og plöntum , " sagði Sadoq í viðtali við AFP-fréttastofuna .
Sandbaðið virkar líkt og að taka langt gufubað .
Líkaminn losar sig við eiturefni með svitanum og hreinsar sig .
Gestir eru ekki bara innlenndir heldur er baðið farið að slá í gegn meðal þeirra rúmlega tíu milljóna erlendra ferðamanna sem heimsækja landið árlega en gríðarleg uppbygging á sér nú stað í Marokkó gagnvart væntanlegum ferðamönnum .
Stefna yfirvöld þar í landi á að fjölga ferðamönnum í 16 milljónir árið 2020 .
Flug frá London til Marokkó tekur rúma þrjá og hálfan tíma .
