Á sunnudag kl. 16 mun Ágúst Ólafsson halda ljóðasöngstónleika í Hannesarholti .
Gerrit Schuil spilar á píanó og verða flutt verk eftir J. Brahms .
Hvað eruð þið mörg á heimilinu ? Við erum tvö , ég og kærasta mín , Eva Þyri Hilmarsdóttir píanóleikari Hvað áttu alltaf til í ísskápnum ? Egg , lýsi , epli og grænmeti í morgunorkudrykkinn .
Svo pössum við okkur á að eiga alltaf hvítlauk , hann fer í flestalla rétti heimilisins .
Hvað fer fjölskyldan með í mat og hreinlætisvörur á viku ? Höfum bara aldrei tekið það saman beint og svo kaupum við oft til skiptis inn og því erfitt að henda reiður á því .
Hvar kaupirðu helst inn ? Í Bónus og Krónunni þar sem þær verslanir bjóða upp á besta verðið , en við förum reglulega í kaupleiðangra í Víði til að kaupa ferskvörur og Kost til að kaupa magnpakkningar eða einstaka vörur á tilboðsverði .
Hvað freistar helst í matvörubúðinni ? Lífrænu vörurnar hafa sérlega mikið aðdráttarafl af einhverjum sökum .
Lífræna teið er svo ómótstæðilegt að tehillan er orðin stútfull .
Það er því búið að loka á frekari tekaup þangað til birgðir hafa minnkað verulega .
Hvernig sparar þú í heimilishaldinu ? Með því að finna hagstæðasta verðið og kaupa ekki of mikið .
Synd að þurfa að henda mat .
Hvað vantar helst á heimilið ? Frystikista er ofarlega á listanum .
Eyðir þú í sparnað ? Frystikistan myndi víst flokkast undir eyðslu í sparnað .
Skothelt sparnaðarráð ? Tja ...
nú veit ég ekki um skothelt enda ekki víst að ráðið henti öllum , en ég þykist hafa sparað mér heilmikið á því að kaupa mér ekki kort í líkamsrækt síðan ég fluttist aftur heim til Íslands .
Skokka bara þegar veður leyfir og syndi annars .
Það er svo mikil snilld að geta að sundi loknu rennt sér niður spennandi vatnsrennibraut , jafnvel þótt maður þurfi að þola glottið í fullorðna fólkinu í pottinum á eftir .
