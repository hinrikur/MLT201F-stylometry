• Frystið brauðið ef það er að renna út og notið til að rista næstu daga .
• Klárið það sem til er í skápunum áður en farið er í verslunarferð .
• Vaska má hreinsa með grófu salti og sítrónu .
Bæði til að forðast að vera í snertingu við ætandi efni og einnig til að spara peninga .
Hægt er að dreifa grófu salti yfir vaskinn og nudda yfirborðið með sítrónu .
• Í stað stíflueyðis má nota matarsóda og edik .
Blandið ½ dl af matarsóda á móti 1 dl af ediki og látið liggja í klósettinu í um hálftíma .
Hellið þá sjóðandi vatni út í klósettið .
• Spegla og rúður má hreinsa með því að sprauta ediki á þær og þurrka yfir með dagblaði .
• Rakel reynir að forðast snyrtivörur og krem , sérstaklega með parabenum , í lengstu lög .
Sjálf notar hún svitalyktareyði sem er blanda af kókosolíu , matarsóda og piparmyntudropum .
• Rakel skúrar gólfin yfirleitt með ediki þótt einstaka sinnum noti hún brúnsápu .
• Ávexti og grænmeti sem farið er að láta á sjá setur Rakel í frysti og notar síðar í súpur og drykki .
