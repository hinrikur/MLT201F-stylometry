Ég var vanur að fara á flesta landsleiki þegar ég var yngri .
Síðan er maður allt í einu farinn að spila í bláu treyjunni og ef ég ætti að reyna að setja upplifunina , hvernig það er að vera inni á vellinum , í orð þá er þetta adrenalínsprauta allar 90 mínúturnar – sérstaklega núna gegn Hollendingum .
Stuðningurinn og hvatningin úr stúkunni var svo geggjuð , " segir Jón Daði Böðvarsson , framherji landsliðsins í knattspyrnu .
Jón Daði hefur fengið mikið lof fyrir sína frammistöðu en gegn Hollandi spilaði hann sinn sjötta landsleik .
Sparkspekingum fannst hann hafa spilað tíu sinnum fleiri landsleiki .
Jón Daði hefur þegar skorað fyrir íslenska landsliðið en hann opnaði markareikning sinn gegn Tyrklandi í fyrsta leik forkeppni Evrópumeistaramótsins .
Jón Daði er fæddur í Reykjavík , flutti um skamma stund til Húsavíkur en þegar hann var sjö ára flutti fjölskyldan til Selfoss þar sem hann ólst upp .
Snemma varð ljóst að þarna færi góður knattspyrnumaður en með honum í yngri flokkum voru meðal annars þeir Viðar Örn Kjartansson , sem nú er markahæstur í Noregi , og Guðmundur Þórarinsson , leikmaður Sarpsborg í Noregi .
Jón Daði hélt í atvinnumennsku árið 2012 og samdi við Viking í Noregi .
Þá hafði hann verið valinn efnilegasti leikmaður Pepsi-deildarinnar .
Hann hefur alltaf hugsað vel um sig og hefur engan áhuga á að smakka áfengi .
" Ég hef vanist því að hugsa vel um líkamann .
Ég hef engan tíma til að fara á pöbbinn , hef reyndar engan áhuga á því .
Ég veit ekki hvort aðrir gera það en ég hef aldrei verið þannig .
Mér finnst betra að fara snemma að sofa og taka því rólega .
Ég vakna yfirleitt átta hérna úti og á að vera mættur níu í morgunmat hjá Viking .
Síðan byrjar æfing tíu og er til tólf .
Þá er hádegismatur og yfirleitt einhverjir fundir til tvö og þá er maður bara búinn .
Ég er aldrei að flýta mér og er yfirleitt með þeim síðustu út .
Finnst það fínt .
" Svolítið eins og Liverpool " Viking er svolítið líkt Liverpool á Englandi .
Það eru gerðar alveg rosalega miklar væntingar til félagsins en svo verður lítið úr þeim .
Það eru oft mikil vonbrigði eftir tímabilin .
Þetta er lið sem stefnir á toppinn en það hefur ekki gengið undanfarin ár .
Þetta er stór klúbbur og mikil pressa á leikmönnum liðsins .
" Þegar þetta er skrifað er Viking búið að spila 24 leiki og er í tíunda sæti .
Það stefnir því í enn eitt vonbrigðaárið hjá Viking .
" Við byrjuðum vel , eiginlega alveg fáránlega vel .
Svo skyndilega hvarf meðbyrinn og við erum búnir að tapa fimm leikjum í röð – sem er mjög dapurt .
Það þarf að setjast niður eftir tímabilið og fara yfir hvað við þurfum að gera .
" Jón Daði hefur skorað fimm mörk í ár í deildinni og eitt í bikarnum .
Hann veit hinsvegar að frammistaða hans í landsleikjunum vakti áhuga annarra liða .
" Ég hef ekkert heyrt .
Ég er með umboðsmann og það er yfirleitt sest niður eftir tímabilið .
Ég nenni ekki að pæla í næstu skrefum fyrr en tímabilið er búið , en ég er bjartsýnn á að það sé einhver áhugi .
" Fátækt er ekkert til að skammast sín fyrir " Ég þekki það alveg að það getur verið erfitt fyrir fjölskyldur að kaupa takkaskó og borga keppnisferðir fyrir krakka .
Þegar ég var gutti voru fjármál fjölskyldunnar ekkert brjálæðislega góð .
Það var stundum vesen að borga fyrir keppnisferðir , takkaskór eru dýrir og allt þetta aukalega er mjög dýrt .
Mig langaði að geta hjálpað krökkum sem eru í þannig aðstæðum .
Þetta er ekkert til að skammast sín fyrir .
Sjóðurinn er ekki alveg kominn á koppinn en uppleggið er þannig að fólk mætir og sækir um styrk , svo er það metið og fólkinu rétt hjálparhönd .
Kannski vantar þessa litlu hluti sem geta samt verið svo stórir fyrir fólk sem er ekki með mikið á milli handanna .
Þetta er dýr íþrótt og mikið tilstand á bak við hvert mót .
Æfingar , gallar , takkaskór , nesti , þjálfarar , gisting og fleira .
Þetta safnast saman og er ekkert endilega á allra færi .
" 