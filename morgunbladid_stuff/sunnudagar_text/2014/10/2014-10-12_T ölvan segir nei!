Frá og með 15. september síðastliðnum hefur framleiðslutími vegabréfa verið ein vika .
Það þýðir að vegabréf sem sótt er um á mánudegi er tilbúið næsta mánudag .
Þar með er ekki öll sagan sögð .
Þá fer vegabréfið nefnilega í póst og það getur tekið allt að þrjá daga að skila sér með þeim hætti .
Gildir þá einu hvort beðið er um að fá vegabréfið sent heim eða á skrifstofu sýslumannembættis , þar sem vegabréfið er pantað og fyrir það greitt .
Hvorki sýslumaður né Þjóðskrá Íslands , sem framleiðir vegabréfin , ábyrgjast að þau verði komin á áfangastað fyrr en á þriðja virka degi eftir að þau eru tilbúin .
Það þýðir að vegabréf sem pantað er á miðvikudegi kemur mögulega ekki í pósti fyrr en annan mánudag þaðan í frá .
Sunnudagsblað Morgunblaðsins veit um konu sem pantaði nýverið nýtt vegabréf hjá sýslumanninum í Kópavogi á miðvikudegi en þar sem hún var að fara utan eldsnemma annan mánudag þar á eftir þurfti hún að fá það í hendur í síðasta lagi á föstudeginum í vikunni eftir að það var pantað .
Því gat starfsfólk sýslumanns ekki lofað .
Ekki heldur Þjóðskrá .
" En er vegabréfið ekki tilbúið hjá þjóðskrá á miðvikudaginn eftir viku ? Fimm dögum áður en ég fer utan , " spurði konan klumsa .
" Jú , " var svarið .
" Má ég þá ekki sækja það á skrifstofu Þjóðskrár þá ? " spurði konan .
" Nei , " var svarið .
" Hvers vegna ekki ? " " Það er bannað að sækja vegabréf nema um hraðafgreiðslu sé að ræða .
" " Hvers vegna ? " " Veit það ekki .
En svona eru reglurnar .
" " Hver samdi þessar reglur ? " " Veit það ekki .
" Þurfti að greiða kr. 10.000 aukalega Konan gat vitaskuld ekki hætt á að fá vegabréfið ekki í hendur í tæka tíð fyrir brottför og óskaði því með semingi eftir hraðafgreiðslu .
Það þýddi að hún þurfti að greiða kr. 10.000 aukalega .
Kr. 20.250 í stað kr. 10.250 .
Auk hraðafgreiðslu á vegabréfinu tryggði 10 þúsund kallinn konunni aðgang að skrifstofu Þjóðskrár Íslands .
Þangað var hún allt í einu velkomin .
Henni stóð líka áfram til boða að fá vegabréfið sent heim eða til sýslumanns með pósti .
Áfram áskilur pósturinn sér þó þrjá daga til að koma bréfinu til skila .
Málinu lauk með því að konan sótti vegabréfið sitt á skrifstofu Þjóðskrár í Borgartúni réttri viku eftir að hún pantaði það .
Fékk fínar móttökur .
Þar lá það sumsé á sama degi og upphaflega var stefnt að .
Eini munurinn var sá að nú mátti hún sækja það , þar sem hún hafði greitt kr. 10.000 aukalega .
Annars hefði vegabréfið verið póstlagt upp á von og óvon .
Mögulega hefði það komið í tæka tíð , mögulega ekki .
Á skrifstofu Þjóðskrár fengust þær upplýsingar að vegabréf færu alltaf í A-póst , sem þýðir að bréfið berst oftast nær daginn eftir .
Því var þó ekki hægt að lofa .
Svo sem rækilega hefur komið fram .
Og konan þorði ekki að taka áhættuna .
Vont að standa uppi vegabréfslaus á brottfarardegi .
Stóra spurningin í málinu öllu er vitaskuld þessi : Hvers vegna má ekki sækja vegabréf sem hlýtur almenna afgreiðslu á skrifstofu Þjóðskrár Íslands viku eftir að það er pantað ? Úr því það er tilbúið .
Og spara þar með hinu opinbera sendingarkostnað .
Við þessu fengust engin svör .
Hvorki hjá sýslumannsembættinu í Kópavogi né Þjóðskrá Íslands .
Þekki einhver manninn / konuna sem setti þessar reglur má sá sami endilega láta Sunnudagsblað Morgunblaðsins vita .
Gaman yrði að birta ljósmynd af honum / henni ! Eða tók vél ef til vill þessa ákvörðun ? Erfitt er nefnilega að hugsa sér betra dæmi um " tölvan segir nei " ! Undanfarin misseri hefur það margítrekað komið fyrir að Íslendingar á leið til útlanda hafa orðið fyrir því að þeir lenda í vandræðum vegna gildistíma vegabréfa , er synjað um landgöngu eða synjað um að fara um borð í flugvélar , ef vegabréf þeirra gilda ekki að minnsta kosti sex mánuðum lengur en áætluð dvöl í viðkomandi ríki .
Utanríkisráðuneytið hvetur alla þá sem eru á leið til ríkja utan EES-svæðisins að huga að því að fá nýtt vegabréf , ef minna en sex mánuðir eru eftir af gildistíma gamla vegabréfsins þar sem búast má við að ríki geri kröfu um og setji það sem skilyrði fyrir landgöngu að vegabréf gildi a.m.k. sex mánuði fram yfir áætlaðan dvalartíma í viðkomandi ríki .
( Af vefnum vegabref.is .
) 