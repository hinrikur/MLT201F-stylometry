Það er mikið og einlægt fagnaðarefni að hin fræga og marglofaða skáldsaga Virginiu Woolf Út í vitann sé komin út í íslenskri þýðingu .
Herdís Hreiðarsdóttir þýddi og skrifaði eftirmála , en þetta er fyrsta skáldsagan eftir Woolf sem kemur út á íslensku .
Vonandi verða þær fleiri .
Í bókinni er skyggnst inn í líf fjölskyldu í sumarleyfi á skosku Suðureyjunum og þar er það frú Ramsay sem stýrir fólkinu í kringum sig .
Sagan er sögð í ljóðrænum og myndrænum stíl þar sem mikið fer fyrir hugrenningum persóna .
Hér er á ferð sannkallað meistaraverk sem bókmenntaunnendur hljóta að hrífast af .
