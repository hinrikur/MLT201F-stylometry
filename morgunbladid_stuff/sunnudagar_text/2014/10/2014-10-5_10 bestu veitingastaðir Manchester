Á ferðasíðunni Trip Advisor gefa ferðamenn veitingastöðum , hótelum og ýmsum ferðamannastöðum einkunn .
Notendur Trip Advisor telja þessa tíu veitingastaði þá bestu í Manchester-borg .
Staðirnir eru ólíkir en eiga það þó sameiginlegt að vera vandlega faldir í úthverfum borgarinnar en ekki staðsettir í hringiðu miðborgar Manchester .
Í einhverjum tilvikum kann því að vera gott að kynna sér samgöngur og verð á leigubílum áður en ákvörðun er tekin um að skella sér á einhvern þessara staða .
1 .
Le Delicatezze di Bruno , Ashton New Road , Clayton .
Ítalskur matur .
Pitsur staðarins fá góða einkunn og staðurinn er sagður heimilislegur og bjóða upp á 100% alítalskan matseðil .
Vínið er á góðu verði og starfsfólkið vingjarnlegt .
2 .
Jollof Cafe , Hyde Road , Gorton .
Afrískur matur .
Marokkóski kjúklingarétturinn ku vera stolt staðarins og ýmsir grænmetisréttir freista einnig .
3 .
Alexandros Greek Restaurant , Palatine Road , Northenden .
Grískur matur .
Þjónustan er sögð vera hröð á þessum stað .
Notendur Trip Advisor mæla sérstaklega með því að fólk panti sér marga litla rétti til að deila .
Einn notandi segist bara hafa pantað forrétti og frekar haft þá fleiri , þannig verði máltíðin skemmtilegri .
Eina sem varað er við er að aðalréttirnir séu ansi vel útilátnir ...
sem þarf að sjálfsögðu ekki að vera neinn ókostur ef hungrið segir til sín .
4 .
Kabana , Back Turner Street , Northern Quarter .
Indverskur matur .
Lítill , snyrtilegur staður sem býður frábæran mat á fínu verði .
5 .
Mama Flo ' s , Hyde Road , Gorton .
Matur frá Karíbahafinu .
Hágæða hráefni er notað í matseldina á þessum líflega stað sem notendur Trip Advisor mæla hiklaust með .
6 .
63 Degrees , Church Street , Manchester .
Franskur matur .
Vissara er að panta borð á þessum stað til að forðast fýluferð .
Maturinn er sagður einstakur og andrúmsloftið sömuleiðis .
7 .
Saray , Wilbraham Road , Chorlton .
Tyrkneskur matur .
Staðurinn er sagður bjóða fram bita af Tyrklandi , svo upprunalegur og ekta tyrkneskur er maturinn .
8 .
The Rose Garden , Burton Road , West Didsbury .
Breskur matur .
Matseðillinn er ekki langur á þessum nýmóðins stað en gæðin mikil að því er notendur ferðasíðunnar telja .
9 .
Sanskruti , Mauldeth Road , Fallowfield .
Asískur , indverskur , vegan og grænmetisfæði .
Staðurinn býður upp á úrval grænmetisrétta úr ýmsum áttum .
Vel þess virði að heimsækja .
10 .
No. 4 Dine and Wine , Warburton Street , Didsbury .
Evrópskur , enskur , fusion .
Staður með karakter og réttirnir sérstakir og ljúffengir eftir því .
