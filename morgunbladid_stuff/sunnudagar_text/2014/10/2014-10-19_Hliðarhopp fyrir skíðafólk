Skíðafólk er farið að undirbúa sig fyrir veturinn , enda styttist í að hægt verði að renna sér niður snævi þaktar hlíðar .
Undanfarin ár hefur t.d. Hlíðarfjall á Akureyri verið opnað í kringum mánaðamótin nóvember / desember .
Það er því ekki seinna vænna að huga að því hvort líkaminn er klár í áreynsluna sem fylgir skíðaiðkun .
Læri , kálfar og ökklar eru undir miklu álagi þegar skíðað er á svigskíðum og því þarf að huga sérstaklega að neðri hluta líkamans þegar æft er fyrir skíðin .
Skíðaiðkun byggist mikið á hliðarhreyfingum .
Klassísk æfing til að undirbúa sig fyrir fjallið er því að gera hliðarhopp .
Þá er hoppað jafnfætis til hliðar , gjarnan yfir línu eða pall .
Einföld leið til að framkvæma hliðarhopp í stofunni heima er að líma einfaldlega málningarlímband á gólfið og hoppa jafnfætis til hliðar yfir línuna .
Einnig má setja tvær línur með nokkru bili á milli og reyna að hafa hoppin lengra til hliðar .
Ef notaður er pallur þá er hægt að gera æfinguna öðruvísi með því að hoppa upp á hann inn á milli og svo niður aftur hinum megin .
Æfingin reynir talsvert á ökklana og því er ráðlegt að fara varlega til að byrja með .
Gott er að liðka ökklana áður en hafist er handa við hoppin .
Til að styrkja lærin fyrir skíðin er gamla góða æfingin að setja bakið upp við vegg og láta afturendann síga niður þar til hnén mynda 90 gráðu horn alltaf klassísk .
Gott er að halda í eina mínútu , eða eins lengi og hver treystir sér til , og endurtaka þrisvar sinnum .
