Fornleifafræðingar í Grikklandi hleyptu ljósmyndurum og fréttamönnum í vikunni inn í nýja og ókannaða grafhvelfingu sem talin er hafa verið grafin á tímum Alexanders mikla eða á fjórðu öld fyrir Krist .
Uppgröfturinn hefur staðið yfir í tvö ár og er það Katarina Peristeri sem hefur leitt þennan leiðangur .
Grafhvelfingin var í hinni fornu borg Amphipolis í norðurhluta Grikklands .
Þetta er stærsta grafhvelfing sem hefur nokkru sinni fundist í Grikklandi .
Inni í hvelfingunni má sjá ótrúlegt mósaíkgólf úr steinum , þriggja metra breitt og hartnær fimm metra langt .
" Það er alveg ljóst að hvelfingin var ekki smíðuð fyrir neinn aukvisa , " sagði Peristeri við AFP-fréttaveituna .
Hefur verið giskað á að þarna hvíli Olympias , móðir Alexanders mikla , eða jafnvel Roxana , kona hans .
