Það er útbreidd trú í Japan að ef viðkomandi tyggur nóg haldi hann góðri heilsu .
Margir Japanir hafa óskað eftir talningarvél sem getur talið hve oft þeir tyggja á daginn .
Tyggjóframleiðandinn Lotte í Tókýó hefur orðið við þessari bón og búið til heyrnartól sem telja hve oft notandinn tyggur .
Þau eru einnig sögð mæla styrk bitsins og hraða .
Heyrnartólin kallast Rhythmi-Kamu , úr enska orðinu rhythmical og japanska orðinu kamu .
Innan í heyrnartólunum er ekki aðeins hátalari heldur einnig skynjari sem á að nema kraft bitsins .
Þessar upplýsingar fara svo beina leið í snjallsíma viðkomandi sem getur birt upplýsingarnar kjósi hann svo á Facebook eða öðrum samfélagsmiðli .
Með tækninni er einnig hægt að kveikja á tónlistinni í símanum , skipta um lag og hækka og lækka , allt eftir því hvernig viðkomandi tyggur .
Kazuhiro Taniguchi frá Hiroshima City-háskólanum er maðurinn á bak við tæknina og kvaðst hann afar ánægður með útkomuna .
