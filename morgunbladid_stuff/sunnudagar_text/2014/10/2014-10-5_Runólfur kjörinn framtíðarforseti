Runólfur Pálsson , yfirlæknir nýrnalækninga á Landspítala og prófessor í lyflæknisfræði við læknadeild Háskóla Íslands , hefur verið kjörinn framtíðarforseti Evrópusamtaka lyflækninga .
Það þýðir að hann mun sitja í framkvæmdastjórn samtakanna næstu tvö árin sem framtíðarforseti og taka síðan við sem forseti .
Evrópusamtök lyflækna ( European Federation of Internal Medicine , EFIM ) eru fagsamtök , það er samband félaga lyflækna í Evrópulöndum .
Þau halda árlegt vísindaþing , standa fyrir skóla fyrir unga og verðandi lyflækna og gefa út tvö tímarit , þar á meðal European Journal of Internal Medicine .
Skrifstofa samtakanna er í Brussel .
Félag íslenskra lyflækna er aðili að samtökunum en Runólfur hefur verið formaður þess frá 2001 .
Runólfur lauk embættisprófi frá læknadeild Háskóla Íslands 1985 og stundaði síðar sérfræðinám í lyf- og nýrnalækningum .
Hefur starfað á Landspítala frá 1998 .
