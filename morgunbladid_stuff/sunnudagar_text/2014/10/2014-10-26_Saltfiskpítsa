Pítsudeig 400 g hveiti rúmir 2 dl volgt vatn 1 tsk sykur 1 tsk salt rúm tsk ólífuolía 2 g ger Gerið er leyst upp í vatninu .
Þurrefnum blandað saman í skál .
Vatni og geri bætt í og síðan olíu .
Hnoðað saman og látið hefast undir röku stykki .
Þegar deigið hefur hefast er það hnoðað upp að nýju og skipt í tvær jafnar kúlur og látið standa í ísskáp yfir nótt .
Deigið er síðan flatt út daginn eftir .
Nauðsynlegt að hafa hveiti við höndina þegar það er gert .
Pítsusósa 1 stk laukur , saxaður 2 hvítlauksrif , gróft skorin 1 dós niðursoðnir tómatar 1-2 msk tómatpúrra 1 tsk hrásykur 1 tsk salt 1 tsk oreganó 1 tsk ferskt basil ólífuolía Laukur og hvítlaukur brúnaður í potti , tómötum og afganginum af hráefnunum bætt í og suðan látin koma upp .
Soðið í fimm mínútur og maukað með töfrasprota .
Smurt á pítsuna þegar mesti hitinn er rokinn úr sósunni .
Áleggið 250 g saltfiskur ½ búnt basil 2-3 hvítlauksrif ólífuolía svartur pipar tómatar í ½ sneiðum svartar ólífur í ræmum rauðlaukur pítsuostur 200 g Saltfiskurinn er skorinn í þunnar sneiðar , basilíka og hvítlaukur maukuð í matvinnsluvél .
Saltfiskinum er velt upp úr blöndunni og raðað á pítsuna .
Á eftir fylgja tómatar , ólífur og loks osturinn .
Bakað í 200°C ofni í 15 mínútur .
Borið fram með hvítlauksolíu og klettasalati .
Saltfiskur á ýmsa vegu Áður fyrr þótti saltfiskur heldur hversdagsleg fæða og borðuðu Íslendingar hann helst soðinn með kartöflum og rófum .
Núna eru breyttir tímar eins og Borgþór Egilsson matreiðslumeistari getur borið vitni um .
Hann hefur sérstakan áhuga á saltfiski og hefur um árabil sankað að sér uppskriftum og fróðleik um saltfisk .
Hann heldur saltfisknámskeið hjá Salti eldhúsi 4. nóvember næstkomandi .
Hann mun fara yfir rétta meðhöndlun á saltfiski , hvernig á að velja hann og hantera svo best þyki .
Eldaðar verða nokkrar mismunandi útgáfur af salfiskréttum .
Í lokin verður sest saman að veisluborði og afrakstursins notið með glasi af sérvöldu víni eins og háttur er á þessum námskeiðum .
Af þessu tilefni veitti hann blaðinu tvær ólíkar en virkilega girnilegar saltfiskuppskriftir .
Borgþór starfar sem matreiðslumaður hjá verkfræðistofunni Mannviti og eldar þar alla jafna fyrir 200 manns í hádeginu .
Hann segir að saltfiskpítsan sé sérlega vinsæl á stofunni .
" Mér finnst saltfiskur spennandi hráefni og það er hægt að leika sér svo mikið með hann .
Hann býður upp á svo marga möguleika , " segir Borgþór sem er að halda námskeið hjá Salti eldhúsi í fyrsta sinn .
Nánari upplýsingar um námskeiðið er að finna á salteldhus.is .
Borgþóri Egilssyni matreiðslumeistara finnst saltfiskur spennandi hráefni og gefur hér tvær ólíkar uppskriftir með þessu úrvalshráefni .
Inga Rún Sigurðardóttir ingarun@mbl.is 