Rúmlega 100 keppendur frá 20 löndum víðsvegar að úr heiminum tóku þátt í International Tower Jump keppninni um síðustu helgi , þar sem keppt er í hinni hættulegu íþrótt Base Jump sem er af mörgum talin vera hættulegasta íþrótt heims .
Þeir sem stunda Base Jump stökkva fram af háum stöðum , klettum eða byggingum .
Clair Marie , sem er ein skærasta kvenstjarna Base Jump , fagnaði einmitt afmæli sínu í keppninni .
Ákváðu félagar hennar , þeir Alex Edge og Jeff Weatherall að hennar fyrsta stökk í keppninni yrði að vera eftirminnilegt .
Þegar hún var að undirbúa sig tóku þeir hana og héldu á höndum og fótum að brúninni og hentu henni fram af , rúmlega 300 metra fyrir ofan steypta gangstéttina .
Sem betur fer var Marie með fallhlíf og brosti breitt þegar hún kom niður .
" Þetta var geggjuð gjöf .
Ég er ánægð að hafa fólk í kringum mig sem styður mínar ákvarðanir , " segir Claire á vefsíðu sinni , marieclair.com .
Hún er einnig með Twitter og Instagram aðgang þar sem hún kallar sig thebasegirl .
