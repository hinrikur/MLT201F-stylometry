FH og Stjarnan leika hreinan úrslitaleik um Íslandsmeistaratitilinn í knattspyrnu karla í Kaplakrika í dag , laugardag , kl. 16 .
Sigmundur Ó. Steinarsson , einn reyndasti sparkspekingur þjóðarinnar , segir útilokað að spá fyrir um úrslit .
Möguleikar beggja liða séu jafnir .
Spennustigið mun án efa vega þungt .
Það er algjör veisla að fá hreinan úrslitaleik um Íslandsbikarinn .
Það lyftir knattspyrnunni upp á hærra plan ; styrkir hana og eykur aðdráttaraflið .
Það græða allir á svona leikjum , " segir Sigmundur Ó. Steinarsson , höfundur bókanna um 100 ára sögu Íslandsmótsins í knattspyrnu , um úrslitaleik FH og Stjörnunnar á Íslandsmótinu .
FH og Stjarnan eru bæði taplaus eftir 21 umferð sem Sigmundi þykir með miklum ólíkindum .
" Það segir auðvitað allt sem segja þarf um yfirburði þessara tveggja liða í sumar , " segir hann .
Engum ætti að koma á óvart að FH sé að berjast um Íslandsmeistaratitilinn í lokaumferð mótsins .
Liðið hefur verið á eða við toppinn undanfarinn áratug .
Stjarnan hefur komið meira á óvart .
" Heimir Guðjónsson er gríðarlega reyndur þjálfari og mætir alltaf til leiks með vel skipulögð lið .
FH hefur líka hefðina á sínu bandi , hefur gert þetta allt áður .
Stjörnumenn koma örugglega til leiks ákveðnir , þar sem Stjarnan hefur aldrei orðið Íslandsmeistari .
Rúnar Páll Sigmundsson hefur gert frábæra hluti á sínu fyrsta tímabili sem aðalþjálfari og árangur Stjörnunnar í Evrópukeppninni sýndi og sannaði að þar fer stemningslið .
Það er einstakur árangur að fara taplaus gegnum þrjár umferðir í Evrópukeppni og fá á endanum alvöru andstæðing , Inter frá Mílanó .
Lið af þeirri stærðargráðu kom hingað síðast 1990 , þegar Fram tók á móti Barcelona .
" Sigmundur segir vissulega betra að hafa reynsluna sín megin í leik sem þessum og FH hafi enga afsökun til að fara á taugum .
Stjarnan sé meira spurningamerki .
" Spennustigið verður að vera rétt fyrir svona leik .
Við sáum bara hvað kom fyrir strákana okkar í landsliðinu í Zagreb í fyrra .
Þeir voru einfaldlega ekki tilbúnir í slaginn .
Stjarnan gæti dottið í sama far um helgina en ég á samt síður von á því .
Þeir hafa séð Íslandsbikarinn tvisvar afhentan í Garðabænum ; síðast 2010 , þegar Breiðablik varð meistari .
Það hlýtur að hafa kveikt í Stjörnumönnum ! " Að þekkja sín takmörk Það er gömul saga og ný að knattspyrna hverfist um liðsheild og Sigmundur segir bæði Heimi og Rúnar Pál gera sér fulla grein fyrir því .
Í þeirra liðum vinni menn saman .
" Þessi leikur kemur ekki til með að vinnast á framtaki einstaklinga , heldur liðsheild .
Það er klárt mál .
Vinni menn vel saman og þekki sín takmörk eru þeir á grænni grein .
" Sigmundur treystir sér ekki til að spá fyrir um úrslitin .
" Þetta er algjör 50:50 -leikur .
Allt verður í járnum .
Haldi Stjarnan stemningunni og láti pressuna ekki bera sig ofurliði getur hún hæglega unnið leikinn .
Verði spennustigið í liðinu hins vegar of hátt gæti FH leikið það grátt .
Eins og Keflavík gerði við ÍBV 1971 ; vann 4:0 í hreinum úrslitaleik .
Slík úrslit kæmu þó verulega á óvart nú .
" Hann gerir frekar ráð fyrir því að bæði lið fari varlega inn í leikinn .
Ætli annað þeirra að æða upp úr startblokkunum sé FH líklegra .
Þeir séu á heimavelli .
" Komist FH snemma yfir gæti það brotið Stjörnuna niður en nái Stjarnan á hinn bóginn forystunni færist pressan yfir á FH .
" Sigmundur er sammála því að það yrðu óvænt úrslit yrði Stjarnan Íslandsmeistari .
Fáir ef nokkur hafi reiknað með því fyrir mót .
" Það yrði algjört ævintýri ef Stjarnan ynni .
" Beðinn að setja málið í samhengi segir Sigmundur þurfa að fara aftur til ársins 2001 til að finna eins óvænt úrslit á Íslandsmótinu .
" Þá urðu Skagamenn meistarar eftir hreinan úrslitaleik í Eyjum .
Það var ekki í kortunum það sumar en allt small saman hjá Ólafi Þórðarsyni og hans mönnum .
Gott dæmi um sigur liðsheildarinnar .
Það voru engar stjörnur í Skagaliðinu þá .
Sama má segja um Stjörnuna núna .
" Enda þótt Íslandsmótið í knattspyrnu hafi verið jafnt og spennandi í sumar segir Sigmundur gæðin oft hafa verið meiri .
" Við erum ekki með nein stjörnuljós í deildinni .
Engin lið sem geisla .
Það er svo sem ekkert undarlegt ; allir okkar bestu menn leika erlendis .
" Á móti kemur að fjölmargir útlendingar leika hér á landi um þessar mundir .
" Því miður styrkja þessir menn deildina ekki nóg og maður veltir fyrir sér hvers vegna þeir eru að halda ungum og efnilegum íslenskum leikmönnum fyrir utan liðin .
Á móti kemur að það er dýrt að falla og þess vegna sækja liðin í reynslumeiri leikmenn .
" ÍBV verður eina landsbyggðarliðið í efstu deild næsta sumar ( ÍA telst það varla lengur ) .
Sigmundur segir þetta áhyggjuefni .
" En svona er þetta peningarnir eru hérna fyrir sunnan .
Síðan maka lið eins og FH og Stjarnan krókinn í Evrópuleikjum og fyrir vikið breikkar bilið milli bestu liðanna og þeirra næstbestu ennþá meira .
Hefði Stjarnan komist inn í Evrópudeildina í haust hefði varla þurft að spila Íslandsmótið næstu árin .
Stjarnan hefði safnað til sín bestu leikmönnum landsins – yfirburðirnir hefðu þá orðið miklir .
Það hefði enginn getað keppt við lið sem ætti mörg hundruð milljón krónur í kassanum .
" 