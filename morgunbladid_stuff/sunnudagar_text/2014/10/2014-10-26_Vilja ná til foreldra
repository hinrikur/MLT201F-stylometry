Hanna Kristín Skaftadóttir og Hjalti Kr. Melsted hafa nú gefið út næstu þrjár bækur í sögusafninu um MiMi .
Bækurnar eru tæki fyrir börn með tal- og málþroskaraskanir sem hjálpar þeim og foreldrum þeirra að eiga tjáskipti á annan máta en með orðum en ýtir um leið undir málörvun barnsins .
Nú þegar eru komnar sjö bækur af tíu .
Viðtökurnar við fyrstu fjórum bókunum um fígúruna MiMi hafa verið einstaklega góðar hjá leikskólum , sérfræðingum og talmeinafræðingum .
" Við erum afar þakklát fyrir góð viðbrögð .
Nú erum við búin að dreifa bókunum á stóran hluta leikskóla landsins og eru þær einnig komnar í allar helstu bókaverslanir , " segir Hanna Kristín .
Í vor stefnir hún á að kynna bækurnar og TMT um allt land .
" Vonandi ýtir það undir áhuga leikskólanna á að nota bækurnar og hjálpar til við málörvun barna .
" Þegar bækurnar tíu eru komnar út hér heima munu Hanna og Hjalti halda út fyrir landsteina með þær .
" Við höfum verið í samningaviðræðum við bókaútgefendur í Frakklandi og Hollandi og erum að ljúka við samninga við bókaútgefendur í Danmörku .
Svo nú í liðinni viku færðum við GAVA samtökunum í Úganda rafræna útgáfu af MiMi-bókunum á ensku .
Það var mikil gleði á meðal barnanna þegar þau skoðuðu bækurnar .
" Aukin vitundarvakning Eins og staðan er í dag er ekki hlaupið að því að fá talþjálfun fyrir börn með tal- og málþroskaraskanir .
" Það á sér þó stað ákveðin vitundarvakning um þetta á leikskólum og hjá sérfræðikennurum um snemmtæka íhlutun og hversu miklu máli hún skiptir .
Tákn með tali hjálpaði syni mínum mikið og nú er hann altalandi .
Hann fór í fjögurra ára skoðun um daginn og gekk glimrandi vel .
En vegna þess hversu seint börn með tal- og málþroskaraskanir greinast eru talfærin eftir á .
Þau bera orðin vitlaust fram og eru mörg hver ansi óskýr .
Hins vegar getur orðaforðinn verið alveg upp á tíu og jafnvel betri en hjá þeim sem hafa ekki þurft að glíma við neinar hamlanir .
" Þorbjörg Helga Vigfúsdóttir stofnaði nýverið fyrirtækið Trappa þar sem boðið verður upp á þjónustu talmeinafræðinga rafrænt .
Hanna Kristín segir verkefnið spennandi og mælir eindregið með þjónustunni sem mun auðvelda aðgengi að þjónustu talmeinafræðinga og létta álagið á foreldrum .
" Leiðir okkar Þorbjargar hafa oft legið saman á sviði menntamála , og í leik og starfi , og hún var mikill stuðningur við foreldra barna með tal- og málhamlanir þegar hún var í borgarstjórn .
Svo vindur hún sér í þetta frábæra framtak sem ég veit að henni mun fara vel úr hendi .
Mæli eindregið með að foreldrar skoði starfsemi trappa.is .
" MiMi-samstæðupúsl " Það verður auðvelt að búa til sögur í kringum MiMi .
" Einnig er það á döfinni að útbúa ýmis hliðarverkefni með bókunum og til að mynda er grafískur hönnuður að vinna að drögum að samstæðupúsli þar sem börnin þurfa að tengja saman t.d. táknið fyrir skó við mynd af skó .
" Þetta er sniðugt hjálpartæki fyrir þroskaþjálfa og talmeinafræðinga , sem og foreldra , til að vinna með .
" Hanna og Hjalti eru fráskilin en það hefur , að hennar sögn , engin áhrif á samstarfið .
" Samstarfið gengur vel .
Þetta sameinar líka fjölskylduna , sem er yndislegt , " segir hún að lokum .
Fylgin sér Hanna Kristín stundar nám á meistarastigi í hagfræði og hún stefnir á að stunda doktorsnám í fræðum tengdum heilsuhagfræði .
Einnig hefur hún verið að kenna ballett og pilates .
Hún hefur nú tekið við GAVA hjálparsamtökunum á Íslandi en samtökin eru alþjóðleg og ganga út á það að hjálpa snauðum fjölskyldum í Kampala í Úganda við að verða sjálfbær .
" Silja Thor Björnsdóttir stofnaði samtökin í Úganda og fékk mig , ásamt góðum hópi fólks , til liðs við sig til að sjá um starfsemina hér heima , " segir Hanna Kristín .
" Þetta er afskaplega gefandi starf og gott að geta aðstoðað við sjálfbærni íbúa Kampala , því það gefur góða raun .
" 