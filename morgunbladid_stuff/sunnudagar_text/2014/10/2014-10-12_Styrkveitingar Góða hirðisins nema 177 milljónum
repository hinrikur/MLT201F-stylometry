Góði hirðirinn , nytjamarkaður SORPU bs. , nýtur mikilla vinsælda meðal íbúa höfuðborgarsvæðisins sem og annarra .
Markaðurinn er dæmi um gott samstarf starfsmanna SORPU og almennings , sem gefur notaða nytjamuni og húsbúnað í nytjagáma á endurvinnslustöðvum SORPU sem svo er komið í sölu í verslun Góða hirðisins .
Allur ágóði sölunnar rennur óskiptur til góðgerðarmála og föstudaginn 10. október var veittur styrkur að verðmæti 6.690.000 kr. Styrkinn fengu eftirfarandi aðilar : Tölvumiðstöð fatlaðra – 600.000 kr. , Hjálparstarf kirkjunnar – 400.000 kr. , Hjálpræðisherinn ( Dagsetrið Eyjaslóð ) – 100.000 kr. , Hjálpræðisherinn í Reykjavík – 400.000 kr. , Rauði krossinn , fjölskyldumiðstöð – 840.000 kr. , Fjölmennt , símenntunar- og þekkingarmiðstöð – 1.000.000 kr. , Fjóla , félag fólks með samþætta sjón- og heyrnarskerðingu – 850.000 kr. , MS-félagið – 600.000 kr. , Samvera og súpa – 150.000 kr. , Stígamót – 750.000 kr. , EAPN á Íslandi , samtök gegn fátækt – 150.000 kr. , Systkinasmiðjan – 150.000 kr. , Rótin , félag um málefni kvenna með áfengis- og fíknivanda – 300.000 kr. , Sjálfsbjörg á höfuðborgarsvæðinu – 300.000 kr. og Heimili og skóli , landssamtök foreldra – 100.000 kr. Frá árinu 1999 hafa alls verið veittar 177 milljónir í styrki til ýmissa góðgerðarmála .
Lesa má nánar um þau málefni á heimasíðu SORPU .
Í Góða hirðinum er ýmislegt að finna , t.d. listaverk , húsgögn , borðbúnað , rafmagnstæki og hina ýmsu smáhluti eins og bækur , plötur , leikföng , leirtau og alls kyns skrautmuni , eins og fram kemur í tilkynningu .
jonagnar@mbl.is 