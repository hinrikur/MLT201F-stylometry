Nú er von á nýrri Vísindabók Villa , er margar nýjar uppgötvanir og tilraunir að finna þar ? Já , það verður fullt af glænýjum tilraunum , fleiri en í síðustu bók og svo kaflar um hitt og þetta sem er spennandi að velta fyrir sér .
Sumt sem virkar flókið er bara mjög einfalt en svo eru líka hlutir sem okkur finnst óskaplega hversdagslegir en eru ótrúlega flóknir .
Þetta er svo spennandi og gaman að velta hlutum fyrir sér og það er svo gaman að tala við krakka um hvernig heimurinn okkar virkar og hvað þetta er mikið kraftaverk sem fylgir samt ákveðnum lögmálum .
Hvernig verða snjókorn til ? Hvað er andefni ? Af hverju er nóttin björt á sumrin en morgunninn dimmur á veturna ? Það þýðir að það sé erfitt að vakna á veturna en vonlaust að fara að sofa á sumrin .
Allt þetta er svo skemmtilegt að hugsa um og á sér skýringar .
Varst þú mikið að pæla í vísindum sem krakki ? Já , ætli það hafi ekki komið í gusum .
Ég átti hema í sveit þar sem voru engin götuljós svo ég sá stjörnurnar mjög vel og þá meina ég svona vel eins gerist bara fyrir utan þéttbýli , þegar maður sér svo margar að maður greinir varla stjörnumerkin .
Það er ótrúlegt .
En ég hef alltaf verið mjög forvitinn .
Hvað þurfa krakkarnir að hafa í huga þegar þeir gera tilraunir ? Passa að húsið springi ekki og að heimurinn eyðist ekki .
Nei , nei , bara að hafa gaman af því sem þau eru að gera og skilja hvers vegna það gerist .
Ef eitthvað á að sveiflast , hvers vegna sveiflast það ? Ef eitthvað á að gjósa , hvers vegna gýs það ? Ef eitthvað á að svífa , hvers vegna svífur það ? Það stendur alltaf í bókinni hvað sé í gangi .
Það er svo gaman að gera tilraunir saman .
Eru krakkar ekki miklu skemmtilegri en fullorðnir ? Jú , miklu skemmtilegri og eru forvitin .
Það versta sem gerist þegar við verðum eldri er ef fólk hættir að vera forvitið og því fer að finnast hlutir bara venjulegir .
Eins og t.d. að það skuli snjóa eða laufblöð falla af trjám .
Það er ótrúlega spennandi .
Það er líka gaman að skrifa vísindabækur fyrir börn því þær virka fyrir fullorðna líka – við búum öll í saman heiminum og höfum vonandi flest gaman af því að velta honum fyrir okkur .
Þeir sem eru börn í dag eru það dýrmætasta sem við eigum .
Það dýrmætasta sem til er í heiminum – því þau eru framtíðin .
Þau munu ráða þegar ég verð orðinn gamall og þess vegna verðum við að leyfa þeim að vera forvitin alla ævi og gagnrýnin – þá verða þau miklu , miklu klárari en fullorðna fólkið í dag .
Hvað er um að vera 19. október ? Við Sveppi verðum með risa rokktónleika og skemmtun fyrir krakka í Háskólabíói .
Við héldum svona tónleika í febrúar líka og það var alveg frábært og meiriháttar gaman .
Þetta verður mjög gaman .
Gói verður leynigestur .
