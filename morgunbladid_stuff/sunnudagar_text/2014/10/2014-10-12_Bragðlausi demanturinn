Kúrbíturinn er núna að ganga svolítið í gegnum endurnýjun lífdaga .
Það góða við kúrbítinn er að hann er bragðlítill , þéttur í sér , heldur forminu og er ótrúlega skemmtilegt hráefni , " segir Sólveig Eiríksdóttir , betur þekkt sem Solla á Gló en hún hefur verið dugleg að elda allskyns rétti úr kúrbít undanfarin misseri .
Grikkir kalla kúrbít heimskt grænmeti .
Það kemur til vegna þess að kúrbítur hefur í raun ekki sitt eigið bragð .
Gulrót er með gulrótarbragð , blómkál er með blómkálsbragð og svo framvegis en með kúrbít þarf að koma bragðinu í hann .
Það myndi enginn gera kúrbítssúpu til dæmis því það væri ekkert bragð – bara heitt vatn .
Sá er þetta skrifar prófaði að gera kúrbítspitsuna hennar Sollu – sem sló í gegn bæði hjá frúnni og börnunum .
" Í pitsunni er kúrbítur notaður í staðinn fyrir mjölið .
Hann er bragðlítill og grætur mikið eins og ég kalla það .
Það þarf því að kreista allan safann úr þegar pitsan er gerð .
Þegar vökvinn er farinn úr kúrbít þá ertu kominn með hráefni sem sýgur í sig annað bragð – svolítið eins og svampur .
Svo þegar hann er bakaður hegðar hann sér eins og spelt eða hveiti , " segir hún .
Lítillátur en samt svo stór Solla sparar ekki lýsingarorðin þegar hún er spurð að því hverjir séu helstu kostir kúrbíts .
" Kúrbíturinn er demanturinn í grænmetishillunni .
Lítillátur en samt svo stór .
Það er ofsalega gaman að fólk sé að kveikja á perunni með kúrbít .
Fólk er líka farið að þora meira .
Það er ekki lengur bara béarnaise-sósa með nautinu .
Nú er allt í lagi að bera fram hráfæðispestó eða kúrbítsnúðlur með nautafillé .
" Það er ekki komið að tómum kofunum þegar Solla , sem hefur verið kosin besti hráfæðiskokkur heims tvisvar sinnum , er spurð að því hvað er hægt að gera með kúrbít .
" Ég get verið með skrælara með tönnum og gert pasta úr honum .
Ég get sett hann í sneiðar og notað í staðinn fyrir lasagne-blöð , það er hægt að nota hann í pitsuna og svona mætti lengi telja .
Hann er dásamlegt hráefni .
" • Á vefsíðunni heilsutorg.is kemur fram að kúrbítur sé einn af auðveldustu í grænmetisfjölskyldunni að melta .
Hann sé fullur af A , C og B vítamínum ásamt steinefnum eins og járni , zinki , kalíum og magnesíum .
Þá sé hann hár í trefjum og inniheldur afar fáar kaloríur .
Hann er ríkur af fjöl-fenól andoxunarefnum sem eru nauðsynleg til að verja líkamann gegn öldrun , veikindum og alvarlegum sjúkdómum , innihaldi kalíum sem er mikilvægt fyrir frumur líkamans og þá er líka phytonutrients að finna í kúrbít sem eru mikilvæg fyrir heilbrigði blöðruhálskirtils .
Kúrbítur er einnig góður í baráttunni við háþrýstingi , æðakölkun , sykursýki , bjúg , heila og mænusigg og maga og ristilkrabbamein .
RAW Lasagna 1 lag kúrbítssneiðar 2 lag spínat , velt upp úr grænu pestói 3 lag avókadósneiðar 4 lag kúrbítssneiðar 5 lag rauð pestósósa 6 lag tómatar ofan á : hrár parmesan + ólífur 1 lag : 1-2 kúrbítar , skornir í 2 mm sneiðar á mandolíni eða með ostaskera 2 lag : 50 g spínat grænt pestó : ½ búnt basil 25 g klettasalat 25 g heslihnetur , lagðar í bleyti í ½ klst 25 g kasjúhnetur , lagðar í bleyti í ½ klst. 1 msk .
næringarger 1 hvítlauksrif smá sjávarsalt 1 msk .
sítrónusafi ½ - ¾ dl góð lífræn olía Byrjið að setja allt nema ólífuolíuna í matvinnsluvél eða mortel og maukið / merjið , setjið í skál og hrærið ólífuolíunni út í og klárið að blanda saman .
Veltið spínatinu upp úr pestóinu .
3 lag 2 avókadó , afhýdd og skorin í sneiðar 4 lag sama og 1 lag 5 lag rauð pestósósa : 15 sólþurrkaðir tómatar , lagðir í bleyti í 2 klst. 2 tómatar ¼ rauðlaukur , smátt saxaður ½ dl kasjúhnetur , lagðar í bleyti 3 döðlur , smátt saxaður 3 hvítlauksrif , pressuð 3 msk .
ferskt basil 2 tsk .
oregano 1 tsk .
smátt saxaður rauður chili ½ dl vatn 1 tsk .
salt Allt sett í matvinnsluvél eða kraftmikinn blandara 6 lag 5 tómatar , skornir í þunnar sneiðar 7 lag 20 svartar ólífur , steinhreinsaðar og skornar í tvennt Aðferð : Þekið botn á ferköntuðu fati með kúrbítssneiðum , setjið næst lag af spínati ofan á sem búið er að velta upp úr grænu pestói , raðið avókadósneiðum ofan á spínatið , raðið kúrbítssneiðum ofan á avókadóið , smyrjið rauðu pestói ofan á kúrbítinn , raðið tómatsneiðum ofan á rauða pestóið og endið með að strá næringargeri ofan á tómatana og skreytið með góðum svörtum ólífum .
Fylltur kúrbítur með hnetumús og fetaostasósu 2 kúrbítar , skornir í tvennt 2 msk ólífuolía 1 msk sítrónusafi 1 tsk timian ½ tsk salt smá nýmalaður svartur pipar Skerið kúrbítinn í tvennt , skafið innan úr honum kjarnann , hrærið saman olíu + sítrónusafa + timian + salt + pipar og penslið kúrbítinn , setjið í ofnskúffu og bakið við 200° í 10 mín .
Látið kólna smá stund .
Setjið um 4 msk af hnetumús oní hvern kúrbít og síðan um 3 msk af fetasósu .
Skreytið með timiangrein og granateplakjörnum .
Hnetumús : 2 dl soðnar kjúklingabaunir eða ½ krukka niðursoðnar kjúklingabaunir ½ paprika , skorin í 2 og sett undir grill í nokkrar mínútur ( hægt að nota 1 dl grillaða papriku úr krukku ) 2 dl ristaðar hnetur , hægt að nota kasjú , hesli , möndlur , pekan .
4 sólþurrkaðir tómatar 2 hvítlauksrif , smátt söxuð 2 msk nýpressaður límónusafi 2 ½ msk zathar 1 msk smátt saxaður ferskur chilli pipar eða ½ tsk chilli duft 1 tsk salt Allt sett í matvinnsluvél og maukað saman .
Fetaostasósa : 2 dl lífræn jógúrt 1 dl fetaostur 2 msk zathar smá salt og nýmalaður svartur pipar skraut : 3-4 timiangreinar 1 dl granateplakjarnar Stappið fetaostinn og hrærið öllu saman .
Skraut : Skreytið hvert eggaldin með 1 timiangrein og 1msk af granateplakjörnum .
