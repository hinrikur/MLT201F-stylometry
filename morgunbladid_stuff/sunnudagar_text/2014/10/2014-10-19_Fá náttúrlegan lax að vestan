Fulltrúar íslensku veitingahúsakeðjunnar Tokyo Sushi hafa gert samning við Fjarðalax um kaup á öllum laxi sem fyrirtækið þarf í rekstri sínum .
Af hálfu Tokyo Sushi réð náttúruleg aðferðafræði Fjarðalax við sjókvíaeldi og þær alþjóðlegu umhverfisvottanir sem hún hefur fengið .
Tokyo Sushi starfrækir fimm sushi-veitinga- og sjálfsafgreiðslustaði á höfuðborgarsvæðinu .
Segir Andrey Rudkov , eigandi Tokyo Sushi , að markmið hans um bestu mögulegu gæði hráefnis hafi beint sjónum hans til Fjarðalax .
Vitnisburður um gæðin " Ég tel að samstarf Fjarðalax við Whole Foods Market í Bandaríkjunum sé nægilega góður vitnisburður um þau gæði sem ég sækist eftir .
Þá er Fjarðalax með vottun frá Matvælastofnun sem segir að vegna eldisaðferða fyrirtækisins sé fullkomlega óhætt að borða laxinn hráan .
Það er mjög vaxandi eftirspurn eftir náttúrulega ræktuðum afurðum og umhverfisvottuðum matvælum .
Við viljum fylgja þeirri þróun , " segir Andrey í tilkynningu .
Fjarðalax starfrækir náttúrulegt og kynslóðaskipt laxeldi á sunnanverðum Vestfjörðum í samræmi við stranga alþjóðlega umhverfisstaðla á borð við þá sem Whole Foods Market gerir kröfu um .
Þá má nefna að fyrr á þessu ári fékk Fjarðalax svokallaða BAP-vottun ( Best Aquaculture Practices ) á framleiðsluaðferðir sínar , fyrst evrópskra laxeldisfyrirtækja .
Í ágúst sl. fékk fyrirtækið síðan inngöngu í The Global Salmon Initiative ( GSI ) , samtök laxeldisfyrirtækja sem sérhæfa sig í sjálfbærri og náttúruvænni ræktun .
Nær öll framleiðsla Fjarðalax fer með flugi til Whole Foods Market og að nokkru leyti til Japans og Evrópu .
Ómar Grétarsson , sölu- og markaðsstjóri Fjarðalax , segir í frétt frá fyrirtækinu gott að geta nú boðið afurðir fyrirtæksins í meiri mæli hér á landi .
Vísir að þróun innanlands " Við höfum hingað til þurft að hafa okkur alla við að anna eftirspurn í Bandaríkjunum .
Þar er þróaður neytendamarkaður fyrir vottaðar afurðir þó að laxinn hafi verið aðgengilegur á völdum stöðum hér heima .
Þegar Tokyo Sushi kom að máli við okkur vorum við tilbúin til að skuldbinda okkur með þeim hætti sem óskað var eftir og við vonum að samningurinn sé vísir að frekari þróun hér innanlands , " segir Ómar .
sbs@mbl.is 