Unnur Mjöll S. Leifsdóttir myndlistarmaður stendur fyrir örnámskeiði fyrir börn á aldrinum 5-7 ára í Hugmyndasmiðjunni á Kjarvalsstöðum .
" Hún vinnur með gjörninga í verkum sínum þar sem hún skoðar m.a. það hugmyndaferðalag sem listamaðurinn leggur í við vinnslu á listaverki .
Á námskeiðinu verður lagt í þetta hugmyndaferðalag listarinnar og hefst ferðin á því að skoða yfirstandandi sýningu á Kjarvalsstöðum eða Roundabouts / Efsta lag .
Ef veður leyfir verður einnig farið í stutta rannsóknarferð um Klambratún áður en hafist er handa í smiðjunni , " segir í tilkynningu frá safninu .
Ekki þarf að skrá sig á námskeiðin og þátttaka er ókeypis .
Námskeiðin fara fram klukkan 13-16 eftirtalda laugardaga 4. , 11. og 25. október og 1. , 22. og 29. nóvember .
