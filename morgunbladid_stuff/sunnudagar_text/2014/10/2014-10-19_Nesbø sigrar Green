Fyrir nokkru sigldi hin geysivinsæla bók Johns Green , The Fault in Our Stars , inn í annað árið sitt í efsta sæti metsölulista Eymundsson yfir erlendar bækur .
Þessari ótrúlegu sigurgöngu bókar , sem fjallar um krabbameinssjúka unglinga , er nú lokið því samkvæmt nýjasta metsölulista Eymundsson yfir erlendar bækur hefur Police eftir Jo Nesbø hrifsað til sín fyrsta sætið .
Police er tíunda bók Nesbø um lögreglumanninn Harry Hole , afar spennandi og skemmtileg bók , með alls kyns óvæntum vendingum .
Bókin hefur slegið í gegn víða , þar á meðal í Bretlandi og Þýskalandi þar sem hún hefur setið á metsölulistum .
Nesbø á fjölda aðdáenda hér á landi sem hafa nú beðið ansi lengi eftir því að nýjustu bækur hans kæmu út í íslenskri þýðingu .
Vonandi fer sú bið að styttast .
Allavega er ljóst að eftirspurnin er fyrir hendi .
Bækur þessa 54 ára gamla norska rithöfundar hafa verið þýddar á yfir 40 tungumál og selst í 23 milljónum eintaka .
