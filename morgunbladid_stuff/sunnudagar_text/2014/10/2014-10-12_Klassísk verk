Á morgun , sunnudag , klukkan 20 munu fyrstu kvöldtónleikar vetrarins í Hafnarborg fara fram .
Gunnar Kvaran sellóleikari og Selma Guðmundsdóttir píanóleikari leiða þá tónleikagesti inn í heillandi heim tónlistarinnar og leika margar þekktar tónlistarperlur .
Þau flytja " Ave Maria " eftir Bach-Gounod , " Svaninn " eftir Saint-Saëns , " Rondo og Menuett " eftir Boccherini , " Nótt " eftir Árna Thorsteinsson og fleiri lög , sem margir þekkja en þar að auki flytja þau lengri tónverk eftir Robert Schumann og Francois Couperin .
Tvíeykið hefur starfað saman í meira en tuttugu ár og saman hafa þau meðal annars haldið yfir 200 tónleika fyrir íslensk skólabörn .
