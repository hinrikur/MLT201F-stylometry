Hver af fyrrverandi stjórnendum Stundarinnar okkar var í eftirlæti hjá þér ? Ég man eftir Bryndísi og Þórði húsverði .
Þá er ég svona 3-4 ára .
Svo voru Lilli og Helga í uppáhaldi hjá mér .
Þetta er náttúrulega þáttur sem er búinn að fylgja þjóðinni þannig að hver og ein kynslóð á sína Stund .
Hvernig leggst veturinn í þig ? Alveg ótrúlega vel .
Stundin okkar hefur alltaf verið tekin jafnt og þétt yfir allan veturinn .
Svo í fyrra þegar ég tók við þá tókum við alla þáttaröðina á tæpum mánuði .
Þannig að það var svona bíóstemning í þessu .
Við eigum reyndar jólastundina eftir .
Hvað veðrið varðar þá er svo yndislegt að hafa þessa föstu sólarglætu á hverjum sunnudegi kl. 18 allan veturinn .
Er það ekki ? Verður eitthvað nýtt á boðstólum eða verður Stundin með sama sniði ? Stundin verður með sama sniði .
Ég er enn starfandi í Stundarleikhúsinu með Gloríu , sem Kristín Þóra leikur .
Við Bragi Þór höfum alltaf lagt mikinn metnað í það að hafa þetta í bland fræðandi og skemmtilegt .
Mér finnst líka afskaplega mikilvægt að þetta sé skemmtilegt fyrir eldri systkini og foreldrana , þannig að fjölskyldan geti sest niður og horft á þættina og haft gaman saman .
Það er svo gaman að horfa með börnunum og geta svarað spurningum sem kvikna .
Við erum að reyna að kenna áhorfendum okkar góða siði án þess að gera það með leiðindum heldur lenda Gói og Gloría og starfsfólkið í allskyns vandræðum sem áhorfandinn getur speglað sig í .
Við tölum um kurteisi , fyrirgefningu , græðgi , sorg og missi svo nokkur dæmi séu nefnd .
Færðu ráðleggingar frá börnunum þínum varðandi Stundina okkar ? Já , heldur betur .
Ég á tvö börn , sex og þriggja ára , og ég prófa mikið af efninu á þeim .
Þau eru góðir gagnrýnendur .
Ég hlusta líka á þau , hvað þau eru að spjalla um , spurningar sem þau eru að glíma við .
Tónlist sem þau hlusta á .
Þá hringi ég beint í Vigga , Vigni Snæ Vigfússon , sem sér um tónlistina og segi : " Við þurfum eitt lag í Skálmaldarstíl , " svo dæmi sé tekið .
Nú varstu að leika í nýju Sveppamyndinni , Algjör Sveppi og Gói bjarga málunum .
Er mikið sprell á tökustað ? Já ! þessu er skjótt svarað .
Það er mikið grín og sprell .
En svo er auðvitað grafalvarlegt mál að búa til bíó þannig að maður þarf að vita hvenær á að hætta .
Þessi hópur er mjög góður og við Sveppi , Villi og Bragi náttúrulega búnir að vinna náið saman í þremur öðrum myndum þannig að við erum mjög næmir á hvenær það er pláss fyrir sprell og hvenær það er betra að halda sprellinu í lágmarki .
En það er alltaf gaman að vinna með þessum frábæra hóp .
Myndin var tekin að miklu leyti í stúdíóinu hjá RÚV þannig að það var svona kvikmyndavers stemmning í þessu sem var gífurlega gaman .
