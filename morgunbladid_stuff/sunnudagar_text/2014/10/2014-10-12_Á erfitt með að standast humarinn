Frá því hún lauk leiklistarnámi árið 1968 hefur Anna Kristín Ólafsdóttir verið nánast óstöðvandi og uppfærslurnar hjá Leikfélagi Reykjavíkur og Þjóðleikhúsinu orðnar ótalmargar .
Um þessar mundir fer Anna Kristín með hlutverk Sigríðar í verkinu Róðarí sem sýnt er í Tjarnarbíói , í leikstjórn Erlings Jóhannessonar .
Hvað eruð þið mörg í heimili ? Við erum tvö , ég og Úlfar og stundum ( ekki nógu oft ) kemur hún Matthildur mín frá útlöndum .
Hvað áttu alltaf til í ísskápnum ? AB mjólk , grænmeti , ávexti og egg og auðvitað lýsið sem fer fyrst í magann .
Hvað kosta innkaupin í viku hverri ? Ætli það sé ekki ...
ja , annars er ég ekki nógu dugleg í heimilisbókhaldinu .
Hvar kaupirðu oftast í matinn ? Í Bónus og Nóatúni og víðar .
Nautakjötið kaupi ég í Kjöthöllinni .
Hvað freistar mest í matvörubúðinni ? Humar ! Ég fer út í búð og ætla bara að kaupa hann en kem út með fulla körfu .
Hvernig sparar þú í heimilishaldinu ? Ég nýti alla afganga .
Bý til lummur , grænmetis- og fiskisúpur , auðvitað með humri , og óskírða smárétti úr ýmsu sem leynist í ískápnum .
Hvað vantar á heimilið ? Ekkert nema eina ljósaperu í holið og batterí í fjarstýringuna ! Eyðir þú í sparnað ? Neeei ! Ég eyði sparnaðinum .
Skothelt sparnaðarráð ? Hugsa sig tvisvar um , en ef það dugir ekki til þá er bara að falla fyrir freistingunni og njóta þess .
