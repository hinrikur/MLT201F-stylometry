Ericofon síminn var gerður af sænska Ericsson símarisanum og varð strax gífurlega vinsæll enda var loks kominn sími þar sem snúningsskífan og heyrnartólið var eitt og sama tækið .
Hönnun símanns þótti afar framúrstefnuleg og til marks um það eru nokkur eintök af símanum á Modern Art safninu í New York .
Svíar kalla símann reyndar Cobra-símann því þeim fannst hann minna sig á slönguna með því nafni .
Síminn var hannaður um 1940 en hann kom ekki á markað fyrr en 16 árum síðar eða 1956 .
Hægt var að fá Ericofon í 18 litum þó flestir kannist við hann rauðan .
Síminn var oft notaður í kvikmyndum og sjónvarpsþáttum , meðal annars í Stellu í orlofi og þá er Roger Sterling í sjónvarpsþáttaröðinni Mad Men með Ericofon á nýju skrifstofunni sinni .
Í dag er hægt að fá glænýjan Ericofon með Bluetooth tengingu og virkar tólið þá með snjallsímanum .
