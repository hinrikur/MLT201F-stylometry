Bæjarráð Hveragerðis fordæmir fyrirætlanir um fyrirhugaðan flutning svæðisskrifstofu Vinnueftirlitsins frá Hveragerði til Selfoss .
Þetta kemur fram í bókun sem ráðið gerði í vikunni .
Þar segir að Suðurlandssetur stofnunarinnar hafi lengi verið í Hveragerði og í húsnæði þar sem henti starfseminni vel .
Þetta sé eina starfsemin sem rekin sé á vegum ríkisins í Hveragerði ef undan sé skilin heilsugæslan .
Að flutningum sé því lítill sómi og valdi " ...
þar með enn meiri skekkju en orðin er í dreifingu starfa á vegum ríkisins , " segir í bókuninni .
Samkvæmt henni telja bæjarfulltrúar ekkert réttlæta flutning og félagsmálaráðherra eigi að endurskoða málið .
sbs@mbl.is 