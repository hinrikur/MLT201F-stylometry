Segja má að fyrirtækið Holt og heiðar í Hallormsstaðarskógi blómstri eins og margt annað á þeim fallega stað .
Úr smiðju þess koma m.a. sultur , saft og síróp af ýmsu tagi .
" Við framleiðum úr birkisafa , rabarbara , rifs- og hrútaberjum og erum líka með lerkisveppi sem við kaupum af skógarbændum hér á Héraði , " segir Bergrún Arna Þorsteinsdóttir , aðstoðarskógavörður á Hallormsstað , og einn eigenda fyrirtækisins .
" Það er hægt að tappa safa úr birkinu í 2-3 vikur á vorin og við sjóðum hann niður í síróp , " segir hún spurð um þá óvenjulegu afurð .
Fyrirtækið stofnaði hún 2009 ásamt Guðnýju Vésteindóttur og Þórólfi Sigjónssyni og fyrstu vörurnar komu á markað 2010 .
" Kveikjan að fyrirtækinu var hugmynd um að framleiða einhverja vöru hér á svæðinu , hvort sem það yrði handavinna eða eitthvað annað .
Við fórum svo á frumkvöðlanámskeið og huguðum í framhaldi af því að rabarbara og berjum og svo bættist birkið við .
" Bergrún Arna segir þremenningana hafa ákveðið í upphafi að slá til og prófa í tvö ár .
" Við erum enn lifandi fimm árum seinna , og þetta gengur satt að segja mjög vel , " segir hún .
