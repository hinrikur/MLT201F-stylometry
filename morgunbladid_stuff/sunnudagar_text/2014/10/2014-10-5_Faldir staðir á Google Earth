Google Earth forritið er skemmtilegur tímaþjófur og einnig nytsamlegt forrit þegar kemur að því að rata um erlendar stórborgir .
Forritið er þannig gert að hægt er að þysja að götum og húsum og skoða staði líkt og notandinn væri á staðnum .
Þó eru nokkrir staðir á Google Earth sem eru faldir eða pixlaðir þannig að ekki er hægt að skoða þá .
Til dæmis Volkel Airbase herstöðin í Hollandi sem Wikileaks sagði að geymdi kjarnorkuvopn .
Þá eru skrýtin ský yfir nokkrum stöðum í Rússlandi , hin forna borg Babylon í Írak er pixluð og höll hollenska kóngfólksins , Huis Ten Bosch Palace , er einnig pixluð , væntanlega af öryggisástæðum .
Þá er herstöðin Ramstein Air Force Base í Þýskalandi , þar sem Nato er sagt prófa ný tæki og tól , einnig pixluð sem og hús rússneska milljarðamæringsins Alexei Miller einnig óskýrt .
Ekki er vitað af hverju þessir staðir eru svona óskýrir .
