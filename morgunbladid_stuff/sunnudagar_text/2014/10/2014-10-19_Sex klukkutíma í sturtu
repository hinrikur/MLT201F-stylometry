Hvenær byrjaðir þú að leika ? Fyrsta skipti sem ég kom fram í bíómynd var í heimildarmyndinni Africa United , í leikstjórn Ólafs de la Fleur árið 2005 .
Fyrsta hlutverk mitt var síðan í kvikmynd Ólafs de la Fleur , Stóra planinu , 2008 .
Þar lék ég Mustang , vonda kallinn .
Í Borgríki 2 leikur þú Sergej , yfirmann undirheimanna í Reykjavík , færðu mikil viðbrögð út á hlutverk þitt ? Eftir Borgríki fékk ég gjarnan kveðjur frá fólki sem ég þekkti ekki og fólk horfði oft á mig eins og það þekkti mig en áttaði sig ekki alveg hvaðan .
Það mætti segja að Sergej sé tveir perónuleikar , fjölskyldumaður og undirheimamaður .
Átt þú auðvelt með að detta í ólíka karaktera ? Það má vel segja að Sergej sé kleyfhugi .
Annarsvegar er hann fjölskyldumaður sem trúir því og þráir að hann , konan hans og ófætt barn þeirra eigi eftir að lifa hamingjusömu lífi í rólegu hvefi í Serbíu .
Hinsvegar er Sergej harðsvíraður glæpamaður sem svífst einskis til þess að ná settum markmiðum sínum .
Sjálfur er ég fjölskyldumaður , svo að ég átti ekki í miklum erfiðleikum með að túlka þá hlið á Sergej , hin hliðin var örlítið flóknari .
Nú starfið þið Sergej báðir sem bifvélavirkjar , hjálpaði það til við að tengjast karakternum ? Nei , eiginlega ekki .
Starf Sergej sem bifvélavirki er frekar leið til þess að hylma yfir glæpastarfsemina heldur en alvöru starf .
Á bak við Borgríki 2 er hópur frábærra leikara , er einhver leikari sem hefur haft mikil áhrif á þig ? Það er erfitt að gera upp á milli þess frábæra fólks sem kom að Borgríki 2 .
Í þeim tveimur Borgríkja-myndum sem ég hef leikið í hafa Ingvar E. Sigurðsson og Sigurður Sigurjónsson verið virkilega hjálplegir og forréttindi að fá að vinna með þeim .
Svo eru það leikarar eins og Ágústa og Hilmir sem ég er mjög þakklátur fyrir að fá að vinna með .
Geturðu sagt mér frá eftirminnilegu atviki á tökustað ? Já , minnisstæðasta senan var þegar ég þurfti að vera barinn , nakinn í sturtu í fimm eða sex klukkutíma af þremur gaurum og einni skvísu .
Það var virkilega erfitt , en ég vildi ekki hætta og hvíla mig .
Ég vildi bara klára atriðið .
Er erfitt að detta aftur í raunveruleikann eftir átakanlegar senur ? Já , stundum .
Leiklistin getur verið andlega erfið .
Þú verður að gefa þig allan í hlutverkið – 110% .
Það er ekki hægt að að slaka á eða vera hálfshugar .
