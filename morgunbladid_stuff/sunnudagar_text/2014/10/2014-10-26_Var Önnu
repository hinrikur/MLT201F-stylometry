Anna Jónsdóttir sópransöngkona heldur tvenna útgáfutónleika nú um helgina í tilefni af útgáfu hljómdisksins " Var " .
Á honum eru fimmtán þjóðlög sem Anna syngur án meðleiks , að undanskildum tveimur lögum þar sem Svavar Knútur leikur með henni á harmóníum .
Fyrri tónleikar Önnu verða í Ásmundarsafni í dag , laugardag klukkan 17 , og þeir síðari í Akranesvita á morgun , sunnudag klukkan 15 .
Hljómdiskurinn var hljóðritaður á tveimur stöðum , í lýsistanki gamallar yfirgefinnar síldarverksmiðju í Djúpavík á Ströndum og í Akranesvita .
Að sögn Önnu var hljómburðurinn í tankinum í Djúpavík svo fullkominn að meðleikur var óþarfur .
