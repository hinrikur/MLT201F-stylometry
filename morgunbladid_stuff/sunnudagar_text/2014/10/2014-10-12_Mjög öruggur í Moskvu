Stefán Jón Heiðarsson , flugvirki hjá Icelandair , hefur farið í þrígang til starfa í Moskvu á vegum félagsins , einn mánuð í senn , en þar skoða flugvirkjarnir íslensku vélar fyrir erlent félag .
" Ég var einn mánuð í fyrrasumar og reiknaði ekki með að fara nema einu sinni á ári , en tók líka að mér jólatúrinn .
Var því í Moskvu á meðan jólin voru haldin hátíðleg hér heima og það kom mér skemmtilega á óvart hve mikið þeir skreyttu á þeim tíma ; það var mjög jólalegt í borginni þótt þeir haldi ekki jólin sjálfir fyrr en í byrjun janúar .
" Flugvirkjarnir búa jafnan á hóteli töluvert frá miðbænum ; stóru hóteli sem byggt var fyrir Ólympíuleikana 1980 .
" Við erum um það bil hálftíma í neðanjarðarlest niður að Rauða torginu og ég notaði flest tækifæri sem ég gat til að kíkja þangað og skoða mig um .
" Aftur var Stefán svo í mánuð í rússnesku höfuðborginni í vor .
Borgin kom Stefáni Jóni " óskaplega mikið á óvart ; ég átti satt að segja von á grámyglulegum stað og skítugum en það var nú öðru nær .
Það er gott að vera í Moskvu , borgin er snyrtileg og ekki erfitt að lynda við Rússana ; þeir eru þægilegir upp til hópa .
Aðallega að það séu tungumálaerfiðleikar en þá er best að tala íslensku við þá .
Þá skilja báðir jafnmikið ! " segir Stefán Jón og hlær .
" Það er gríðarlega mikið af flottum byggingum í Moskvu , styttum og minnismerkjum ; mér fannst minnismerkið um Pétur mikla til dæmis sérlega áhrifamikið .
Mér finnst líka alltaf jafnáhrifamikið að koma á Rauða torgið .
Svo heimsótti ég auðvitað Lenín , sem mér fannst merkilegt , og gaman var að koma á geimferðasafnið þeirra .
Þar má meðal annars sjá tíkina sem þeir sendu út í geiminn á sínum tíma .
" Sú hét Laika og stytta af henni er í safninu .
" Ég fór líka á safn í Kreml sem ég hreifst mjög af , í fyrsta lagi er í þeirri byggingu safn þar sem eru vopn og verjur frá gömlum tíma , margt af því fagurlega skreytt steinum og gulli .
Þetta eru miklar gersemar .
Þaðan lá leiðin í annan sal þar sem voru sleðar og vagnar keisarafjölskyldunnar , gríðarleg tæki , mikið skreytt , og svo var þar kjólasafn keisaraynjanna í glerkössum .
Sannarlega mikilfenglegt að skoða það og eftirminnilegt .
Mér fannst slæmt að ekki mátti taka myndir nema á geimferðasafninu , en áttaði mig á því þegar ég kom út að hægt var að kaupa leyfi til myndatöku þar .
Biðröðin var hins vegar svo löng að ég nennti ekki að fara í hana aftur ...
" Stefán Jón er úr Hrísey og bjó lengi á Akureyri .
" Ég starfaði þar sem rafvirki en eftir að ég missti þáverandi eiginkonu mína árið 1998 ákvað ég að fara til Ameríku og lærði þar flugvirkjun .
Ég var nýorðinn fimmtugur þegar ég lauk námi árið 2001 .
Var því dálítið seinn í þessu .
" Hann starfaði fyrst hjá Atlanta , bæði í Alsír og Sádi-Arabíu , en hefur unnið hjá Icelandair á Keflavíkurflugvelli síðustu ár .
Stefán Jón segir ekkert að óttast í Moskvu og hann telji sig mjög öruggan á ferð þar í borg .
" Mér líður miklu betur í Moskvu en víða annars staðar .
Til að byrja með var ég að vísu dálítið smeykur í umferðinni , sem er mjög mikil og menn keyra hratt , en þegar ég kom aftur heim sýndist mér umferðin í Reykjavík síst skárri eða jafnvel verri .
Í Moskvu gefa menn þó að minnsta kosti stefnuljós ! " 