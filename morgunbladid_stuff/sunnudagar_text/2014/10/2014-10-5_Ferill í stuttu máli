Þórdís Elva Þorvaldsdóttir útskrifaðist frá leiklistardeild University of Georgia árið 2003 og lauk meistaranámi í ritstjórn og útgáfu frá Háskóla Íslands 2011 .
Níu leikrit eftir hana hafa verið sett upp af atvinnuleikurum .
Árið 2006 hlaut hún tilnefningu til Grímunnar sem leikskáld ársins 2006 .
Fyrsta bók hennar , Á mannamáli , var ein af verðlaunuðustu bókum ársins og hlaut tilnefningu til Íslensku bókmenntaverðlaunanna .
Þórdís Elva var meðal handritshöfunda stuttmyndarinnar Fáðu já ! Auk ritstarfa hefur hún meðal annars sinnt fréttamennsku á fréttastofu RÚV , leikstjórn og 2012 til 2014 var hún stjórnarformaður Samtaka um kvennaathvarf .
Víðir Guðmundsson útskrifaðist sem leikari frá Listaháskóla Íslands vorið 2006 .
Starfaði hjá Borgarleikhúsinu til loka árs 2008 .
Hann er einn af stofnendum GRAL-leikhópsins .
Víðir hefur léð rödd sína til fjölda teiknimyndapersóna í talsetningu barnaefnis fyrir Stúdíó Sýrland .
Víðir hefur unnið jöfnum höndum við kennslu í leiklist á grunn- , framhalds- og háskólastigi frá útskrift .
Helstu hlutverk Víðis í leikhúsi : Mozart í Amadeus , Gosi í Gosa , Björn í Horn á höfði , Gengis í söngleiknum Gretti , séra Oddur í 21 manns saknað , Jón í Endalokum alheimsins og Sonny í söngleiknum Grease .
