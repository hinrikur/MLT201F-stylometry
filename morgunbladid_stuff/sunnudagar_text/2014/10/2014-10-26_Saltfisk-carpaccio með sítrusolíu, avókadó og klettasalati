Fyrir fjóra Carpaccio 250 g beinhreinsaður saltfiskur ½ búnt basil , saxað ¼ búnt steinselja , söxuð 1 msk ólífuolía svartur pipar úr kvörn Saltfiskinum er velt upp úr ólífuolíu og kryddjurtum og kryddaður með pipar .
Þegar því er lokið er fiskurinn vafinn inn í plastfilmu og rúllað upp .
Settur í frysti og látinn taka sig þar .
Sítrusolía 2 plómutómatar afhýddir ( skorið x í enda tómatsins og dýft í sjóðandi vatn í sex sekúndur og svo í ísvatn ) ½ sítróna , afhýdd og laufin skorin í teninga og safinn kreistur með .
¼ rauðlaukur , fínt saxaður 1 hvítlauksrif , fínt saxað 1 msk smátt kapers ólífuolía Plómutómatarnir eru afhýddir og kjötið skorið í fallega jafna teninga , öllu blandað saman og ólífuolíu bætt við svo fljóti yfir .
Þegar saltfiskurinn er enn nokkurn veginn frosinn er hann tekinn og skorinn í þunnar sneiðar , annaðhvort með hníf eða í áleggshníf .
Sneiðunum er raðað á diskinn og sítrusolíunni dreypt yfir fiskinn .
Avókadó er tekið og afhýtt og skorið í teninga og stráð yfir .
Að lokum er svartur pipar úr kvörn mulinn yfir fiskinn og borið fram .
Klettasalat haft með .
