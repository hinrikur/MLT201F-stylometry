Finnski sellóleikarinn Markus Hohti kemur fram á fyrstu tónleikum vetrarins í tónleikaröðinni Hljóðön í Hafnarborg annað kvöld , sunnudag , kl. 20 .
Tónleikarnir bera yfirskriftina Nýir strengir en á þeim leikur Hohti á ný íslensk strengjahljóðfæri sem styðjast á einn eða annan hátt við notkun strengja í fjölbreyttri mynd .
Má þar hlýða á nýjustu útgáfu hljóðfærisins dórófón ( 8 ) eftir Halldór Úlfarsson myndlistarmann og nýtt selló Hans Jóhannssonar fiðlusmiðs .
Á efnisskrá tónleikanna eru fjölbreytt verk eftir innlend og erlend samtímatónskáld , þeirra á meðal samlanda Hohti , þá Kaiju Saariaho og Sami Klemola , auk verka eftir Simon-Steen Andersen .
Á tónleikunum verður jafnframt frumflutt nýtt verk eftir Guðmund Stein Gunnarsson fyrir dórófón .
