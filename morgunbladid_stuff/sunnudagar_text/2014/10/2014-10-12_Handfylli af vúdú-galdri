Í Franska hverfinu í New Orleans er slegið upp veislu á hverju einasta kvöldi .
Tónlist tekur að óma frá börunum og hljóðfæraleikarar telja í á fjölförnum götuhornum .
Mannlífið er skrautlegt , arkitektúrinn fagur og ekki þarf mikið tilefni til að skrúðganga bresti á með lúðrasveit í fararbroddi .
Maturinn er engum öðrum líkur og eflaust er handfylli af vúdú-galdri blandað út í Gumbo-súpuna .
Hingað hafa margir andans jöfrar sótt sér innblástur eins og Tennessee Williams , William Faulkner og Truman Capote .
Skemmtanalífið vinnur bug á hvaða ritstíflu sem er og oft dugar líka að ganga niður að Missisippi-fljótinu .
Þeir sem vilja eilítið öðruvísi fjör ættu að sigla út á fenjasvæðið og heilsa upp á hvasstennta krókódíla .
Kveðja Gerður Kristný skáld .
