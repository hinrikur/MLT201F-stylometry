Hvort sem er verið að hlusta á bassadrunur í hiphoppi , diskant í svartmálmi eða sæta strengi strengjakvartetts skipta heyrnartól miklu máli þegar kemur að því að skila tónlist inn í eyru , " sagði Árni Matthíasson í grein sinni í síðustu viku um þráðlaus heyrnartól sem hann var að prófa .
Til að njóta tónlistar þarf að hafa góð heyrnartól og þar eru flokkarnir nokkrir þegar kemur að því að velja .
Einn flokkurinn er heyrnartól sem fara inn í eyrun , annar flokkur er við eyrun og svo er sá þriðji sem fer utan yfir .
Svo eru til þráðlaus , og tölvuheyrnartól , en þau hafa yfirleitt míkrófón .
Fæst á öllum verðbilum Gífurlegt úrval er af heyrnartólum á markaðnum í dag og kosta þau frá rúmlega þúsund krónum og upp í 60 þúsund .
Þau allra dýrustu kosta svo enn meira , allt að 100 þúsund krónum .
Með tónlistarveitum eins og Ipod eða snjallsímum fylgja oftar en ekki heyrnartól sem duga yfirleitt alveg ágætlega en sumir vilja fegra hljóminn og þá er gott að vita hverju á að leita að því það getur verið töluvert erfitt að finna góð heyrnartól sem henta hverjum og einum .
Auglýsing fyrir ein heyrnartól hljóðar svo ; Öflug heyrnartól með 40 mm driver , tíðnisvið : 20Hz - 20kHz , 53 Ohm , Næmni dB / mW , dB / V : 107 , 1,2 m kapall .
Þyngd : 200 grömm , litur : Svört .
Ekki eru allir sem vita hvað allar þessar tölur þýða , nema kannski þyngdin og liturinn og því fór Sunnudagsblaðið á stúfana og kannaði hvað allt þetta þýddi .
Driver eða hátalarinn : Flest heyrnartól eru með 40 mm driver .
Sum stærri , sum minni .
Þetta er hátalarinn sjálfur .
Því stærri driver því meiri kraftur .
Ohm eða viðnám : Þetta þýðir hversu góð leiðni er í snúrunum .
Því lægri leiðni í snúrunni þeim mun betra hljóði skilar heyrnartólin úr MP3 spilurum eða símum sem hafa ekki góða magnara .
Yamaha Professional eru til dæmis með 23 Ohm en flest heyrnartól eru með 32 Ohm .
HZ eða Hertz : Flestir horfa í þessar tölur þegar velja á sér heyrnartól .
Mörg heyrnartól eru með tölurnar 20-20.000 HZ .
Lægri talan þýðir bassinn og hærri talan er hátíðnihljóðið .
Því minni sem fyrri talan er þeim mun dýpri bassi er í hljóðinu .
Sennheiser Momentum til dæmis er með 16 - 24.000 HZ sem þýðir meiri breidd í hljóðinu .
DB eða desíbel : Hvað heyrnartólin skila miklum hávaða í eyrun .
Hægt er að tala um hættulegan hávaða þegar hljóðstyrkur er í kringum 85 dB eða hærri í átta klukkutíma samfleytt samkvæmt doktor.is .
Flest heyrnartól eru með hæsta styrk yfir 100 db .
Sennheiser HD429 er með 110 db , Philips SHL3200 DJ skilar 107 en til eru sérstök barnaheyrnartól sem fara ekki yfir 85 db .
