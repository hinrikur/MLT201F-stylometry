Ljóðahátíð Konubókastofu verður haldin í Rauða húsinu á Eyrarbakka á sunnudag klukkan 14 .
Meðan gestir gæða sér á kaffi og kökum fræðast þeir um skáldskap kvenna .
Elísabet Kristín Jökulsdóttir , Kristrún Guðmundsdóttir , Heiðrún Ólafsdóttir og Sigrún Haraldsdóttir lesa upp úr ljóðabókum sínum og Anna Þorbjörg Ingólfsdóttir heldur erindi um skáldkonuna Erlu .
Lay Low og Agnes Erna Estherardóttir flytja ljúfa tónlist við ljóð kvenna .
Dagskráin er hluti af stofnun Bókabæjanna austanfjalls , en Konubókastofa er einn af aðstandendum verkefnisins .
Konubókastofa er safn með það markmið að halda til haga þeim ritverkum sem íslenskar konur hafa skrifað í gegnum tíðina .
Um leið og verkin fá utan um sig þetta safn er sjónarhorninu beint að þeim og mikilvægi þeirra í íslenskri bókmenntasögu .
