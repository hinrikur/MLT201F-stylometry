Fyrir vetrarólympíuleikana í Rússlandi kom ólympíunefndin upp bás á Vystavochaya-lestarstöðinni í Moskvu þar sem hægt var að borga farmiðann með því að gera 30 hnébeygjur .
Básinn sló í gegn og var því ákveðið að halda honum gangandi eftir leikana .
Lestarmiði kostar 30 rúblur eða rúmlega 200 krónur og samkvæmt Forbes-tímaritinu eru alltaf nokkrir í röð í básinn í morgunumferðinni .
Tækið er einfalt í notkun , það notast við myndavél sem er forrituð þannig að hún geti talið hnébeygjur viðkomandi .
Þarf að gera 30 hnébeygjur á innan við tveimur mínútum og fær þá viðkomandi prentaðan lestarmiða .
Takist hins vegar ekki að gera þessar 30 á gefnum tíma gefur tækið frá sér hljóð , rautt ljós kviknar og enginn lestarmiði prentast út .
Engum sögum fer hins vegar af því hvort viðkomandi fær öruggt sæti í lestinni fyrir þreytta fætur .
