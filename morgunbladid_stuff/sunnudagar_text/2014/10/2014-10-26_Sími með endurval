Reglugerð um sölu tækja til tengingar við sjálfvirka símkerfið tók gildi 15. júní 1981 og heimilaði þá öðrum en Pósti og síma að flytja inn síma .
Símco sf. reið á vaðið og flutti inn takkasíma og aðra síma sem þóttu bæði fallegir en einnig tæknilega framar en þeir símar sem höfðu áður verið á boðstólum hér .
Einn þeirra síma sem Símco bauð til sölu 1982 var sími sem var tæknileg snilld því hann hafði alls konar nýjungar sem ekki höfðu sést áður .
Síminn hafði nefnilega endurval og ljósaskilti þar sem sjá mátti hvaða númer hafði verið valið .
Hægt var að fletta ellefu númer til baka en þar með er bara hálf sagan sögð .
Á símanum var sjálfvirkt endurval á númeri sem var á tali , þar mátti einnig finna takka sem lokaði fyrir hljóð ( e. mute ) og sérstakan takka sem hringdi í neyðarnúmer .
Kostaði síminn 1.300 krónur en dýrasti síminn sem Símco bauð upp á 1982 kostaði 3.500 krónur .
