Japaninn Haruki Murakami er einn af vinsælustu höfundum heims og á síðustu árum hefur nafn hans iðulega verið nefnt í sambandi við Nóbelsverðlaunin í bókmenntum .
Nú fréttist að nýjasta skáldsaga Murakami sé væntanleg á íslensku og ber nafnið Hinn litlausi Tzukuru Tazaki og pílagrímsár hans .
Ingunn Snædal skáld þýðir verkið sem kemur út núna í október .
Murakami var á sínum tíma gestur Bókmenntahátíðar í Reykjavík og sló í gegn , sérstaklega hjá yngra fólki .
Ensk gerð þessarar nýju skáldsögu hefur verið til sölu í Eymundsson og salan hefur verið gríðarlega góð .
Enska þýðingin er svo ofarlega á metsölulistum í Bretlandi , en Murakami var þar á dögunum og hundruð biðu í biðröð eftir að fá hjá honum áritun og höfðu sumir beðið í tólf til sextán tíma eftir að komast í nánd við goðið sitt .
Víst er að fáir nútímahöfundar eiga slíkum vinsældum að fagna .
Aðdáendur Murakami bíða svo spenntir eftir því hvort hann muni fá Nóbelinn þetta árið , en sumir segja reyndar að almennar vinsældir hans dragi fremur úr líkum hans en auki þær .
Við skulum bíða og sjá .
