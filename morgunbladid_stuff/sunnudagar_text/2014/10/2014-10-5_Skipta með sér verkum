Parið Harpa Káradóttir og Daníel Ólafsson hafa tamið sér það að elda kvöldmatinn í sameiningu .
Gott vín með matnum , kertaljós , skemmtileg tónlist og hugguleg stemning er nokkuð sem skiptir miklu máli þegar halda á matarboð .
Harpa er hins vegar dugleg við að skapa einnig huggulega stemningu fyrir kvöldverði virku dagana .
Gunnþórunn Jónsdóttir gunnthorunn@mbl.is Harpa Káradóttir er iðin í eldhúsinu en hún segir áhugann á matargerð hafa komið með aldrinum .
" Já , ætli ég flokkist ekki undir það að vera matgæðingur .
Ég hef sífellt meiri áhuga á matargerð og öllu sem við kemur því að elda mat og bera hann á borð , " segir Harpa en hún er sjálfstætt starfandi sminka og á von á sínu fyrsta barni með unnustanum Daníel Ólafssyni .
Báðum þykir þeim gaman að elda og eru dugleg að gera það í sameiningu .
" Okkur finnst mjög gaman að skipta með okkur verkum og reynum að blanda okkur ekki mikið í það sem hinn aðilinn er að gera , " segir Harpa brosandi .
" Ég sé þó yfirleitt um að leggja á borð og gera fínt og finnst Daníel það oft geta verið fullmikið af því góða , sérstaklega á virkum dögum , " segir Harpa og hlær .
Hún segir það þó skipta máli að hafa huggulegt í kringum sig , sér í lagi þegar halda á matarboð .
" Það er svo margt sem gerir matarboð ennþá betra .
Fyrst og fremst myndi ég segja að sá sem er að bjóða ætti að vera búinn að skipuleggja sig vel og alls ekki vera í tímaþröng .
Stemningin hefur allt að segja þegar kemur að því að bjóða fólki í mat .
Það er mikilvægt að hafa huggulegt í kringum mann og leggja fallega á borð , kveikja á kertum og setja á einhverja skemmtilega tónlist .
Gott vín með matnum er nokkuð sem minn vinahópur hefur einnig mjög gaman af .
" Lærði af Hrefnu Sætran Harpa var sminka fyrir meistarakokkinn Hrefnu Rósu Sætran í matreiðsluþáttum hennar og segist hún hafa lært helling af því .
" Ég sá hvað góð vinnubrögð skipta miklu máli og einnig hvað góð eldhúsáhöld geta létt manni lífið .
Auðvitað er miklu skemmtilegra að vinna með góða hnífa og réttu græjurnar hverju sinni .
Þar lærði ég einnig að ef maður gefur sér tíma , vandar sig við hvern einasta hlut , gengur jafnóðum frá og þrífur áhöldin á milli verka , þá einhvernveginn virðast hlutirnir ganga betur upp .
Ég mæli með því fyrir þá sem eru að stíga sín fyrstu skref í eldamennsku að læra af foreldrum sínum og fólkinu í kringum sig , vera óhrædd við að prófa sig áfram og gefast ekki upp þó að maður klúðri einhverju .
Það er ekki sjálfgefið að hlutirnir heppnist í fyrstu , " segir Harpa sem segist vera meira fyrir það að elda heldur en að baka .
Það geti hins vegar verið því hún hafi ekki æft sig nógu mikið í bakstrinum .
" En ég hef mjög gaman af því að skoða myndir af mat og eftirréttum á Pinterest , sérstaklega eftir að ég varð ólétt , þá hefur áhugi minn á því að kunna að baka verulega aukist .
" Flugnasprey í kökuna Samhliða spjalli um bakstur lumar Harpa á skemmtilegri sögu úr eldhúsinu þegar hún var svo elskuleg að baka köku fyrir veika vinkonu sína á yngri árum .
" Ég var mjög ung þegar ég bakaði köku fyrir vinkonu mína , Kollu , en hún lá þá veik heima .
Ég spreyjaði óvart kökuformið með flugnaspreyi í stað þess að nota kökusprey .
Alsæl gekk ég yfir til vinkonu minnar , skælbrosandi og stolt , en kakan vakti ekki mikla lukku , " segir Harpa og hlær .
Nautafille með chimichurri Nautafille : Olía hvítlaukur ( eftir smekk , við notum ca 5-6 hvítlauksgeira ) pipar Öllu blandað saman og penslað yfir kjötið rétt áður en kjötið fer á grillið .
Grillað á hvorri hlið í ca 4 mín , látið standa í nokkrar mín undir álpappír .
Skorið í sneiðar og saltað eftir smekk .
Chimichurri : ½ bolli rauðvínsedik 1 tsk salt 3-4 hvítlauksgeirar 1 rautt chili ein lúka steinselja ½ laukur ¾ bolli ólífuolía 2 stk oregano svartur pipar eftir smekk .
Gott er að láta blandara skera þetta ef hann er til á heimilinu en einnig er hægt að saxa þetta niður sjálfur .
Fyrir þá sem eru hrifnir af kóríander þá er mjög gott að bæta honum við .
Kartöflur : Litlar kartöflur , hreinsaðar vel og skornar í báta .
Olíu , hvítlauk , rósmarín , salt og pipar er blandað yfir þær .
Bakað í ofni í ca 45 mín , ofninn stilltur á grill síðustu 5 mín .
Meðlæti : Ég notaði veislusalat , en er mjög hrifin af klettasalati með þessu ( var ekki til ) .
Vatnsmelóna skorin í litla bita , rauðlaukur skorinn í þunnar ræmur , hreinn fetaostur og ristaðir pekanhnetukjarnar .
