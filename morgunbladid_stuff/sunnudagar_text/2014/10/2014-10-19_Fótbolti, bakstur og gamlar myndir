Inga María Leifsdóttir , kynningar- og markaðsstjóri Íslensku óperunnar , gaf sér tíma til að svara spurningum um eftirlæti fjölskyldunnar þrátt fyrir annir en Íslenska óperan frumsýnir Don Carlo laugardaginn 18. október .
Eiginmaður hennar er Kristbjörn Helgason , verkfræðingur hjá Plain Vanilla .
Þau eiga þrjú börn , Júlíu Helgu , ellefu ára , Jakob Leif , sjö ára , og Jóel Benedikt , eins árs .
Þátturinn sem allir geta horft á ? Hrekkjavökuþátturinn í Andrési önd er algjört uppáhald hjá öllum , alls konar vísindaþættir á RÚV og Kúskó .
Duttum líka inn í Minute to Win It um daginn sem var mjög skemmtilegt .
Maturinn sem er í uppáhaldi hjá öllum ? Buff stroganoff .
Skemmtilegast að gera saman ? Hjá okkur er til svolítið sem heitir " plan mömmu " , sem er að fara í sund og fá sér svo að borða á veitingastað .
Það er mjög skemmtilegt plan .
En svo finnst okkur líka gaman í keilu og að fara í sumarbústað .
Og fara í bíltúr með eða án íss .
Og drekka kaffi hjá ömmu Siggu og ömmu og afa .
Borðið þið morgunmat saman ? Já , alltaf .
Sumir fá sér egg en aðrir morgunkorn og stundum er skellt í hafragraut handa öllum .
Hvað gerið þið saman heima ykkur til dægrastyttingar ? Spilum fótbolta í holinu , bökum og skoðum gamlar myndir .
