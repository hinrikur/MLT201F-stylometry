Viðburðurinn Lífsneistar Leifs Þórarinssonar verður haldinn á morgun , sunnudag , klukkan 17.15 í Norðurljósasal Hörpu .
Um er að ræða tónleika þar sem tónlist tónskáldsins Leifs Þórarinssonar fær að njóta sín .
Caput hópurinn stendur að tónleikunum en með þeim vill hópurinn heiðra minningu Leifs í tilefni þess að í ágúst síðastliðnum voru liðin áttatíu ár frá fæðingu hans .
Flutt verða nokkur af meistaraverkum Leifs , verk sem heyrast nær aldrei , en efnisskráin spannar nánast allan tónsmíðaferil hans .
Samhliða viðburðinum verða gefnar út tvær ritgerðir Kolbeins Bjarnasonar , flautuleikara Caput hópsins , um tónlist Leifs .
Einnig verður opnuð heimasíða tileinkuð Leifi á tónleikadaginn .
