Júlía Mist Víðisdóttir , dóttir Víðis og stjúpdóttir Þórdísar Elvu , leikur í stuttu en veigamiklu atriði í myndinni Stattu með þér ! en atriðið gerist í Kastljóssetti RÚV .
Atriðið er með skírskotun í að krakkar eigi að standa með sér , þau mega segja nei við því sem þau hafa ekki áhuga á að gera og ekki að láta etja sér út í eitthvað sem þau hvorki viljané hafa heldur aldur til .
Þannig hafa foreldrar Júlíu , en sögupersónan heitir einnig Júlía , att henni út í pólitík án tillits til skoðana hennar og er hún komin í flóknar stjórnmálaumræður í sjónvarpinu aðeins 10 ára .
" Í atriðinu leik ég 10 ára stelpu sem á foreldra sem vilja að ég fari út í stjórnmál og breyta mér í alþingismann þrátt fyrir að ég hafi engan áhuga á því .
Allt í einu er ég komin í það að vera að fara í kappræður við alþingismenn í sjónvarpinu meðan ég hef allt önnur áhugamál .
Í atriðinu geng ég út úr þessum kappræðum því mér finnst þetta algjört rugl , maður verður að vera orðinn átján ára til að mega verða alþingismaður og krakkar hafa rétt á því að ráða áhugamálum sínum sjálf .
" Júlía Mist lék í atriðinu á móti ekki minni kanónum en fjármálaráðherra Bjarna Benediktssyni , Katrínu Jakobsdóttur , formanni Vinstrihreyfingarinnar - græns framboðs , og Þóru Arnórsdóttur fjölmiðlakonu .
" Ég kannaðist við andlitin en var ekki alveg viss hvaða fólk þetta var þegar ég hitti þau .
Þetta var mjög skemmtileg reynsla og gaman að fá innsýn inn í þennan heim eins og hvernig Kastljósið og fréttatímarnir eru - allt inni í einu risastóru húsi og allt öðruvísi en maður ímyndaði sér .
" 