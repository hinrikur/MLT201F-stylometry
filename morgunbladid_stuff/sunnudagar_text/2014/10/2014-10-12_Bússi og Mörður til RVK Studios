Framleiðandinn Björn Þórir Sigurðsson ( Bússi ) hefur verið ráðinn til RVK Studios .
Hann mun hafa umsjón með innlendri framleiðslu fyrirtækisins og fylgja eftir örum vexti þess á þeim vettvangi .
Í framleiðslu hjá RVK Studios á innlendum vettvangi eru m.a. önnur þáttaröðin af Ísland got talent fyrir Stöð 2 og fyrir RÚV önnur þáttaröð Hulla , Leitin að Billy Elliot og Ófærð sem mikið hefur verið í fréttum undanfarið en framleiðsla á henni hefst í vetur .
Björn Þórir býr yfir gríðarlegri reynslu úr heimi afþreyingar sem mun nýtast honum vel hjá einu öflugasta framleiðslufyrirtæki landsins , RVK Studios .
Bússi var yfirmaður framleiðslu og framleiðandi hjá Turner Broadcasting Systems á árunum 2011-2014 þar sem hann hafði umsjón með framleiðslu á þriðju og fjórðu þáttaröð af verðlaunaþáttunum Latabæ .
Hann var yfirmaður sölu- og markaðssviðs Morgunblaðsins á árnunum 2008-2011 þar sem tekjur hjá þessu elsta dagblaði landsins og vinsælasta fréttavefnum mbl.is jukust verulega fyrir hans tilstuðlan .
Samhliða því stýrði hann auglýsinga- og áskriftarsölu , viðskiptaþróun og allsherjarmarkaðssetningu blaðsins .
Bússi var sjónvarpsstjóri á Skjá einum 2005-2008 , dagskrárstjóri Stöðvar 2 2002-2005 þar sem hann sá um efniskaup og framleiðslu , framkvæmdastjóri PoppTíví 2000-2002 , framkvæmdastjóri dagskrár- og markaðssviðs Saga Communications / Fíns miðils 1997-2000 þar sem hann stýrði sex útvarpsstöðvum og 1994-1997 byggði hann upp útvarpsstöðina FM 957 sem dagskrárstjóri .
Bússi er með BA-gráðu í Visual Communication frá American Intercontinental University í Los Angeles og hefur setið í stjórn fjölda innlendra og erlendra fyrirtækja gegnum árin svo sem Eddu útgáfu , SMÁÍS og MediaXchange .
Mörður Finnbogason hefur verið ráðinn fjármálastjóri RVK Studios .
Mörður kemur frá KPMG ehf. þar sem hann hefur verið verkefnastjóri á endurskoðunarsviði síðan í september 2007 .
Hjá KPMG starfaði hann fyrir margvísleg fyrirtæki svo sem fyrirtæki skráð á opinberum hlutabréfamarkaði , opinber félög , fjárfestingarfélög og mörg önnur félög í ólíkum starfsgeirum .
Mörður starfaði sem bókari hjá Phoenix Seafood Inc .
og önnur fyrirtæki í Dalian Kína á árunum 2008 og 2009 .
Hann starfaði sem fjármálastjóri Iceexpress LLC .
í New York frá 2004-2007 , sem bókari hjá Fulltingi lögmannsstofu árið 2003 , útflutningsstjóri hjá Iceexpress LLC .
í New York árið 2002 og bókari hjá Ferðafélaginu-Útivist 1997-2000 .
Mörður er M.acc í reikningshaldi og endurskoðun frá Háskóla Íslands , MS í reikningshaldi frá Baruch College , Zicklin School of Business í New York og BS í viðskiptafræði frá Háskóla Íslands .
RVK Studios tekur slíkum reynsluboltum fagnandi í þeirri viðamiklu framleiðslu sem framundan er á komandi mánuðum og árum , segir í tilkynningu .
jonagnar@mbl.is 