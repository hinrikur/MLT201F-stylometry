Kvennafrídagurinn 24. október 1975 markaði tímamót í íslensku samfélagi .
Um alþjóðlegan dag var að ræða en hvergi var samstaðan jafnmikil og á Íslandi .
Margt hefur breyst en jafnréttisbaráttu lýkur ef til vill aldrei .
Á fundi sem Jafnréttisstofa og Akureyrarbær héldu í gær í tilefni dagsins var t.d. fjallað um kynferðislega áreitni í umönnunarstörfum og framkomu við konur í þjónustustörfum , þar sem eitt og annað áhugavert kom fram en ekki allt ánægjulegt .
Í máli Hörpu Ólafsdóttur hagfræðings hjá Eflingu , stéttarfélagi , kom fram að ákveðnir vinnustaðir væru í meiri hættu hvað þetta varðar : fámennir vinnustaðir , t.d. persónuleg notendastýrð þjónusta ; hún benti á að ungar konur í veitingahúsageiranum þekktu síður rétt sinn en aðrir og væru oft tilbúnar að láta ýmislegt yfir sig ganga og nefndi einnig að í umönnun aldraðra vægi réttur aldraðra heimilismanna oft þungt , sönnunarbyrði væri erfið og aðstandendur aldraðra væru í hagsmunagæslu .
Jóhann Berglind Bjarnadóttir og Katrín Olsen Björnsdóttir sinna báðar umönnunarstörfum hjá Akureyrarbæ og sögðu ótrúlega marga hafa orðið fyrir kynferðislegri áreitni í starfi , " sem betur fer ekki af alvarlegustu gerð en engu að síður svo að þeim hafi misboðið " .
Kynferðisleg áreitni er þegar farið er yfir mörk þess sem þolandinn sættir sig við en það mat er mjög huglægt , og því mikilvægt , að þeirra sögn , að umræða á vinnustað sé opinská .
Að leyfilegt sé að brydda upp á umræðuefninu og að starfsfólk treysti samstarfsfólki sínu .
Að það geti rætt sín mörk og stutt hvert annað .
" Ef samstarfsfólk er meðvitað um mörk hvert annars er auðveldara að koma til aðstoðar og styrkja viðkomandi í erfiðum aðstæðum .
" Tvær ungar konur , Margrét Helga Erlingsdóttir og Elín Inga Bragadóttir , ræddu um framkomu við konur í þjónustustörfum en þær halda úti síðunni Kynlegar athugasemdir á Facebook .
Stofnuðu hana á vormánuðum " vegna þess að við tókum eftir því að allt í kringum okkur hafði fólk sögur að segja af því hvað það var orðið langþreytt á kynjakerfinu og hvernig það hefur neikvæð áhrif á daglegt líf þess .
Oft eru þetta atriði sem maður bendir á og fólk afgreiðir sem " væl " .
Við vildum einfaldlega benda á hvernig þetta gegnsýrir samfélagið og hvernig margt smátt myndar eitt stórt kynjakerfi .
" Þeim hafa borist ótrúlegustu athugsemdir og sögur inn á síðuna .
Dæmi frá 17 ára stúlku sem vann sem þjónn á veitingastað þar sem einnig var boðið upp á heimsendingu .
" Eftir að hafa þjónað í um hálft ár í salnum langaði mig að prófa að vera sendill .
Strákarnir tveir sem sáu um heimsendingarnar virtust ráða sér mun meira í starfi en ég og fannst mér það heillandi .
Það voru til tveir bílar sem þeir voru báðir búnir að margklessa .
" Stúlkan segist hafa safnað kjarki , talað við yfirmanninn og óskaði eftir því að verða sendill : " Hann hló , horfði á mig lengi og sagði að stelpur gætu ekki sinnt slíku starfi , hvað þá stelpur sem væru nýkomnar með bílpróf .
Með tárin í augunum ( niðurlægð ) sagðist ég þá ætla að hætta .
Eftir mikla baráttu fékk ég svo fjárans sendilsstarfið með því skilyrði að ég væri á eigin bíl þar sem mér væri ekki treystandi fyrir hinum margklesstu sendlabílum .
Ég lét mig hafa það og vann svo sem pizzusendill í einhvern tíma og hvorki klessti bíl né klúðraði sendingu ...
ótrúlegt en satt .
" Þær veltu vöngum yfir því hvort kúnninn hefði alltaf rétt fyrir sér – eins og gjarnan er haft á orði , og sögðu þessa sögu sem þeim barst frá ungri konu : " Fyrir nokkrum árum byrjaði ég að vinna sem þjónn á vinsælum veitingastað í Reykjavík .
Á fyrstu vaktinni sá ég um nokkur borð , meðal annars eitt þar sem sátu tveir menn og tvær konur .
" Nóg var að gera og allt gekk vel þar til hún gleymdi að færa öðrum manninum bjór , sem hann hafði pantað .
" Þegar ég kom næst að borðinu spurði ég hvort allt væri eins og það ætti að vera og maðurinn minnti mig á bjórinn .
Ég dreif í að sækja hann og baðst afsökunar á þessari gleymsku minni þegar ég kom aftur með bjórinn að borðinu .
Svo spurði ég hvort ég gæti gert eitthvað fleira fyrir þau í bili og maðurinn hló og sagði : " Hmm ...
já , þú gætir kannski staðið á haus og sýnt okkur á þér brjóstin ! " Hin þrjú hlógu en ég roðnaði bara og snerist á hæli .
" Hún sagði starfsfélaga sínum , annarri stúlku , frá því sem gerðist og sú kallaði strax á vaktstjórann , stæðilegan mann á fertugsaldri , og sagði honum hvað hafði gerst .
Yfirmaðurinn prentaði strax út reikninginn , gekk að borðinu og bað fólkið um að borga .
Sagði slíka framkomu við starfsfólk ekki viðeigandi , bað fólkið um að fara og koma aldrei aftur .
" Þau voru öll yfir sig hneyksluð og maðurinn hreint út sagt brjálæðislega reiður og hreytti einhverjum ónotum í okkur öll á leiðinni út .
En ég er enn svo stolt og þakklát þessum yfirmanni mínum fyrir þessu flottu viðbrögð , " sagði hún .
" Þessi með síða rauða hárið " Í könnun sem Félagsvísindastofnun Háskóla Íslands gerði árið 2011 voru þátttakendur spurðir hver væri uppáhaldsleikari annars vegar og -leikkona hins vegar og var hæsta svarhlutfallið 24% hjá karlleikurum , Ingvar E. Sigurðsson , en hjá leikkonunum var hæsta svarhlutfallið 17% undir flokknum önnur eða óljós .
Ilmur Kristjánsdóttir kemur næst á eftir flokknum önnur eða óljós af leikkonum með 14,6% .
Samskonar flokkur var hjá karlleikurunum sem fékk 10% og gátu samt allir nefnt nöfn karlleikara í þeim flokki .
Hjá leikkonunum í flokknum önnur eða óljós komu hins vegar fá nöfn en mikið af lýsingum .
Hér eru nokkur dæmi : " Dóttir Guðrúnar Gunnars .
" " Dóttir Þórhildar .
" " Dökkhærð , hávaxin , Fóstbræður , Stelpurnar .
" " Elva – man ekki eftirnafnið .
" " Er í spurningaþætti á sunnudögum á rás 2 , ung , kannski Ólafía ? " " Konan sem leikur á móti honum í Um ráðherrann .
Lék í farsa á Akureyri sl. vetur en man ekki hvað hún heitir .
Skiptir oft um hlutverk í verkinu og fór á kostum .
" " Man ekki en hún lék í Jesú litla .
" " Þessi með síða rauða hárið ...
man ekki hvað hún heitir .
" " Dóttir leikhúshjóna , var leikhússtjóri í Borgarleikhúsinu .
" Könnunin var unnin fyrir sviðslistahópinn 16 elskendur .
Í Jafnréttislögum frá 2008 segir meðal annars : " Atvinnurekendur og yfirmenn stofnana og félagasamtaka skulu gera sérstakar ráðstafanir til að koma í veg fyrir að starfsfólk , nemar og skjólstæðingar verði fyrir kynbundinni eða kynferðislegri áreitni á vinnustað , stofnun , í félagsstarfi eða skólum .
Ef yfirmaður er kærður vegna ætlaðrar kynbundinnar eða kynferðislegrar áreitni verður hann vanhæfur til að taka ákvarðanir í tengslum við starfsskilyrði kæranda á meðan meðferð málsins stendur yfir og skal þá næsti yfirmaður taka slíkar ákvarðanir .
" Þjóðmál skapti hallgrímsson skapti@mbl.is Í augsýn er nú frelsi og fyrr það mátti vera , nú fylkja konur liði , og frelsismerki bera .
Stundin er runnin upp .
Upphaf textans Áfram stelpur eftir Dagnýju Kristjánsdóttur og Kristján Jóhann Jónsson sem sunginn var í fyrsta skipti á Lækjartorgi á Kvennafrídaginn 24. október 1975 .
