Skáldsagan One Day eftir David Nicholls sem Bjartur gaf út á íslensku undir nafninu Einn dagur varð á sínum tíma metsölubók víða um heim og gerð var kvikmynd eftir henni með Anne Hathaway og Jim Sturgess í aðalhlutverkum .
Nú rúmum fimm árum eftir útkomu One Day hefur Nicholls sent frá sér nýja skáldsögu sem nefnist Us og hefur vakið hrifningu gagnrýnenda og var tilnefnd til Booker-verðlaunanna , en var ekki meðal þeirra sex bóka sem komust í úrslit .
Us er nú ofarlega á metsölulistum í Bretlandi .
Sögumaðurinn í Us , Douglas Petersen 53 ára verður fyrir áfalli þegar eiginkona hans til tuttugu ára tilkynnir honum að hún telji að hjónaband þeirra sé komið að endastöð .
Douglas vill allt til vinna til að halda fjölskyldunni saman og fer með konu sinni og fýlulegum unglingssyni í ferðalag .
Heyrst hefur að áhugi sé á að kvikmynda þessa nýju bók og nafn Russells Crowes hefur verið nefnt í því sambandi .
