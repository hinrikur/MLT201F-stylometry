Krunkað á krossi kirkjuturnsins þegar Kristján Karlsson er borinn til grafar í Garðakirkjugarði .
Skáldfuglinn kveður skáldið .
" Le jeune homme étranger " enn á ný horfinn á framandi slóðir .
Í erfidrykkjunni er skeggrætt hver hafi verið besta ljóðabók Kristjáns .
Einn segir það jafnan síðustu bók skálda , annar þá fyrstu .
Ég segi ekkert , en hugsa mitt .
Hugurinn hvarflar að öðrum skáldum .
Skyldi það vera Kvæðabók eða Fyrir kvölddyrum ? Nei , nei , hvernig læt ég , Hannes Pétursson er hvergi hljóðnaður .
Auðvitað Svartar fjaðrir Davíðs frá Fagraskógi .
" Krummi gamli er svartur / og krummi er fuglinn minn .
" En til hvers að gera upp á milli bóka eða ljóða ? " Það er grunsamlegt / hvað næturnar eru svartar ...
" skrifar Sigurbjörg Þrastardóttir í Blysförum – þeirri háskalegu bók , " sólinni rignir " í ljóðum skáldsins Magnúsar Sigurðssonar og Börkur Gunnarsson semur ljóð sem bókstaflega hverfa eftir að þau hafa verið gripin úr loftinu og finnast aldrei meir .
Á náttborðinu safn glerhúsa Edmund Clerihew Bentley og Haiku for the Single Girl með þönkum stúlku sem er á lausu : " I feel its approach / Inevitable as death : / Internet dating .
" Það er notalegt að rekast á vin sinn Leif Eiríksson við hliðið – betri hliðvarðar gæti enginn óskað sér að kirkjugarði .
Kristján sendi frá sér fyrstu ljóðabókina á sextugsaldri , en Leifur var um tírætt þegar hans fyrsta bók kom út – báðir síungir og kunnu að hugsa í löngum boga .
Syndin eitt magnaðasta ljóð Leifs .
Það kom aldrei út á prenti .
Hugurinn reikar til Kristjáns .
New York er byltingarkennd ljóðabók .
...
le jeune homme étranger er annar nú og drekkur te og tók rétt áðan eftir því að í hans bolla er sprunga svört .
