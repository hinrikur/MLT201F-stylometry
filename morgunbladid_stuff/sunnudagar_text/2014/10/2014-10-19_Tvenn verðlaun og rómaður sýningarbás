Fulltrúar lyfjafyrirtækisins Alvogen unnu til tvennra verðlauna á alþjóðlegri lyfjaráðstefnu í París í síðustu viku .
Það var alþjóðlega fagtímaritið Generics Bulletin sem stóð fyrir verðlaunaveitingunni .
Alvogen var tilefnt til sjö verðlauna af ellefu sem í boði voru og hlaut verðlaun í flokkunum fyrirtæki ársins í Bandaríkjunum og viðskiptaþróunarverkefni ársins í Evrópu , fyrir markaðssetningu lyfsins Inflectra .
Alvogen starfar um þessar mundir í 35 löndum og hjá fyrirtækinu vinna 2.300 manns .
Bandaríkin eru stærsti markaður Alvogen , en einnig eru afurðir fyrirtækisins seldar í Suður-Asíu og Austur-Evrópu , meðal annars í Suður-Kóreu , Taívan , Ungverjalandi og Búlgaríu .
Þriggja daga sýning Jafnhliða Parísarráðstefnunni var þar haldin lyfjasýning .
Þar var sýnd framleiðsla allra stærstu lyfjafyrirtækja í heimi og voru gestir um fjörutíu þúsund .
Sýningin stóð í þrjá daga .
Um fjörutíu lykilstarfsmenn Alvogen og dótturfyrirtækja áttu þar fundi með og kynntu vörur og þjónustu .
Alvogen hlaut lof fyrir sýningarbás sinn , sem var um 300 fermetrar að stærð og hannaður og byggður af starfsmönnum á Íslandi .
