Sinfóníuhljómsveit Norðurlands býður á sunnudag klukkan 15 upp á dagskrá í Hofi undir yfirskriftinni " Meistaramánuður " .
Flutt verða verk eftir Mozart og Haydn undir stjórn Daníels Bjarnasonar , sem er ein skærasta stjarna þjóðarinnar á sviði tónsmíða og hljómsveitarstjórnar .
Einleikarar verða þau Ella Vala Ármannsdóttir og Helgi Þ. Svavarsson .
Efnisskráin er metnaðarfull og spannar samkvæmt tilkynningu allt frá léttleika til djúprar ástríðu en flutt verða forleikurinn að Don Giovanni , Konsert fyrir 2 horn og hljómsveit og Sinfónía nr. 104 eftir Haydn .
