Flestir hafa séð þá Neil Armstrong og Buzz Aldrin stíga , fyrstir manna , fæti á tunglið .
Myndböndin eru óskýr enda var árið 1969 þegar þeir félagar lentu .
En upprunualegu myndböndin , þau sem fóru ekki um gervihnött sem varð til þess að gæðin minnkuðu , voru mjög skýr .
Þau eru hinsvegar týnd og tröllum gefin og því þarf enn í dag að notast við óskýru myndirnar .
NASA tók upp lendinguna til vonar og vara ef sjónvarpsútsendingin myndi klikka .
Þannig töpuðust engin gæði en árið 1969 þurfti að þjappa sjónvarpsmerkinu frá flauginni saman í lítið sjónvarpsmerki og við það töpuðust mikil gæði .
Ef þetta hefði ekki verið gert hefði ekki verið hægt að sýna beint frá lendingunni .
Í kringum 1990 fóru nokkrir áhugaljósmyndarar að spyrjast fyrir um þessar spólur og kom í ljós að þær var hvergi að finna .
Fór af stað mikil leit en hún hefur ekki enn skilað árangri .
Upprunalegu myndböndin af fyrstu tungllendingunni eru því týnd og hefur þetta verið vatn á myllu þeirra sem trúa ekki að Bandaríkjamenn hafi sent mannað geimfar til tunglsins .
