Samkvæmt upplýsingum frá Félagi sænskra bókaútgefenda er tap á um 80 prósentum allra bókartitla sem gefnir eru út þar í landi .
Hagnaði bókaútgefenda af þeim bókum sem betur ganga er að stórum hluta varið í metnaðarfull eða áhættusöm verk , svo sem eins og útgáfu nýrra höfunda , ljóðabóka , myndskreyttra barnabóka og metnaðarfullra fræðibóka .
Metsöluhöfundurinn Henning Mankell hefur lengi haft sterka taug til Afríku .
Til þess að hafa áhrif á nýtingu hagnaðar bóka sinna stofnaði hann Leopard-forlagið árið 2001 í samstarfi við Dan Israel .
Hjá Leopard eru á hverju ári gefin út fjölmörg skáldverk og fræðibækur eftir afríska höfunda líkt og yfirlýst stefna forlagsins kveður á um .
Þannig má segja að velgengni skáldsagnapersónunnar Kurts Wallanders hafi opnað óvæntar dyr tækifæra á sænskum bókamarkaði fyrir fjölmarga afríska rithöfunda .
Henning Mankell hefur auk þess stutt persónulega við bakið á ýmsum hjálparsamtökum í Afríku .
Árið 2007 gaf hann til að mynda um 300 milljónir íslenskra króna til SOS barnaþorps í Mósambík .
