Í vikunni byrjaði tæknisýningin Gitex í Dubai .
Þar voru afhjúpaðir þrír nýir sjúkrabílar í sjúkrabílaflota furstadæmisins .
Slíkt er kannski ekkert tiltökumál , það er jú nóg af peningum til í Dubai , nema hver og einn sjúkrabíll sem afhjúpaður var er með hámarkshraða upp á 300 kílómetra á klukkustund .
Þetta eru tveir sérhannaðir Ford Mustang og einn Lotus Evora-ofursportbíll .
Með þessu má minnka viðbragðstíma sjúkraflutningamanna úr átta mínútum í fjórar .
Segja má að þetta séu viðbragðsbílar því ekki er hægt að flytja sjúklinga í þeim .
Sjúkraflutningamenn í Dubai munu hljóta sérstaka þjálfun í akstri þessara tryllitækja en í þeim verða 60% af öllum þeim nauðsynjum sem eru í venjulegum sjúkrabílum á vegum Dubai .
