Valhnetur í Kína hafa hækkað gríðarlega í verði undanfarin ár og er svo komið að kíló af valhnetum kostar meira en kíló af gulli .
Í mörg ár hefur hnetan táknað velmegun og velgengni .
Li Zhanhua , hnetubóndi í Kína , segir að hneturnar séu mjög vinsælar meðal þeirra nýríku en efnahagur Kína hefur blómstrað undanfarin ár .
Þá séu hnetur vinsælar í svarta hagkerfinu meðal mafíósa .
Fyrir áratug var Zhanhua fátækur bóndi sem ræktaði korn og hveiti .
Hneturnar voru aðeins áhugamál .
Nú á hann innflutta bíla , hús í borginni og tekur sér reglulega frí frá sveitastörfum .
" Við hnetubændur erum þakklátir fyrir það sem hnetan hefur gert fyrir okkur .
Fyrir nokkrum árum hefðum við hjónin ekki getað ímyndað okkur að við hefðum efni á því að gifta okkur – hvað þá kaupa íbúð í borginni , " sagði Zhanhua í samtali við AFP-fréttaveituna , sem leit í heimsókn .
Li reiknar með að selja hnetur í ár fyrir 325 þúsund dollara eða 40 milljónir króna .
Hver segir svo að peningar vaxi ekki á trjánum ! 