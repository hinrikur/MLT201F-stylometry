Sigur Íslands gegn Hollandi er eitt stærsta afrek íslenska landsliðsins í knattspyrnu frá upphafi .
Landsliðið er gríðarlega sterkt um þessar mundir en ekki eru allir á par sáttir með einn hlut sem Bragi Valdimar Skúlason , sjónvarpsmaður og Baggalútur , nefndi til dæmis á Fésbókinni sinni í vikunni .
" Hvenær ætlar íslenska landsliðið að drulludrattast til að setja nöfnin sín á treyjurnar , en ekki niðurstöður faðernisprófs ? " Stöðufærslan fékk um 270 " like " .
Þorgeir Tryggvason spurði hins vegar hvers vegna faðernispróf héti ekki pungapróf ? Sirkusunnandinn og búðarkonan Margrét Erla Maack leitaði til vinna sinna á Fésbókinni í vikunni .
Hvort er betra , þegar spilað er með börnum mannsins síns , að heilla þau með því að leyfa þeim að vinna eða heilla þau með því hvað maður er rosalega góður í spilinu sem spilað er ? Kveðja , ein sem er st st st sturlað tapsár .
Björn Gunnlaugsson sat ekki á góðri speki : " Fer eftir ýmsu .
Til dæmis hve mikið hann elskar þau , deilt með hve mikið hann elskar þig , plús samanlagður aldur þeirra deilt með kvaðratrótinni af þeim tíma sem þið hafið verið saman .
" Börkur Gunnarsson leikstjóri er á ferðalagi um Möltu með kærustu sinni og fréttakonu , Lindu Blöndal .
Linda þekkir vel til og lóðsar Berki um borgina .
" Brá þegar Linda Blöndal sagði við mig í gær að hún ætlaði með mig í spænska rannsóknarréttinn .
Ef hún hefði sagt þetta aðeins fyrr , svona sirka 500 árum fyrr , hefði ég talið að nú væri ráð að slíta sambandinu og hlaupið sem fætur toguðu á brott frá henni .
En þessi í stað sagði ég já og við áttum rómantískan dag innan um gömul pyntingartól og afhausaðar brúður .
Einsog með allt sem fólk segir , þá skiptir tímasetningin mjög miklu máli .
" 