Amy Parker ólst upp á fyrirmyndarheimili að flestu leyti .
Hún var alin upp á góðu fæði , fékk ekki sykur fyrr en hún var eins árs , hún var á brjósti í meira en ár , borðaði lífrænt heimaræktað grænmeti , drakk ógerilsneydda mjólk , fékk ekkert MSG , engin aukaefni og ekkert aspartame .
Móðir hennar notaðist við smáskammtalækningar , ilmolíumeðferðir , hrygg- og liðskekkjulækningar .
Systkinin tóku daglegan skammt af C-vítamíni , sólhatti og þorskalýsi .
Hún ólst upp á bóndabæ á Englandi og var með mjög virkan lífsstíl , stundaði íþróttir og gekk þangað sem hún þurfti að komast .
Drakk nóg af vatni og borðaði lífrænt kjöt af nálægum bæjum einu sinni til tvisvar í viku .
En hún var ekki bólusett fyrir helstu sjúkdómum .
Parker segir sögu sína í grein á Slate.com .
Bólusetningar koma í veg fyrir útbreiðslu alvarlegra smitsjúkdóma .
Brýnt er að bólusetningar barna nái til nær allra barna í hverjum fæðingarárgangi en alvarlegar aukaverkanir bólusetninga eru mjög fátíðar , að því er fram kemur á vef Embættis landlæknis , landlaeknir.is .
Margir barnasjúkdómar , svo sem mislingar , barnaveiki , kíghósti og lömunarveiki , sjást afar sjaldan nú orðið .
Ungabarnadauði vegna þessara sjúkdóma var þó algengur á 19. öldinni og framan af 20. öldinni .
Reynsla margra Austur- Evrópuríkja sýnir að þessir sjúkdómar geta komið aftur ef slakað er á bólusetningum barna .
Parker er sönnun um það en hún ólst upp við þennan heilbrigða lífsstíl en fékk samt marga sjúkdóma .
Hún fékk mislinga , hettusótt , rauða hunda , heilahimnubólgu , skarlatsótt , kíghósta og hlaupabólu .
" Þeir sem berjast gegn bólusetningum í því skyni að " náttúruleg mótefni " tapist með þeim eiga ekki neitt inni hjá mér .
Ég ólst upp á svona fullkominn hátt og heilsufæði og var alltaf veik , " segir Parker .
Hún er þakklát fyrir allt heilsufæðið og góðan lífsstíl en hefur sjálf bólusett sín eigin börn .
" Börnin mín hafa aðeins fengið hlaupabólu , sem þau smituðust af á meðan þau voru á brjósti .
Þau voru líka alin upp á heilsufæði , heimaræktuðu og lífrænu .
Ég var ekki eins ströng og móðir mín en þau eru hraustari en ég var nokkru sinni , " segir hún .
