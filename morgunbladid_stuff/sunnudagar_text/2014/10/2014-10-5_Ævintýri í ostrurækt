Ostrur frá Húsavík gætu orðið á borðum sælkera í fjarlægum löndum áður en langt um líður .
Aðstæður til ræktunar reynast sérstaklega góðar í Skjálfandaflóa og ævintýri , sem hófst eftir að tveir vinir hættu í kræklingarækt á svæðinu , virðist ætla að standa undir nafni .
Kristján Phillips , sem vinnur hjá GPG Seafood á Húsavík , og Geir Ívarsson sjómaður hófu kræklingarækt í frístundum fyrir einum fimm árum .
" Kræklingurinn er of ódýr vara til útflutnings , þó hann sé fínn á innanlandsmarkað , " segir Kristján við Morgunblaðið .
Þeir ákváðu því að láta staðar numið en þá kviknaði önnur hugmynd : Hvers vegna ekki að rækta ostrur ? Það hefði ekki verið reynt við Íslandsstrendur ; hugmyndin var reifuð 1939 en ekki fékkst leyfi til innflutnings og aldrei síðan .
" Við höfðum áhuga á að reyna eitthvað sem aðrir væru ekki að gera .
Okkur fannst gaman í kræklingaræktinni en sáum að það dæmi myndi aldrei ganga upp .
Það kostar of mikið að flytja hann út .
Ég fór að spyrjast fyrir og á endanum fengum við tilraunaleyfi til að rækta ostrur og þetta lítur ljómandi vel út , " segir Kristján .
Umsókn um söluleyfi er í vinnslu hjá Matvælastofnun , en gert er ráð fyrir að fyrstu ostrurnar verði tilbúnir til sölu síðsumars á næsta ári .
Við ostruræktun óttast menn gjarna smitsjúkdóma , " en við fáum lirfurnar frá klakstöðvum á Spáni , þar sem þær eru í einangrun .
Það er frábært ef svona nýsköpun gengur upp ; það er reyndar margfalt dýrara að rækta ostrur en krækling en hinsvegar fær maður miklu meira fyrir þær .
Þetta er algjör lúxusvara víða um heim .
" Spánverjarnir spenntir Til varð fyrirtækið Víkurskel .
Eigendunum hefur fjölgað því Jóel Þórðarson og Heiðar Gunnarsson , skipstjóri og stýrimaður á Guðmundi í Nesi RE , bættust í hópinn og Atvinnuþróunarfélag Þingeyinga lagði einnig fram hlutafé í sumar .
" Mönnum þar á bæ leist það vel á verkefnið að þeir ákváðu að koma inn í þetta hjá okkur .
Nú leitum við að fleiri fjárfestum til að klára dæmið enda búnir að komast fram hjá mestu áhættunni .
" Leyfi til ræktunar fékkst um það bil tveimur árum eftir að hugmyndin kviknaði .
" Við fengum fyrstu lirfurnar 12. júní í fyrra , frá fyrirtækinu Acuinuga á norðurströnd Spánar , sem við höfum verið í miklum samskiptum við .
Starfsmenn þar hafa kennt okkur allt varðandi ræktunina og aðstoða okkur í einu og öllu .
Ef við lendum í einhverju veseni er hringt út og þeir leysa málið .
Þeir eru í raun ennþá spenntari en við sjálfir ! " Acuinuge sérhæfir sig m.a. í þjónustu , ráðgjöf og að útvega hráefni fyrir eldi í sjó og vatni .
Margir tilbúnir að kaupa Kristján segir að jafnan taki fjögur til sex ár að rækta lirfu þar til hún er komin í sölustærð .
" Einn þriðji stækkar að vísu yfirleitt mjög hratt og í okkar tilfelli virðist sem fyrstu ostrurnar verði tilbúnir til sölu á næsta ári .
" Hann segir ekki verða vandræði að selja framleiðsluna .
" Ég veit ekki nákvæmlega hvernig markaðurinn er í Evrópu , en það er búið að hafa samband við okkur frá Kanada ; þar fréttu einhverjir af því hvað við værum að reyna hér og sögðust vilja ganga strax á kaupum á öllu sem við gætum framleitt ! Áður vorum við hins vegar búnir að vera í sambandi við fólk í Asíu sem sagðist geta selt alla okkar framleiðslu og Spánverjarnir hafa sagt það sama ; þeir eru tilbúnir að kaupa skelina af okkur aftur þegar hún er tilbúin .
" Kristján fullyrðir að ostrurnar úr Skjálfandaflóa séu mun betri en þær sem þeir félagar hafi smakkað erlendis og meira að segja hafi Frökkum sem komu til landsins litist gríðarlega vel á – " hve bragðgóð hún er , hve fiskurinn er mjúkur og líka hvað hún vex hratt hérna .
Allir sem hafa smakkað eru sammála um að þetta sé mjög góð vara .
" Þegar blaðamaður leyfir sér að segja að þetta hljómi nánast of vel til að geta verið satt , tekur Kristján undir það .
" Okkur finnst það eiginlega líka ! Þetta hefur gengið vonum framar .
Vöxturinn er slíkur að enginn skilur það því aðstæður hér eiga ekki að vera þær hentugustu ; ostrur ættu að vera í 20 til 30 gráða heitum sjó en hér nær hann mest 13 gráðum og fer alveg niður í eina gráðu á veturna .
En næringargildið í sjónum virðist hafa meiri áhrif en hitastigið .
" Víkurskel ræktar ostrurnar í Saltvík , skammt frá Húsavík .
" Það er ekki hægt að vera með ostrueldi hvar sem er og raunar ekki auðvelt að finna hentugt svæði .
Ekki má vera mikill þari á svæðinu því hann getur kæft lirfuna og helst ekki kræklingur .
Við erum mjög heppnir með aðstæður hér ; vissum að það þyrfti mikið ferskvatn og Laxá rennur út í flóann og yfir búrin okkar .
" Áhugamál og höfuðverkur ! Eigendur fyrirtækisins eru allir í annarri vinnu .
" Kræklingaræktin var bara tómstundagaman en ostrurækt er miklu meiri vinna .
Þetta breyttist mjög fljótt úr áhugamáli í höfuðverk ! " segir Kristján .
Hann gerir ráð fyrir að eftir nokkur ár gætu sex manns verið í fullri vinnu hjá fyrirtækinu .
Þeir gera ráð fyrir að selja um 100 tonn á ári en gætu auðveldlega selt margfalt það magn .
" Þessi 100 tonn yrðu vart mælanlegt á markaði .
Hann er gríðarlega stór og sums staðar , til dæmis í Miðjarðarhafinu , eru menn í vandræðum vegna mengunar ; ostrur drepast og ræktendur neyðast til að hætta .
" Eftirspurn eftir ostrum er hins vegar að aukast í heiminum , segir Kristján , " og gott fyrir okkur að vera svona norðarlega því hér er lítil mengun .
" Góð arðsemi Víkurskel ræktar nú ostrur í 10 búrum .
" Þau verða eflaust orðin á milli 50 og 100 á næsta ári og gætu verið orðin fleiri en 200 árið þar á eftir , " segir Kristján .
" Arðsemin í þessu er mjög góð .
Mörg lítil fyrirtæki fóru út í skeljarækt , m.a. ostrur , eftir að þorskstofninn við Kanada hrundi fyrir nokkrum árum og hefur gengið gríðarlega vel .
Skeljaræktin vegur víst orðið upp á móti því sem þorskurinn gaf af sér áður .
" Spennandi verður að sjá hvort höfuðborg hvalaskoðunar í Evrópu verður líka þekkt fyrir ostrueldi fyrr en nokkurn grunar .
Stækka óvenju hratt Víkurskel fékk sendar milljón örsmáar ostrur , lirfur , um miðjan júní í sumar .
" Þær komust fyrir í tveimur haldapokum eins og maður fær úti í búð en um síðustu helgi höfðu ostrurnar stækkað svo mikið að þær voru í fjórum stórum fiskikörum , " segir Kristján Phillips .
" Ostrur stækka mest fyrstu tvö árin .
Þær hrygna í klakstöðvum , Spánverjarnir hugsa um þær á fyrsta stigi – sem er gott , því þá verða mestu afföllin – en skelin er 4 til 6 millimetrar þegar við fáum hana .
Þá er hún tilbúin til að fara í sjó þar sem hún er í þrjú ár .
" " Stórkostleg atvinnugrein " " Er unt að gera ostruveiðar og ostrurækt að lífvænlegri atvinnugrein hér á landi ? spurði Vísir í fyrrisögn snemma í mars 1939 .
Þá hafði sjávarútvegsnefnd neðri deildar alþingis lagt fram frumvarp til laga um ostrurækt .
" Ostruveiðar og ostrurækt er stórkostleg atvinnugrein víða um heim , " sagði m.a. í greinargerð með frumvarpinu .
" Á heimsmarkaðinum eru ostrur verðmestar af öllum skelfiski , enda mjög dýrar .
Langt er síðan hinn eðlilegi ostrustofn hætti að fullnægja eftirspurninni og hefur því ostrurækt verið stunduð með góðum árangri um langt skeið .
" Fram kemur að ostrur séu ekki til við strendur Íslands en líkur taldar á að möguleikar séu á því , " en þá eingöngu í Faxaflóa , á svæðinu frá Akranesi til Seltjarnarness , samkvæmt þeim rannsóknum , sem fram hafa farið á þessu atriði " .
Ekkert varð af ræktun því ekki fékkst leyfi til að flytja inn lirfur .
