Niðurstöður rannsóknar sem Cornell University í New York gerði í vikunni og greint var frá í tímaritinu Journal of the American Medical Association eru um margt athyglisverðar .
Mikið hefur verið fjallað um mikilvægi þess að horfa ekki á sjónvarp meðan setið er að snæðingi þar sem fólk gleymi sér og borði of mikið því athyglin er öll á því sem er að gerast á skjánum .
Aðalatriðið sé að horfa á matinn til að borða ekki yfir sig .
Samkvæmt þessari rannsókn vísindamanna við Cornell-háskólans er það þó kannski ekki aðalatriðið – heldur hvers konar efni það er sem er á skjánum .
Þannig eru hasarmyndir ekki góðar því að meðaltali innbyrðir fólk tvöfalt fleiri hitaeiningar en ef það horfir á rólegra efni .
Þannig eru Sylvester Stallone og Arnold Schwarzenegger líklegri , óbeint , til að valda því að vigtin stígur upp .
Rólegri viðtalsþættir eru mun ákjósanlegra efni þurfi fólk að halda í við sig því þá er það mun ólíklegra til að æsast upp í átinu .
Þátttakendur höfðu ótakmarkað aðgengi að öllu því M & M , smákökum , gulrótum og vínberjum sem þeir vildu .
Að meðaltali borðaði hasarmyndafólkið um 200 g af matnum meðan þeir sem horfðu á spjallþátt um 100 g .
