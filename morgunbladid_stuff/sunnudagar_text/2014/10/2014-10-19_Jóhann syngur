Jóhann Kristinsson barítónsöngvari kemur fram á lokatónleikum í tónleikaröðinni " Eflum ungar raddir " í Kaldalóni í Hörpu á sunnudagskvöldið klukkan 20 .
Jóhann er sjöundi ungi söngvarinn sem kynntur er til leiks í tónleikaröðini og er aðgangur ókeypis eins og í fyrri skiptin og kemur Steinunn Birna Ragnarsdóttir píanóleikari fram með honum .
Jóhann mun flytja ýmis íslensk sönglög og sönglög eftir Schumann og Strauss , auk óperuaría eftir Wagner og Leoncavallo .
Jóhann hefur lokið áttunda stigs prófi frá Söngskólanum í Reykjavík og er nú við nám í Berlín , þar sem hann sækir einkatíma í söng auk þess að semja tónlist ; hann hefur gefið út þrjár plötur með frumsaminni tónlist .
