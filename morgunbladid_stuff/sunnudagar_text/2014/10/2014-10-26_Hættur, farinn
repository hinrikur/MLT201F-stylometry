Tryggvi Þór Gunnarsson , varabæjarfulltrúi L-listans á Akureyri , óskaði í vikunni eftir lausn frá því starfi " vegna trúnaðarbrests núverandi meirihluta í minn garð " , eins og hann sagði í erindi til bæjarstjórnar .
Tryggvi , sem sat í bæjarstjórn á síðasta kjörtímabili , var í 4. sæti listans við kosningarnar í vor en L-listinn kom aðeins tveimur mönnum að .
Eftir kosningar var ákveðið innan L-listans að Tryggvi yrði stjórnarformaður Norðurorku en skömmu fyrir aðalfund fyrirtækisins á dögunum var honum tilkynnt að af því gæti ekki orðið þar sem núverandi meirihluti treysti honum ekki fyrir verkefninu .
Geir Kristinn Aðalsteinsson , fyrrverandi forseti bæjarstjórnar fyrir hönd L-lista , er nýr formaður Norðurorku .
L-listi er í meirihlutasamstarfi við Samfylkingu og Framsóknarflokk og er hvert framboð með tvo fulltrúa í bæjarstjórn .
