Undir yfirskriftinni " Emotional " frumsýnir Íslenski dansflokkurinn í Borgarleikhúsinu í kvöld , laugardagskvöld , tvö verk eftir unga og efnilega danshöfunda ; " Meadow " eftir Brian Gerke og " EMO1994 " eftir Ole Martin Meland .
Gerke hefur verið búsettur hér á landi frá 2007 og hlotið Grímuverðlaun .
Við gerð verksins sækir hann innblástur til æskuslóða sinna í Montana í Bandaríkjunum .
Útkoman er hugnæmt dansverk sem reynir á tæknilega færni dansaranna .
Verk Melands er sagt hrátt , kraftmikið og líkamlega krefjandi .
Höfundurinn starfar með dansflokki í Noregi .
