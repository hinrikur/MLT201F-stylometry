Ef gerð væri mynd um Harry Potter þar sem hann væri fullorðinn galdrakall þá myndi hann setjast niður á Gordon ' s Wine bar þegar galdraverkefnum dagsins væri lokið .
Barinn er sagður elsti vínbar Lundúna en hann var opnaður 1890 og er trúlega eini staðurinn í borginni sem kallast bar þar sem ekki er hægt að fá bjór .
Þar inni er bara vín vín og aftur vín .
Ekki er mikið um ódýrt vín heldur er meira leitast við að hafa fágað gæðavín .
Inni á barnum er hægt að setjast niður við kertaljós en inni á staðnum er ekki mikið um rafmagn .
Borðhvelfingin er öll lýst með kertum sem sett eru ofan í gamlar vínflöskur og þó að sé sól og blíða sé úti er dimmt og kalt inni .
Á barnum er gríðarlegt val um osta og lyktin inni eftir því sem samblandast eldgamalli reykingalykt .
Útisvæðið er eins týpískt og það verður .
Plaststólar og lítil borð með aðstöðu fyrir reykingafólk sem getur askað við gamlar síldartunnur .
Barinn er yfirleitt fullur af fólki og ekki séns að fá borð eftir klukkan 17 .
Það er hins vegar mun betra að kíkja í bröns og anda að sér sögunni um leið .
Barinn er skammt frá Charing Cross-lestarstöðinni eða Embankment .
Þegar gengið er yfir Thames-ána á Hungerford brúnni er barinn á hægri hönd .
Heimilisfangið er 47 street London WC2N 6NE .
Með Google map í símanum er auðvelt að finna þennan elsta vínbar borgarinnar .
