Fyrir tveimur vikum lýsti Helgi Sigurðsson , krabbameinslæknir á Landspítalanum , undrun sinni á því að nýútskrifaðir læknar sem ráðnir eru til spítalans væru á lægri launum en nýútskrifaðir lögfræðingar og viðskiptafræðingar sem spítalinn ræður .
Af þessu tilefni óskaði Sunnudagsblað Morgunblaðsins eftir upplýsingum um byrjunarlaun allra háskólamenntaðra starfsmanna Landspítalans .
Sjá má svar spítalans á meðfylgjandi töflu .
Að sögn Önnu Sigrúnar Baldursdóttur , fjölmiðlafulltrúa og aðstoðarmanns forstjóra Landspítalans , eru byrjunarlaun háskólastétta sem og annarra starfsmanna spítalans samkvæmt stofnanasamningi hvers og eins stéttarfélags og Landspítala um forsendur röðunar starfa .
Samkomulagið byggist á kjarasamningi fjármálaráðherra fyrir hönd ríkissjóðs annars vegar og stéttarfélagsins sem um ræðir hins vegar .
Hjá náttúrufræðingum og lyfjafræðingum eru lágmarkslaun háð lífaldri samanber uppbyggingu á launatöflu þeirra .
" Hafa ber í huga að þegar talað er um byrjunarlaun þá er átt við lægstu mögulegu upphæð sem starfsmaður sem ráðinn er til starfa á Landspítala fær , " segir Anna .
" Persónubundnir og starfsbundnir þættir svo sem menntun , starfsreynsla , ákveðið vinnuframlag að næturlagi og þess háttar kemur til viðbótar við grunnlaun .
Þó er misjafnt hvað telst til hjá hverju stéttarfélagi fyrir sig og því mikilvægt að rýna í hvern og einn samning .
" Varðandi lögfræðingana þá er enginn sérstakur stofnanasamningur gerður við Stéttarfélag lögfræðinga , að sögn Önnu .
" Það eru einungis þrír lögfræðingar starfandi á spítalanum og enginn þeirra er nýútskrifaður , sem gerir samanburð erfiðan .
" Starfsheiti Byrjunarlaun Sérfræðilæknir 530.556 kr. Félagsráðgjafi 374.124 kr. Almennur læknir 370.485 kr. Ljósmóðir 365.466 kr. Lyfjafræðingur 346.354 kr. Sálfræðingur 340.638 kr. Geislafræðingur 332.837 kr. Þroskaþjálfi 317.593 kr. Hjúkrunarfræðingur 311.837 kr. Náttúrufr .
m. starfsleyfi 310.395 kr. Lífeindafræðingur 303.046 kr. Sjúkraþjálfari 303.046 kr. Iðjuþjálfi 303.046 kr. Viðskipta- og hagfræðingur 289.166 kr. Bókasafns- og upplýsingafr .
289.166 kr. Matvæla- og næringarráðgjafi 289.166 kr. Verkfræðingur 289.166 kr. 