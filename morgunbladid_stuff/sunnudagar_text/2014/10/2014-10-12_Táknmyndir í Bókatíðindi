Skráning í Bókatíðindi er nú hafin hjá skrifstofu Félags íslenskra bókaútgefenda .
Nokkur breyting er fyrirhuguð á útliti Bókatíðinda að þessu sinni .
Ungmennabækur , bækur fyrir unglinga og ungt fólk fá nú sérstakan kafla og verða aðskildar frá barnabókum .
Hljóðbóka- og rafbókakaflarnir hverfa , en þess í stað verða birtar táknmyndir við hverja bók sem gefa til kynna í hvaða útgáfuformi bókin er fáanleg .
Þannig gætu til að mynda verið þrjár táknmyndir við eina skáldsögu sem gæfu til kynna að sagan væri fáanleg innbundin , sem hljóðbók og sem rafbók .
Einnig fá allar bækur nú jafnstórt pláss .
Þannig verður uppsetningin einfölduð og gerð aðgengilegri fyrir lesendur ritsins .
Lokadagur til skráninga bóka í Bókatíðindi er 15. október .
