Instagram-síður þar sem börn- og unglingar láta dæma útlit sitt á skalanum frá 1-10 spretta upp á Instagram .
Síðurnar heita nöfnum á borð við Hversu sæt / ur ertu ? og Hversu heit / ur ertu ? Síðurnar virka oftast þannig að Instagram-notandi sendir mynd í skilaboðum eða taggar síðuna á myndinni sem hann vill láta dæma .
Yfirleitt setur eigandi reikningsins það að skilyrði að það sé nauðsynlegt að vera fylgjandi síðunnar til að fá dóm .
Bæði strákar og stelpur senda myndirnar sínar inn á svona síður .
Flestir fá háa einkunn en svona útlitsdýrkun getur boðið upp á einelti í athugasemdum .
Ekki er hægt að vita hver stendur á bak við hvern reikning en þeir líta þannig út að það séu krakkar að dæma aðra krakka .
Það er þrettán ára aldurstakmark á Instagram en mörg dæmi eru um að yngri krakkar en það séu skráðir .
Það er því full ástæða fyrir foreldra að fylgjast vel með þessari netnotkun sem annarri .
