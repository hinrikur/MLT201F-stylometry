Útvarpsmaðurinn Ívar Guðmundsson deilir því á Facebook og Twitter hversu leiðinlegt honum þyki að þrífa .
" En svona til að peppa þá upp sem eru á sömu skoðun þá brennir þú 170 hitaeiningum á hverjum klukkutíma sem þú þrífur .
Er þetta eitthvað að hjálpa ? " spyr hann .
Athafnamaðurinn Fjölnir Þorgeirsson svarar að bragði : " Það er gaman að þrífa heima hjá sér en starfið fer konum mun betur þar sem þær hafa aðra náðargáfu , gera allt miklu sætara með þessu litla .
" Áfram hélt leikurinn alla vikuna á Facebook þar sem fólk nefndi til sögunnar 10 eftirlætisplöturnar sínar .
Þó voru ekki allir á því að koma út úr skápnum með plöturnar sínar en Lára Björg Björnsdóttir hjá KOM skrifaði : " Ég mundi frekar birta fæðingarmyndir hér á fb en láta fólk hlæja að því hvaða plötur hafa markerað mig fyrir lífstíð .
" Tónlistarkonan Greta Salóme Stefánsdóttir fylgdist eins og margir með umræðunni um kynjakvótann í Söngvakeppninni .
Hún birti stuttan pistil á Facebook um málið og sagði meðal annars : " Það vakti athygli mína í fréttaflutningi þessarar umræðu að tónlistarkarlar voru settir í forsvar fyrir hana og lítið bar á áhuga fjölmiðla á almennri afstöðu tónlistarkvenna gagnvart umræddum kynjakvóta .
" 