Aurapúkinn á oft í mesta basli með að halda aftur af hreiðurgerðarhvötinni .
Hann þræðir ósjaldan raftækjaverslanir og horfir löngunaraugum á risavaxanar þvottavélar , þríbreiða ísskápa og heimabíókerfi sem þekja heilu veggina .
Púkinn þarf líka að gæta sín á skrautmununum og glingrinu .
Ó , hvað væri gaman að eiga þessi glös .
Æ , hvað þetta kerti væri skemmtilegt uppi i hillu .
Púkinn veit nefnilega að flestar þessar freistingar eru hinn mesti óþarfi , eða eru a.m.k. ekki peninganna virði þegar allt kemur til alls .
Púkinn veit hversu auðvelt það er að fylla heimilið af drasli , og hvernig " hlutirnir " taka yfir og dreifa athyglinni frá því sem raunverulega skiptir máli í lífinu .
Ein leið sem Púkinn notar til að varast freistngarnar er að ímynda sér hvað myndi þurfa ef hann byggi í bát og legði af stað yfir hafið .
Kemstu af án ítalska leðursófans um borð ? – Já .
Þarftu innbyggðu kaffivélina um borð ? – Neibb .
Er risastóra hljómtækjasamstæðan að gera sig undir þiljum úti á rúmsjó ? – Aldeilis ekki .
