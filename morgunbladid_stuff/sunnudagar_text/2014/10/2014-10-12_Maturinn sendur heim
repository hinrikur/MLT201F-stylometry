Hjá Eldum rétt er passað upp á skammtastærðir , næringarinnihald og fjölbreytni matarins en uppskriftirnar hjá þeim eru unnar í samvinnu við næringarfræðing og sem minnst á að fara til spillis .
Maturinn er keyrður heim að dyrum og það eina sem þarf að gera er að fylgja einfaldri uppskrift .
Vilhjálmur A. Kjartansson vilhjalmur@mbl.is Fyrirtækið Eldum rétt leiðir viðskiptavini sína út úr frumskógi ráðlegginga og tímaleysis , sem getur fylgt yfirgnæfandi upplýsingaflæði á samskiptamiðlum og í fjölmiðlum um mataræði og heilsu .
Í stað þess að þeysast með innkaupakörfuna milli hillusamstæðna í matvöruverslunum , leitandi að rétta hráefninu , fá kúnnar Eldum rétt matinn sendan heim að dyrum .
" Hráefni í þrjár máltíðir er sent heim í hverri viku , þar sem gætt er að næringarinnihaldi , einfaldleika eldamennskunnar , skammtastærð og bragðefnum , " segir Kristófer Júlíus Leifsson en hann er einn eigenda fyrirtækisins ásamt Vali Hermannssyni , Hönnu Maríu Hermannsdóttur og Hrafnhildi Hermannsdóttur .
" Hugmyndin á bak við fyrirtækið er hvort tveggja í senn að bjóða fólki upp á heilsusamlegan mat og um leið spara fólki þann tíma og fyrirhöfn sem annars færi í innkaup .
Við pössum líka upp á skammtastærðina , svo ekkert ætti að fara til spillis .
" Ólíkt flestum sem senda mat heim er ekki búið að elda réttinn fyrir fólk .
Það ætti þó ekki að koma að sök því Kristófer segir uppskriftirnar vera einfaldar og skemmtilegar .
" Freydís Hjálmarsdóttir næringarfræðingur vinnur uppskriftirnar með okkur og alla jafna reynum við að blanda saman kjöt- og fiskréttum .
Núna bjóðum við líka upp á svo kallað Paleo-matarpakka en hann inniheldur fjóra rétti .
Það er sérstaklega hannað mataræði sem inniheldur engar mjólkur- eða kornvörur , ekkert hveiti og engar unnar matvörur .
" Eldum rétt er ungt fyrirtæki og enn að leita hentugra leiða til að þjóna viðskiptavinum sínum .
" Við viljum auka vöruframboð og fjölbreytni til viðskiptavina okkar og stefnum að því að bæta við enn fleiri tegundum af matarpökkum en við bjóðum upp á í dag .
Framtíðarsýn okkar er að geta hjálpað fleiri heimilum að geta gætt sér á hollum , fjölbreyttum og góðum mat án vandkvæða .
" Miðjarðarhafslambaborgari Hráefni lambahakk , 300 g hamborgarabrauð spelt , 2 stk kartöflur , 200 g rauðlaukur , 1 stk klettasalat , 10 g tómatar , 1 stk ajvar , 45 ml fetaostur , 40 g aioli að hætti Eldum rétt , 120 ml kryddblanda : paprikuduft 1 tsk , laukduft 1 tsk , salt 1 tsk , pipar ½ tsk .
Þarft að eiga : olía salt & pipar best Eldunartími : 25 - 35 mín .
Taktu til áhöldin : Eldfast mót og grill .
Forhitið ofn í 180 ° C með blæstri og hitið grillið vel .
1 .
Skerið kartöflur í þunna báta og veltið upp úr olíu , salti og pipar .
Bakið í ofninum í 20-25 mín eða þar til kartöflurnar eru mjúkar í gegn .
2 .
Setjið hakkið í skál og blandið saman við kryddið og 1 msk af ajvar ( geymið afgang ofan á borgarana ) .
Mótið hakkið í tvo hamborgara , passið að hafa þá þétta svo þeir brotni ekki í sundur við steikingu / grillun .
3 .
Skerið niður rauðlauk , klettasalat og tómata sem álegg .
4 .
Fyrir grill : Grillið borgara og brauð eftir smekk .
Þegar borgarunum er snúið smyrjið ajvar á þá og myljið fetaostinn yfir .
5 .
Fyrir ofn : Snöggsteikið borgarana á hvorri hlið þar til þeir brúnast örlítið .
Leggið í eldfast mót , smyrjið ajvar á þá og myljið fetaostinn yfir .
Setjið inn í ofn í um 5-10 mín og hitið brauðið .
6 .
Berið fram hamborgarana með aioli .
grænmeti og með kartöflum til hliðar .
Sótaður lax Hráefni Lax , 400 g Sellerírót , 400 g Pera , 1 stk. Kínakál , 180 g Kryddblanda : Kóríander , kúmen , paprika , chili , salt Kimchi-dressing : Engifer , 9 g Hvítlaukur , ½ rif Epli , 1/4 stk. Sellerírót , 50 g Chili , 3 g Olía , 50 ml Forhitið ofninn í 200°C hita með blæstri .
1 .
Flysjið og skerið sellerírótina í kubba , veltið upp úr olíu , salti og pipar og bakið í ofni í 20-25 mín .
eða þar til þær eru mjúkar í gegn 2 .
Dreifið kryddinu á disk .
Skerið fiskinn í tvo bita og leggið sárið á fisknum í kryddið .
3 .
Skerið kálið í grófa bita og veltið upp úr smá salti og leggið til hliðar .
4 .
Hitið pönnu án olíu og steikið fiskinn á kryddhliðinni í sirka 2 mín .
á háum hita .
Setjið í eldfast mót og inn í ofn með sellerírótinni í um 5 mín .
eða þar til fiskurinn er fulleldaður .
5 .
Skerið peruna í bita og blandið saman við kínakál og dressingu .
6 .
Berið fram fiskinn með sellerírót og salati .
