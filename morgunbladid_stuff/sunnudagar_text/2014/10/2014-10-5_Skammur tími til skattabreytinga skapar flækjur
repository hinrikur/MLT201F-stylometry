Þrátt fyrir að til bóta sé að ríkisstjórnin hyggist einfalda virðisaukaskattkerfi ferðaþjónustunnar , fela boðaðar breytingar í sér talsverða flækju .
Fyrirvari er of skammur og takmörkuð breikkun skattstofna skapar flækjustig .
Þetta kemur fram í fréttabréfi Samtaka ferðaþjónustunnar ( SAF ) þar sem fjallað er um fjárlagafrumvarp næsta árs .
Forysta samtakanna fundar á næstu dögum með Bjarna Benediktssyni fjármálaráðherra til að ræða áherslumál ferðaþjónustunnar varðandi skatta og fleira .
Lítið viðhald veldur óhöppum Margt er tekið fyrir í álitsgerð SAF .
Lýst er áhyggjum með hve litlu skuli varið á næstu árum til viðhalds og framkvæmda í samgönguáætlun 2013-2016 .
Í fyrirliggjandi fjárlögum séu fjárframlög til vegagerðar skert umtalsvert miðað við áætlun sem lögð var fram á vorþingi .
Þar hafi rúmir 23 milljarðar króna verið undir en í fjárlagafrumvarp næsta árs sé talan 21 milljarður króna .
Þá telur SAF fjárveitingar til flugvalla ekki nægar .
Þar sé skorið niður , en til að mæta viðhaldsþörf og sinna rekstri flugvalla þurfi að auka framlög um 600 til 700 milljónir kr. Sjóðir hafa greitt leið fólks til mennta " Viðhaldsleysi á samgöngumannvirkjum er nú þegar farið að valda óhöppum á vegum víða um land og er það með ólíkindum að vegna niðurskurðar í ríkisfjármálum sé flugöryggi og samgöngum á Íslandi stefnt í voða .
Nauðsynlegt er að veita auknu fjármagni í viðhald til að bæta öryggi notenda enda samgöngukerfið hér á landi lífæð byggðaþróunar og ferðaþjónustu , " segir í greinargerð ferðaþjónustufólks .
SAF segir að miður sé að framlög til starfsmennta séu skorin niður , svo sem til Vinnustaðanámssjóðs og Þróunarsjóðs starfsnáms .
Fyrirtæki í ferðaþjónustu hafi mörg sótt um styrki vegna vinnustaðanáms .
Áhyggjuefni sé ef áðurnefndir sjóðir fái ekki framlög , enda hafi starfsemi þeirra greitt mörgum leið til mennta .
Það sé og miður hve litlum fjármunum sé varið til rannsókna í ferðaþjónustu .
Miklu sé varið til slíkra verkefna á sviði sjávarútvegs , landbúnaðar og orkuframleiðslu .
Ferðaþjónustan sé hins vegar afgangsstærð , sem sé miður enda séu á vettvangi hennar mörg verkefni sem rannsaka þurfi til hlítar .
sbs@mbl.is 