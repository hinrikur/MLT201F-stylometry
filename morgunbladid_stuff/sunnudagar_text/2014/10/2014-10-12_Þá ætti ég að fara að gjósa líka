Það er ekki skrýtið að Lovísa Árnadóttir hafi fylgst vel með fréttunum af jarðhræringunum í Bárðarbungu í ágúst en þá beið hún komu tvíbura sinna í heiminn .
Hún og maður hennar , Gústaf Adolf Hermannsson , eignuðust nefnilega son fimm dögum eftir að gos hófst á Fimmvörðuhálsi árið 2010 .
Framan af var óljóst hvort gos væri hafið eða ekki og deildi Lovísa einni slíkri frétt á fésbókarsíðu sinni þann 23. ágúst með orðunum : " Jæja , þá ætti ég að fara að gjósa líka .
" Hún útskýrði síðan nánar : " Gos hófst á Fimmvörðuhálsi 20. mars 2010 , Eyjafjallajökull svo í framhaldi .
Ég átti 25. mars .
Ég mun vera officially í startholunum fimm dögum eftir að gos hefur verið staðfest ! " Þó þetta hafi verið skrifað í gríni þá rættist spádómurinn , líkt og eldri bróðirinn , Árni Gauti , komu tvíburadrengirnir í heiminn 3. september , sléttum fimm dögum eftir staðfest gos í Holuhrauni .
" Gosið á Fimmvörðuhálsi byrjaði 20. mars og eldri stákurinn okkar fæddist 25. mars .
Maðurinn minn fór að skoða það og við erum með hraunmola úti í garði .
Við þyrftum eiginlega að redda okkur hraunmola úr gosinu sem stendur yfir núna til að eiga fyrir nýju börnin , " segir Lovísa .
Vildu vera eins og stóri bróðir Tvíburarnir vildu greinilega gera eins og stóri bróðir því búið var að ákveða að Lovísa færi í keisaraskurð fimmtudaginn 11. september .
" Ég missti vatnið , fór sjálf af stað en þeir voru teknir með keisara .
Þeir ætluðu sér bara að koma á þessum degi .
" Það er ekki annað hægt að segja en að eldgos virðist hreyfa við Lovísu .
" Við höfum líka verið að grínast með það að við ætlum ekki að gera neinum það að eiga fleiri börn .
Ekki taka sénsinn á því að Katla fari að gjósa næst , " segir hún og hlær .
" Sennilega segjum við þetta bara gott , " segir hún enda er fimm manna fjölskylda stór fjölskylda og nóg að gera .
" En það er spurning hvort þetta verði tvöfalt lengra gos núna þar sem þetta eru tvíburar , " bætir hún við í gamni .
Hún segir ólíkt að sjá um tvíbura og einbura .
" Það fer tvöfaldur tími í brjóstagjöf en maður býr að reynslunni að eiga einn fyrir og veit að þetta tímabil tekur enda .
Þetta er dásamlegt en á sama hátt súrrealískt að fá svona tvö í einu .
En þetta er líka mjög gaman , " segir Lovísa sem ráðfærir sig við aðrar tvíburamæður í mömmuhópum á Facebook .
" Það er mælt með því að maður fari í hóp með öðrum tvíburamömmum .
Það eru ýmis atriði sem einburamömmur geta ekki svarað eins og hvernig eigi að takast á við smáatriði í daglegu lífi með tvö smábörn .
Hvernig gerir maður þetta án þess að vera með þrjár eða fjórar hendur ? Einfaldir hlutir eins og að fara út í bíl og út í búð verða meiriháttar mál , " segir hún .
" Þetta eru svo mörg handtök .
" Skírn á sunnudaginn Drengirnir hafa ekki fengið nöfn ennþá en upplýst verður um þau á sunnudaginn um leið og skírt verður .
" Við erum að fara að skíra á sunnudaginn .
Nöfnin eru leyndarmál en þau eru allavega ekki Bárður og Jökull eins og búið er verið að grínast með , " segir hún en Gosi var líka á meðal þeirra nafna sem hafa verið nefnd við hana .
Lovísa segir að nöfnin verði allavega ekki eldfjallatengd .
Veitingarnar í skírnarveislunni verða líka eitthvað meira en bara Hraun og gos þó Lovísa játi því að það hefði vissulega verið auðveld lausn .
Gosið í Holuhrauni stendur enn og segir Lovísa að hún hefði orðið svekkt ef þetta hefði verið annað túristagos .
" Mig langaði að fara þegar gaus á Fimmvörðuhálsi en þetta var of langt ferðalag og ekki hægt að fara frá litlu nýfæddu barni .
Gústi fór til að ná í mola , " segir hún en mun færri hafa séð gosið nú .
Aðspurð hvort hún lesi gosfréttirnar sérstaklega vel segist hún hafa gert það þegar styttist í fæðinguna .
" En ég er ekkert að lesa allar skjálftafréttirnar núna .
" Blaðamaður spyr hvort það fylgi enginn óróleiki hjá strákunum þessum jarðhræringum í Bárðarbungu .
" Ég held það geri það ekki en ég ætti kannski að athuga hvort það hafi verið jarðskjálfti þegar þeir voru eitthvað pirraðir í maganum , " grínast hún .
Vegna eldgosabarnanna fóru Lovísa og Gústaf að skoða forsíður blaðanna þegar þau fæddust " til að gá hvort það væri fjölskyldutenging þarna " .
Lovísa segir að það hafi allt verið með kyrrum kjörum þegar hún fæddist .
" En þegar Gústi fæddist þá var jarðskjálftahrina um allan heim og eldgos einhvers staðar , " segir hún .
Hver veit hvernig þetta tengist allt saman ? 