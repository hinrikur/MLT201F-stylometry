DHL varð í síðustu viku fyrsta flutningafyrirtækið í Evrópu til að taka ómönnuð loftför , svokallaða DHL Parcelcopter 2.0 dróna , í sína þjónustu .
Drónarnir munu flytja lyf og aðrar nauðsynjavörur til íbúa á eyjunni Juist þar sem um 1.700 manns búa .
Drónarnir geta flogið á allt að 65 kílómetra hraða á klukkustund .
Þeir vega um fimm kíló og geta borið allt að 1,2 kíló í hverri ferð .
Drónarnir eru algjörlega sjálfvirkir en fylgst er með ferðum þeirra af jörðu niðri .
Það tekur drónana um 15 mínútur að fljúga hina 12 kílómetra löngu leið til íbúa Juist .
Flugmálayfirvöld í Þýskalandi hafa þegar samþykkt flugleið drónanna .
Önnur fyrirtæki hafa verið að fikra sig áfram við notkun dróna , þar á meðal bandarísku tæknirisarnir Amazaon og Google og hefur Amazone verið að gera tilraunir með drónasendingar í Indlandi .
Í kringum tilraunirnar hafa ýmsar spurningar vaknað , meðal annars um hvort drónarnir geti hrapað til jarðar og lent á fólki en fáir myndu lifa það af að fá fimm kílóa dróna á sig sem væri að bera eins kílóa pakka á rúmlega 60 kílómetra hraða .
Hvað sem verður er ljóst er að drónaflutningar eru það sem koma skal .
