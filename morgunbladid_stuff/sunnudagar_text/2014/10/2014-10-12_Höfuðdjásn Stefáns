Skrifstofa Sýslumannsins á Seyðisfirði er í þessu glæsilega húsi við Bjólfsgötu 7 .
Sennilega er leitun á opinberum kontór í jafn fallegum umbúðum .
" Það er mjög gott að vinna í svona fallegu húsi og frábært að stjórnvöld skyldu láta gera það upp á sínum tíma , " segir Jón Halldór Guðmundsson , skristofustjóri hjá embættinu .
Stefán Th. Jónsson kaupmaður byggði húsið 1907 .
" Þetta hús varð tvímælalaust höfuðdjásnið í verslunar- og útgerðarstórveldi þessa vel þokkaða athafnamanns , " segir á upplýsingaskilti í húsinu .
Ýmiskonar starfsemi hefur verið þarna í gegnum tíðina ; auk verslana , fiskverkun , prentsmiðja , tannlæknastofa , Íslandsbanki var þar til húsa fyrir miðja síðustu öld , en ríkið eignaðist húsið árið 1990 .
Sýslumannsembættið hafði um tíma verið á neðri hæðinni en hefur nú allt húsið til umráða .
Fyrir margt löngu var húsið klætt utan með bárujárni en þegar það var gert upp var það fært nær upprunalegu horfi .
Arkitektar við breytingarnar voru Þóra Guðmundsdóttir og Björn Kristleifsson og óhætt að segja að sérlega vel hafi tekist til .
