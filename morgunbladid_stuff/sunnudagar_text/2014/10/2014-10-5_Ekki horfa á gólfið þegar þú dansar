Sandra Sano Erlingsdóttir kennir afrískan dans í Kramhúsinu og hip hop hjá Dansi Brynju Péturs og Listdansskóla Hafnarfjarðar .
Gælunafn : Hef alltaf verið kölluð Sandra .
Atvinna : Danskennari .
Hversu oft æfir þú á viku ? Ég er að kenna að meðaltali tuttugu tíma á viku .
Hver er lykillinn að góðum árangri ? Í dansi er númer eitt , tvö og þrjú að æfa sig og hafa ástríðu og gleði fyrir því sem maður er að gera .
Hvernig er best að koma sér af stað ? Að skrá sig í danstíma hjá kennara sem kann sitt fag .
Hvenær byrjaðir þú að dansa ? Ég byrjaði að dansa samkvæmisdans og djassballett fimm ára gömul .
Árið 1994 fann ég síðan dansstílana sem ég elska , afrískan dans og hip hop .
Hvaða þýðingu hefur dans fyrir þig ? Ég gæti ekki lifað án dansins .
Dans veitir mér svo mikla útrás , hamingju , styrk og þol .
Ég myndi ekki halda geðheilsunni án þess að dansa .
Hvað ráðleggur þú fólki sem vill hreyfa sig meira ? Að dansa í gegnum lífið til dæmis á meðan þú eldar og á leiðinni út í bíl .
Hvernig heldur þú þér í formi þegar þú ferð í frí ? Dansarinn fer aldrei í frí , við erum alltaf dansandi í gegnum lífið .
Ertu almennt meðvituð um mataræðið ? Já , ég er alltaf að reyna að borða meira hollt á hverjum degi , drekk mikið vatn og ekkert gos .
Hvaða óhollusta freistar þín ? Súkkulaði .
Hver eru algeng mistök hjá fólki við æfingar ? Ekki horfa á gólfið þegar þú dansar .
Hverjar eru fyrirmyndir þínar ? Fyrirmyndir mínar eru allir sem hafa kennt mér að verða betri dansari , sérstaklega kennararnir mínir í New York og Gíneu í Vestur-Afríku en ég fer þangað reglulega til að bæta mig sem dansari .
Það er endalaust hægt að læra meira .
Og allir sem elska að dansa .
