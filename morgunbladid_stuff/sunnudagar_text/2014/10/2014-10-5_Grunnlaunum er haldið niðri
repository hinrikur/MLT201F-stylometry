Laun á opinberum markaði eru enn 17% lægri , en í einkageiranum .
Þetta kemur fram í nýrri launakönnun sem gerð var fyrir SFR – stéttarfélag í almannaþjónustu .
Laun fólks í SFR og Starfsmannafélagi Reykjavíkurborgar voru lögð ti l grundvallar .
Kom þar fram að meðalgrunnlaun SFR félaga eru rúmar 333 þús. kr. en grunnurinn hjá VR fólki er 505 þúsund kr. Þarna munar 172 þúsund kr. Þegar heildarlaunin eru skoðuð er munur minni , eða 398 þúsund kr. hjá SFR á móti 542 þúsund kr. hjá VR .
Launamunur er mikill " Það er ekkert launungarmál að grunnlaunum opinberra starfsmanna er haldið niðri og þeim bætt lágu launin að hluta til með aukagreiðslum , s.s. óunninni yfirvinnu , eins og rætt hefur verið um í fjölmiðlum að undanförnu .
Þrátt fyrir þetta stendur eftir að launamunur á milli opinberra starfsmanna og starfsmanna á almennum markaði er 17% , " segir í frétt á vef SFR .
Mat félagsins er að ekki þurfi því að koma á óvart , eins og könnunin leiðir í ljós , að VR-fólk sé ánægðara með sinn hlut en aðrir .
Helmingur þess er ánægður með sitt en aðeins 18% SFR félaga .
Þá er launamunur kynjanna hjá SFR mun hærri en á almenna markaðinum .
Er rúm 13% hjá VR og 21% hjá SFR ef heildarlaun eru skoðuð .
Alls ¾ hlutar SFR-fólks , eða um 76% telja starfsöryggi sitt standa í stað á milli ára .
Flestir hafa þó upplifað aðhaldsaðgerðir á vinnustaðnum , eða um 90% .
Í könnun þeirri sem Capacent gerði fyrir SFR , var spurt um ýmsa afmarkaða þætti í starfsumhverfi , svo sem álag sem 42% telja of mikið .
Aðrir telja það hæfilegt .
Ef þetta er rýnt eftir flokkum kemur í ljós að stofnanir í flokknum innheimtumenn ríkissjóðs , almannatryggingar og lánasjóður eru sér á báti .
Í þessum flokki eru Tryggingastofnun ríkisins , Sjúkratryggingar Íslands , Ríkisskattstjóri , Tollstjóri , sýslumenn og Lánasjóður íslenskra námsmanna .
Fólk í heilbrigðisþjónustu telur álagið einnig mikið .
Langar ekki í vinnu næsta dag Rúmur fimmtungur svarenda á erfitt með að hætta að hugsa um vinnuna þegar heim er komið og svipað hlutfall segist úrvinda eftir daginn .
Um 12% segjast oft hafa áhyggjur af því að upp komi vandamál í vinnunni sem þeir ráða ekki við og ámóta margir segja sig oft ekki langa í vinnu næsta dag .
Karlar eiga erfiðara en konur með að hætta að hugsa um vinnuna eftir að heim er komið .
Almennt á þetta helst við við um fólk sem sinnir félagsþjónustu .
sbs@mbl.is 