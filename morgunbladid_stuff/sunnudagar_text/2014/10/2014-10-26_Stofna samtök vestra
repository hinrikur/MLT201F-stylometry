Samtök atvinnurekenda á sunnanverðum Vestfjörðum voru stofnuð á dögunum .
Fjöldi fyrirtækja á aðild að samtökunum og starfa þau á sviði ferðaþjónustu , iðnaðar , verslunar og þjónustu , fiskeldis og sjávarútvegs .
Eru á svæðinu frá Reykhólum og þaðan Vestfjarðahringinn til Bíldudals .
Meginmarkmið samtakanna nýju er að stuðla að vexti og viðgangi samfélaganna í Barðastrandarsýslum .
Gera á byggðirnar ákjósanlegri til atvinnurekstrar og búsetu , ekki síst fyrir fjölskyldufólk .
Hyggjast samtökin , að því er fram kemur í tilkynningu , vinna að þeim markmiðum með því m.a. að stuðla að aukinni samkeppnishæfni atvinnufyrirtækjanna og stuðla eða standa að verkefnum sem eflt geta nýsköpun og samvinnu fyrirtækja sem horft geta til heilla fyrir samfélögin í heild .
Í nýkjörinni aðalstjórn SASV eru Einar Sveinn Ólafsson , framkvæmdastjóri Íslenska kalkþörungafélagsins á Bíldudal , formaður og talsmaður ; Björgvin Sigurjónsson ; Einar Kristinn Jónsson ; Höskuldur Steinarsson ; Haukur Már Sigurðarson ; Sigríður I. Birgisdóttir og Sigurður Viggósson .
sbs@mbl.is 