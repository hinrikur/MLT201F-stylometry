Skáldsaga Steinars Braga , Kata , er líkleg til að verða sú skáldsaga þessarar jólavertíðar sem mestar umræður verða um og ekki er víst að allir verði sáttir .
Steinar Bragi dregur hvergi af sér í lýsingum og umfjöllun um ofbeldi gagnvart konum og hikar ekki við að vísa í atburði úr samtímanum .
Lesandanum er sannarlega ekki alltaf rótt meðan á lestrinum stendur .
Hér er á ferð gríðarlega kraftmikil bók og sláandi lesning .
