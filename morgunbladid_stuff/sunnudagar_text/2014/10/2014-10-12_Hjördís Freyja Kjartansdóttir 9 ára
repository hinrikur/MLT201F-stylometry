Það er erfitt að velja uppáhaldsbók , en Grimmsystur er eiginlega uppáhaldsbókin mín .
Mér finnst svo gaman að lesa um þær vegna þess að þær eru alltaf að lenda í ævintýrum og eru á svo mörgum stöðum .
Þarna er mörgum ævintýrum blandað saman og Mjallhvít er kennarinn þeirra .
Mér finnst Dimmuborgir líka vera mjög skemmtileg því þar er svo mikið að gerast og þar er hús sem er hálft úti á fjallsbrún .
Ég hafði ekki lesið Dimmuborgir áður en þegar rithöfundurinn kom í skólann og las fyrir okkur þá fattaði ég að ég gæti kannski verið hrifin af bókinni .
Ég fór á skólabókasafnið , fann bókina og fór að lesa hana á fullu og datt alveg ofan í hana .
Ég hef mjög gaman af ævintýrabókum .
Þegar ég var lítil las mamma Harry Potter fyrir mig og bróður minn á kvöldin .
Ég féll fyrir því .
Ég öfundaði mömmu , pabba og bróður minn af því að geta lesið en ég var bara á leikskóla og kunni ekki að lesa .
Svo lærði ég að lesa og það er mjög gaman af því að ég kann það svo vel .
