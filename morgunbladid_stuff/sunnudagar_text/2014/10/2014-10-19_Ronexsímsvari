Símsvarar hafa aldrei náð neinni fótfestu hér á landi .
Árið 1983 auglýsti Simco-símafyrirtækið mikið í Morgunblaðinu símsvarann Ronex til sölu undir yfirskriftinni " kauplaus starfsmaður " .
Var símsvarinn sagður nauðsynlegur starfsmaður hjá öllum minni fyrirtækjum , félagasamtökum og einstaklingum .
Virkni símsvarans var einföld .
Hann gat tekið niður skilaboð þegar það hringdi út .
Þrátt fyrir einfaldleikann var hann sagður hannaður með nýjustu tækni í huga og bjóða upp á fjölmarga kosti sem eldri gerðir símsvara buðu ekki upp á .
Hann vó heil 2,7 kíló og fylgdu tvær míníkassettur með .
Þá var hann samþykktur af Pósti og síma og þurfti ekki að borga af honum nein rekstrar- eða leyfisgjöld .
Símsvarinn virðist ekki hafa hitt í mark hjá Íslendingum því hann var ekkert auglýstur árið eftir .
Hann birtist í raun ekki aftur á síðum Morgunblaðsins fyrr en 1989 þegar hann var auglýstur til sölu í smáauglýsingum .
Þar var hann auglýstur sem lítið notaður .
