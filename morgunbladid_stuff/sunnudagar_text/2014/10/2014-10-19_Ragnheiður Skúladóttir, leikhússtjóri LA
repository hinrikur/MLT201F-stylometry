Ég les mikið og á það til að flakka á milli bóka þegar hugurinn er á fleygiferð .
Staflinn á náttborðinu þessa stundina er nokkuð hár , sumar hef ég klárað , aðrar eru verk í vinnslu .
Var að klára Beðið fyrir brottnumdum eftir Jennifer Clement .
Áhrifamikil og átakanleg saga en sögð á ótrúlega skemmtilegan hátt ef hægt er að segja sem svo .
Kláraði aðra átakanlega en vel skrifaða bók um daginn , Paulu , eftir Isabellu Alleande , efnistökin minna óneitanlega á Joan Didions The Year of Magical Thinking sem hún skrifar eftir að dóttir hennar fellur í dá .
Báðar fínar bækur .
Talandi um Joan þá er Vintage Didion , greinasafn sem ég leita oft í , fastur gestur við rúmstokkinn .
Andarsláttur eftir Hertu Müller situr mjög í huga mér enda ótrúlega vel skrifuð saga .
Blóðhófnir eftir Gerði Kristnýju er mögnuð bók og gríp ég einatt í hana .
Nýlega las ég nýlega ævisögu Susan Sontag eftir Jerome Boyd Maunsel í áhugaverðum bókaflokki sem heitir Critical lives gefin út af Reaktion Books .
Gaman að rifja upp skrif Sontag í framhaldinu , eins og til dæmis fína þýðingu Ugga Jónssonar Um sársauka annarra .
Gillian Flynn sem skrifaði Hún er horfin er skemmtilegur höfundur og hef ég lesið allar hennar bækur .
