Eins og getið er um hér fyrir ofan þá eru margir um hituna þegar snjallúr eru annars vegar og framleiðendum fjölgar með hverjum degi .
Þau úr sem keyra Android Wear , t.d. Motorola Moto 360 , LG G Watch , Samsung Gear Live ( Samsung Galaxy Gear var með Android , Samsung Gear með Tizen ) , ASUS ZenWatch , Sony Smartwatch og LG G Watch R , eru alla jafna með sömu virkni , en Apple-úrið keyrir eðlilega iOS sem er síma- og spjaldtölvustýrikerfi Apple .
Það er helst að menn reyni að greina á milli í hönnun og viðbótum , en einnig get ég trúað því að tekist verði á um endingu á rafhlöðum .
Það er líka talsverð samkeppni í verði , en eins og getið er kostar Moto 360 59.990 kr. , LG G Watch kostar 39.900 kr. , Samsung Gear 2 65.880 kr. og Apple Watch kostar líklega vel ríflega það þegar það kemur á markað .
