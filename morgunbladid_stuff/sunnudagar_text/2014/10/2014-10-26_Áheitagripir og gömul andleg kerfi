Í miðju samtali við Gabríelu rekur blaðamaður augun í skúlptúr á einu borðinu .
Skúlptúrinn sést hér á myndinni til hliðar og vekur án efa áhuga .
Hvaða hugsun ætli liggi þar að baki ? " Ég gerði þennan skúlptúr fyrir sýningu í Royal Scottish Academy í Edinborg .
Sýningin bar nafnið Between the late and the early og felur í sér þetta óþekkta sem laumast að næturþeli , " segir Gabríela , sem heillast sjálf af gömlum andlegum kerfum og vúdúmenningu .
Verkin sem hún gerði fyrir sýninguna voru níu talsins en sýningin fór fram í fyrra og tóku nokkrir listamenn þátt í henni .
" Þegar ég var beðin um þetta hugsaði ég með mér að ég ætti sannarlega að gera íslenska útgáfu af vúdú og eru skúlptúrarnir sem ég gerði fyrir sýninguna í Edinborg allir innblásnir af vúdú .
" Skúlptúrinn er búinn til úr íslenskum efnum .
Upp úr vasanum stendur tré sem heldur upp sviðakjömmum ofnum í reipi og höfuðin sem lafa úr köðlunum eru forfeðurnir sem hanga í lífsins tré .
" Sigríður Dúna , stjúpmóðir mín , er mannfræðingur og ég hef rætt mikið við hana um þessi verk og um vúdúmenningu .
Hún kallar þetta áheitagripi , sem mér finnst eiga vel við og ég hef notað mikið , " segir Gabríela .
