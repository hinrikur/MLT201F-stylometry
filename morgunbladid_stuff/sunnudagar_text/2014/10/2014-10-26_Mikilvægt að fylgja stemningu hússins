Drífa Skúladóttir vinnur sem þroskaþjálfi í Melaskóla .
Þá er hún einnig að hanna og sauma föt undir merkinu Zolo design .
Drífa , sem er í barneignarleyfi þessa dagana , hefur nýopnað vefverslunina Reykjavikbutik.is ásamt tvíburasystur sinni Dagnýju þar sem þær selja vörur fyrir heimilið ásamt fatnaði frá Zolo design .
" Stíllinn minn er mjög blandaður .
Ég reyni að blanda saman gömlu og nýju .
Mér finnst gaman að gera upp gömul húsgögn og ég er einnig veik fyrir nýrri hönnun .
Sjötti áratugurinn heillar og finnst mér það koma skemmtilega út í eldhúsi , þá vil ég hafa meiri blandaða stemningu í stofunni , " útskýrir Drífa og segir að þar sem hún búi í gömlu húsi finnist henni mikilvægt að fylgja svolítið stemningu hússins án þess að það sé eins og að koma í heimsókn til ömmu .
" Skandinavísk hönnun finnst mér einföld og falleg og kemur hún vel út þegar hún er sett saman við eldri húsgögn og muni .
" Drífa segir mikilvægt að hafa í huga þegar heimilið er innréttað að þar séu persónulegir munir eða húsgögn .
" Það þarf að vera einhver saga eða tenging .
Það má ekki vera eins og að ganga inn í húsgagnabúð .
" Drífa segir stofuna og sjónvarpsherbergið í miklu uppáhaldi á heimilinu .
" Mjög ólíkir staðir , allt öðruvísi innréttað og ólík stemning .
Fjölskyldan hefur það mjög kósý saman í sjónvarpsherberginu .
" Drífa verslar víða og hefur einnig fengið gömul húsgögn hjá ættingjum .
" En ég versla í Ilvu , Ikea , Söstrene Grene , Epal , Fakó og á netsíðum svo eitthvað sé nefnt .
Þá hef ég fundið eitthvað í Góða hirðinum .
" Drífa segir mjög margt á óskalistanum .
" Í draumaheimi mundi ég kaupa eitt stykki Papa Bear-stól frá Hans Wegner , Cubi-spegil , Louis Poulsen Ph5 ljós og Cherner-stóla frá Benjamin Cherner .
" 28 