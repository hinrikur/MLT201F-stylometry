Aðdáendur Nigellu Lawson geta farið að hlakka til því hún tilkynnti á heimasíðu sinni í vikunni að ný bók væri væntanleg á næsta ári .
Vinnuheitið er Simply Nigella , 150 auðveldir réttir fyrir líkama og sál .
" Þessi bók snýst um að elda mat sem gerir lífið ögn auðveldara , tekur lítinn tíma að gera og lætur fólki líða vel á líkama og sál , " skrifaði hún á síðuna sína og bætti við að lokakaflinn , um eftirréttina , myndi innihalda uppskriftir fyrir fólk sem er með mjólkur- og glútenóþol .
