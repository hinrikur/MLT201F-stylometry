Lögð hefur verið fram á Alþingi tillaga til þingsályktunar um að fjármálaráðherra undirbúi og leggi fram á Alþingi frumvarp til laga um breytingu á lögum um tekjuskatt .
Heimili þær að þeir sem þurfa að ferðast langar leiðir innan atvinnusvæða fái skattaafslátt til að mæta kostnaði sem af þessu hlýst .
Elsa Lára Arnardóttir , þingmaður Framsóknarflokksins , er fyrsti flutningsmaður .
Fjögur flokkssystkini hennar eru meðflutningsmenn .
Í greinargerð með tillögunni segir að fólk sæki í sívaxandi mæli atvinnu út fyrir sína heimasveit .
Margir aki langar leiðir vegna vinnu , enda bjóði betri vegir upp á slíkt .
Þessi þróun styrki byggðir lands .
Stækkandi atvinnusvæðum fylgi þó nýjar áskoranir .
Eldsneytisverð sé hátt og nauðsynlegt að auka vægi almenningssamgangna á hverju atvinnusvæði .
Þetta og fleira leiði af sér að breyta þurfi skattalögum þannig að ferðakostnaður sé að einhverju leyti – og að reglum settum – frádráttarbær frá skatti .
Þessi leið sé vel þekkt á Norðurlöndunum og reynslan góð .
sbs@mbl.is 