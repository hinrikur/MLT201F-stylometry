Listamaðurinn Finnbogi Pétursson opnaði nýverið einkasýningu í Wood Street Galleries í Pittsburgh í Bandaríkjunum .
Sýningin er fyrsta einkasýning Finnboga vestanhafs en hún ber nafnið SECOND / SECOND .
Um er að ræða einskonar hljóðinnsetningu þar sem vatnið er í forgrunni en Finnbogi hefur mikið unnið með hljóðverk og umhverfislist .
Finnbogi lærði fyrst við Myndlista- og handíðaskólann og síðan við Jan Van Eyck-akademíuna í Hollandi .
Hann hefur sýnt verkin sín víða um heim og var fulltrúi Íslands á Feneyjatvíæringnum árið 2001 .
Sýningin stendur til 31. desember .
