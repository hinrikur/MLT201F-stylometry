Ísfirðingar á höfuðborgarsvæðinu komu saman um síðustu helgi á árlegri samkomu , Sólkveðjukaffi , þar sem geislar sólar sjást nú ekki lengur í bænum og bið verður á því þar til eftir áramót .
Síðustu helgina í janúar verður einmitt árlegt Sólarkaffi af því tilefni að þá skína geislar hennar aftur yfir fjallstinda .
" Við erum full bjartsýnni , kveðjum sólina með bros á vör og byrjum strax að hlakka til að sjá hana aftur , " segir Guðmundur Friðrik Jóhannsson , formaður Ísfirðingafélagsins .
" Samkoman er aðallega hugsuð til að brottfluttir geti komið saman .
Sólkveðjukaffið hefur verið haldið árlega í tæp 25 ár en Sólarkaffið í lok janúar alveg frá stofnun félagsins .
Það var stofnað í apríl 1945 og Sólarkaffi var fyrst haldið við fyrsta tækifæri ; í janúar 1945 – og fer því fram í 70. skipti núna eftir áramótin .
" Um 700 eru skráðir í Ísfirðingafélagið að sögn formannsins , " en allir eru velkomnir á viðburðina hjá okkur .
Við erum ánægð ef fólk vill koma og gleðjast með okkur " .
