Rekstur gosminjasýningarinnar Eldheima í Vestmannaeyjum hefur gengið afar vel .
Opnað var í júní á þessu ári og síðan hafa 23.000 greitt aðgangseyri en áætlanir gerðu ráð fyrir að 16.000 manns þyrftu að koma árlega til að standa undir rekstri safnsins .
Kristín Jóhannsdóttir , forstöðumaður Eldheima , kynnti starfsemina í bæjarráði Vestmannaeyja nýverið og þar var sérstakri ánægju lýst með að sýningunni er jafnvel fagnað af heimamönnum og gestum .
Kristín benti á það á fundinum að afar jákvæðar umsagnir hefðu birst um Eldheima á Tripadvisor á netinu og víðar á vettvangi faglegrar umfjöllunar um söfn og ferðaþjónustu .
Nú er unnið að því að setja upp sýningu tengda gosinu í Surtsey 1963 í Eldheimum og verður hún stofnsett og síðan rekin í samstarfi við Umhverfisstofnun .
Hönnuður sýningarinnar er Axel Hallkell Jóhannesson sem einnig er hönnuður Eldheimasýningarinnar um Heimaeyjagosið .
Stefnt er að því að opna þann hluta sem tileinkaður verður Surtsey 14. nóvember , þegar 51 ár verður liðið frá því eyjan varð til í neðansjávargosi .
