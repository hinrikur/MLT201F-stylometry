Hópur íslenskra kvenna hjólaði um Króatíu á dögunum og skemmti sér konunglega .
" Eyrún Björnsdóttir rekur Hike & Bike , ferðaþjónustufyrirtæki sem sérhæfir sig í göngu- og hjólaferðum og hún sá um þessa frábæru ferð þar sem 20 konur fóru saman til Króatíu til þess að njóta lífsins á sjó og landi og um leið hreyfa sig og kanna nýjar slóðir , " segir Kristjana Skúladóttir í samtali við Sunnudagsblað Morgunblaðsins .
" Við skvísurnar gistum á bátnum Lindu í tveggja manna káetum höfðum keypt fullt fæði .
Báturinn sigldi með okkur milli eyja á Adríahafi og lagðist upp að bryggju í smábæjum þar sem farið var í land til að reyna við hinar ýmsu hjólaleiðir .
Við vorum á hjólunum meginpart dagsins og farið var um fjölbreytt landslag eyjanna , við stungum okkur til sunds í tærum sjónum og einnig var komið við á vín- og ólífuökrum á leið okkar , " segir Kristjana .
" Hjólastígarnir voru bæði brattir og grýttir og margir hverjir mjög krefjandi .
En inni á milli var hjólað á malbiki og léttari leiðum , " segir hún .
" Ferðin heppnaðist með ólíkindum vel , saman voru komnar bráðhressar og skemmtilegar konur og húmorinn var í fyrirrúmi .
Það var mikið hlegið en þegar brekkurnar voru sem brattastar og hæð yfir sjávarmáli orðin yfir 900 metrar fór að kárna gamanið hjá sumum .
Gekk ein svo langt að segjast algjörlega hafa misst lífsviljann og önnur bauð okkur í sína eigin jarðarför ! Allar lifðu ferðina þó af ; það voru náttúrlega algjörir snillingar þarna með í för .
" Kristjana segir ferðina hafa verið vel heppnaða í alla staði .
" Hver og ein gat ákveðið hve mikla áskorun hún vildi hvern dag .
Þetta var bara algjör snilld og allar gátu leyst þau verkefni sem þær vildu .
" 