Margir skella sér í stuttar helgarferðir yfir haust- og vetrartímann og fara í svokallaðar borgarferðir ; til borga nær og fjær .
Þrátt fyrir að á sumrin sé víðast hvar hið besta og hlýjasta veður yfir sumartímann er kuldinn í borgum Evrópu þó oftar en ekki meiri en hér á Íslandi jafnvel og þrátt fyrir að mælirinn sýni 10 gráður á Celcius í Kaupmannahöfn upplifir fólk það í raun sem mun kaldara því loftið er rakara en hér heima ; kuldinn smýgur oft inn í merg og bein .
Því er afar mikilvægt að græja sig vel og pakka í ferðatöskuna fatnaði sem fólk tengir ekki við útlönd .
Fyrst og fremst ber að nefna húfu og vettlinga því uppgufun líkamshitans er mikil ef fólk gleymir húfunni og þá er ómögulegt að vera að krókna á höndunum þegar skroppið er inn í verslun til að skoða og handleika eitthvað fallegt .
Létt ullarnærföt gera gæfumuninn og hægt er að fá til að mynda nærbuxur úr blöndu af silki og ull víðast hvar í verslunum sem selja hlífðarfatnað .
Þá er þægilegt að vera í langerma þunnum bol úr þessari sömu blöndu , eða gammósíum .
Gott er að fara reglulega á kaffihús og panta sér heita drykki og fyrir þá sem vilja vera alveg öruggir er hreinlega best að pakka dúnúlpunum til að ferðalagið endi ekki í flensu og kvefi inni á hótelherberginu allan tímann .
