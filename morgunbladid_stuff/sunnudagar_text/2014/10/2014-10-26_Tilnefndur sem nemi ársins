Guðmundur Ingi Þorvaldsson , framkvæmdastjóri Tjarnarbíós , er einn af sex MBA-útskriftarnemum sem tilnefndir eru sem MBA-nemi ársins 2014 af alþjóðlegu samtökunum AMBA sem hafa það að markmiði að efla viðskiptamenntun á framhaldsstigi í Evrópu .
Verðlaunin verða veitt við hátíðlega athöfn í Lundúnum hinn 30. október næstkomandi þar sem Guðmundur verður viðstaddur ásamt Kristjáni Vigfússyni , forstöðumanni MBA-námsins við Háskólann í Reykjavík .
Guðmundur útskrifaðist með MBA-gráðu frá HR í vor .
Sex einstaklingar eru tilnefndir til verðlaunanna en peningaverðlaun eru veitt fyrir fyrstu fjögur sætin .
Guðmundur segist lítið hafa kunnað á excel og powerpoint fyrir námið .
" Ég , eins og margir listamenn , var og er með fullt af hugmyndum sem mig langaði að gera .
En þegar ég var að kynna hugmyndina fyrir fólki þá kom einhver svipur á það í miðju samtalinu því það sá að ég vissi ekki alveg hvað ég var að tala um .
Ég er sveitamaður og ef það er svona vesen þá redda ég því .
Magnus Geir , Tinna Guðlaugs , Ari Matt og svo framvegis eru búin með þetta nám og þetta var eitthvað sem mig langaði til að gera .
" Sú áhersla sem lögð er á samvinnu í MBA-náminu átti vel við Guðmund .
" Í byrjun þá þurfti ég að leggja mikið á mig , mjög mikið .
En þetta er nám sem heldur vel utan um mann og hentaði mér vel .
" 