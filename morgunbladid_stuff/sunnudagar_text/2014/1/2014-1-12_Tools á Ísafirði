Myndlistarkonan Jeannette Castioni opnar á laugardag klukkan 16 sýningu sem hún kallar " Tools " í gallerí Úthverfu á Ísafirði , í samstarfi við Edinborg Menningarmiðstöð .
Jeannette er fædd í Veróna á Ítalíu , hefur verið búsett á Íslandi í fjölda ára en undanfarin ár hefur hún verið við framhaldsnám í Lundúnum .
Hún nam áður forvörslu og myndlist á Ítalíu og útskrifaðist frá myndlistardeild LHÍ árið 2006 .
Hún var tilnefnd " Spíra ársins 2012 " af Sjónlistamiðstöðinni á Akureyri .
Í verkum sínum nýtir Jeanette gjarnan sinn klassíska bakgrunn í myndlist og á í persónulegri rökræðu við samtímann , þar sem oft koma inn menningarlegar eða félagslegar efasemdir .
Síðustu ár hefur hún aðallega unnið með vídeómiðilinn í verkum sínum .
