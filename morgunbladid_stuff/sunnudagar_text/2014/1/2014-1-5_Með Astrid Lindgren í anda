Stokkhólmur er sannkölluð barnaborg .
Einn af þeim stöðum sem sérstaklega gaman er að heimsækja ef börn eru með í för er hið ævintýralega safn Junibacken á Djurgården-eyju .
Í göngufæri við Junibacken má líka finna Vasasafnið og Norræna safnið ( Nordiska Museet ) .
Segja má að Junibacken sé á mörkum þess að vera safn og skemmtigarður .
Einhvers konar ævintýraveröld væri kannski mest lýsandi fyrir það sem þarna fer fram .
Börn ( og fullorðnir ) ganga inn í nokkurs konar leikmyndir sem eru byggðar á bókum Astrid Lindgren og fleiri norrænna höfunda .
Gestir geta heimsótt Sjónarhól , hið víðfræga hús Línu Langsokks .
Þar kennir ýmissa grasa og gaman fyrir forvitna krakka að skoða húsið hátt og lágt og fara svo nokkrar bunur í rennibrautinni sem liggur frá efri hæðinni og niður í ímyndaðan garðinn .
Hátt hús Múmínálfanna er líka á staðnum en þar inni er engu líkara en Múmínmanna hafi rétt lokið við að elda kvöldmatinn og krakkarnir geta jafnvel hrært í pottunum og átt saman dýrindis þykjustumáltíð í húsinu .
Annars staðar er hægt að hringja bjöllunni til að spyrja eftir Einari Áskeli .
Engar sögupersónur eða fígúrur eru á sveimi heldur er áhersla lögð á leik barnanna .
Þau fá bara sviðið en verða svo að sjá um leikinn sjálf .
Boðið er upp á ýmis leikrit og söngstundir í safninu líka , og engin ástæða til að missa af því þótt tungumálið vefjist stundum aðeins fyrir .
Svifið um í stólalyftu undir lestri Lindgren sjálfrar Eftir hamaganginn er kærkomið að fara í " sögulestina " .
Gestir setjast á nokkurs konar bekk sem er reyndar meira í ætt við stólalyftu en lest og eru fluttir um stórkostlega brúðuveröld þar sem Ronja ræningjadóttir , Emil í Kattholti , Jónatan og Karl úr Bróðir minn ljónshjarta og fleiri sögupersónur og bókum Lindgren koma við sögu .
Astrid Lindgren sjálf hafði hönd í bagga með gerð brúðuheimsins , sem var vígður um leið og safnið í júní 1996 .
Rödd Lindgrein hljómar meira að segja í eyrum þegar gestir svífa yfir og fá ævintýrin beint í æð .
