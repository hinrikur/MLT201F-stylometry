Balí er eyja sem hefur tekist að varðveita menningararf sinn þrátt fyrir ágang ferðamanna .
Balí hefur verið kölluð ýmislegt í gegnum tíðina : Eyja friðarins , Eyja guðanna eða jafnvel Eyja ástarinnar .
Yfirleitt er hún samt sögð vera paradís á jörðu .
Sunnefa Burgess fór í þrjár vikur til eyjarinnar , dvaldi á ströndinni Uluwatu á suðurströndinni .
" Ég fór í lok nóvember og var fram í miðjan desember .
Var á Suður-Balí við þessa strönd sem er þekkt sem brimbretta paradís því þarna koma svo margar stórar öldur .
Þarna á suðurhlutanum gengur mannlífið mikið út á brimbretti en í miðju Balí snýst allt um jóga , " segir Sunnefa enn pínu brún eftir sólina í Indónesíu .
Hún var búinn að ákveða að fara í þessa ferð og eftir að hafa fengið jákvætt svar frá lögregluskóla Ríkisins fór hún á netið og pantaði sér far .
Eftir 12 daga bið var hún kominn hinu megin á hnöttinn .
" Mér finnst mjög gaman að ferðast og hef ferðast mikið í gegnum tíðina .
Indónesía hefur alltaf verið ofarlega á ferðalistanum mínum því föðurfjölskyldan mín hefur verið mikið þarna úti og bjó á tímabili þarna .
Amma mín er einmitt grafinn í Indónesíu sem er svolítið merkilegt .
Mamma og pabbi fóru þangað með eldri systkinin mín á sínum tíma þannig allir sparidúkar og allt sparistell er frá Indónesíu .
Það má kannski segja að ég hafi alist upp með smá af Indónesíu mér við hlið , " segir hún og brosir .
Balí er þekkt ferðamannaparadís en mælt er með að ferðalangar dvelji hið minnsta í þrjár vikur til að kynnast landi og þjóð .
Það gerðu þær Sunnefa og Victoría Elíasdóttir .
Eat pray love Þrátt fyrir ágang ferðamanna um Balí hefur tekist að halda í sérkenni sín .
Menningin er sögð einstök , náttúran og veðurfar engu líkt og fólkið skemmtilegt og kurteist .
" Ég hafði smá áhyggjur af því áður en ég fór að túrisminn hefði gengið á landið .
Ég hef farið til Tælands og verið í Suðaustur Asíu og hafði heyrt að Balí hefði verið æðisleg þangað til bókin Eat Pray Love kom út .
Síðan þegar myndin kom í kjölfarið hafi Balí ekki verið söm .
Hún hefði svolítið eyðilagt gamla Balí því vesturlandsbúum fjölgaði mjög eftir að myndin var sýnd .
Þannig ég var með varan á um að túrisminn hefði eyðilagt landið og allt væri orðið pínu plat en síðan kom í ljós , allavega þar sem ég var , að landið og landsmenn allir eru alveg dásamlegir .
Manni líður eins og maður sé partur af samfélaginu þeirra .
Eins og þetta sé ekki búið til heldur raunverulegt .
Ég ætla klárlega að fara aftur og skoða meira þarna því það sem ég komst að var að það er mjög auðvelt að ferðast þarna .
Sama hvort börn eða eldri borgarar séu með í för .
Vespan sem ég leigði kostaði 400 krónur á dag og það sem mér fannst frábært var að þeir voru frekar rólegir varðandi pappír .
Maður kemur bara á leiguna og fær sér vespu og þú ert bara beðinn um að skila henni þegar þú ert búinn að ferðast .
Enginn bað um ökuskírteini og þarna er enginn með hjálma .
" .
" Þrjár vikur á Balí ódýrari en tvær á Benedorm Sunnefa og Viktoría voru yfir 30 klukkutíma á leiðinni til Balí .
Flugu til London þar sem var tekið flug til Abu Dabi svo til Kuala Lumpur og yfir til Balí .
Hún var meira en 40 klukkutíma á leiðinni heim .
Samt allt þess virði .
" Það er auðvelt að komast þangað og það er ódýrt að fara þangað .
Þrjár vikur á Balí er trúlega ódýrara en tvær vikur á Benedorm .
Maður getur alltaf fundið ódýr flug og gistingu og maturinn þarna er líka ódýr .
Og ekki má gleyma að þetta er einn allra besti matur sem ég hef smakkað .
Ég get alveg staðfest .
Ég var farinn að borða fimm eða sex sinnum á dag því maturinn þarna er svo góður , " segir hún um leið og leiðir okkar skilja við World Class í Laugum .
Það á að byrja nýja árið af krafti .
