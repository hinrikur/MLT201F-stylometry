Vetrarstarfið er í fullum gangi hjá Skylmingafélagi Reykjavíur og Nikolay Ivanov Mateev framkvæmdastjóri er að leggja lokahönd á undirbúning Reykjavíkurleikanna í skylmingum .
Hvað eruð þið mörg í heimili ? Við erum fjögur .
Ég og kona mín Amelía og synir okkar tveir , Alexander og Andri .
Hvað áttu alltaf til í ísskápnum ? Það er alltaf til nóg af mjólk og ávöxtum fyrir boozt og safa .
Hvað fer fjölskyldan með í mat og hreinlætisvörur á viku ? Held það sé í kringum 30 til 35 þúsund krónur .
Hvar kaupirðu helst inn ? Ég versla hjá þessum dæmigerðu matvörubúðum : Bónus og Hagkaupum .
Einstaka sinnum fer ég í Istanbúl Market í Ármúlanum .
Hvað freistar í matvörubúðinni ? Strákarnir okkar eru alltaf svangir þannig að ég kaupi allt það sem þarf til að fóðra þá og þagga niður í þeim .
Hvernig sparar þú í heimilishaldinu ? Nú til dags er erfitt að spara mikið en ég borða oft í mötuneytinu hjá ÍSÍ .
Góður og ódýr matur þar .
Hvað vantar helst á heimilið ? Okkur vantar nýtt salerni og bíðum nú eftir pípulagnameistarann til þess að setja það upp .
Einnig langar okkur strákana í nýjan Honda Civic en konan mín er ekki búin að samþykkja það plan enn .
Eyðir þú í sparnað ? Til að fjármagna utanlandsferðir .
Skothelt sparnaðarráð ? Aldrei að eyða peningum þínum áður en þú hefur eignast þá .
