Afstaða LÍU um að ganga ekki frá kjarasamningum nema skiptaprósenta aflaverði verði lækkuð umtalsvert er hörmuð í ályktun Sjómannafélagsins Jötuns í Vestmannaeyjum sem hélt aðalfund sinn á dögunum .
Þar segir að útgerðarmenn telji að sjómenn eigi að taka þátt í að greiða auðlindagjöld .
Ýtrustu kröfur þeirra geri ráð fyrir 25-30 milljarða kr. lækkun á launum sjómanna á ársgrundvelli .
Mikill hagnaður af veiðum og vinnslu " Þessar kröfur LÍÚ eru komnar út yfir allt velsæmi , " segja Jötunsmenn í Eyjum .
Þeir minna á að árið 2012 var hagnaður veiða og vinnslu á Íslandi rúmir 42 milljarðar króna .
Það séu ný sannindi og gömul að þegar vel gangi í veiðum og vinnslu hagnast bæði sjómenn og útvegsmenn .
Laun þeirra fyrrnefndu séu góð um þessar mundir eins og hagnaður útgerðar .
Mikið vilji þó meira og nú skuli seilst í vasa sjómanna til að greiða skatt sem settur er á veiðar og vinnslu .
Þetta gerist á sama tíma og sjómannaafsláttur af sköttum sé afnuminn ; það er umbun sem sjómenn eigi að njóta líkt og aðrir sem vinna fjarri heimilum sínum .
Semji um fiskverð fyrir vertíðina Í ályktun Jötuns er því mótmælt að engin fyrirtæki greiði jafn lágt verð fyrir fisk og þau sem í Eyjum starfa .
Þetta sé óeðlilegt og annað hvort ráði að svínað sé á sjómönnum eða að sölumál séu í ólagi .
Því þurfi að ganga frá samningum um fiskverð áður en vertíð hefst .
Ekki með einhliða ákvörðunum útgerðarmanna sem sendar eru um borð í skipin .
