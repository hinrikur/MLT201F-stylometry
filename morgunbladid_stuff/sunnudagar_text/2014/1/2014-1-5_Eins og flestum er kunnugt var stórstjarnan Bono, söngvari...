Eins og flestum er kunnugt var stórstjarnan Bono , söngvari hljómsveitarinnar U2 , staddur hér á landi um áramótin .
Margir af vinalista Andra Freys Viðarssonar , útvarpsmanns á RÚV , hafa eflaust náð að smella mynd af sér með kauða til birtingar á Facebook .
Þeim sem áttu það eftir vildi Andri Freyr hrósa .
" Ok , á einhver sem var í teiti með Bono í gær eftir að birta mynd af sér með honum ? Ef svo er þá á sá eða sú hrós skilið ! " Tobba Marinósdóttir fjölmiðlakona spurði álits á Facebook um einkar óvenjulegt nafn á dreng .
" Hvað finnst ykkur um nafnið Hillaríus ef það er strákur ? " Hún á von á barni með Karli Sigurðssyni , Baggalúti .
Hann svaraði að nafnið væri leyft en einungis með einu l-i .
" Fáum Arnar til að berjast fyrir þessu með okkur .
Annars líst mér líka ágætlega á Mensalder .
" Siggi Hlö , umsjónarmaður útvarpsþáttarins Veistu hver ég var ? á Bylgjunni , var sáttur við að vera tekinn fyrir í Áramótaskaupinu .
" Þvílíkur heiður að vera tekinn fyrir í Skaupinu .
Mjög sáttur með Pétur Jóhann og tók eftir að hann var greinilega búinn að liggja yfir mínum hreyfingum en það geta ekki allir hreyft sig svona fimlega og í senn eggjandi .
Fyrir utan grín í minn garð þá er þetta besta Skaup allra tíma ( fyrir utan 1984 ) .
" Söngfuglinn okkar hún Sigríður Thorlacius átti góða áramótakveðju á Facebook .
" Allt verður merkingarþrungið við áramót .
Sturtan verður lengri – eins og skítur heils árs þurfi að fara úr hárinu áður en nýtt ár bankar upp á .
Konur eiga það til að fara að henda úr skápunum , klippa hár jafnvel og lakka sérstaklega vel neglur .
Hvert einasta skref er einhverskonar áramótaskref .
Og er það allt vel .
Bless 2013 .
Farðu bara .
2014 – komdu fagnandi .
" 