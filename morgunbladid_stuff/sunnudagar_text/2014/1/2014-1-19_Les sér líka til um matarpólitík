Segja má að flakk og búseta erlendis hafi orðið til þess að Soffía Guðrún Gísladóttir byrjaði að blogga um mat og matargerð árið 2008 .
Auk þess að vera eitt hennar aðaláhugamál í dag hefur hún einnig mikinn áhuga á uppruna og gæðum matvæla og leitast við að vanda sig við innkaupin .
Gunnhildur Ásta Guðmundsdóttir gunnhildur@mbl.is Ég var oftar en ekki að leita að einhverjum uppskriftum , sem ég var ýmist með í bókum , á miðum , á Íslandi eða annars staðar , svo ég ákvað bara að hafa þær allar á netinu þar sem ég gæti alltaf komist í þær , " segir Soffía um tilurð þess að hún hóf að blogga um mat og matargerð árið 2008 .
Bloggsíðunni husidvidsjoinn.wordpress.com heldur hún enn úti þótt fjölskyldan hafi á endanum flutt heim , eftir búsetu í Kanada , Kaupmannahöfn og Madríd .
Spurð út í áhugann á mat og matargerð segir Soffía hann reyndar ekki hafa byrjað að blómstra fyrr en hún flutti úr föðurhúsum .
" Þá kunni maður nú ekki mikið .
En áhuginn vaknaði og þróaðist frekar eftir því sem maður prófaði sig meira áfram , " segir hún létt í bragði .
Í dag er það ekki einungis matseldin sem vekur áhuga hennar heldur hefur hún einnig mjög gaman af því að lesa sér til um hráefni og matvælageirann í heild .
" Ég hef líka mikinn áhuga á matnum sem slíkum , vil vita hvað er í honum og skilja hann , " bætir hún við .
Segist hún t.d. lesa sér töluvert til um matarpólitík , þ.e. bækur eftir höfunda á borð við Michael Pollan og Michael Moss , sem predika mikilvægi þess að neytendur séu ekki leiksoppar stóru matvælaframleiðendanna .
" Ég er t.d. nýbúin með bókina Salt Sugar Fat sem snýst um hvernig matvælaiðnaðurinn leitast við að gera okkur háð þessum efnum í vörunum sínum .
Sjálf segist Soffía gera mikinn hluta af innkaupum sínum í Frú Laugu .
Þá er fjölskyldan einnig með matjurtagarð á sumrin auk þess sem þau eru komin með hænur , ásamt verðandi nágrönnum sínum .
Fjölskyldan stefnir nefnilega á flutning í Hvalfjörðinn innan tíðar þar sem hún er að byggja .
Soffía gefur hér uppskrift að ljúffengu kjúklinga-cannelloni sem hún segir eina þeirra uppskrifta sem hafi orðið henni innblástur að blogginu á sínum tíma .
" Þetta er hlýleg , ítölsk máltíð sem ýmist er hægt að leika sér aðeins með eða fara alveg eftir uppskriftinni .
Hún er alls ekkert subbuleg , bara heiðarleg máltíð – en notið góð hráefni , " segir hún í lokin .
Cannelone með kjúklingi Uppskriftin var upphaflega fengin úr bókinni Matreiðslubók Nýkaups , að hætti Sigga Hall .
Ég hef hins vegar þróað hana og breytt .
Lasagnaplötur 300 g hveiti 3 egg Hrærið hveiti og egg saman í matvinnsluvél í hálfa mínútu og síðan aðeins í höndunum ( 1 mín .
) Rúllið næst út þunnar lasagnaplötur með pastavél eða með kökukefli .
Ef þið kaupið tilbúnar pastaplötur þá þurfa þær að vera ferskar svo hægt sé að rúlla þeim upp .
Fylling 2 kjúklingabringur ½ dl rjómi Lúka af ferskri basilíku 1 egg 1 hvítlauksrif Salt og pipar ( 1 tsk .
af hvoru ) Maukið allt ofantalið vel í matvinnsluvél , svo að úr verði kjúklingafars .
Tómatsósa 1 flaska tómatpassata 1-2 skalotlaukar 1 tsk .
extra virgin-ólífuolía Léttsteikið lauk á pönnu í ólífuolíu við meðalhita þar til hann verður mjúkur .
Bætið tómatpassata út í .
Þá er sósan tilbúin .
Annað : Ferskur mossarella ( sem fæst í pokum með vökva ) Ferskt íslenskt spínat Extra virgin-ólífuolía Samsetning : Setjið fyllinguna á lasagnaplötur , um það bil 4 msk .
á hverja plötu .
Rúllið plötunum upp .
Setjið þessu næst tómatsósu í botninn á eldföstu fati og leggið fylltu lasagnaplöturnar ofan á .
Penslið smá af tómatsósunni einnig ofan á rúllurnar og dreifið vel úr svo þær verði ekki harðar við eldun .
Stráið síðan rifnum , ferskum mossarella-osti yfir .
Bakið í ofni við 180° C í hálftíma eða þar til kjúklingafarsið er örugglega eldað .
Takið eldfasta mótið úr ofninum og dreifið ferskum , rifnum mossarella yfir cannelloni-rúllurnar og setjið aftur inn í ofn í 5 mínútur eða þar til osturinn er farinn að bráðna og taka lit .
Berið fram með léttsteiktu spínati .
Léttsteikið spínat í 2-3 msk .
af extra virgin-ólífuolíu á stórri pönnu .
Saltið og piprið ( ½ - 1 tsk .
af hvoru ) .
Fyrir þá sem ekki borða kjúkling er hægt að skipta honum og rjóma út fyrir ferskt spínat og kotasælu .
Mælt er með að notað sé íslenskt spínat en sumt spínat í pokum í matvöruverslunum er innflutt þótt á pokanum sé allt á íslensku .
Þá er einnig lykilatriði að nota ferskan mossarella en ekki rifinn ost í pokum og einnig ferska basilíku .
Að endingu er líka nauðsynlegt að vera með góða , alvöru ólífuolíu , keypta í verslun sem þið getið treyst að selji alvöru ólífuolíur .
