Stjórnendur Heilbrigðisstofnunar Suðurlands hafa undirritað samning við Optima um innleiðingu á miðlægu prentumsjónarkerfi .
Samningurinn nær til allra heilsugæslustöðva HSu og tekur til innleiðingar á prenturum , fjölnotatækjum og miðlægu prentumsjónarkerfi .
Með innleiðingu á Prentskýi næst fram aukið hagræði , betri yfirsýn og fyrst og fremst aukið gagnaöryggi , segir í frétt Optima .
Prentuð skjöl eru send í eina sameiginlega prentbiðröð og síðan leyst út með auðkenniskorti notanda .
Gera má ráð fyrir að rekstrarkostnaður á prentumhverfi Heilbrigðisstofnunarinnar lækki um 25-30% ári með innleiðingunni .
Lausnin tekur einnig til allrar skönnunar gagna á heilsugæslustöðvum , en almennt gera starfsmenn fyrirtækja og stofnana æ meira af slíku .
Með öflugum skönnunarhugbúnaði er auðvelt að koma skjölum í stafrænt form og senda beint inn í hin ýmsu kerfi og gagnagrunna , með því eykst geymsluöryggi gagna til muna .
Optima rekur , að því er segir í tilkynningu frá fyrirtækinu , sambærilegt umhverfi á Landspítalanum og hjá fjölda annarra fyrirtækja .
sbs@mbl.is 