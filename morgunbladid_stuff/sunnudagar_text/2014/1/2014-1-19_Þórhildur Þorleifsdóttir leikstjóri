Fyrstu uppáhaldsbækurnar voru Bláskjár og Dísa ljósálfur .
Mikið drama og hætta í báðum .
Næst var Lína langsokkur , full af spakmælum og sprenghlægileg , en – hún var ein á jólunum ! Sorglegt .
Oliver Twist og Litli flakkarinn fylgdu fljótt á eftir .
Drama og aftur drama .
Grátur og svo gleði yfir góðum endi .
Basil fursti frábær ! Og ævintýrabækurnar .
Þjóðsögur og Grimmsævintýri voru ofarlega á vinsældalistanum í mörg ár .
Yngismeyjar fannst mér frábær , en Pollýanna leiðinlegasta bók á jarðríki .
Á unglingsárunum voru það auðvitað Salka Valka og Skálholt eftir Kamban .
Bækur um drottningar og keisaraynjur , Elísabetu I , Maríu Stuart , Katrínu miklu og Maríu Teresu , heilluðu .
Las þær aftur og aftur .
Sótti í bækur um framandi menningu , til dæmis bækur Pearl S. Buck um Kína og Indland , Egyptann og Berfætlinga .
Aldirnar voru óþrjótandi uppspretta .
Kristín Lafransdóttir skyldulesning á hverju ári .
Nú taka við höfundar fremur en einstaka bækur .
Af erlendum nefni ég rússnesku höfundana Dostojevskí , Tolstoy og Bulgakov .
Doris Lessing , Sim one de Beauvoir , Karen Blixen og Brontë-systur .
Günter Grass og Thomas Mann .
Margir ótaldir .
Íslenskir uppáhaldshöfundar og bækur ; Laxness , Sjálfstætt fólk , Jakobína Sigurðardóttir , Dægurvísa , Svava Jakobsdóttir , smásögurnar , Steinunn Sigurðardóttir , Tímaþjófurinn , Jón Kalman Stefánsson , Himnaríki og helvíti , Böðvar Guðmundsson , Vesturfarasögurnar og síðast en ekki síst Kris tín Marja Baldursdóttir , Mávahlátur , Karitas og Óreiða á striga .
Uppáhalds núna : Lo ve and Fate eftir Vasily Grossman – rússneskur höfundur sem var bannaður í áratugi , en Rússar telja nú í hópi sinna stærstu höfunda – og flottar bækur Hilary Mantel , Wolfe Hall og Bury the Bodies .
Get varla beðið eftir þeirri þriðju .
Hefði ekki verið ónýtt að hafa hana um jólin .
