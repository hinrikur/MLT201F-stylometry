Logsuða eins og við þekkjum hana mun taka stakkaskiptum eftir að bresku rannsóknarteymi , fjármögnuðu af Evrópusambandinu , hefur tekist að búa til nýja logsuðutækni sem býr til eld úr vatni .
Tækið sem kallast Safeflame var búið til í rannsóknarstöð í Sheffield .
Það notar ekki hefðbundna tegund af gasi heldur er vatni aðeins hellt í tank , tækinu er stungið í samband og vatnið umbreytist með rafgreiningu í vetni og súrefni og þá er hægt að byrja að sjóða saman hluti .
Við rafgreiningu á vatni er rafstraumi hleypt frá spennugjafa í gegnum vatn .
Sameindir vatnsins rofna og mynda súrefnissameindir og vetnissameindir sem báðar eru í loftkenndu formi .
H 2 O ( sem er vatn ) verður þannig að O og H 2 og fer úr fljótandi formi í loftkennt form .
Vetni er eins og menn vita mjög eldfim lofttegund .
Logsuða er hættulegt starf og þarf að hafa varann á svo að ekki fari illa .
Mörg slys verða á hverju ári í löndum Evrópusambandsins og tjón af logsuðuslysum kosta mikið .
Bara í Bretlandi verða 100 alvarleg slys sem tengja má beint við klaufagang við logsuðuvinnu .
Eðlilega er þessi aðferð mun ódýrari en sá sem nú er notuð og segir ITM Power í Sheffield , sem sér um verkefnið að það ætti að vera 20 sinnum ódýrara á ársgrundvelli .
Súrefni og Acetylengas eru dýr gös og hættuleg óvönu fólki .
Enginn ætti að prófa að logsjóða aleinn og yfirgefinn .
Alls vinna 125 þúsund manns við logsuðu í löndum Evrópusambandsins og er veltan í fyrirtækjum tengd logsuðu rúmir 20 milljarðar evra .
Það er því að miklu að keppa fyrir sambandið að ódýrari og öruggari leið komi sem fyrst á markaðinn .
ITM Power stefnir á að Safeflamen komi á almennan markað árið 2015 .
