Einhverjar alræmdustu listsýningar liðinnar aldar voru þær sem nasistar settu upp undir heitinu " Úrkynjuð list " – Entartete Kunst .
Á þeim voru sýnd verk listamanna sem Hitler fyrirleit , expressjónista , fávista og annarra framsækinna samtímalistamanna þess tíma .
Margir hafa velt fyrir sér hvaða listamenn og verk þetta voru og nú getur almenningur í fyrsta skipti kynnt sér það með auðveldum hætti .
Victoria & Albert-safnið í Lundúnum hyggst á næstunni setja út á netið lista yfir þau 16.558 verk sem nasistarnir flokkuðu sem " úrkynjuð " .
Verkin voru skráð af starfsmönnum áróðursmálaráðuneytis nasista árið 1941 í tvær bækur og lengi vel var talið að önnur þeirra hefði glatast , allt þar til afrit kom í leitirnar árið 1996 .
