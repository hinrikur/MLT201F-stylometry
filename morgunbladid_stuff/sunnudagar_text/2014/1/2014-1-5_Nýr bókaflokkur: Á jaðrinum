Skrudda og Sagnasmiðjan hafa sent frá sér bækur í nýjum flokki er kallast " Á jaðrinum " og er í umsjá Þorsteins Antonssonar .
Í bókinni Ljúflingurinn er höfundarsaga Steinars Sigurjónssonar sögð með hans eigin orðum og samferðamanna .
Þorsteinn tók efnið saman .
Í bókinni Einn plús einn kemur Steinar við sögu en hér birtast bréfaskipti Steinars og Jóns Ýngva um lífið og listina .
Sá síðarnefndi kemur einnig við sögu í Sögur og sagnamál Jóns Ýngva en í henni eru textar sem hann skrifaði á árunum 1964-85 , þegar höfundurinn var af sumum gestum á Mokka kallaður Jón tragedía fyrir þær ströngu kröfur sem hann gerði til sín við ritstörfin .
Á jaðrinum er afmælisrit Þorsteins Antonssonar samið af honum sjálfum , í tilefni 50 ára höfundarafmælis .
Þú skrínlagða heimska – Heimildasaga er eftir Þorstein og Sævar Marinó Ciecielski .
Er þar fylgt eftir fyrri bók Þorsteins um Guðmundar- og Geirfinnsmál frá 1991 .
Loks eru í Öðruvísi ástarsögu birt bréf Harries Schrader .
