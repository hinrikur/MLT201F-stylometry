Bjarni Ólafur Magnússon opnar sýningu sem hann kallar Óradrög í Gerðubergi á sunnudag klukkan 14 .
Myndefni verkanna eru manneskjur , draumkenndar verur úr ósögðu ævintýri og persónur tengdar æskuminningum listamannsins .
Að mestu leyti er um að ræða mjög stórar andlitsmyndir , hlaðnar smáatriðum .
Við verkin eru textar , hugleiðingar listamannsins ; lýsingar á verkunum , brot úr ósögðum ævintýrum eða æskuminningar .
Bjarni Ólafur stundaði nám við Myndlista- og handíðaskóla Íslands árin 1982-1983 og listnám til BFA-gráðu í Kansas á árunum 1988-1990 .
Hann var gestanemandi við San Francisco Art Institute 1990 og stundaði framhaldsnám við Goldsmith ' s College á Englandi árin 1991-1992 , þaðan sem hann lauk námi með Postgraduate Diploma .
Bjarni Ólafur er fæddur og uppalinn í Vestmannaeyjum .
Ævintýraheimur æskunnar ; náttúran , hafið og náttúrugripasafnið , hefur að sögn mótað hann sem listamann .
Fuglar , fígúrur og hafið eru algeng í verkunum .
