Ólæsinginn sem kunni að reikna er önnur skáldsaga Jonasar Jonassonar sem sló svo rækilega í gegn með hinni bráðskemmtilegu og sprellfjörugu bók Gamlinginn sem skreið út um gluggann og hvarf .
Það er ekki vandalaust að fylgja slíkri bók eftir en Jonasi tekst það nokkuð vel , þótt bókin standist ekki samanburð við Gamlingjann .
Stúlka úr fátækrahverfi í Suður-Afríku flækist inn í alþjóðlega stjórnmálarefskák og verður eftirlýst af alræmdustu leyniþjónustu veraldar .
Húmorinn er ekki langt undan hjá Jonasi sem hæðist að ofstæki , fordómum og bókstafstrú .
