Engin logmnolla er í kringum Hrönn Svansdóttur .
Hún er framkvæmdastjóri CrossFit Reykjavík og þjálfari en hefur einnig hæfieika á söngsviðinu og ætlar að gefa út sólódisk með vorinu Hvað eruð þið mörg í heimili ? Við erum fjögur : Ég , Ívar Ísak maðurinn minn , Davíð strákurinn okkar sem er 9 ára og varðkisan okkar hún Ilmur .
Öll stundum við CrossFit en Davíð er líka í fótbolta og Ilmur er aðallega í teygjuæfingum .
Hvað áttu alltaf til í ísskápnum Epli eru efst á blaði hjá mér .
Egg er nauðsynlegt að eiga enda næringarrík , fljótleg að elda , hægt að sjóða , steikja , hræra , baka og jafnvel drekka .
Hvað fer fjölskyldan með í mat og hreinlætisvörur á viku ? Ætli 15- 20 þúsund sé ekki nærri lagi .
Hvar kaupirðu helst inn ? Krónan og Víðir henta mér vel þegar ég fer að kaupa inn , verð þó að viðurkenna að N1 verður oft fyrir valinu þegar grípa þarf eitthvað á leiðinni heim .
Hvað freistar helst í matvörubúðinni ? Dökkt Lindh súkkulaði með sjávarsalti , rjóma og möndlusmjöri .
Hvernig sparar þú í heimilishaldinu ? Get ekki sagt að ég hugsi mikið um sparnað þegar kemur að heimilishaldinu en ég lærði fljótt að vera ekki að kaupa eitthvað til að eiga það til í ef ég þyrfti á því að halda , það fór allt útrunnið í ruslið .
Ég hef eina góða reglu : ekki kaupa það ef þú ætlar ekki að borða það .
Það hjálpar manni bæði að spara og líka við þyngdarstjórnun , því fólk sem ætlar ekki að borða óhollt á heldur ekki að kaupa óhollt .
Hvað vantar helst á heimilið ? Mrs. Doubtfire , ekki spurning .
Eyðir þú í sparnað ? Ég legg fyrir en er líka dugleg að eyða því ef það hentar mér .
Skothelt sparnaðarráð ? Ekki eyða því sem ekki er til .
Það er dýrt að skulda .
Það er líka gott að tileinka sér nægjusemi .
