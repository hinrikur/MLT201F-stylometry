Ég hef reynt í mörg ár að koma því til leiðar að sykrur og mjölvaefni í matvælum verði kallað kolhydrat eða kolhydröt en ekki kolvetni eins og allir rita hver eftir öðrum um þessar mundir , " segir Jónas en hann var áður aðalkennari í lífrænni efnafræði í læknadeild við Háskóla Íslands samhliða öðrum störfum .
" Þetta er mjög bagalegt því allt innihald jarðolíu er í raun kolvetni .
Metan , bensín , steinolía , jarðolía eða allir alkanar eru þannig kolvetni og því er rangt að tala um kolvetni í tengslum við mat .
Það þarf ekki annað en að lesa fréttir t.d. frá Drekasvæðinu til að sjá þetta .
" Jónas hefur lengi barist fyrir þessum málstað en á árunum 1969-1980 reyndi hann að koma slíkri breytingu til leiðar með markvissum hætti en án árangurs .
Röng nafnagift og hæg þróun Orðið kolhydrat vísar til efnasambanda sem innihalda vatn en efnatáknið fyrir vetni er hins vegar bókstafurinn " H " .
" Kolhydrötin hafa almenna formúlu CnH 2 nOn eða ( CH 2 O ) n , en í seinni formúlunni má sjá að fyrir hvert kolefnisatóm ( C ) er ein vatnssameind ( H 2 O ) og þá er líka augljóst , að nöfnin eru kolhydröt en ekki kolvetni , þótt venjan hafi verið önnur í íslenskri umræðu , " segir Jónas .
Hann kann enga eina skýringu á þessari röngu nafnagift hér á landi en hugsanlega má rekja hana til þess hversu seint kornmeti barst til Íslands í samanburði við aðrar þjóðir í Evrópu .
" Lengi vel var fita og prótein meginuppistaðan í íslensku mataræði líkt og hjá Grænlendingum .
Hér var loftslagið almennt of kalt fyrir framleiðslu á kornafurðum og því neyttu Íslendingar fyrst og fremst dýraafurða en ekki plöntuafurða .
Á sama tíma voru erlendir menn að rækta margar tegundir af korni og vinna við kornmeti var veigamikill þáttur í lífi þeirra og menningu .
" Hann telur að neysla á byggi hafi farið vaxandi hér á landi á átjándu öld .
" Á 19. öld var neysla landsmanna á korni eða mjölva orðin svipuð og nú er .
Þannig hefur mataræði okkar í auknum mæli líkst því sem tíðkast hjá öðrum þjóðum en þrátt fyrir það er þetta nafnarugl við lýði hér á landi .
" Meginflokkur matvæla og efna Jónas segir kolhydröt vera efnafræðilegt heiti fyrir meginefnaflokk matvæla og því er mikilvægt að kalla hlutina réttum nöfnum .
Hann segir kolhydrötin í korni ( hveiti , hrísgrjónum , byggi og rúgi ) vera í sterkju eða fjölglúkósaástandi .
Það er þessi sama sterkja sem hefur verið ranglega kölluð kolvetni í bókum og skrifum um langt skeið hér á Íslandi .
" Þessi flokkur hefur mestan hluta orkunnar í mat Íslendinga .
Hann nær yfir 45-50% af allri orku sem kemur úr matvælum Íslendinga og upp í 82% af allri matvælaorku íbúa í Rúanda .
" Hann segir bruna kolhydrata ( fjölglúkósa ) mynda megnið af orku í mat allra þjóða .
" Fjölglúkósi er einnig meginuppistaða í öllu korni heims og einnig í öðrum plöntumatvælum eins og grænmeti og ávöxtum .
Ein tegund glúkósa er meira að segja meginuppistaðan í öllu timbri og grasi jarðar , hvorki meira né minna .
" Þá eru bækur og blöð að mestu úr fjölglúkósa og mörgum þykir undarlegt að átta sig á því að við lifum og hrærumst í slíkum glúkósaheimi að sögn Jónasar .
Eftir að sterkjan ( fjölglúkósi ) hefur verið melt í meltingarfærum manna og dýra , þá fer hún auðveldlega og skjótt inn í efnaferli í frumum líkamans og oxast í koltvíoxíð og vatn og framkallar orku .
" Glúkósinn er eins og bensín fyrir menn og dýr og þessi efnabreyting er aðalkyndingin og aðalorkugjafinn í líkömum manna .
" Kolvetnalausir kúrar eru slæmir Jónas telur núverandi umræðu um kolvetni vera villandi og segir bækur sem fjalla um kolvetnalausan mat að sínu mati varasamar .
" Kolhydratalaus matur veitir ekki eins góða saðningu og venjulegur matur .
Þess vegna er eins líklegt að fólk borði meira af honum til þess að öðlast saðningu .
Ef líkaminn er sveltur af slíkum sykrum getur verið hætta á aukningu á líkum á hjarta- og æðavandamálum .
Auk þess er ekki vitað hver áhrifin eru á heilann .
Þau kunna að vera neikvæð og valda minni heilavirkni því sykrurefnin eru hinn eðlilegi orkugjafi heilans , " segir Jónas .
Aðalmáli skiptir , að íslensk æska verði ekki áfram látin lesa þetta allt vitlaust um alla framtíð .
Í öllum öðrum tungumálum , sem ég veit um , er mjölvaefni og sykrur kallað kolhydrat en ekki kolvetni , " segir Jónas og nefnir ensku , dönsku , þýsku , og fleiri tungumál sem dæmi .
Grænlendingar og inúítar í Kanada neyta sumir kolhydratslauss matar vegna mikils dýraafurðaáts að sögn Jónasar .
" Þeir eru búnir að gera það í langan tíma og hafa aðlagast þeim aðstæðum .
Auk þess sem þeir hafa vanið sig á mikla líkamlega áreynslu .
Af þessum ástæðum lúta þeir öðrum lögmálum en er háttað um t.d. kyrrsetumenn í Evrópu eða N-Ameríku .
" 