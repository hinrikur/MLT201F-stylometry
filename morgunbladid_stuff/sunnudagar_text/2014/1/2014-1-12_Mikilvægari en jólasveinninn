Á Ítalíu kemur nornin La Befana aðfaranótt 6. janúar ( Epifania ) með góðgæti og gjafir í sokka allra barna .
La Befana er í raun mikilvægari en jólasveinninn .
Hún er mjög gömul kerling , talin úr heiðnum sið um 1000 árum fyrir fæðingu Krists .
Í sumum héruðum eru brennur á þrettándanum til að brenna nornina .
Er talið nauðsynlegt að hengja upp litla dúkku af norninni á kústinum sínum til að bægja öllu illu frá heimilinu .
Í desember eru allir básarnir á jólamarkaðnum á Piazza Navona fullir af kerlingunni ! Hinrik Leonard og Felix Helgi fengu auðvitað heimsókn frá La Befana – fullan strigasokk af nammi .
Á aðventunni er fastur liður hjá okkur fjölskyldunni að fara sem oftast á Piazza Navona til að anda að okkur jólastemningunni og skoða hinar ótal útgáfur af norninni Befana ! Hildur Hinriksdóttir , Ingólfur Níels Árnason og synir 