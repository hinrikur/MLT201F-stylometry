Einn vinsælasti barnabókahöfundur þjóðarinnar Sigrún Eldjárn leggur nú lokahönd á tvær nýjar sögur um Kugg og Mosa , Málfríði og mömmu Málfríðar .
Þetta eru ellefta og tólfta bókin í smábókaröðinni um þessar vinsælu persónur sem hafa verið á vappi síðan 1987 .
Nýju bækurnar heita Listahátíð og Ferðaflækjur .
Í þeirri fyrrnefndu ákveða vinirnir að taka þátt í listahátíð og skipta með sér verkum : mamma Málfríðar semur tónverk og flytur það í Hörpu , Málfríður skrifar leikrit og sýnir í Þjóðleikhúsinu og sjálfur málar Kuggur mynd sem fer upp á vegg í Listasafni Íslands .
Þeim til mikillar furðu rekast þau á mýs í öllum þessum merkilegu menningarstofnunum – hvaða mýs skyldu það vera ? Í Ferðaflækjum segir frá því þegar Kuggur fer með mæðgunum upp í sveit .
Á leiðinni þurfa þau að glíma við ýmsar þrautir og flækjur sem lesendur fá að hjálpa þeim að leysa .
Nýju Kuggsbækurnar koma á markað í vor , í tæka tíð fyrir Listahátíð og ferðaflækjur sumarsins .
