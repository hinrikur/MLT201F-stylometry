Árleg umræða um listamannalaun hófst þegar tilkynnt var um úthlutun þeirra fyrir árið 2014 .
Margir sem eru virkir í athugasemdum á netmiðlunum sögðu sína skoðun umbúðalaust og ofbauð nokkrum orðbragðið .
Svavar Knútur listamaður svaraði nokkrum og fór yfir það í hvað launin fara .
Átti Svavar í vök að verjast gegn netverjum og ákvað í staðinn að bjóða virkum í athugasemdum heim í kaffi .
" Ég á kaffivél sem gerir gott togarakaffi .
Það hefur ennþá enginn þegið boð mitt en ég veit af einum sem hefur hugsað sér að koma .
Annars eru allir velkomnir á heimili mitt í spjall .
Ég tek á móti þeim með bros á vör , " sagði Svavar sem sjálfur er ekki á listamannalaunum .
" Mér fannst umræðan alltof neikvæð og fór því að blanda mér í hana .
Það sem sagt er á netinu er um alvörufólk sem á fjölskyldur .
Fólk verður að gera sér grein fyrir því .
" 