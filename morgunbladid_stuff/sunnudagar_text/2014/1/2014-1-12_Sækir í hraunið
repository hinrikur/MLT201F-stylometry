Kristbergur Ó. Pétursson myndlistarmaður opnar sýningu á málverkum í Anarkía listasal í Kópavogi í dag , laugardag , klukkan 15 .
Innblásturinn við vinnuna að þessum nýju verkum hefur Kristbergur sótt í sitt nánasta umhverfi í hrauninu í Hafnarfirði og hefur það orðið honum úrvinnsluefni til myndrænna hugleiðinga og skírskotana .
Kristbergur lauk námi við MHÍ árið 1983 og framhaldsnáami í Hollandi 1988 .
Hann hefur síðan haldið allmargar sýningar á verkum sínum og tekið þátt í samsýningum .
Anarkía er í Hamraborg 3 , norðanmegin , og er sýningin opin alla daga nema mánudaga kl. 15-18 .
