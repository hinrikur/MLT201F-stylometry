Fyrir sléttum 50 árum lauk á Henry Hudson-hótelinu í New York Skákþingi Bandaríkjanna , keppni sem hefur þá sérstöðu meðal átta sigra Bobby Fischers á bandaríska meistaramótinu 1957- ´ 67 að hann hlaut 11 vinninga af 11 mögulegum – 100% vinningshlutfall .
Gæði skáka Fischers , sem stóð á tvítugu , voru ótvíræð og mótherjarnir bestu skákmenn Bandaríkjanna , stórmeistarar á borð við Samuel Reshevsky , Pal Benkö , Robert Byrne og Larry Evans .
Nokkrar skákir rötuðu í hina frægu bók " 60 minnisverðar skákir " og við tökum tvö dæmi : - Sjá stöðumynd 1 - Fischer – Benkö Benkö hafði vonast til að hrinda atlögu hvíts , hinum augljósa leik 19. e5 má nefnilega svara með 19 .
...
f5 ! en nú kom þrumuleikur : 19 .
Hf6 ! Með hugmyndinni 19 .
...
Bxf6 20. e5 og mátar .
Kg8 20. e5 h6 21 .
Re2 ! - svartur gafst upp .
- Sjá stöðumynd 2 - Robert Byrne – Fischer Fischer hafði fórnað manni fyrir það sem flestir áhorfendur töldu óljósar bætur .
Sumir töldu jafnvel að svarta staðan væri töpuð .
En Fischer hafði séð lengra : 19 .
...
d4 ! 20 .
Rxd4 Bb7 + 21 .
Kf1 Dd7 ! - og öllum á óvart gafst Byrne upp .
Hann sá meginafbrigði fléttunnar , 22 .
Df2 Dh3 + 23 .
Kg1 He1 + ! ! 24 .
Hxe1 Bxd4 og vinnur .
Á þessu ári 1964 stóð Bobby Fischer á krossgötum á ferli sínum .
Leiðirnar voru ekki allar greiðar .
Hann hafði ekki tekið þátt í Piatigorski-mótinu í Santa Monica árinu áður , arfur deilna um einvígi sem hann háði við Reshevsky árið 1961 spratt þar upp , ekki heldur á millisvæðamótinu í Amsterdam þetta ár ; áskorendamótið í Curacao ´ 62 hvíldi enn þungt á honum , fjöltefla-túr hans um gervöll Bandaríkin varð að fresta um nokkra mánuði vegna morðsins á Kennedy forseta og á 21 árs afmælinu sendi " Sámur frændi " honum herkvaðningu , en Fischer kom aldrei til Víetnam .
En sigurinn á meistaramótinu 1963- ´ 64 hafði gríðarleg áhrif á stöðu Fischers í skákheiminum .
Það er a.m.k. niðurstaða Kasparovs í bókaflokknum " Hinir miklu fyrirrennarar mínir " .
Gagnrýnendur áttu varla til orð .
Þó skilaði Bent Larsen sératkvæði : " Fischer var að tefla við börn , " sagði hann en sjö árum síðar tapaði hann 0:6 fyrir Fischer .
Byrjanir Fischers á þessu fræga meistaramóti voru fjölbreyttari en áður , hann beitti meira að segja norska afbrigði spænska leiksins í eftirfarandi skák : Bandaríska meistaramótið 1963- ´ 64 : William Addison – Bobby Fischer Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 b5 5 .
Bb3 Ra5 Upphafsleikur norska afbrigðisins .
6. d4 exd4 7 .
Dxd4 Re7 8. c3 Rxb3 9. axb3 Bb7 10 .
Bf4 d5 11. e5 c5 ! Snjall leikur sem leysir öll vandamál svarts , 12 .
Dxc5 er svarað með 12 .
...
Rf4 og drottningin á engan reit .
12 .
Dd3 Rg6 13 .
Bg3 Be7 14 .
Rbd2 Rf8 15 .
O-O Re6 Riddarinn er kjörinn til að skorða e5-peðið .
Nimzowitsch hefði ekki gert þetta betur .
16 .
Had1 g5 ! 17. h3 h5 18 .
Hfe1 Db6 19 .
Rf1 d4 20 .
R3d2 Gefur fullmikið eftir en eftir 20. cxd4 g4 21. d4 kemur 21 .
...
Hd8 o.s.frv. 20 .
...
g4 21. h4 Dc6 22 .
De4 O-O-O Uppskipti á eigin forsendum ! 23 .
Dxc6 Bxc6 24. c4 Kd7 25 .
Ha1 Ha8 26 .
Re4 Bxe4 27 .
Hxe4 Rg7 28 .
Rd2 Rf5 29 .
Hf4 Ke6 Kóngurinn tekur sæti riddarans .
Svarta staðan teflir sig sjálf .
30 .
Re4 bxc4 31. bxc4 Hhb8 32 .
Ha2 Hb4 33 .
Rd2 Rxh4 34 .
Bxh4 Bxh4 35 .
He4 Bg5 36. f4 gxf3 37 .
Rxf3 Be3 38 .
Kh2 Hxc4 - og Addison gafst upp .
Helgi Ólafsson helol@simnet.is 1 