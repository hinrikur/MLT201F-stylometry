Tónlistarmaðurinn Ólafur Arnalds heldur áfram að sjá og sigra heiminn en í nóvember var eistneska ríkissjónvarpið á staðnum þegar Ólafur hélt um klukkustundar langa tónleika í Tallinn .
Tónleikarnir voru svo sýndir í heild á sjónvarpsstöðinni 29. desember á besta tíma .
Ólafur lauk tónleikaferð sinni 2013 18. desember með tónleikum í Hörpu en á því ferðalagi fylgdi tónlistarmaðurinn eftir plötu sinni For Now I am Winter sem tilnefnd er til Íslensku tónlistarverðlaunanna í opnum flokki .
Ólafur hefur vakið athygli um allan heim síðustu misserin , einkum fyrir kvikmyndatónlist , en meðal þeirra bíómynda sem hann hefur samið tónlist fyrir eru The Hunger Games , Another Happy , Gimme Shelter og sjónvarpsseríur svo sem bresku þáttaröðina Broadchurch .
Þá sem langar til að horfa á tónleika Ólafs geta nálgast þá á vefsíðu ríkissjónvarpsins etv.err.ee .
