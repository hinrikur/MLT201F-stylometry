Það telst til tíðinda að rúmlega 160 ára gömul bók skuli komast á metsölulista , en þetta er raunin með bókina Twelve Years a Slave .
Það er kvikmyndaútgáfan af sögunni sem hefur endurvakið áhuga á þessari gömlu ævisögu , en eins og kunnugt er hefur kvikmynd leikstjórans Sveve McQueens fengið mikið lof og er tilnefnd til Óskarsverðlauna .
Bókin kom fyrst út árið 1853 og segir sögu Solomon Northup sem var frjáls maður en var rænt og hafður sem þræll í tólf ár .
Bókin vakti mikla athygli við útkomu en féll síðan að mestu í gleymsku .
Nú er áhuginn endurvakinn og bókin er lesin af áhuga víða um heim .
Penguin-útgáfan af bókinni er nú vinsælasta bókin á metsölulista útgáfunnar og bókin er á metsölulista Waterstone í Bretlandi og á metsölulista New York Times þótt hún sé ekki þar á topp tíu listanum , eins og sjálfsævisagan The Wolf of Wall Street eftir svikahrappinn Jordan Belfort en Martin Scorsese gerði einmitt rómaða mynd sína eftir henni .
