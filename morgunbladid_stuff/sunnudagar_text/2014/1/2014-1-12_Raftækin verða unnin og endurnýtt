Vörður tryggingar hf. hefur samið við Græna framtíð um endurnýtingu smáraftækja sem félagið fær til sín í kjölfar tjóna hjá viðskiptavinum .
Slík tæki berast í nokkrum mæli og gjarnan má nýta ýmsa smáhluti úr þeim til framleiðslu á nýrri vöru .
Meðal þess búnaðar sem verður sendur í endurnýtingu eru snjallsímar , spjaldtölvur , fartölvur , stafrænar myndavélar og fleira .
Vörður vill , með samstarfinu við Græna framtíð , segir í tilkynningu , stuðla að bættu umhverfi og verða til fyrirmyndar í umhverfismálum .
Verður öllum þeim raftækjum sem til falla komið til Grænnar framtíðar , þar sem þau eru yfirfarin og stafrænum gögnum sem í þeim kunna að vera eytt .
Því næst eru tækin send til vottaðra endurnýtingarfyrirtækja í Evrópu .
Umhverfisvæn meðferð " Vörður hefur verið að vinna sig í átt að umhverfisvænum rekstri .
Endurnýting og endurvinnsla á búnaði sem skilað er inn til félagsins er hluti af því að félagið tryggi umhverfisvæna meðferð á tjónamunum , " segir Steinunn Hlíf Sigurðardóttir , framkvæmdastjóri tjónasviðs Varðar , í fréttatilkynningu .
sbs@mbl.is 