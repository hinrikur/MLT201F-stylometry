Á dögunum gerðist N1 aðili að Festu , miðstöð um samfélagsábyrgð .
Með því ætla fyrirtækið og starfsmenn þess að starfa í anda gilda Festu af heilindum og stuðla að opinni umræðu og samvinnu um þennan málaflokk , segir í frétt frá N1 .
Þar kemur fram að undanfarin ár hafi fyrirtækið unnið markvisst að ýmsum samfélagsmálum .
Hafi frá 2008 unnið skv. umhverfisstefnu og í hennar anda gefist viðskiptavinum kostur á að kaupa umhverfisvænt eldsneyti og vörur .
Sex starfsstöðvar N1 eru vottaðar samkvæmt staðlinum ISO 14001 og unnið er að því að sex aðrar fái slíkan stimpil .
Öryggi starfsmanna sé í brennidepli aukinheldur sem fyrirtækið hefur með ýmsum leiðum stutt íþrótta- og ungliðastarfsemi um allt land .
" Við teljum þetta um leið góðan tímapunkt til að sýna í verki að N1 tekur alvarlega þá miklu ábyrgð sem félagið hefur gagnvart íslensku samfélagi .
Um leið og félagið verður skráð félag á verðbréfamarkaði er rökrétt að fara í samstarf af þessu tagi , sem undirstrikar ásetning félagsins , " segir Eggert Benedikt Guðmundsson , framkvæmdastjóri N1 , í tilkynningu .
sbs@mbl.is 