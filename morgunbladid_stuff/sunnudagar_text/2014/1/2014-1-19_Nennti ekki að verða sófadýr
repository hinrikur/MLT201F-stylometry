Ég hafði alltaf verið að spila og leika mér í fótbolta , en fékk svo í bakið og varð að hætta .
Þá var annaðhvort að setjast upp í sófa eða finna sér eitthvað annað að gera og þetta er svo fjölbreytt og sitt lítið af hverju að mig langaði að prófa .
Athuga hvort bakið gæti þolað þetta álag , " segir Ragnar Fjalar Sævarsson en hann undirbýr sig nú af kappi fyrir eina frægustu skíðagöngu heims , Vasa-gönguna .
Ragnar hefur aldrei prófað skíðagöngu en þrátt fyrir það ætlar hann að ganga heila 90 kílómetra á skíðum .
Keppnin sænski klassíkerinn , eða En Svensk Klassiker , var fyrst haldin 1971 en keppnin samanstendur af fjórum greinum .
Téðri Vasa-skíðagöngu upp á 90 kílómetra , Lidingöloppet-víðavangshlaupi þar sem hlaupnir eru 30 kílómetrar , þriggja kílómetra vatnasundi sem kallast Vansbrosimningen og 300 kílómetra Vätternrundan-hjólreiðakeppninni .
Þessar fjórar greinar eru frægar um allan heim og mörg þúsund manns taka þátt í þeim hvert sinn .
Þeir einstaklingar sem ná að klára allar keppnirnar á einu almanaksári fá skírteini og verðlaunapening því til staðfestingar .
Alls hafa nærri 30 þúsund manns náð að klára þessa keppni , rúmlega 23 þúsund karlar og nærri fimm þúsund konur .
Tíu einstaklingar hafa lokið keppninni 25 sinnum eða oftar .
Á Íslandi var sett á laggirnar keppnin Landvættir en hún byggist á þessari hugmynd .
Til að geta orðið Landvættur þarf viðkomandi að afreka að klára Fossavatnsgönguna á Ísafirði , Jökulsárhlaupið , Urriðavatnssundið og Bláalónshjólreiðarnar á einu ári .
Erfitt að synda í svartri á Ragnar er búinn með tvær greinar .
Hann hljóp í Lidingöloppet-víðavangshlaupinu en hlaupið er stærsta víðavangshlaup heims .
Rúmlega 15 þúsund keppendur skráðu sig til leiks í 30 kílómetra hlaupið og enn fleiri í styttri vegalengdirnar .
Hann synti svo Vansbrosimningen-sundið í júlí á síðasta ári en þá eru tveir kílómetrar syntir í ánni Vanån og svo einn kílómetri í Västerdal-ánni .
Ragnar segir að það hafi verið ákaflega sérstakt en skemmtilegt .
" Sundið sjálft var ekkert endilega það erfitt heldur að áin var alveg svört .
Maður sá ekki neitt .
Ég var búinn að fara í laugina og æfa mig vel fyrir sundið .
Gat alveg synt þessa þrjá kílómetra .
En að synda í svona svartri á þá vissi maður ekkert hvað var að fara narta í mann , " segir hann og hlær .
" Það að komast yfir það var eiginlega erfiðast .
" Hver grein er áskorun Hingað til hefur bakið á Ragnari þolað þetta álag sem hefur fylgt því að undirbúa sig fyrir þessar keppnir , gert það betra ef eitthvað er .
Hann reimaði allavega á sig fótboltaskóna í kringum jólin og prófaði að sparka í bolta þegar hann kom til Íslands í stutt frí .
Hann rekur íbúðarleiguna Red Apple Apartments frá Lundi í Svíþjóð auk þess að æfa sig fyrir Vasa-gönguna sem fram fer í mars .
" Þetta er áskorun og maður er að gera það sem maður hefur ekki gert áður .
Ég hefði geta farið í hálfan klassíker en það hefði ekki verið jafn gaman .
" 