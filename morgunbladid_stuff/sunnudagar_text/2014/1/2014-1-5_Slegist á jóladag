Marteinn Briem , þjálfari yngri flokka hjá Víkingi , sá myndband á youtube þar sem sýnt var frá slagsmálahátíð í smábæ í fjöllunum í Perú sem heitir Takanakuy .
um jólin skellti hann sér í langferð til að verða vitni að þessari hátíð og alls ekki vera með .
En skjótt skipast veður í lofti .
Benedikt Bóas benedikt@mbl.is Takanakuy-hátíðin , sem Marteinn fór á , er haldin í smábænum Santa Tomas í fjöllunum í Perú .
Hann komst fljótlega að því að hátíðin er algjörlega óþekkt , jafnvel í landinu sjálfu .
Eftir smáleit fann hann upplýsingar um hvernig ætti að komast til bæjarins og fann ferðafélaga með sér .
Norðmanninn Geir og Ástralann Mario .
" Við komumst að því að þennan dag byrjar fólk að dansa á götum úti í flottum kúrekabúningi .
Leðurbuxur , stígvél / gönguskór , gríma fyrir andlit og einhverskonar regngalli var búningur karlkynsins á meðan konur voru í pilsum með mexíkóska hatta .
Við tókum smásnúning á götum úti og reyndum að eignast bandamenn fyrir slagsmálin daginn eftir .
Eftir kvöldmat tókum við smákvöldgöngu í rigningunni í leit að vinum og partíi .
Það tókst vel til , okkur var boðið í heimahús með um 40 manns sem voru vinir og ættingjar hjóna sem þar bjuggu .
Daginn eftir vorum við komnir á leikvanginn klukkan rétt rúmlega tólf , byrjaðir að sulla í okkur hugrekki til að taka þátt í bardaganum .
Heimamenn voru að dansa ennþá og höfðu verið það allan morguninn eða frá því að kveikt var á leiðinlegustu músík heims snemma sama morgun .
" Börðu í sig hugrekki " Um kl. 13.30 tók á sig mynd hringur fyrir miðjum leikvanginum og þar byrjuðu menn að slást .
Við vorum búnir að berja í okkur hugrekki svo við kíktum niður í hringinn .
Við sáum fljótt tvo aðra útlendinga en að öðru leyti voru um 4.000 manns á svæðinu í vel skreyttum búningum .
Við fundum fljótlega vini okkar frá kvöldinu áður og fengum hjálp frá þeim við að undirbúa okkur fyrir stóra slaginn .
Mario fór fyrstur í hringinn .
Hann hafði aldrei slegist við nokkurn mann áður .
Ég gekk með hann í hringinn og við buðum í hvern sem var , að lokum beit einn á agnið og gerði sig kláran .
Mario var ekkert að hika við sinn slag , brunaði beint í gæjann og fljótlega lá hann í jörðinni .
Eftir slaginn var Mario dreginn út úr hringnum í viðtal við sjónvarpsstöð í Perú .
Hann talar enga spænsku þannig að ég gerðist túlkur fyrir hann og tókst að ræna viðtalinu af honum .
Okkur var síðan sagt daginn eftir að við hefðum verið í fréttunum í Perú .
" Stóra stundin " Á eftir Mario gerði ég mig kláran .
Ég var tilbúinn að fá glóðarauga en nennti ekki að standa í brotnu nefi eða tapaðri tönn .
Ætlaði bara inn og dýfa mér í drulluna því það er sama og tap ef maður fellur í jörðina .
Það má heldur ekki berja eða sparka í liggjandi mann og dómararnir verja liggjandi mann .
Ég vildi gera smásýningu úr þessu , og fékk því að fara á öxlum Mario inn í hringinn á meðan við leituðum að andstæðingi .
Einhverjum fannst þetta fyndið og við það jókst sjálfstraustið hjá mér .
Einum fannst það ekki og langaði að berja mig .
Sá gæi var ansi stór og var í skóm með stáltá .
Mér var ráðlagt biðja hann um að skipta um skó .
Þá kom annar gæi , sá sami og Mario var nýbúinn að vinna og sá var alveg þokkalega þéttur með rosa sveiflu .
Ég þorði varla í hann en gat varla guggnað aftur .
Inn í hringinn fór ég og bjó mig undir að vera laminn í buff .
Að sjálfsögðu fór ég úr að ofan og lyfti aðeins upp stuttbuxunum og fékk smá hvatningu fyrir .
Mig langaði að njóta þessara mínútna þangað til ég yrði laminn í döðlur .
Svo man ég ekki alveg hvað gerðist en eftir stutta stund og nokkur höggskipti hrinti ég hinum gæjanum svo hann datt og ég var þar með sigurvegari .
Þvílíkur léttir .
Allar tennur á sínum stað .
Ég fór út úr hringnum og þá fór fólk að klappa í stúkunni .
Hversu fyndið , ég að sjálfsögðu tók smá Sparta öskur eins og ég væri nýbúinn að fullkomna þrennu í Pepsi-deild karla .
Hetjustund lífs míns .
Svo róaðist ég .
" Fljótt flýgur fiskisagan " Eftir slagsmálin fórum við upp í stúku og róuðum taugarnar með nokkrum bjórum með áhangendum okkar .
Enginn skildi hvernig í ósköpunum við fundum Takanakuy og Santo Tomas .
Um sexleytið vorum við orðnir virkilega svangir og þá var farið að rökkva og fólk farið að flytja sig heim .
Við gengum um göturnar í leit að veitingastað og fólk brosti til okkar , fiskisagan flaug hratt .
Um kvöldið vorum við óhæfir til að njóta augnabliksins því það mígrigndi svo fólk hélt sig innandyra .
Þar að auki var ég að deyja í hnénu og úlnliðnum eftir slagsmálin , Geir var aumur við gagnaugað og Mario fann fyrir höfuðverk .
Þvílíkur dagur .
Hátíðin er með reglur og það má ekki hvað sem er .
Við sáum einn rotast , en annars voru þetta minniháttar meiðsl , smáblóð en engin beinbrot og engin umframharka .
Mér sýndist fólk njóta sín , hvort sem um var að ræða slagsmálahunda , áhorfendur eða dómara .
Reyndar mættu þeir alveg hafa einn lækni og sjúkrabíl á svæðinu .
Í heildina algjört ævintýri og í raun ótrúlegt að þessi hátíð skuli enn vera svona óþekkt og óspillt af útlendingum .
Vonandi helst hún þannig en þó efast ég um það því við sáum t.d. að tveir erlendir myndatökumenn voru mjög frekir og voru alltaf fyrir þeim sem fyrir aftan voru .
Vonandi slæst ég aldrei aftur við nokkurn mann en djöfull var þetta gaman .
" 