Einn þekktasti bifhjólalögreglumaður landsins , Árni Friðleifsson , er mjög ánægður með nýjustu viðbótina hjá embætti lögreglustjórans á höfuðborgarsvæðinu .
Embættið fékk tvö ný Yamaha FJR-1300 bifhjól afhent í vikunni .
" Við erum með nokkur svona hjól fyrir , þannig að það er verið að bæta við .
Við höfum verið með gömul Harley Davidson hjól og hægt og rólega er verið að skipta þeim út .
" Hann segir mikinn mun að keyra þessi tvö hjól .
" Maður á ekkert að bera saman epli og appelsínur , " segir hann og hlær .
" Þetta eru hjól sem eru búin þeim öryggisstöðlum sem lögreglan er að fara eftir í dag .
Þau hafa ABS hemlakerfi , þau eru aflmeiri og með spólvörn sem er mjög spennandi nýjung .
" Árni segir að hjólið henti bæði körlum og konum þó engin kona vinni þessa stundina á bifhjóli hjá lögreglunni .
