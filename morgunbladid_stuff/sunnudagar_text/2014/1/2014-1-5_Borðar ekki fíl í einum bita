" Flest fólk veit ótrúlega mikið um næringu og heilsu en þrátt fyrir það nær fólk ekki að fara eftir því .
Átökin endast sjaldnast til lengdar , " segir Ásgeir Jónsson , rithöfundur , markþjálfi og eigandi fyrirtækisins Takmarkalaust líf .
Hann nýtti jólafríið til að setja saman nýtt námskeið sem hefur að markmiði að hjálpa fólki að láta áramótaheitin sín endast .
Jón Heiðar Gunnarsson jonheidar@mbl.is Mestu máli skiptir að byrja á einu í atriði í einu .
Maður borðar heilan fíl með því að taka einn bita í einu því það er ómögulegt að gleypa hann í einum munnbita .
Slíkur hugsunarháttur á einnig við þegar kemur að því að breyta venjum og þá sérstaklega venjum sem tengjast breyttu mataræði og heilsu , " segir Ásgeir .
Hann vill hjálpa fólki við að standa við áramótaheitin sín en sjálfur hefur hann látið drauma sína rætast á mörgum sviðum .
Hann hefur klifið fimm fjöll af þeim sjö sem teljast hæstu fjöll hverrar heimsálfu og var fyrstur Íslendinga til að klífa hið alræmda fjall " Carstensz Pyramid " í Papúa Nýju-Gíneu .
Þá hefur hann klárað tvær IronMan-keppnir , hlaupið Laugaveginn tvisvar sinnum og tekið þátt í New York- og Reykjavíkurmaraþoni .
Töfrarnir liggja í nýjum venjum Ásgeir segir flesta vilja fá " skammtinn " sinn þegar kemur að markmiðasetningu í kringum áramót .
" Margir vonast eftir að finna einhverja allsherjar reddingu sem leysir öll þeirra vandamál varðandi heilsuna , aukakílóin og mataræðið .
Þessi allsherjar redding er náttúrlega ekki til .
Hins vegar liggja töfrarnir í venjunum og að ná að taka upp nýjar venjur , þ.e. að fara eftir því sem við vitum ! " Hann segir fólk oft ekki ná að losa sig algjörlega við slæman ávana heldur er algengara að fólk bæti hreinlega við sig góðum vana í staðinn .
" Fyrsta skrefið er að viðurkenna fyrir sjálfum sér að það sé ákveðin venja til staðar sem skerðir lífsgæði þín .
Þetta getur verið virkilega krefjandi verkefni , " segir Ásgeir því venjur eru oftast framkvæmdar ómeðvitað .
Stöðug hringrás Til að sigrast á slæmum venjum er mikilvægt að skoða hringrás venjunnar að mati Ásgeirs .
Hann notast við þriggja þrepa ferli sem var fundið upp við MIT-háskólann í Boston .
" Það mætti kalla þetta grunnvinnsluna í venjuhringrásinni hjá okkur .
Fyrst er eitthvað sem kveikir á ferlinu og þetta má kalla " vaka " .
Hann setur af stað í heilanum sjálfvirkt ferli þ.e. hvaða venju skuli nota núna .
Þá er það " venjan " sjálf sem getur verið líkamleg , andleg eða tilfinningaleg .
Að lokum eru það síðan " verðlaunin " en þau hjálpa heilanum að finna út hvort þetta ferli sé þess virði að muna til framtíðar .
" Venjuhringrásin sjálf , vaki , venja og verðlaun verður í auknum mæli með tímanaum meira ómeðvitað eða sjálfvirkt ferli .
Vandamálið er síðan að heili okkar getur ekki gert greinarmun á góðum og slæmum venjum .
Lykillinn að því að taka upp nýjar venjur er að greina okkur út frá þessu ferli og verðlauna okkur fyrir betri venjur .
Heilinn sparar sér vinnu Vísindamenn segja að vani og vanafesta sé vegna þess að heilinn í okkur sé stanslaust að leita leiða til að spara sér vinnu .
Án þessara venjubundnu hegðunar myndi heilinn brenna yfir , hann þyldi ekki allt það daglega áreiti sem á okkur dynur .
Þetta ferli gefur okkar getu til að veita umhverfi okkar meiri athygli og eykur þar af leiðandi líkurnar á að við getum lifað af .
" Þetta átti einkar vel við á þeim tíma er við vorum meðal villidýra á gresjunni .
Maður sem var uppi fyrir 100.000 árum fór til dæmis alltaf sömu leiðina til að sækja vatn .
Þessi leið var kannski ekki auðveldasta leiðin en á henni hafði hann aldrei lent í neinum hættum , aldrei rekist á ljón eða önnur villidýr .
Hvers vegna ætti hann þá að fara aðra leið til að sækja vatn ? Á þessum tíma gat það einfaldlega verið vænlegra til að lifa af að vera vanafastur .
" Alltaf sami grunnur Sumum venjum er erfiðara að sigrast á heldur en öðrum að mati Ásgeirs .
" Þar að auki er mjög persónubundið hvaða venjur er erfitt eða auðvelt að eiga við .
Grunnurinn er hins vegar alltaf svipaður .
Stundum er venja bara vaki og verðlaun og stundum bara vaki og venja .
Þá er mikilvægt að láta það ekki slá sig út af laginu þótt einhver " ósiðurinn " passi ekki alveg inn í hringrásar beinagrindina .
Þegar þú hefur öðlast skilning á því hvernig venjan hagar sér , hvernig hún vinnur og vakinn er kominn fram getur þú sigrast á hvaða venju sem er .
" Setjið hafrana í pottinn ásamt vatni og salti kvöldið áður : Þá þarf bara að kveikja undir þegar þú ferð á fætur .
Þetta á líka við hristinginn .
Það má setja allt í blandarann kvöldið áður , plastpoka yfir og svo inn í ísskáp .
Þá þarf bara að kveikja á græjunni þegar þið vaknið .
Poki með hollu nammi í vasann : Taktu pokann t.d. með þér í veisluna og fermingarboðin .
Það sem við höldum áfram að borða fer okkur að þykja gott og því skaltu ekki að hafa of miklar áhyggjur þó að eitthvað smakkist ekkert sérstaklega vel í fyrsta skiptið .
Að fá hjálp frá öðrum sem standa frammi fyrir svipuðum vandamálum : Það hefur margoft sýnt sig að ef fólk sem á við svipuð " vandamál " að stríða tekur sig saman þá eykur það líkurnar á árangri margfalt .
