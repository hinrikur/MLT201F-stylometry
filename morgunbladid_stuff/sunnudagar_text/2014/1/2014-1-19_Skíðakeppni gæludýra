Skíðakeppni gæludýra í Sanmenxia í Norður-Kína fór fram í byrjun janúar og vakti töluverða athygli enda kepptu hundar , kettir , skjaldbökur og endur , svo fáeinar tegundir keppenda séu taldar upp , á skíðum .
Gullfiskur , sem skráður var til leiks , fékk ekki keppnisleyfi því skipuleggjendur töldu skálina hans ekki nógu þétta og óttuðust að hún myndi brotna .
Skjaldbökur liggja yfirleitt í dvala á þessum tíma árs enda var það svo að skjaldbakan sem keppti kom ekkert út úr sinni skel .
Kettirnir öttu kappi við hundana og ótrúlegt en satt fóru þeir yfirleitt í öfuga átt við hundana .
Vildu ekki koma nálægt þeim .
Þrátt fyrir öflug mótmæli bæði fyrir og eftir keppnina mætti aragrúi af fólki til að horfa á þessa undarlegu keppni .
Skjaldbakan varð í þriðja sæti , vann hérann eftir að hafa verið sett á snjóbretti .
Önd varð í fyrsta sæti en hún flaug af stað og rústaði öðrum keppendum , enda fljúgandi .
Fjörutíu gæludýraeigendur skráðu dýrin sín í það sem skipuleggjendur kalla skemmtilega keppni og er stefnt á aðra keppni að ári .
