Skákárið 2014 byrjar vel hér á landi hvað þátttöku varðar .
Á 83 .
Skákþingi Reykjavíkur sem Björn Jónsson , formaður Taflfélags Reykjavíkur , setti sl. sunnudag eru keppendur 75 talsins og er það mesta þátttaka í 15 ár .
Tefldar verða níu umferðir og er teflt þrisvar í viku .
Fyrstu umferðirnar hafa að mestu farið eftir bókinni en meðal þeirra sem hlotið hafa 2 vinninga eru Jón Viktor Gunnarsson , Sigurbjörn Björnsson , Einar Hjalti Jensson , Davíð Kjartansson , Lenka Ptacnikova og ungu ljónin Dagur Ragnarsson og Oliver Aron Jóhannesson .
Væntanlega fara línur að skýrast í næstu umferðum .
Myndarlega er að málum staðið hvað varðar skár tefldra skáka en þær hafa verið birtar degi eftir að umferð lýkur .
Teflt vikulega á Nóa Síríus-mótinu Jón Þorvaldsson og félagar í GM Helli halda enn og aftur hið vinsæla vetrarmót sitt og er það að þessu sinni gert í samvinnu við Skákdeild Breiðabiks og aðalstyrktaraðilann , Nóa Síríus .
Jón Þorvaldsson sem er aðalskipuleggjandi þessa móts komst að þeirri niðurstöðu að fjölmargir öflugir skákmenn geta hugsað sér að tefla eina kappskák á viku en eiga erfiðara með fleiri umferðir .
Tefld verður ein umferð á viku og næstu sex fimmtudaga fer fram geysiöflugt mót í Stúkunni á Kópavogsvelli .
Meðal tæplega 70 þátttakenda eru nokkrir sem einnig taka þátt í Skákþingi Reykjavíkur en stigahæstu keppendurnir eru Stefán Kristjánsson , Karl Þorsteins , Þröstur Þórhallsson , Bragi Þorfinnsson og Jón Viktor Gunnarsson .
Þá eru þarna skákmenn sem lítið hafa teflt undanfarið og er þátttaka þeirra árangur af yfirlýstri stefnu GM Hellis að laða slíka skákmenn aftur til keppni .
Kvennalandsliðið í skák er þarna líka og einnig margir af yngstu og efnilegustu skákmönnum þjóðarinnar .
Full ástæða er til að óska þeim Birni Jónssyni , formanni TR , og Jóni Þorvaldssyni frá GM Helli til hamingju með þessi tvö glæsilegu skákmót .
Karpov ekki dauður úr öllum æðum Þessa helgi hefst í Wijk aan Zee í Hollandi eitt vinsælasta og sterkasta mót ársins .
Nýbakaður heimsmeistari Magnús Carlsen er ekki meðal þátttakenda og keppendur í A-flokknum verða 12 talsins .
Annar bær í Hollandi , Groningen , getur líka státað af merkri skákhefð og um jólin var þar haldin mikil skákhátíð þar sem meðfram ýmsum öðrum viðburðum fór fram fjögurra skáka einvígi Anatolí Karpovs og Jan Timmans .
Þessir tveir hafa auðvitað marga hildi háð á löngum tíma og eins og oftast áður hafði Karpov betur og vann 2 ½ : 1 ½ .
Tilþrifin voru gamalkunn eins og lokaskák einvígisins ber með sér ; Karpov eygði smá veikleika á c6-reitnum og eftir að hann var lentur þar þjarmaði hann að andstæðingi sínum eftir öllum kúnstarinnar reglum : Anatolí Karpov – Jan Timman Drottnigarindversk vörn 1. d4 Rf6 2. c4 e6 3 .
Rf3 b6 4. g3 Ba6 5. b3 b5 6. cxb5 Bxb5 7 .
Bg2 Bb4 8 .
Bd2 a5 9. a3 Bxd2 10 .
Dxd2 Bc6 11 .
O-O Dc8 12 .
Dc2 Db7 13 .
Rbd2 O-O 14 .
Hfc1 Ha7 15 .
Ha2 Bd5 16 .
Hb2 d6 17 .
Re1 Bxg2 18 .
Rxg2 Rbd7 19 .
Dc6 Hb8 20 .
Hbc2 h6 21 .
Dxc7 Da6 22 .
Dc4 Dxc4 23 .
Hxc4 Rb6 24 .
Hc6 Re8 25. e4 Kf8 26 .
Re3 Ke7 27. d5 Kd7 28. dxe6 + fxe6 29. e5 d5 30 .
H6c5 Kd8 31. f4 Rd7 32 .
Hc6 Rc7 33. a4 Hb6 34 .
Hxb6 Rxb6 35 .
Hc6 Rd7 36 .
Rf3 Rb8 37 .
Rd4 Kd7 38 .
Hb6 Rba6 39. f5 Rc5 40. fxe6 + R5xe6 41 .
Hd6 + - og svartur gafst upp .
Helgi Ólafsson helol@simnet.is 