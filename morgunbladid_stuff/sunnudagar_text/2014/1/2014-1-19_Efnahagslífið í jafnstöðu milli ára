Á síðasta ári komu á bilinu 6-7.000 tonn af sorpi í mánuði hverjum í móttökustöð Sorpu í Gufunesi .
Eftir hæga aukningu síðustu árin , eða alveg frá hruni , var magnið hins vegar mjög svipað 2012 og 2013 .
" Stundum er sorpmagn notað til þess að mæla hvernig efnahagur almennings stendur og slíkt getur verið ágæt aðferð .
Og ætli við getum ekki þá sagt að á þessu tveggja ára tímabili hafi verið ákveðin jafnstaða í efnahag almennings þótt vonandi séum við að komast eitthvað lengra með að vinna okkur út úr þrengingum síðustu ára , " segir Jón Ó. Vilhjálmsson sem stýrir starfsemi móttökustöðvarinnar .
Pappír skilar sér betur Tólf manns vinna við móttöku á sorpi og hefst vinnudagur þeirra klukkan 7:30 á morgnana til 17:30 .
Ruslabílar sveitarfélaganna koma inn með fyrstu farma dagsins upp úr klukkan tíu .
Þeir koma fleiri ferðir ef svo vill verkast auk þess sem sendiferðabílstjórar , verktakar og fleiri eru á ferðinni til að skila af sér úrgangi sem þarf að farga eða endurvinna .
" Starfsmennirnir hjá mér eru í fjölbreyttri vinnu ; flokka sorpið , stjórna böggunarvélum og tæturum taka á móti viðskiptavinum og leiðbeina þeim , en menn frá G.T .
hreinsun sjá um alla vélavinnuna , " segir Jón .
Hann segir viðmiðið að sorpið sem unnið er og baggað sé urðað samdægurs í Álfsnesi .
Fyrir nokkrum misserum var sú regla sett að borgarbúar skyldu flokka sorp sitt , þ.e. setja almennan úrgang og pappír hvort í sína tunnuna .
Sú bláa er fyrir pappírinn en 11 þúsund slíkar tunnur eru nú við hús í borginni .
Og þessi stefna er að skila árangri .
Magn pappírs sem Reykvíkingar skiluðu í tunnuna bláu í nóvember 2012 var 106 tonn en 280 tonn í nóvember sl. Það er 62% aukning .
Fyrirtækin leita ráðgjafar " Heildarmagn sorps hefur ekki aukist , en magn pappírs sem fer í endurvinnslu fer stöðugt vaxandi .
Það sem við sjáum helst aukast núna er úrgangur sem fellur til við breytingar á húsnæði , til dæmis timbur , innréttingar og slíkt efni .
Þetta held ég að megi alfarið rekja til þess að fólki hefur boðist að fá virðisaukaskatt af vinnu iðnaðarmanna endurgreiddan .
Það hefur skilað sér í þessu , " segir Jón sem merkir skýra viðhorfsbreytingu meðal almennings hvað varðar umhverfismál .
Sannarlega hafi reglur í þessu breytt heilmiklu í þessu sambandi .
Almennt geri fólk sér ljóst að það skipti máli að flokka sorpið , endurnýta og svo framvegis – svo ekki sé gengið á höfuðstól náttúrunnar .
Jón segir að fyrirtæki leiti í vaxandi mæli ráðgjafar hjá Sorpu um skil á úrgangi .
Þar séu hagsmunir í húfi .
Sumir velji að keyra allt beint óflokkað og greiða fyrir móttökuna í samræmi við það .
Aðrir séu áfram um að flokka úrganginn , koma honum í verð , til dæmis brotajárni , timbrið megi endurnýta og svo framvegis .
Þannig sparist fjármunir .
sbs@mbl.is 