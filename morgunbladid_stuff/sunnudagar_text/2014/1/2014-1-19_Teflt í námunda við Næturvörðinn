Tata Steel-mótið í Wijk aan Zee hófst um síðustu helgi .
Litli strandbærinn í grennd við Amsterdam hefur haldið þessu móti úti í næstum 80 ár og hollenskir skákáhugamenn flykkjast þangað bæði til að tefla og fylgjast með .
Á mótinu í ár sakna menn hins nýbakaða heimsmeistara , Magnúsar Carlsen , sem sigraði með glæsibrag í fyrra og jafnaði í vinningum talið gamalt staðarmet Kasparovs frá 1999 .
Í efsta flokknum sem í eru 12 keppendur fór fram fjórða umferðin á Rikjsmuseum í Amsterdam .
Fyrir umferðina stilltu keppendur sér upp til myndatöku við frægasta málverk safnsins , Næturvörðinn eftir Rembrandt .
Undirrituðum fannst nú aðeins halla á skáklistina í samanburði við snilldarverk gömlu meistaranna , a.m.k. ef tekin er til meðferðar sigurskák Aronjans yfir Nakamura .
Byrjunin tók þekkta stefnu og Aronjan hafði svo sem aldrei neitt nema örlítið betri stöðu þar sem riddarinn átti alls kostar við biskupinn .
Samt gat Nakamura haldið jafntefli en hann kiknaði undan pressunni : Levon Aronjan _ Hikaru Nakamura Kóngsindversk vörn 1. d4 Rf6 2 .
Rf3 g6 3. c4 Bg7 4 .
Rc3 d6 5. e4 O-O 6 .
Be2 e5 7 .
Be3 Rg4 8 .
Bg5 f6 9 .
Bh4 g5 10 .
Bg3 Rh6 11. c5 g4 12 .
Rh4 Rc6 13. cxd6 cxd6 14. dxe5 dxe5 15 .
Bc4 Kh8 16 .
Dxd8 + Hxd8 17 .
O-O Rd4 18 .
Had1 Allt hefur þetta sést áður , 11. leikur hvíts er dálítið erfiður viðfangs og svartur situr uppi með lakara endatafl þar sem hann hefur enga vinningsmöguleika en jafnteflisfæri .
Þannig gerast kaupin á eyrinni í dag ; með góðri byrjunarþekkingu geta menn oft tryggt sér örlítið betri stöðu og teflt til sigurs án þess að taka áhættu .
18 .
...
Bxe6 Rxe6 20. f3 gxf3 21. gxf3 Hxd1 22 .
Hxd1 Hd8 Nakamura bauð jafntefli eftir þennan leik sem Aronjan hafnaði og taldi boðið klárt dæmi um vanmat á hættum stöðunnar .
Það liggur í augum uppi að vinningsmöguleikar ef einhverjir eru liggja hjá Aronjan .
23 .
Hxd8 Rxd8 24 .
Bf2 a6 25 .
Kf1 Kg8 26 .
Ke2 Kf7 27 .
Be3 Ke6 28 .
Ra4 Bf8 29 .
Bxh6 Bxh6 30 .
Rc5 + Kf7 31 .
Kd3 Bf4 32. h3 Bg5 33 .
Rf5 Re6 34 .
Rxe6 ? Enginn heimsmeistaraklassi yfir þessum leik , eftir 44 .
Rxb7 ! Rf4 + 45 .
Kc4 Rxh3 36. b4 Rf4 37. a4 h5 38. b5 axb5 39. axb5 á hvítur að vinna .
34 .
...
Kxe6 35 .
Kc4 b6 36. a4 Bd2 37. b3 h5 38. b4 a5 39. bxa5 bxa5 40 .
Kb5 Riddarinn stendur vel þar sem ekki verður sótt að honum .
Nakamura var að ná tímamörkunum við 40. leik og stígur feilspor .
40 .
...
Kd7 ? ? Eftir 40 .
...
Kf7 er erfitt að sýna fram á vinning , t.d. 41 .
Rd6 + Kg6 42 .
Rc4 Be1 43 .
Rxa5 ? Kg5 ! og hvítur getur hæglega tapað þessari stöðu ! 41 .
Rg7 ! h4 42 .
Rf5 Be1 43 .
Re3 Ke6 44 .
Rc4 - og svartur gafst upp .
1 .
Aronjan 3 v .
2.-5 .
Harikrishna , Giri , Karjakin og So 2 ½ v .
6.-8 .
Dominguez , Caruana og Nakamura 2 v .
Þrír efstir á Skákþingi Reykjavíkur Þrír skákmenn eru efstir að loknum fjórum umferðum á Skákþingi Reykjavíkur sem nú stendur yfir .
Sá sigurstranglegasti meðal þeirra er tvímælalaust Jón Viktor Gunnarsson .
Hann er með fullt hús ásamt Þorvarði Ólafssyni og Einari Hjalta Jenssyni .
Davíð Kjartansson er enn í fjóra sæti eð 3 ½ vinning .
Í fimmtu umferð sem fram fer í dag , 19. janúar , tefla saman Einar Hjalti og Jón Viktor , Davíð og Þorvarður .
Tefldar verða níu umferðir og er teflt tvisvar í viku á sunnudögum og miðvikudögum .
Helgi Ólafsson helol@simnet.is 