Aurapúkinn hefur það fyrir reglu að skoða umsagnir og dóma á netinu áður en hann kaupir hvort heldur stóra eða smáa hluti , dýra eða ódýra .
Hann hefur lært að þeim tíma er vel varið sem fer í smá rannsóknir áður en látið er verða af kaupunum .
Auðvelt er að skoða t.d. stjörnugjöf á Amazon og sjá hvort betri valkostir eru á markaðinum .
Margar vefsíður sérhæfa sig líka í vöruprófunum og samanburði .
Því dýrari sem hluturinn er , því meira leggur Aurapúkinn á sig .
Til dæmis er tölva ekki keypt fyrr en eftir vandlegan samanburð þar sem umsagnir almennings og sérfræðinga eru vegnar og metar .
En að rannsaka litlu og ódýru hlutina borgar sig líka , sér í lagi vörur sem við notum oft og mikið .
Notaði Púkinn t.d. netið nýlega til að gera upp við sig hvaða svitalyktareyðir væri bestur .
