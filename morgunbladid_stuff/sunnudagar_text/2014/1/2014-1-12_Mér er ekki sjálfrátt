Hálf öld er liðin frá því Jónas Ingimundarson píanóleikari kom fyrst fram opinberlega .
Af því tilefni efnir hann til tónleikaraðar með söngvurum og leikurum í Salnum í Kópavogi .
Jónas hefur um árabil glímt við erfið veikindi en er ekki af baki dottinn .
Og alltaf sest hann aftur við slaghörpuna .
" Hvað á ég svo sem að gera ? Ég kann ekkert annað .
" Orri Páll Ormarsson orri@mbl.is Undir skemmtilegri teikningu af Jónasi Ingimundarsyni í stofunni heima hjá honum í Kópavoginum stendur : " Tónlistin segir allt án þess að fullyrða nokkuð .
" Speki þessi er runnin undan rifjum Jónasar sjálfs sem oft hefur verið beðinn að skilgreina ástríðu sína og köllun í þessu lífi – tónlistina .
Hann kemst varla nær því en þetta .
" Vonandi ekki , " segir hann brosandi .
" Ef maður getur skilgreint tónlist hættir hún að vera til .
" Enn er þessi geðþekki píanóleikari kominn af stað og nú er tilefnið ekki lítið .
Á þessu ári eru fimmtíu ár liðin frá því hann kom fyrst fram opinberlega .
" Ég er svo sem ekki mikið fyrir tímamót en þetta er alveg eins góð afsökun og hver önnur til að gera eitthvað skemmtilegt .
Ég hef átt nokkur augnablik með söngvurum við slaghörpuna gegnum árin og fannst því upplagt að hóa í nokkra vini mína , " segir Jónas .
Yfirskrift tónleikaraðarinnar er " Við slaghörpuna í hálfa öld " og vettvangurinn er að sjálfsögðu heimavöllur Jónasar , Salurinn í Kópavogi .
Það góða hús tengist raunar tilefninu en um þessar mundir eru fimmtán ár síðan það var tekið í notkun .
Ekki verða bara söngvarar á sviðinu með Jónasi því hann hefur einnig kallað til nokkra af ástsælustu leikurum þjóðarinnar .
Þeirra hlutverk verður að lesa ljóðin sem sungin verða hverju sinni , innlend sem erlend .
Reynir Axelsson , stærðfræðingur og ljóðaþýðandi , samstarfsmaður Jónasar til áratuga , hefur snarað þeim erlendu yfir á hið ástkæra ylhýra .
Er þetta ekki landsliðið ? Á fyrstu tónleikunum , sem fram fara í Salnum , næstkomandi sunnudag , 19. janúar koma fram Þóra Einarsdóttir sópransöngkona og Kristbjörg Kjeld leikkona .
Tónleikarnir verða á tveggja vikna fresti .
Næst kemur röðin að Gunnari Guðbjörnssyni tenórsöngvara og Arnari Jónssyni leikara , þá Snorra Wium tenórsöngvara og Sigurði Skúlasyni leikara , Auði Gunnarsdóttur sópransöngkonu og Ragnheiði Steindórsdóttur leikkonu og loks Sigrúnu Hjálmtýsdóttur sópransöngkonu , Diddú , og Guðrúnu S. Gísladóttur leikkonu .
" Er þetta ekki landsliðið ? " spyr Jónas hróðugur .
Allir tónleikarnir verða klukkan 12 á hádegi á sunnudegi , nema Diddúar .
Þeir verða klukkan 20 .
" Mig langaði að prófa þetta , " segir Jónas .
" Það er löng hefð fyrir svona morguntónleikum erlendis , svokölluðum matinée-tónleikum en lítið hefur verið gert af þessu hérna heima .
Hægt er að hugsa sér verri morgunstund en hafa ber í huga að við stígum skrefið ekki til fulls og höfum tónleikana klukkan átta að morgni , " segir Jónas brosandi .
Hann segir hádegið upplagt .
" Þetta getur þá í leiðinni verið vopn í baráttunni gegn ofnæringu og hreyfingarleysi .
Fólk sleppir þá sunnudagssteikinni í staðinn , auk þess sem það losnar við þessar endalausu fréttir sem flytja manni yfirleitt bara erfiða hluti .
Maður hvílist aldrei betur en þegar maður villist til þess að slökkva á öllum fjölmiðlum .
" Tónleikarnir verða " endurteknir " deginum áður .
Eins undarlega og það hljómar .
" Getur maður ekki alveg sagt endurteknir , þótt það sé gert deginum áður ? " spyr Jónas .
Hvers vegna ekki ? " Góður vinur minn sagði það hafa bjargað sér frá áfengisbölinu að hann fékk sér aldrei daginn eftir en það kom fyrir að hann fékk sér daginn áður .
Þannig er mál með vexti að á laugardeginum á undan , klukkan 10:45 , bjóðum við efnilegum söng- og píanónemendum við tónlistar- og söngskóla höfuðborgarsvæðisins .
Þannig held ég líka upp á starfsafmælið , með því að spila fyrir komandi kynslóðir .
" Stór og stækkar Fleira er í uppsiglingu en í byrjun apríl kemur hingað til lands gamall vinur Jónasar , írski píanóleikarinn John O ' Conor , og mun hann halda einleikstónleika í Salnum .
Þá hefur annar gamall og góður vinur , Kristinn Sigmundsson bassasöngvari , " játast " Jónasi , eins og hann orðar það , og munu þeir að líkindum efna til tónleika í maí .
Vel fer á því en Jónas verður einmitt sjötugur þrítugasta þess mánaðar .
Margt hafa þeir félagar brallað um þriggja áratuga skeið og ósjaldan nefndir í sömu andrá .
" Blessaður vertu , ég er oft spurður að því hvort við séum bræður , " segir Jónas .
" Annars á ég alltaf erfitt með að tala um Kristin , þá finnst mér eins og ég sé að tala um sjálfan mig .
En ég hef sagt það áður og get sagt það enn : Hann er stór á velli , eins og allir sjá , en stækkar í viðkynningu .
" Og meira til .
" Það er ekki útilokað að ég geri eitthvað meira á þessu vori .
Ég hef alla vega þörf fyrir að gera meira .
Kannast þú við gráa fiðringinn ? " Tja ...
" Nei , líklega ekki .
Ég held svo sem ekki að ég sé haldinn honum en ég er með einhvern fiðring sem fær mig til að vera pínulítið aktífur .
Ég er ekkert að hóta því að halda áfram en heldur ekki að lofa því að hætta .
" Hann glottir .
" Það er á móti mínu eðli að vekja athygli á mér en þar sem uppákomur af þessu tagi eru opinberar verð ég að láta vita af þeim .
Ekki satt ? " heldur hann áfram .
" Ég hef líka óbilandi ást á viðfangsefninu og þess utan er maður alltaf með meistaraverk í höndunum – stór og smá .
Frá öllum tímum og öllum heimshornum .
Það eru forréttindi að hafa fengið að vinna að útbreiðslu þeirra alla ævi .
" Annars valdi Jónas ekki tónlistina – hún valdi hann .
Það var tilviljun að hann byrjaði að læra á píanó og tilviljun að hann fór að vinna með öllum þessum söngvurum .
Það hefur verið farsælt samstarf .
" Alla vega þangað til þú spyrð einhvern annan en mig , " segir hann glettinn .
" Mér er ekki sjálfrátt , " heldur hann svo óvænt áfram .
Nú ? " Músíkin leiðir mig .
Hún nær yfir allt sviðið .
Hitler notaði tónlistina til að reka menn í stríð og mæður hafa um aldir notað hana til að raula vögguvísur fyrir börnin sín og sefað .
Og allt þar á milli .
Sjálfur stend ég með manngildinu , mæðrunum en ekki Hitler .
Sama á við um fegurðina , ég tek hana alltaf fram yfir ljótleikann .
Tónlistin er list gleðinnar .
Hefur þú einhvern tíma heyrt óhamingjusaman mann bresta í söng ? " Líklega ekki .
Jónas er stoltur fyrir hönd Salarins , elsta tónleikahúss landsins , á fimmtán ára afmælinu .
" Salurinn er mjög vel heppnaður .
Ég lít svo á að hann hafi haft jákvæð áhrif á íslenskt tónlistarlíf .
Hljómburðurinn er góður og íburðurinn ekki of mikill .
Það er engin tilviljun að John O ' Conor vildi stela honum með húð og hári og flytja hann til Dublin .
Starfsemin hefur alla tíð verið blómleg í Salnum en samt finnst mér eins og aðstandendur hans , það er Kópavaogsbær , gætu staðið betur að tónleikahaldinu og sett þannig persónulegan svip á starfsemina .
Láta Salinn ekki bara vera útleiguhús .
" Trekk í trekk á barmi glötunar Jónas hefur um árabil glímt við erfið veikindi en lætur ágætlega af sér í dag .
" Allan tímann frá því Salurinn var tekinn í notkun hef ég slegist við veikindi og trekk í trekk verið á mörkum lífs og dauða .
Ég hef unnið á takmarkaðri orku , stundum minni en meiri og kannski hefur fyrirgangurinn á köflum verið of mikill .
Í dag hef ég sæmilega starfsorku , annars væri ég ekki að hrinda þessari tónleikaröð af stokkunum .
Ég spilaði á tónleikum með Alinu Dubik í Langholtskirkju núna í byrjun janúar og það voru ljómandi góðir tónleikar sem gáfu mér mikið .
" Jónas greindist með ólæknandi eitlakrabbamein fyrir rúmum fimmtán árum en tekið var á því með myndarlegum hætti á sínum tíma .
Slíkar meðferðir taka sinn toll af , en Jónasi hefur á löngum köflum gengið bærilega að lifa með sjúkdómnum .
Honum hefur verið haldið niðri með eftirliti og inngripum eftir þörfum .
Fimm eða sex árum eftir að hann greindist fyrst bærði skaðvaldurinn aftur á sér en aftur komst Jónas gegnum brimskaflinn meðal annars með stofnfrumuskiptum og ennþá strangari lyfjameðferð .
Síðan fór hann allur að " leka " að innan , eins og hann orðar það , en læknum tókst að " skrúfa fyrir það " með geislameðferð .
Jónas var nýstiginn upp úr slíkri meðferð þegar hann greindist með annað og óskylt krabbamein í vélinda .
" Þá voru tveir kostir í stöðunni .
Báðir slæmir .
Annars vegar að gera ekki neitt sem hefði þýtt að ég ætti eitt ár eftir ólifað .
Hins vegar að fara í einhverja stærstu skurðaðgerð sem framkvæmd er hér á landi .
Fjarlægja vélindað og tengja magann upp í kok .
Ég valdi seinni kostinn .
" Guði þakklátur og forsjóninni Aðgerðin heppnaðist vel en tók sinn toll af líkama sem ekki var með hressasta móti fyrir .
" Ég er líkamlega laskaður .
Ég neita því ekki .
Það er dagamunur á mér , ég er orkulítill , pestsækinn og stundum styggur og fer fyrir vikið ekki mikið út á meðal fólks .
En ég er á lífi .
Fyrir það er ég Guði þakklátur og forsjóninni .
Og fyrst við erum að tala um þetta má ég til með að biðja þig að skila góðri kveðju til alls þess frábæra fólks sem hefur annast mig á spítölunum .
Það er fólk sem veit hvað það syngur .
" Jónas er þakklátur fyrir hvern dag sem hann getur sest við slaghörpuna .
Hann æfir sig heima í stofu og heldur sig við efnið .
" Píanóleikarinn er eins og leigubílstjórinn .
Ef hann er ekki við staurinn er hann að svíkjast undan merkjum .
Maður á aldrei frí .
Sé ég dreginn í frí verð ég fljótt órólegur og afskaplega leiðinlegur .
" En hann situr ekki bara heima og æfir sig á píanóið .
Jónas hefur lengi haft veg og vanda af skipulagningu tónleika og tónleikaraða og sú vinna hefur tekið drjúgan tíma .
Þá hefur hann verið duglegur að halda skólatónleika gegnum árin og ferðast vítt og breitt um landið til að spila fyrir þjóðina .
Og telur það síður en svo eftir sér .
" Ég hef haft yndi af þessu öllu saman .
" Í því opnast útidyrnar og lokast .
" Svo er það auðvitað konan sem skellir hér hurðinni svo eftir er tekið .
Hún Ágústa mín [ Hauksdóttir ] .
Án hennar hefði ég ekki getað þetta .
Hún hefur verið stoð mín og stytta .
Í einu og öllu .
" 