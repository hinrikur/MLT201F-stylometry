Alyson Bailes , aðjunkt við Háskóla Íslands , hefur um árabil verið mikill aðdáandi skoska rithöfundarins Dorothy Dunnett .
Setti hún saman leiðarvísi um Íslands-hluta bókarinnar " To Lie With Lions " á síðasta ári , fyrir aðdáendur höfundarins og áhugasama .
Gunnhildur Ásta Guðmundsdóttir gunnhildur@mbl.is Dunnett var lærður listmálari og mjög fær sem slíkur áður en hún varð þekkt sem rithöfundur .
Einstakt lag hennar á að færa náttúrulýsingar í orð kemur því kannski ekki á óvart .
Lýsingar hennar á eldgosi í Kötlu eru til dæmis afar áhrifaríkar og í uppáhaldi margra , " segir Alyson um rithöfundinn skoska , sem lést 2001 .
Dorothy Dunnett á sér afar tryggan lesendahóp en hún er einkum þekkt fyrir sagnfræðilegu skáldsagnabókaflokkana The Lymond Chronicles og The House of Niccoló .
Báðir hverfast þeir um sögupersónur á 15. og 16. öld , sem gera víðreist .
Í sjöttu bók Niccoló-seríunnar , To Lie With Lions , leggur aðalpersónan , Nicholas de Fleury , m.a. leið sína til Íslands í verslunarerindum með skreið .
Varð sá kafli Alyson , sem hefur verið búsett hér á landi um árabil , innblástur að gerð ferðabæklings um sögusviðið , sem þar er Suðurland .
Bæklingurinn kom út hjá The Dorothy Dunnett Society skömmu fyrir áramót .
Ísbirnir og eldgos Að sögn Alyson er Íslands-kaflinn vinsæll hjá mörgum aðdáenda Dunnett og oft í hann vitnað , þótt hann spanni aðeins hluta sögunnar .
Í honum lenda söguhetjan og lið hennar í kröppum dansi og leggja á sig flókna ferð í flýti til skips við Þjórsárósa .
Verða m.a. bæði ísbjörn og eldgos til að torvelda ferð þeirra , auk þess sem áð er m.a. við Geysi , í Skálholti og við Hlíðarenda .
Lýsingar Dunnett á náttúrufyrirbrigðum og landinu þykja mjög nákvæmar , þótt hún hafi aðeins komið hingað einu sinni .
Landið virðist engu að síður hafa verið henni hugleikið að sögn Alyson .
Í sögunni er m.a. vitnað til íslensku fornsaganna auk þess sem Dunnett vísaði til íslenskra fræða og skáldskapar , s.s. Hávamála , í fleiri verkum sínum .
Við undirbúning leiðarvísisins ferðaðist Alyson sjálf um slóðir bókarinnar á vormánuðum árið 2011 , á milli þess sem hún kenndi nemendum við stjórnmálafræðiskor HÍ .
Þrátt fyrir að einkum hafi verið notast við hesta á þeim tíma sem sagan gerist , og röð áfangastaða sögupersónanna beri þess glögg merki , segir hún langflesta áfangastaði bókarinnar hafa verið auðsótta enda hafi Dunnett kynnt sér staðhætti afar vel , m.a. gömul kort og fornar ferðasögur frá landinu .
Einna helst var að fara þarf aðrar leiðir á milli staðanna nú , enda malbikaðir vegir kannski ekki alveg á sama stað og beinir hestaslóðar áður .
Telst henni samt til að hún hafi aðeins skilið eftir 10-12 km langan fjallveg , sem hún treysti sér ekki til að prófa á fólksbíl í vondri færð í apríl .
Belgía fyrst , svo Ísland Alyson vonast til að leiðarvísirinn verði jafnvel til þess að fleiri aðdáendur Dunnett leggi leið sína hingað til lands , auk þess sem allir ættu að geta haft ánægju af honum .
Vísirinn er annar í röð slíkra rita um söguslóðir Dunnett en áður hefur komið út önnur slík bók um Bruges í Belgíu .
Mæltist sá afar vel fyrir hjá áhugafólki um höfundinn að sögn Alyson , enda Dunnett þekkt fyrir vel unnar , fræðandi bækur auk þess sem þær eru skemmtilegar .
" Það sem gerir bækur Dorothy Dunnett svo áhrifamiklar er ekki síst að bæði eru þær afar vitsmunalegar og fræðandi en ná líka til manns tilfinningalega , " segir Alyson að lokum , létt í bragði .
Bætir hún við : " Hún á til að láta svolítið mikið ganga á hjá sögupersónum sínum og ekki allt gott – bækurnar geta haft mikil áhrif á mann ef maður einu sinni fellur fyrir þeim .
" 