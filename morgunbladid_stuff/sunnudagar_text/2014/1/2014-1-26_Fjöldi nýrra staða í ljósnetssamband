Míla hf. áformar að tvöfalda hraða á ljósveitukerfi sínu á völdum stöðum á þessu ári .
Þá gæti hraði á heimilistengingum náð allt að 100 Mb / s. Þróun á allt að einni GB tengingu er vel á veg komin og má búast við að Míla geti boðið þær á næstu þremur árum .
Fyrirtækið mun einnig fjölga þeim stöðum sem hafa aðgang að Ljósveitu um 15% og þá munu um 80% heimila á öllu landinu hafa möguleika á að nálgast háhraðatengingar hjá sínu fjarskiptafyrirtæki .
Ljósveitan er opið aðgangsnet sem öll fjarskiptafyrirtæki á landinu geta haft aðgang að .
Nú í janúar verður lokið við að tengja við Ljósveituna þá fjóra staði sem eftir eru á Vestfjörðum , Patreksfjörð , Tálknafjörð , Bíldudal og Þingeyri .
Þá er búið að uppfylla markmið síðasta árs sem var tenging 53 þéttbýlisstaða við veituna .
Þeir staðir sem eru svo næst á dagskrá eru Skagaströnd og Akureyri , Bifröst í Borgarfirði , Hvanneyri , Varmahlíð í Skagafirði , Hofsós og Hólar í Hjaltadal .
Í framhaldinu koma svo staðir eins og Hólmavík , Laugarás , Sólheimar , Aratunga , Laugarvatn og Kirkjubæjarklaustur .
Síðastnefndu staðirnir verða komnir í samband í lok júní .
Bylting í hraða Íbúar á flestum þéttbýlisstöðum landsins eru með venjulega ADSL tengingu .
Hraði hennar er að jafnaði 8 Mb / s. Með tilkomu Ljósveitunnar fá viðskiptavinir allt að 50 Mb / s tengingu sem er mikil bylting í hraða fyrir þá sem nýta sér þjónustu á þessum samböndum , segir í frétt frá Mílu , sem leggur ljósleiðara í hús í nýjum hverfum sem byggjast upp frá grunni .
Fyrirtækið á og rekur víðtækasta aðgangsnet á landinu og notar yfirleitt hefðbundnar heimtaugar síðasta legginn og inn í hús .
sbs@mbl.is 