Betur sjá augu – Ljósmyndun íslenskra kvenna 1872-2013 er heiti sýningar í tveimur hlutum sem verður opnuð í dag , laugardag , klukkan 15 í Þjóðminjasafni Íslands við Suðurgötu og klukkan 16 í Ljósmyndasafni Reykjavíkur á 6. hæð Grófarhússins , Tryggvagötu 15 .
Á sýningunni gefur að líta ljósmyndaverk eftir 34 konur frá þessu langa tímabili , konur sem eiga sameiginlegt að hafa unnið við ljósmyndun , flestar sem atvinnuljósmyndarar en nokkrar sem áhugaljósmyndarar .
Fyrsta konan sem lærði ljósmyndun og starfaði hér á landi var Nicoline Weywadt sem hóf störf sem ljósmyndari á stofu sinni á Djúpavogi árið 1872 .
Sýningin nær því yfir 140 ára tímabil og eru viðfangsefni ljósmyndaranna eftir því fjölbreytileg .
Sýningin er afrakstur tveggja ára rannsóknarvinnu Katrínar Elvarsdóttur , ljósmyndara og sýningarhöfundar , og verkin valdi hún út frá fagurfræðilegum forsendum .
Lögð var áhersla á að sýna myndir þar sem persónuleg sýn og sköpun ljósmyndaranna njóta sín og að þær sem endurspegli um leið iðjusemi þeirra og áhuga á starfi sínu .
Ljósmyndunum er skipt í þrjá flokka eftir viðfangsefnum .
Í Ljósmyndasafni Reykjavíkur gefur að líta verk í flokknum landslag / náttúra en í Þjóðminjasafninu eru fjölskylda / heimilislíf og portrett / mannlíf .
Sýningin er samstarfsverkefni safnanna og kemur einnig út sýningaskrá með úrvali verkanna og grein eftir Lindu Ásdísardóttur .
Katrín kom upphaflega til Þjóðminjasafnsins og lýsti yfir áhuga á að setja saman sýningu með verkum kvenljósmyndara í samtímanum .
Það þróaðist út í að einnig yrði rýnt í safneign Ljósmyndasafns Íslands , sem er hluti Þjóðminjasafns .
" Mér þótti það spennandi hugmynd en sá að ég yrði einnig að skoða safneign Ljósmyndasafns Reykjavíkur , því hún er einnig mjög stór .
Ingu Láru [ Baldvinsdóttur , fagstjóra Ljósmyndasafns Íslands ] fannst síðan að við ættum að leita enn víðar og skoða hvað önnur söfn landsins varðveittu af verkum kvenna .
Í kjölfarið fórum við að skoða þau og þetta hefur verið tveggja ára verkefni. , " segir Katrín .
" Ég fann vissar myndir sem kölluðu á mig og þær sýndu ákveðnar endurtekningar sem urðu grunnþemu sýningarinnar .
Fjöldi góðra mynda hreyfði við mér og ég fór markvisst að tengja eldri myndirnar við samtímann og verk kvenna í dag .
" Þegar spurt er hvort hér sé opnuð ný gátt í íslenskri ljósmyndun og fólk sjái myndir sem ekki hafi verið sýndar eða þekktar , svarar Katrín : " Já , algjörlega .
Við höfum skoðað mörg merkileg söfn .
Vitaskuld er þetta ekki tæmandi úttekt og mörgu er sleppt sem ekki passar inn í sýningarammann .
En við sýnum margar mjög fallegar gæðamyndir .
" 