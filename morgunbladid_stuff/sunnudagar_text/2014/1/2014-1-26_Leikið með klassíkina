Það er þrautreyndur hópur sem stendur að veitingastaðnum Kol Restaurant , sem bætist senn í veitingaflóru Reykjavíkur .
Þar mun afslöppuð og heiðarleg , en jafnframt vönduð , matargerð höfð í fyrirrúmi , auk þess sem kokteilar hvers konar verða í hávegum hafðir , og á krana .
Gunnhildur Ásta Guðmundsdóttir gunnhildur@mbl.is Við opnum eftir tæpar tvær vikur og erum því á kafi að klára , " sagði Óli Már Ólason , einn eigenda Kol Restaurant , léttur í bragði þar sem náðist í hann á Skólavörðustíg á dögunum .
Ásamt Óla skipa eigendahóp staðarins þeir Andri Björn Björnsson , Stefán Magnússon og Gunnar Rafn Heiðarsson , en fyrir eiga þeir veitingastaðina Vegamót og Lebowsky , sem margir þekkja í miðborginni .
Fálki á barnum og hönnun Tom Dixon í bland við íslenskt Kol Restaurant verður til húsa í nýbyggingu við Skólavörðustíg 40 .
Á lóðinni var fyrir gamall hjallur sem var rifinn .
Í dag er skjólsæll bakgarður við húsið , sem menn vonast til að geta nýtt .
Það er Leifur Welding sem á heiðurinn af hönnun veitingastaðarins en hann hefur m.a. hannað Grillmarkaðinn , Fiskmarkaðinn , Kopar , Uno , og fleiri kunna staði .
Miðast hönnunin við að skapa hlýlega stemningu , þar sem ljós og húsgögn Tom Dixon fá að njóta sín í bland við nútímalegt , íslenskt yfirbragð .
Veitingastaðurinn verður á tveimur hæðum og mun taka um 100 gesti í sæti .
Virðulegur , stærðarinnar fálki blasir við gestum bar- og setustofu á jarðhæðinni en hann er verk listakonunnar Ingu Maríu Brynjarsdóttur .
Er grínast með að verið sé að leita að nafni á fuglinn en tillögum má gjarnan koma á framfæri á fésbókarsíðu Kol Restaurant .
Afslappaður en vandaður matseðill Matreiðslumeistararnir Einar Hjaltason og Kári Þorsteinsson ráða ríkjum í eldhúsinu á Kol , þar sem lagt verður upp með að bjóða upp á afslappaðan en engu að síður vandaðan mat , úr góðu hráefni ( svokallað " casual fine dining " ) .
Ýmiskonar smárétti , salöt , kjöt og fisk verður að finna á matseðlinum að sögn Óla , margt hvað eldað í virðulegum kolaofni í eldhúsinu miðju .
Saman státa Einar og Kári af ríflega 20 ára reynslu úr veitingageiranum en þeir lærðu báðir til kokks á Hótel Sögu , og hafa síðan m.a. unnið á stöðum á borð við 28-50 og Texture í London .
Veitingastjórarnir Gunnar Rafn Heiðarsson og Friðrik Atli Sigfússon munu standa vaktina í veitingasalnum .
Þeir hafa áður starfað á m.a. Sjávarkjallaranum , Borg Restaurant , Grillinu og Slippbarnum , og eru vel lesnir í sínum fræðum .
Verður í engu slegið af í úrvali áhugaverðra vína og kokteila á boðstólum að sögn Óla .
Sem dæmi verða alltaf tvenns konar kokteilar fáanlegir á krana .
Gunnar og Friðrik leggja líka áherslu á að allt hráefni á borð við síróp og safa , sem þeir nota í hanastélin , sé lagað frá grunni á staðnum .
Að sögn Óla " eiga bæði mat- og kokteilsseðill Kola það sameiginlegt að unnið verður með klassíkina , en snúið aðeins upp á hana " .
Með fylgir uppskrift af einum rétti og drykk af seðlum hússins , sem áhugasamir geta prófað heima .
Túnfisk-Taco 100 gr túnfiskur 2 msk sesam-olía 4 msk sesamfræ 1 msk stökkt beikon 1 tsk lárperumauk – kryddað með límónu Stökkt corn taco Aðferð Lagið 7% saltpækil – hlutfallið er þá 1 ltr vatn á móti 7 gr af salti .
Leggið túnfiskinn í pækilinn og látið liggja í u.þ.b. eina klst. Þerrið og skerið síðan í litla teninga .
Steikið beikonið þar til stökkt og skerið í litla bita .
Blandið næst öllu saman og smakkið til með sesam-olíu og salti eftir þörfum .
Setjið loks lárperumaukið á stökkar taco-skeljarnar , síðan túnfisk-blönduna ofan á .
Skreytið síðan að lokum með garðkarsa .
Kol Whiskey Sour 6 cl Jim Beam Black-viskí 1,5 cl hlynsíróp ( e. Maple syrup ) 1 cl trönuberjasíróp 3 cl sítrónusafi 1 eggjahvíta Aðferð Allt blandað í hristara og hrist með klaka .
Borið fram í klakafylltu viskí-glasi og skreytt með fersku trönuberi .
Ferskt múskat að lokum rifið yfir .
Einnig má bera drykkinn fram klakalausan en í kældu kokteilglasi .
