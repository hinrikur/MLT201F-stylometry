Fyrri umferð Gettu betur , spurningakeppni framhaldsskólanna á Rás 2 , fór fram um síðustu helgi , en í ár eru 30 skólar skráðir til leiks .
Spurningakeppnin er árlegur viðburður en framhaldsskólanemar öttu fyrst kappi í Gettu betur árið 1986 og Fjölbrautaskóli Suðurlands var fyrsti skólinn til að vinna keppnina .
Ýmsir hafa komið að stjórn og dómgæslu þáttanna í gegnum tíðina .
Má þar nefna Vernharð Linnet , Stefán Jón Hafstein , Davíð Þór Jónsson , Evu Maríu Jónsdóttur og Sigmar Guðmundsson og feðgin hafa með löngu millibili verið í hlutverki spyrils ; Hermann Gunnarsson á níunda áratugnum og Edda Hermannsdóttir árin 2011 til 2013 .
Logi Bermann Eiðsson er sá spyrill sem hvað lengst sá um að hlýða menntaskælingum yfir lærdóminn en hann spurði þá spjörunum úr í ein sjö ár .
Hér er hann ásamt dómara Gettu betur árið 2000 , Ólínu Þorvarðardóttur .
Á þessum tíma var sá háttur hafður á að ferðast var milli framhaldsskóla með spurningarnar .
julia@mbl.is 