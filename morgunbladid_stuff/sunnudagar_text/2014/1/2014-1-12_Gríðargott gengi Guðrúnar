Einn ástsælasti rithöfundur þjóðarinnar , Guðrún Helgadóttir , gerir það gott utan landsteinanna þessi misserin en bók hennar Bara gaman kom út í Þýskalandi síðastliðið sumar .
Bókin hefur síðan þá hlotið gríðargóða dóma þar í landi , rokselst , verið endurprentuð og hlotið viðurkenningu sem ein af bestu barnabókum ársins 2013 .
Guðrún fagnar nú 40 ára rithöfundarafmæli og hefur árið sannarlega með miklum glæsibrag .
