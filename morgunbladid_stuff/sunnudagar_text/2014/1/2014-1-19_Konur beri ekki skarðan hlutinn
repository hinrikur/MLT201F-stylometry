Fyrirtækið 1912 fékk á dögunum jafnlaunavottun VR sem nær einnig til dótturfyrirtækjanna Nathan & Olsen , Ekrunnar og Góðs fæðis .
Hjá fyrirtækjunum starfa 100 starfsmenn .
59% starfsmanna eru karlar og 41% konur .
" Óútskýrður launamunur kynjanna hefur verið mikið til umræðu í samfélaginu og finnst mér mikilvægt sem sonur , eiginmaður og faðir , en ekki síst atvinnurekandi , að leggja mitt á vogarskálarnar til að gæta þess að konur beri ekki skarðan hlut frá borði , " segir Ari Fenger , framkvæmdastjóri 1912 .
Hann segir að m.a. vegna þessa hafi fyrirtækið sett fram jafnlaunakerfi .
Ánægðir og árangursdrifnir Lögð er áhersla á að hjá fyrirtækinu starfi ánægðir og árangursdrifnir starfsmenn með ábyrgð og þekkingu .
Stefnan sé að gæta jafnréttis í hvívetna og greiða jöfn laun fyrir jafnverðmæt störf án tillits til félagslegra þátta , að því er fram kemur í tilkynningu .
