Ef marka má nýja skýrslu er offita ekki lengur einkavandamál vestrænna iðnríkja , þar sem smjer drýpur af hverju strái .
Samkvæmt henni eiga nær helmingi fleiri við offitu að stríða í þróunarríkjunum , ríflega 900 milljónir manna , samanborið við 557 milljónir í iðnríkjunum .
Það eru sláandi tölur enda tengja flestir þróunarríkin við sult .
Vaxandi fjöldi of þungs fólks og fólks sem þjáist af offitu í þróunarríkjunum er mikið áhyggjuefni , " segir Steve Wiggins , höfundur nýrrar skýrslu um vandann sem stafar af þyngdaraukningu og offitu í heiminum .
Wiggins vinnur fyrir breska hugveitu um þróunaraðstoð , ODI. " Með sama áframhaldi munum við á næstu misserum sjá mikla aukningu í fylgikvillum offitu , svo sem krabbameini , sykursýki , heilablóðföllum og hjartaáföllum með tilheyrandi álagi á heilbrigðiskerfi heimsins .
" Skýrsluhöfundur gagnrýnir stjórnvöld vítt og breitt um heiminn fyrir sinnuleysi í þessum efnum sem helgist að hluta af tregðu stjórnmálamanna til að skipta sér af því sem þegnarnir hafa á borðum .
Kennir hann meðal annars styrk matvælaframleiðenda um , þeir vilji ekki heyra á þessi vandamál minnst .
" Hver vill skora matvælaiðnaðinn á hólm ? " Þess utan sé þekkingu almennings á hollu mataræði víða ábótavant .
Hafandi sagt þetta gerir Wiggins sér fulla grein fyrir því að það geti verið vandasamt fyrir yfirvöld að hlutast til um matarvenjur fólks .
" Auðvitað er þetta alltaf spurning um siðferði líka .
Við viljum ekki að yfirvöld segi okkur hvað við borðum og hvað ekki , " segir Wiggins .
Eigi að síður segir hann svigrúm fyrir yfirvöld til að hafa áhrif með jákvæðum og uppbyggilegum aðgerðum sem hvetji til heilbrigðari lífshátta og létti þannig byrðarnar af heilbrigðiskerfinu .
Slíkar aðgerðir þurfi heldur alls ekki að hafa neikvæð áhrif á matvælaframleiðslu enda þótt áherslur breytist .
Til lengri tíma litið sé það allra hagur .
Sögðu reykingum stríð á hendur Máli sínu til stuðnings bendir Wiggins á að stjórnvöld í flestum ríkjum heims hafi á sínum tíma sagt reykingum stríð á hendur .
Við litlar vinsældir reykingaiðnaðarins .
Fáir amist við því nú enda hafi smærri hagsmunum þar verið fórnað fyrir stærri .
Samkvæmt skýrslunni hafa yfirþyngd og offita nær tvöfaldast í Kína og Mexíkó frá árinu 1980 og um þriðjung í Suður-Afríku , þar sem þetta er nú meira vandamál en í Bretlandi .
Norður-Afríka , Mið-Austurlönd og rómanska Ameríka eru öll á pari við Evrópu þegar kemur að yfirþyngd og offitu .
Þetta er mikil þversögn en flestir Vesturlandabúar tengja þróunarríkin fremur við sult en ofát .
Og það vandamál er sannarlega enn til staðar , hundruð milljóna manna þjást af næringarskorti .
Allt að þriðjungur ungbarna í þróunarríkjunum er vannærður .
Það gerir skýrsluna ennþá meira sláandi .
Skýringar á þessari þyngdaraukningu eru , samkvæmt skýrslunni , meðal annars hærri tekjur og aukin þéttbýlismyndun í þróunarríkjunum .
Aukin velmegun kallar oftar en ekki á breytt mataræði , þar sem dýraafurðir , fita , salt og sykur fær meira vægi .
Þá útilokar skýrsluhöfundur ekki áhrif hnattvæðingarinnar , það er vaxandi mátt auglýsinga og fjölmiðla þegar kemur að mataræði fólks .
Þetta er ákaflega misjafnt eftir löndum .
Þannig hefur sykurneysla ekki aukist í Kína á umliðnum áratugum en Kínverjar borða nú meira kjöt og grænmeti en nokkru sinni fyrr .
Þá borða Taílendingar ennþá meira af ávöxtum en kjöti .
Stjórnvöld í Suður-Kóreu hafa á umliðnum árum hvatt markvisst til grænmetis- og ávaxtaneyslu með góðum árangri .
Meðal annars með markvissri fræðslu- og auglýsingaherferð .
Bönnuðu transfitu Sum vestræn ríki hafa heldur ekki látið sitt eftir liggja .
Þannig bönnuðu Danir transfitu með öllu sem þýðir að McDonalds-borgarinn er óvíða skaðlausari en þar um slóðir .
Þá gerir Wiggins því skóna að skammtastefnan í Bretlandi á tímum seinni heimsstyrjaldarinnar sé enn að skila árangri .
Þannig hafi fjölskyldur lært að gæta jafnvægis í mataræði sínu .
Því miður er þetta þó undantekningin .
Stærsta skýringin á því að íbúar heims þyngjast og þyngjast er aukin sykurneysla , að því er fram kemur í ODI-skýrslunni .
Neysla á sykri og sætuefnum á mann hefur aukist um meira en fimmtung á heimsvísu á undanförnum fimmtíu árum .
Ráðlagður dagsskammtur af sykri er 50 grömm en innan við þriðjungur þjóða heldur sig við þann skammt eða minna .
Um 70 þjóðir eru að meðaltali með helmingi meiri neyslu á mann .
Meðal helstu sykurneyslulanda eru Bandaríkin , Belgía , Holland , Nýja-Sjáland , Kostaríka og Mexíkó .
