Sýning á bókverkum hóps listamanna frá Danmörku , Finnlandi , Færeyjum , Grænlandi , Íslandi , Noregi og Svíþjóð verður opnuð í Norræna hússinu í dag , laugardag , klukkan 16 .
Verkin eru unnin út frá hugleiðingum um heimili og heimkynni : um stað eða það tilvistarástand sem felst í hugtakinu " heima " .
Listamennirnir nálgast þemað á fjölbreyttan máta , bæði hvað varðar efni og innihald , en öll sækja verkin form sitt á einhvern hátt til bókarinnar .
Íslensku sýnendurnir eru Anna Snædís Sigmarsdóttir , Arnþrúður Ösp Karlsdóttir , Áslaug Jónsdóttir , Bryndís Bragadóttir , Helga Pálína Brynjólfsdóttir , Ingiríður Óðinsdóttir , Jóhanna Margrét Tryggvadóttir , Sigurborg Stefánsdóttir og Svanborg Matthíasdóttir .
Sýningarstjóri er Hanne Matthiasen frá Danmörku .
Hún mun á sunnudag kl. 13.30 flytja erindi sem hún kallar " Artists ' books – kunst og kommunikation " .
Í myndskreyttu spjalli fjallar hún um áratugalanga reynslu sína og rannsóknir , um ferðalög og vinnu sem myndlistarmaður og miðlari .
Hún kynnir helstu hugðar- og viðfangsefni sín á sviði listarinnar – hin eilífu og almennu tilvistarspursmál .
Marianne Laimer frá Svíþjóð flytur einnig erindi , á sænsku , og segir frá listsköpun sinni og hvernig hún í tvinnar saman bókverk og sagnagerð .
Með handgerðum bókum , margvíslegum bókabrotum og pappírsskurði leitast hún við að rjúfa hefðbundnar hugmyndir um hvað bók eigi að vera og hvernig eigi að lesa bók .
