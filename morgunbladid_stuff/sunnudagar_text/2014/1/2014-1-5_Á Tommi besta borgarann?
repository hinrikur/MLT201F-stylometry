Hamborgarabúllan eða Tommi ' s Burger Joint , eins og staðurinn heitir upp á engilsaxnesku , gæti átt besta hamborgarann í heimsborginni Lundúnum , ef marka má ferðasíðuna yelp.co.uk .
Kosning stendur nú yfir meðal gesta síðunnar og koma fimm staðir til greina .
Auk Hamborgarabúllunnar eru tilnefndir Patty and Bun , Honest Burgers , Burger and Lobster og Bleeker Street Burger .
Á heimasíðu Yelp getur að líta fjölda umsagna um gæði borgaranna á Tommi ' s Burger Joint og eru þær mestmegnis lofsamlegar .
Meðalstjörnugjöf gesta síðunnar er fjórar og hálf stjarna af fimm mögulegum .
