Snjóbrettakappinn Halldór Helgason komst ekki áfram í svokallaðri Slopestyle á vetrar X-leikunum sem nú fara fram í Bandaríkjunum .
Halldór leggur enga áherslu á þessa tegund af keppni og var þarna meira til að skemmta sér og öðrum .
Akureyringurinn fékk 19,33 stig í fyrri ferðinni og var í 13. sæti eftir fyrri ferð .
Í seinni ferðinni gerði hann betur og fékk 44,33 stig og endaði í 14. sæti .
Norðmaðurinn Torstein Horgmo vann þessa keppni en hann fékk 93 stig .
" Þetta gekk alveg eins og ég hafði áætlað .
Mér tókst að komast niður án þess að detta of mikið , " sagði Halldór á Twitter eftir keppnina .
