Ég hef mjög gaman af eldamennsku og þær bókmenntir sem ég les þessa dagana eru fyrst og fremst matreiðslubækur , " segir Heimir Haraldsson , náms- og starfsráðgjafi á Akureyri .
Hann og eiginkona hans , séra Hildur Eir Bolladóttir , buðu góðum vinum í sannkallaða villibráðarveislu .
" Ég elda ekki , er ekki mikil áhugamanneskja á því sviði , og hef ekki sjálfstraust þegar kemur að matreiðslu en Heimir er hins vegar rosalegur kokkur .
Við áttum mikið af villibráð í frystinum og eftir að ég fór að borða kjöt í fyrra , í fyrsta skipti í 16 ár , hefur villibráð komist efst á vinsældalistann hjá mér , " segir Hildur sem segist í stað eldamennskunnar leggja á borð , velja vín og skreyta og hefur gaman af því .
" Ég er svolítið eins og klínikdama hjá honum í eldhúsinu – geri bara það sem Heimir segir mér að gera og rétti honum áhöldin .
" Heimir hefur fíleflst í skotveiðinni eftir að eiginkona hans fór að borða kjöt á ný og kom heim með rjúpur í jólamatinn og fjölskyldan er öll sammála um að villibráðin sé besta kjötið .
" Ég hef ekki gert mikið af því að elda villibráð enda nýfarinn að stunda skotveiði en það er sérstaklega gaman að elda eitthvað sem maður hefur veitt sjálfur .
" Heimi langaði að bjóða vinafólki þeirra hjóna upp á ólíka villibráðarrétti þannig að hægt væri að smakka alls konar útfærslur á kjötinu .
" Þeir virðast vera endalausir möguleikarnir hvernig á að elda gæsina , " segir Heimir .
Hann bætir við að borðsamfélagið í kringum matarboðið skipti miklu máli og matur bragðist alltaf betur innan um skemmtilegt fólk eins og þau eyddu kvöldinu með .
Þau hjón eru þá meðal annars í matarklúbbi með gömlum menntaskólavinum Hildar .
" Þetta fylgir aldrinum að halda matarboð held ég .
Þá er maður hættur að skreppa út og fær fólk frekar í heimsókn , " segir Hildur Eir og hlær .
Þetta var fyrsta matarboð þeirra hjóna á nýju ári og drengirnir þeirra snæddu að sjálfsögðu með og hundurinn Kári var sérlega áhugasamur um störfin í eldhúsinu .
Jógúrteftirréttur 500 g ávextir að eigin vali 250 ml vanillujógúrt 150 ml rjómi ½ tsk .
vanilludropar myntulauf Til að gera jógúrtina að froðu þarf að nota tvö hylki í rjómasprautuna .
Grafin bringa 1 gæsabringa 2 msk .
sykur 1½ dl gróft salt ½ msk .
rósapipar ½ msk .
rósmarín ½ msk .
timían ½ msk .
basilíka ½ msk .
estragon ½ msk .
sinnepsfræ ½ msk .
dill Bláberjasósa með gröfnu gæsinni 1 dl bláberjasulta 1 msk .
balsamedik ½ bolli timían , ferskt pipar 1 dl olía Allt hrært vel saman .
Gæsabringur 4 gæsabringur salt pipar olía Bringurnar steiktar þar til þær eru fallega brúnaðar .
Settar í ofn við 180°C í fjórar mínútur .
Teknar út og látnar standa í fjórar mínútur .
Endurtekið þannig að bringur hafi verið alls í 12 mínútur í ofninum .
Gæsalifrarmousse 200 g villigæsa- , anda- eða rjúpnalifur 200 g kjúklingalifur 1 dl portvín ½ dl brandí 1 laukur 2 hvítlauksgeirar 1 tsk .
timían 1 tsk .
majoram 1 tsk .
salt 1 tsk .
pipar 400 g kalt smjör Bakað í ofni , sett í matvinnsluvél , fært í mót og kælt yfir nótt .
Gæsabringur með klettakálspestói 500 g gæsabringur 3 msk .
olía spínat eftir smekk salt og pipar 2 msk .
ristaðar furuhnetur Bringur skornar niður og steiktar í tvær mínútur , síðan er spínat sett yfir og látið krauma í hálfa mínútu .
Klettakálspestó 1 poki klettakál 2 msk .
ristaðar furuhnetur 2 msk .
parmesanostur 4 hvítlauksgeirar 1 msk .
sítrónusafi 1 msk .
balsamedik 1 msk .
sykur 1½ dl olía salt og pipar Allt sett í matvinnsluvél .
Pestói blandað saman við bringurnar .
