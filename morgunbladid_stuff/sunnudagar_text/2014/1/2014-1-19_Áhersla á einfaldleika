Erla Kolbrún Óskarsdóttir býr ásamt fjölskyldu sinni í Hafnarfirði í fallegri íbúð .
Erla starfar sem blaðamaður hjá Home magazine og er einnig með stílistaráðgjöf Erlu fyrir einstaklinga og fyrirtæki .
Erla segist ótrúlega heppin að fá að starfa við það sem henni þyki skemmtilegt .
Sigurborg Selma Karlsdóttir sigurborg@mbl.is Heimilið mitt fær sjaldan frið fyrir breytingaræðinu mínu , " segir Erla Kolbrún sem eyðir miklum tíma í að skoða tímarit , blogg og ýmsar vefsíður og það veitir henni innblástur í leik og starfi .
Heimilisstíllinn , að sögn Erlu , er eins og bland í poka , skemmtileg blanda af gömlum og nýjum munum .
" Ég legg mikla áherslu á einfaldleika og að heimilið sé snyrtilegt og hreint .
Vel klassísk og tímalaus húsgögn sem kosta helst ekki annan handlegginn .
Vil frekar kaupa gömul en góð húsgögn og þar sem ég er með mikla breytiþörf þá finnst mér fátt eins gaman og að gera gamalt húsgagn að mínu .
Mjög mikilvægt er að hver fjölskyldumeðlimur eigi sitt " svæði " og að heimilið sé okkar griðastaður .
" Erla Kolbrún kaupir helst inn á heimilið í IKEA og Tekk Company og segist einnig dugleg að kíkja í Samhjálp og Góða hirðinn til þess að ná sér í gersemar .
