Strengjasveitin Spiccato kveður jólin með tvennum tónleikum , annars vegar í Neskirkju á sunnudag klukkan 20 og hins vegar í Selfosskirkju á mánudag á sama tíma .
Á efnisskrá eru meðal annars konsertar ítalska tónskáldsins Arqangelo Corelli ; 7-12 ópus 6 " Concerti Grossi " .
Að auki munu tíu fiðlunemar úr Tónlistarskóla Árnesinga leika með sveitinni í Selfosskirkju á tónleikunum á mánudag og flytja fyrsta kafla úr fiðlukonsert í a moll eftir Antonio Vivaldi .
Barokk-tónlistarformið Concerto Grosso byggist á samspili tveggja misstóra hljóðfærahópa , þar sem spil nokkurra einleikara kallast á við hljómsveitina en Corelli er gjarnan talinn vera lærifaðir þess og var mikil eftirspurn eftir verkum tónskáldsins um alla Evrópu á barrokktímanum .
Konsertarnir voru þó ekki gefnir fyrr en eftir að Corelli lést þar sem hann neitaði að gefa þá út í lifanda lífi .
