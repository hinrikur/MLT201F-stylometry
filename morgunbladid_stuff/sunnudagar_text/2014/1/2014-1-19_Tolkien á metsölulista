Ýmsir hafa áhyggjur af dvínandi lestraráhuga yngri kynslóðarinnar .
Stundum berast þó góðar fréttir af lestraráhuga þessa hóps og hér er ein slík .
Þeir sem kaupa inn erlendar bækur fyrir Eymundsson-búðirnar hafa síðastliðin þrjú ár séð sífellt vaxandi áhuga á bókum sem ætlaðar eru ungmennum .
Þróunin mun vera sú sama í nágrannalöndunum .
Um 40 prósent bóka á metsölulista Eymundsson yfir erlendar bækur eru í þessum flokki .
Á listanum þessa vikuna eru þrjár bækur eftir J.R.R .
Tolkien , en hann á dyggan lesendahóp , ekki síst meðal ungmenna .
Hobbitinn er í þriðja sæti listans , The Silmarillion í því tíunda og The Fellowship of the Ring í fjórtánda sæti .
Kvikmyndir gerðar eftir bókum Tolkiens eiga stóran þátt í að efla vinsældir þessa góða höfundar .
Í efsta sæti listans er bókin Insurgent eftir Veronicu Roth og önnur bók eftir hana Allegiant er í því fjórða .
Þær bækur eru einmitt ætlaðar ungu fólki og hefur verið líkt við Hungurleikan a. Spurning hvort einhver íslenskur útgefandi muni ekki tryggja sér útgáfuréttinn á þeim .
Enn einn höfundur sem ungt fólk hefur dálæti á er John Green , en bók hans The Fault in Our Stars er í öðru sæti listans , en hún mun væntanleg á íslensku innan skamms .
Þetta er ekki eina bók Greens sem er á listanum því Looking for Alaska er í fimmta sæti og Paper Town í því ellefta .
