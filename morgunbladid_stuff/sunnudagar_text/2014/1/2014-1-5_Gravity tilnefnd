Kunngjört var á þriðjudag hvaða kvikmyndir síðasta árs það eru sem tilnefndar eru til Producers Guild Award .
Verðlaunin hafa gjarnan þótt gefa vísbendingar um hvaða myndir munu einnig hljóta tilnefningar til Óskarsverðlaunanna .
Meðal þeirra kvikmynda sem tilnefndar eru 12 Years a Slave í leikstjórn Steve McQueen sem fjallar um sögu menntaðs blökkumanns sem býðst vinna í Washington en er blekktur og hnepptur í þrældóm þess í stað .
Þá er American Hustle með Christian Bale í aðalhlutverki einnig á lista og geimmyndin Gravity með Söndru Bullock og George Clooney er einnig tilnefnd .
Þar kom Íslendingur að gerð myndarinnar en Daði Einarsson vann að undirbúningi hennar í nánu samstarfi við leikstjórann ; Alfonso Cuaron og sá meðal annars um tæknibrellur sem þykja mikið sjónarspil , hannaði hreyfingar leikara og umhverfi .
Gravity hefur hlotið einróma lof gagnrýnenda og leikstjórinn James Cameron meðal annars gengið svo langt að kalla hana bestu geimmynd sögunnar .
Verðlaunin verða veitt vestanhafs 19. janúar næstkomandi .
