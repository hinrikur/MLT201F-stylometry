Fiverr er vefsíða og smáforrit fyrir iPhone þar sem notandinn getur keypt sér ýmsa þjónustu fyrir fimm dollara .
Þeir sem auglýsa á síðunni hafa ýmislegt fram að færa , til dæmis er teiknari sem býðst til að teikna viðskiptavini sem Simpsons fígúrur fyrir fyrrgreinda upphæð sem nemur um 578 íslenskum krónum .
Á Fiverr er hægt að velja um mismunandi flokka þjónustu .
Hægt er að kaupa sér myndband með óperusöngvara sem syngur afmælissöng sérstaklega fyrir ákveðna manneskju , þjónustu grafísks hönnuðar sem býðst til að breyta hvaða ljósmynd sem er í áhugaverða auglýsingamynd sem eftir er tekið og svo mætti lengi telja .
Fiverr gengur í raun út á að notandinn geti keypt sér þjónustu sérfræðings á einhverju sviði til að klára tiltekin afmörkuð smáverkefni fyrir fimm dollara .
Yfir þrjár milljónir verkefna eru falar á þessu nýstárlega auglýsingatorgi .
Þjónustuflokkarnir sem hægt er að velja um eru gjafir , grafík og hönnun , myndbanda- og teiknimyndagerð , markaðssetning á netinu , skrif og þýðingar , auglýsingar , viðskipti , forritun og tækni , tónlist , lífstíll og svo er sérstakur flokkur tileinkaður því sem kalla mætti furðuverk .
