Svava Björnsdóttir opnar í dag , laugardag , klukkan 15 , sýningu í Listasafni Reykjanesbæjar en hún hefur vakið mikla athygli bæði hérlendis og erlendis fyrir skúlptúra sína sem unnir eru úr pappír .
Á sýningunni fá gestir að sjá ný verk eftir Svövu sem eru sérstaklega gerð fyrir salinn í Reykjanesbæ en rýmið og heildarupplifun áhorfandans skiptir Svövu miklu máli .
Verk Svövu eru steypt úr lituðum pappírsmassa og eru þau bæði fjölbreytt og óvenjuleg að lit og lögun .
Verkin mynda ákveðinn samhljóm með rýminu og kalla fram sterka upplifun áhorfandans .
Sýning hennar nú er óvenjuleg að því leyti að litir eru víðs fjarri en öll verkin eru í svart-hvítu .
Svava segir að sýningin gefi mynd af ákveðinni þróun í list hennar sem átt hefur sér stað undanfarin ár .
" Náttúran er mér mjög hugleikin í þessari sýningu enda ber sýningin heitið Kría / Klettur / Mý , " segir Svava .
" Ég held að náttúran skipi stóran sess í listsköpun flestra ef ekki allra á einhvern óræðan hátt .
Umhverfið hefur alltaf áhrif á mann , hvort sem maður hallast að óhlutbundinni list eða raunsæislist .
" List alla daga , allan ársins hring " Ég reyni að höfða til skynjunar og tilfinninga og miðla þeim áfram .
Þannig vil ég skapa ákveðna upplifun með verkum mínum .
" Svava hefur lengi unnið með pappír og segir þann efnivið henta sér vel .
" Þetta er efni sem ég kynntist fyrir margt löngu og hefur fylgt mér síðan .
Efnið er einnig létt og umhverfisvænt .
" Aðspurð segir Svava að sköpunarferlið eigi sér hvorki upphaf né endi .
" Maður er stöðugt að vinna að listinni og með hugann við hana , alla daga , allan ársins hring .
Ætli það verði ekki þannig um ókomin ár – það er víst of seint að snúa við núna .
" Í listsköpun sinni leggur Svava mikið upp úr heildarupplifun áhorfandans .
" Upplifun áhorfandans og skynjun skiptir mig miklu máli og ef maður nær að kalla fram jákvæð viðbrögð þó ekki sé nema hjá einum þá er tilganginum náð , " segir hún .
Svava segir það góða tilfinningu að setja upp sýningu .
" Það er mjög gaman og gefandi að vinna að og setja upp sýningu sem þessa – það er toppurinn .
Það gefur manni kraft og heldur manni við efnið .
Þegar sýningin er komin upp er hún ekki lengur í mínum höndum og tími til kominn að huga að næstu verkefnum , " segir Svava .
Sýning Svövu í Listasafni Reykjanesbæjar í Duus-húsum stendur yfir til níunda mars .
mariamargret@mbl.is 