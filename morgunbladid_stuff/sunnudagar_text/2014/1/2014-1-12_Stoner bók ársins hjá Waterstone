Skáldsagan Stoner eftir Bandaríkjamanninn John Williams var valin bók ársins 2013 hjá bresku Waterstone-bókabúðunum .
Það sem er óvenjulegt við þetta val er að bókin kom fyrst út árið 1965 , þannig að hún er nær hálfrar aldar gömul .
Viðtökur við endurútgáfu bókarinnar eru útgáfuævintýri , svo stórkostlegar hafa þær verið .
Höfundurinn , John Williams , lést árið 1994 , en hefur aldrei verið frægari en einmitt nú .
Bókin hefur selst vel víða um heim , komst til dæmis í efsta sæti vinsældalista í Hollandi og í efsta sæti á metsölulista Foyles- og Waterstone-bókabúðanna í Bretlandi og er nú á metsölulista Sunday Times .
Stoner hefur verið til sölu í bókabúðum Eymundsson og selst mjög vel , enda bók sem getur ekki annað en spurst vel út .
Aðalpersóna bókarinnar er William Stoner , háskólakennari sem býr yfir sérstöku og aðdáunarverðu siðferðisþreki , en þarf að þola ýmsar raunir í starfi og einkalífi .
" Fullkomin skáldsaga , " sagði gagnrýnandi New York Times um þessa undragóðu bók .
Hrifningin gagnrýnenda og lesanda víða um heim á Stoner hefur svo orðið til þess að aðrar skáldsögur John Williams hafa verið endurútgefnar .
