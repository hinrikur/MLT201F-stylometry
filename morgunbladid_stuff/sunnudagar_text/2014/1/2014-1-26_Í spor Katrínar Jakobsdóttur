Á forsíðu nýjasta tölublaðs Framhaldsskólablaðsins sem kom út síðastliðinn mánudag er stór mynd af kvennarappsveitinni Reykjavíkurdætrum og viðtal við hópinn inni í blaðinu .
Ritstjóri framhaldsskólablaðsins er Salka Valsdóttir en hún tilheyrir einmitt rappsveitinni sem hefur vakið mikla athygli undanfarið og haldið vel sótt rappkvöld í miðbæ Reykjavíkur .
Hópurinn samanstendur af 14 ungum konum sem allar hafa ástríðu fyrir rapptónlist .
Ekki er algengt að ritstjórar setji sjálfan sig á forsíðuna en Salka fetar þar með í fótspor Katrínar Jakobsdóttur , alþingismanns og fyrrum menntamálaráðherra , sem var eitt sinn var sjálf á forsíðu þegar hún var ritstjóri Stúdentablaðsins .
" Við erum með svolítið femíníska stefnu í þessu blaði auk þess að reyna að upplýsa nemendur um menntamál .
Það var ákveðið að þetta ætti mest við í blaðinu .
Það sem Reykjavíkurdætur hafa verið að gera undanfarið er búið að vera í brennidepli , " segir Salka í samtali .
