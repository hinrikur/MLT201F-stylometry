Þegar þýski knattspyrnumaðurinn Thomas Hitzlsperger kom út úr skápnum í byrjun janúar voru Viðbrögð knattspyrnuheimsins allt önnur en þegar bretinn Justin Fashanu kom út 1990 .
Fashanu var nánast útskúfaður úr fótboltaheiminum og bróðir hans afneitaði honum .
margir hafa hins vegar hrósað Hitzlsperger og litið er á hann sem hetju .
Thomas Hitzlsperger kom fram í viðtali í blaðinu Die Zeit í byrjun mánaðarins þar sem hann opinberaði samkynhneigð sína .
Hann fékk gríðarlega góðar viðtökur við viðtalinu og víða hrósuðu menn og konur honum fyrir hugrekkið að taka þetta skref .
Ekki bara í Þýskalandi heldur víða um heim .
Fyrirsögn flestra miðla var Hetja og mynd af brosandi Hitzlsberger fylgdi með .
" Hugrekki og rétt ákvörðun .
Virðum Thomas Hitzlsperger , " skrifaði þýski landsliðsmaðurinn Lukas Podolski á twitter-síðu sína .
" Hamingjuóskir til Thomas Hitzlspergers fyrir hugrekkið að vera fyrsti leikmaðurinn sem hefur spilað í ensku úrvalsdeildinni sem kemur út úr skápnum , " skrifaði Gary Lineker , fyrrverandi fyrirliði enska landsliðsins .
Gordon Taylor , framkvæmdarstjóri samtaka knattspyrnumanna á Englandi , telur að yfirlýsing Thomas Hitzlsperger muni hjálpa öðrum samkynhneigðum knattspyrnumönnum að koma úr skápnum .
" Ef fleiri stíga þetta skref er það vísbending um heilbrigt umhverfi í knattspyrnuheiminum .
Hér áður fyrr var komið fram við samkynhneigða líkt og um glæpamenn væri að ræða .
En þetta er tákn um betri tíma , " sagði Taylor við breska fjölmiðla .
Hitzlsperger lagði skóna á hilluna á síðasta ári en aðeins einn atvinnumaður , sem var enn á launaskrá félags , hefur komið út úr skápnum .
Það var Justin Fashanu árið 1990 .
Nokkur önnur dæmi má þó tína til .
Halda liðin dyrunum lokuðum ? John Amaechi varð fyrsti NBA-leikmaðurinn til að koma út úr skápnum .
Hann var engin stórstjarna og vakti litla lukku með Orlando , Utah og Houston á ferlinum .
Hann kom út úr skápnum , 2007 og samfélag NBA-leikmanna tók þeim tíðindum misvel .
Enginn fagnaði beint ákvörðun hans , enginn stóð með honum heldur voru flestir sem höfðu eitthvað að segja við hann .
Jason Collins úr sömu deild varð fyrsti liðsíþróttamaðurinn vestan hafs sem greindi frá samkynhneigð sinni meðan á ferlinum stóð .
Fjölmargir fögnuðu ákvörðun Collins en eftir að hann rann út á samningi hefur ekkert lið komið hlaupandi heim til hans með samning .
Hans NBA-ferli er því væntanlega lokið .
Gareth Thomas er landsleikjahæsti Walesverjinn í rúgbí en hann kom út úr skápnum 2009 þegar ferillinn var nánast búinn .
Hann hætti 2010 .
Steven Davies krikketspilari kom reyndar út úr skápnum 2011 en hann er eini krikketspilari heimsins sem hefur viðurkennt samkynhneigð sína .
Hann spilar með Surrey og er enskur landsliðsmaður .
Anton Hysén , Olivier Rouyer og David Testo eru aðrir knattspyrnumennirnir sem hafa komið út úr skápnum , allt neðri deildar leikmenn .
Hysén er enn að spila í sænsku þriðju deildinni .
Hætti við að hætta Þó er eftir að segja sögu Bandaríkjamannsins Robbie Rogers sem spilaði með Leeds en hætti þegar hann ákvað að koma út úr skápnum á síðasta ári .
Rogers flutti aftur til Bandaríkjanna , burt frá Englandi .
Hann óttaðist að fótboltaheimurinn þar í landi væri ekki tilbúinn enda var hann aðeins annar leikmaður í enska boltanum sem hafði komið út .
En margt hefur breyst frá því Fashanu kom út úr skápnum 1990 .
Öllum var sama um kynhneigð hans .
Fyrst hann var góður í fótbolta þá vildu lið semja við hann .
Trúlega vildu öll lið hafa 11 frábæra samkynhneigða leikmenn í byrjunarliðinu en 11 miðlungs gagnkynhneigða .
Rogers tók skóna úr hillunni og spilar nú með LA Galaxy .
Í maí 2013 kom hann inn á í leik Galaxy og Seattle og varð þar með fyrsti samkynhneigði atvinnumaðurinn í stóru atvinnumannadeildunum í Bandaríkjunum , NFL , NBA , MLB og MLS .
Vildi bara vera fótboltamaður Það sem sker Hitzlsperger frá hinum er að hann var mjög góður fótboltamaður .
Landsliðsmaður og spilaði í ensku , þýsku og ítölsku deildinni .
Hann lék 52 landsleiki fyrir Þýskaland og var bæði á HM 2006 og EM 2008 .
Meiðsli komu í veg fyrir að hann tæki þátt í HM 2010 .
Eftir að hafa byrjað með unglingaliði FC Bayern samdi hann við Aston Villa þar sem hann sló í gegn .
Hann hélt þó heim til Þýskalands og samdi við Stuttgart þar sem hann varð meistari 2007 .
Hann fékk fljótlega viðurnefnið Hamarinn enda var hann með frábæran fót og mögnuð skot .
Flestöll mörk hans mörk voru með langskotum sem voru oft endursýnd .
Ferill hans var nokkuð góður þó að hann hafi verið óheppinn með meiðsli sem settu strik í reikninginn .
Í september játaði hann sig sigraðan á meiðslunum og setti skóna upp í hillu .
Hann fékk nokkur boð um samning en var orðinn þreyttur á meiddum líkamanum .
Ólíkt Fashanu vissi Hitzlsperger ekki að hann væri samkynhneigður fyrr en fyrir nokkrum árum .
Fashanu vissi það ungur maður .
Hitzlsperger átti kærustu , Ingu , og ætlaði að giftast henni í júní árið 2007 .
Hann hætti við brúðkaupið mánuði fyrr .
" Ég gæti ekki ímyndað mér að gera þetta ef ég væri að spila fótbolta á sama tíma .
Í lok ferilsins var ég nokkuð viss um að ég væri samkynhneigður , að ég vildi vera með manni og búa með manni .
Fyrir tveimur árum var ég nánast kominn á það stig að vilja greina frá þessu .
Ég hef aldrei skammast mín fyrir þetta og ég hugsaði um þetta í lok ferilsins .
Ég vildi samt meira vera fótboltamaður en að tala um einkalíf mitt , " sagði Hitzlsperger í viðtalinu í Die Zeit .
Fordómarnir alls staðar Aðeins er vitað um einn íslenskan fótboltamann sem komið hefur út úr skápnum meðan hann spilaði .
Steindór Sigurjónsson , leikmaður Sindra á Hornafirði í þriðju deild , kom út úr skápnum 2009 en hann sagði í viðtali við fótbolta.net að því hefði verið tekið vel af liðsfélögum sínum þegar hann tilkynnti þeim að hann hefði tekið skrefið .
Afar sjaldgæft er að karlmenn í hópíþróttum komi opinberlega fram með samkynhneigð sína .
Af einhverjum ástæðum viðurkenna fleiri íþróttakonur samkynhneigð sína .
Úr kvennaknattspyrnu á Íslandi eru t.d. fjölmörg dæmi um samkynhneigðar konur sem stunda íþrótt sína og margar hafa komist í landsliðið .
Á Ólympíuleikunum í London 2010 voru 10.900 keppendur skráðir til leiks .
23 voru samkynhneigðir .
Þrír voru karlmenn og enginn í liðsíþrótt .
Fashanu sá fyrsti Fashanu var snemma álitinn einn allra efnilegasti leikmaður Bretlands .
Hann sló í gegn með Norwich og borgaði Nottingham Forest eina milljón punda fyrir hann árið 1981 þegar hann var aðeins 19 ára .
Varð hann fyrsti þeldökki maðurinn til að rjúfa milljónar punda múrinn .
Hjá Forest var Nigel nokkur Clough við stjórnvölinn .
Sá var af eldgamla skólanum og ekkert sérlega hlýtt til þeldökkra leikmanna , hvað þá ef þeir voru samkynhneigðir .
Fashanu vissi að hann var samkynhneigður og fór á klúbba fyrir samkynhneigt fólk í Nottingham .
Orðrómur um kynhneigð hans fór að berast innan veggja félagsins og það líkaði Clough illa .
Í ævisögu sinni segir Clough : " Ég sagði eitt sinn við hann .
Ef maður vill brauð fer maður til bakara , er það ekki ? ef maður vill kjöt fer maður til slátrara , er það ekki ? Til hvers í fjandanum ertu að fara á þessa hommaklúbba ? " Eftir að Fashanu opinberaði samkynhneigð sína komu fjölmargir atvinnumenn í knattspyrnu í viðtöl og sögðu að það væri ekkert pláss fyrir samkynhneigða í liðsíþróttum .
Bróðir hans , John Fashanu afneitaði honum í einu viðtalinu og áhorfendur í Englandi létu hann ekki í friði .
Hann var risastórt skotmark og brotnaði eðlilega undan pressunni sem á hann var lögð .
Honum fannst brandararnir sem sagðir voru við hann í klefanum ekkert fyndnir og viðbjóðurinn sem enskir áhorfendur sögðu við hann snertu hverja taug .
Mörkin urðu færri og ferillinn náði aldrei þeim hæðum sem hann og aðrir höfðu búist við .
Hinn þriðja maí 1998 fannst hann látinn í bílskúr sem hann hafði brotist inn í .
Hann hafði hengt sig , rúmlega ári eftir að hafa verið yfirheyrður vegna kynferðisbrots gegn unglingi .
Í sjálfsmorðsbréfinu sem hann skrifaði stóð meðal annars .
" Ég geri mér grein fyrir því að á ýmsan hátt er ég nú þegar sekur í augum margra .
Ég vil ekki kalla meiri skömm yfir vini mína og fjölskyldu .
" Vildi koma með jákvætt fordæmi Í bókinni Stonewall 25 skrifaði Fashanu nokkrar línur um ástæðu þess af hverju hann kom opinberlega út úr skápnum í viðtalinu við The Sun. Hann bjó þá í Bandaríkjunum og spilaði knattspyrnu og hafði kynnst 17 ára pilti í gegnum fótboltasamfélagið þar í landi .
Pilturinn hafði verið rekinn að heiman fyrir að vera samkynhneigður og varð fyrir gríðarlegri áreitni í kjölfar opinberunar sinnar .
Hann framdi síðar sjálfsmorð og Fashanu vildi ekki að dauði hans yrði til einskis .
" Mér leið illa því hann þurfti ekki að deyja , mér fannst ég hafa brugðist honum .
Ég vildi gera eitthvað , reyna að koma í veg fyrir jafn tilgangslausan dauða svo ég ákvað að setja fordæmi og koma út með þessu viðtali .
" Fowler sýndi rassinn Graeme Le Saux , fyrrverandi leikmaður Chelsea og enska landsliðsins , var lengi bendlaður við að vera samkynhneigður .
Ástæðan er fyrst og fremst ferðalag sem hann fór í með vini sínum 1996 .
Le Saux er vel menntaður og hefur áhuga á listum , antíkmunum og ferðalögum .
Hann er giftur æskuástinni sinni Mariönnu og á tvö börn en fór með vini sínum í Chelsea eftir eitt tímabilið í ferðalag um Evrópu í húsbíl .
Eftir þetta fóru sögur af stað um að hann væri samkynhneigður og þær eltu hann út ferilinn .
Hann varð fyrir hörðu hommaníði frá stuðningsmönnum og leikmönnum .
Bresku blöðin fóru að skrifa um hann og skömmu eftir birtingu einnar greinar 1997 mættust Chelsea og Liverpool í deildinni .
Þar niðurlægði Robbie Fowler , fyrrverandi leikmaður Liverpool og samherji hans í enska landsliðinu , hann með því að beygja sig fyrir framan hann og gefa í skyn að hann væri samkynhneigður .
Fowler baðst afsökunar á framkomu sinni eftir að Le Saux gaf út ævisögu sína þar sem hann lýsti því hversu honum sárnaði framkoma Fowlers .
Le Saux er hluti af nýrri nefnd enska knattspyrnusambandsins þar sem á að reyna að uppræta fordóma .
