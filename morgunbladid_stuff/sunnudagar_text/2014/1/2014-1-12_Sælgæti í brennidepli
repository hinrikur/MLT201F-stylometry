Bull er grínistanum Þorsteini Guðmundssyni og konu hans Elísabetu Önnu Jónsdóttur hugleikið en þau ræða útgáfu nýs tímarits í viðtali í blaðinu í dag .
Þau telja í hinni mestu alvöru að bull og hvers kyns grín eigi að vera meira áberandi í almennri umræðu .
Líklega er það hárrétt hjá þeim að það er gott að bulla meira , en stundum þegar horft er yfir fréttir vikunnar er tilfinningin þó einmitt sú að bullinu sé hressilega ofaukið .
Í vikunni voru stóru málin rædd .
Kjarasamningar , verðbólgan , verðhækkanir , verðlækkanir , sátt á vinnumarkaði , stöðugleiki og fleira var í brennidepli .
Hið eftirsóknarverða jafnvægi sem þarf að vera í þjóðfélaginu til að allt geti virkað sem skyldi og allir fái sitt var umtalað nú eins og oft áður .
Hvernig á að halda niðri verðbólgu ? Hvað eru sanngjarnar hækkanir til launþega ? Hvaða leiðir eru færar til að halda aftur af verðhækkunum ? Ótal spurningar brenna á fólki og svörin liggja ekki alltaf fyrir .
Eins og jafnan í kjara- og verðbólguumræðum eru aðalleikarar á borð við verkalýðsforkólfa og forsvarsmenn liðs atvinnurekenda snöggir fram á svið .
Að þessu sinni spruttu þó fram óvæntir meðleikarar ; framlínusveit sælgætisframleiðenda lagði orð í belg .
Við fengum að heyra af því að Nói Siríus og Freyja hygðust hækka verð á sínu sælgæti um einhver prósent en frá sælgætisgerðinni Góu bárust aftur á móti þau tíðindi að súkkulaðið skyldi ekki hækkað heldur ætti að segja verðbólgunni stríð á hendur .
Engu var líkara en að upphæð vörukörfunnar okkar og raunverulegur kaupmáttur myndi ráðast af verðlagi á súkkulaðirúsínum .
En jú , líklega er bara best að bulla meira .
