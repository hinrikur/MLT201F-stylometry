Raquel Isabel Díaz er fædd og uppalin í San Salvador í El Salvador , Mið-Ameríku , en býr nú í Reykjavík .
Hún er auglýsinga- og markaðsfræðingur og starfar hjá Janúar markaðshúsi sem hefur starfað um árabil á íslenskum auglýsinga- og vefmarkaði .
Hún segir mat frá sínum heimaslóðum mjög frábrugðinn íslenskum mat .
" Já , það er munur .
Í El Salvador borðum við mun meira grænmeti og ekki eins mikið af sósum og er gert hér á Íslandi .
Eins er ekki borðað mikið af kartöflum og maturinn er kryddaður öðruvísi .
Í El Salvador notum við mikið af kóríander , steinselju , kúmen og fleira , " segir Raquel .
" Fólk heldur að við borðum mikið af chili og spyr mig oft út í það hvers vegna ég borði ekki mikið af því , en það er mikill misskilningur að mikið sé um sterkan mat í El Salvador .
Við erum dugleg að krydda matinn en við borðum ekki sterkan mat .
" Raquel finnst gaman að elda og baka og sérstaklega að prófa eitthvað nýtt og gera tilraunir í eldhúsinu .
Henni finnst mjög gaman að borða " gourmet " -mat en reynir þó að hafa hlutina einfalda , enda er einfalt best .
" Það þarf að hafa gaman af þessu .
Það gengur ekki að elda eitthvað sem er of flókið .
Mér finnst mikilvægt að nota fersk hráefni og borða fjölbreyttan og litríkan mat , " segir Raquel sem er dugleg að bjóða fólki í mat .
" Það er gaman og skapandi að elda og getur verið mjög gefandi , sérstaklega þegar eldað er fyrir fjölskyldu og vini .
" Raquel segir að heilbrigt og hollt mataræði skipti sig miklu máli .
" Ég verð að segja að mér finnst skemmtilegast að borða morgunmat eða " brunch " , einnig er marokkóskur matur er í miklu uppáhaldi en að sjálfsögðu þykir mér maturinn frá El Salvador alltaf bestur .
" Tvenns konar guacamole Hefðbundið guacamole 5-6 lítil og þroskuð avókadó 2 meðalstórir tómatar ½ rauður laukur 1-2 hvítlauksrif , mjög smátt söxuð ½ -1 chili , eftir smekk 2-3 skeiðar af kóríander , safi úr einni sítrónu 1-2 matskeið ólífuolía salt og pipar eftir smekk Aðferð : Tómatar eru skornir smátt og kjarnhreinsaðir , annars verður of mikill vökvi .
Allt annað er einnig saxað fremur smátt og stappað saman .
Gott er að byrja á því að stappa sítrónusafa með avókadóinu þar sem safinn hjálpar að halda því grænu .
Ég set alltaf steina úr avókadóinu ofan í á meðan ég sker restina og áður en ég ber fram með nachosi .
Guacamole con huevo ( guacamole-salat með eggjum ) 2-3 lítil avókadó 3-4 stór harðsoðin egg ½ rauður laukur 3-4 skeiðar kóríander safi úr hálfri sítrónu 1 matskeið ólífuolía salt og pipar eftir smekk Aðferð : Avókadóið er skorið í litla teninga og eggin sömuleiðis .
Rauðlaukurinn og kóríanderið er saxað smátt og öllu blandað saman .
Borið fram strax með nachosi .
