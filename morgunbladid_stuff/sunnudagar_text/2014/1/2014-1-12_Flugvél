" Flugvélin virðist mjög einföld í framkvæmd og er einstaklega skemmtileg .
Eins og með allar aðrar æfingar þá er mikilvægt að framkvæma hana rétt til að hún skili tilætluðum árangri .
Ef allir líkamshlutar eru í réttri stöðu o.s.frv þá er hún ótrúlega áhrifarík og erfið , " segir Fannar Karvel , íþróttafræðingur hjá Spörtu líkamsrækt .
Æfingin vinnur jafnt á jafnvægi og grunnstyrk í kvið- og bakvöðvum og kemur upp um stífleika í mjöðmum , baki og lærum .
" Stattu nú upp frá borðinu , slepptu kaffibollanum og gerðu 20 endurtekningar á hvorn fót , þetta er enn ein æfingin sem þú mátt gera eins oft og þú vilt en fínt er að miða við 20 endurtekningar á hvorn fót 2-3x á dag , " segir Fannar án þess að blása úr nös .
