Yfir tvö hundruð ferðir eru á áætlun Ferðafélags Íslands á árinu sem nýhafið er .
Þar til viðbótar heldur félagið úti fimm fjallaverkefnum sem eru Eitt fjall á mánuði , Tvö fjöll á mánuð i , Eitt fjall á viku , Alla leið og Gengið á góða spá .
Við þetta bætast meira en hundrað fjallaferðir .
Á dagskrá eru því alls 32 dagsferðir , 11 helgarferðir , 41 sumarleyfisferð og fleira .
Ferðir um slóðir sem hafa ekki verið farnar áður , eru alls 34 .
Fastsett með fyrirvara Prentuðu eintaki af áætluninni hefur nú verið dreift á öll heimili , nokkru fyrr en verið hefur .
Ólafur Örn Haraldsson , forseti FÍ , segir að með því vilji félagið verða við óskum félagsmanna og annarra sem nú horfi æ lengra fram á veginn og vilji fastsetja frí og ferðalög ársins með góðum fyrirvara .
" Þar á meðal er fólk sem ferðast saman ár eftir ár og vill tryggja að það komist örugglega á nýja áfangastaði sem hafa lengi heillað , " segir Ólafur Örn .
" Ferðalög um hálendi Íslands eru æ vinsælli bæði meðal fólks sem gjarnan pantar skálagistingu tímanlega .
Því viljum við hvetja fólk til að hafa sem fyrst samband og ganga frá pöntunum .
" Margar spennandi nýjungar skjóta upp kollinum í ferðaúrvalinu á þessu ári .
Um páskana verður farið í harðjaxlaferð í Tindfjöll .
Ætlunin er að ferðast um svæðið á gönguskíðum og sofa í snjóhúsi .
Í lok júní verður undir leiðsögn fróðra manna farið í tveggja daga helgarferð um Brunasand , austan Kirkjubæjarklausturs .
FÍ verður með sínu fólki sömuleiðis tíður gestur í Eldsveitum næsta sumar og í tengslum við þær ferðir er þátttakendum boðið að blanda menningu saman við útivistina með því að sjá leikritið Eldklerkinn í Kirkjuhvoli á Kirkjubæjarklaustri .
Heimabergsfjöll og Ormstungusaga Þeir brattgengu fá líka eitthvað fyrir sinn snúð .
Meðal nýjunga er ganga um Heinabergsfjöllin undir Vatnajökli og tvær mismunandi leiðir upp á Sveinstind í Öræfajökli .
Ekki má gleyma hinum gríðarvinsælu Íslandssögugöngum , segir í frétt frá Ferðafélagi Íslands .
Á hverju ári í tíu ár hefur verið gengið í fótspor íslenskra fornmanna og á næsta ári verður haldið á slóðir Gunnlaugs sögu Ormstungu í Borgarfirðinum .
Þá er á dagskrá ný söguferð um vígaslóðir og galdragötur á Vestfjörðum og önnur um Fljótshlíð og Eyjafjöll .
Að auki eru nýjar ferðir um Tröllaskaga , í Herdísarvík , um Breiðholtið , Skagafjörð , Tindfjöll og Hornstrandir og fleira .
Reglan að drífa sig út " Það sem kom mér á fjöllin voru reglubundnar göngur , einu sinni í viku , óháð veðri , Í þessu sporti þýðir ekkert að bíða eftir þokkalegu veðri .
Reglan er að drífa sig út , " segir Sigmundur Ernir Rúnarsson sem hefur stundað fjallamennsku um árabil .
Hann segir það hafa breytt miklu fyrir sig og konu sína , Elínu Sveinsdóttur sjónvarpsframleiðanda , að hafa skráð sig í 52ja fjalla átak Ferðafélags Íslands fyrir þremur árum .
" Þá lærðum við á fjöllin , veðrið , landið og hætturnar .
Þó að reglan sé að drífa sig út , jafnvel þótt veðrið sé ekkert sérstakt , þá gildir að virða aðstæður , þegar lagt er á fjöll .
" Þau Sigmundur Ernir og Elín eru í dag í fjallgönguhóp sem nefnist Sófistar , sem varð til eftir 52ja fjalla átakið .
Sófistar fara vikulega í kraftgöngu í og við Reykjavík , en mánaðarlega yfir veturinn er skipulögð ganga á fjall í nágrenni borgarinnar .
Á sumrin er landið undir og Hornstrandir , Herðubreið , Snæfell og Mælifellshnjúkur bíða næsta sumars .
