Hver man ekki eftir kvikmyndinni Cool Runnings sem fjallaði um sögu Jamaíku í bobsleðakeppni á vetrarólympíuleikunum í Calgary 1988 .
Bobsleðalið Jamaíku naut nokkurrar velgengni í kjölfarið og komst á næstu þrjá ólympíuleika .
Síðan hefur sigið á ógæfuhliðina hjá þessu vinsælasta bobsleðaliði heims .
Þeir hafa ekki komist á síðustu tvo leika þar til nú .
Á síðasta mótinu þar sem hægt var að ná lágmörkum til að keppa á Vetrarólympíuleikunum í Sochi tókst tveggja manna liði Jamaíka að ná lágmörkunum og snýr því lið frá Jamaíka aftur á vetrarólympíuleikana .
Eftir að hafa fagnað gríðarlega þegar í ljós kom að lágmörkunum hafði verið náð komust þeir Lascelles Oneil Brown og Winston Alexander Watt að því að engir peningar voru til hjá jamaíska sambandinu .
Nú voru góð ráð dýr enda stutt í leikana .
Fóru þeir óhefðbundnar leiðir til að fjármagna sig því liðið sendi neyðarkall á internetið .
Heimurinn brást vel við og tókst þeim félögum að safna 130 þúsundum dollara eða 15 milljónum króna á fáeinum dögum .
