Nokkrar þekktar teiknimyndapersónur fá aðeins að hylja efri hluta líkamans , sem myndi þykja undarlegt í raunveruleikanum .
Bragi Valdimar Skúlason , þáttastjórnandi og Baggalútur , veltir fyrir sér : " Flokkast náungar eins og Andrés önd og Bangsímon sem núdistar eða einhvers konar klæðafíklar ? " Ekki stóð á svörum .
Stefán Pálsson sagnfræðingur varð vitni að sérstöku skjalli á dögunum .
" Varð vitni að því að manni væri líkt við " nasista-Elvis " .
Og það var meint sem hrós .
" Björn Bragi Arnarsson sjónvarpsmaður steig fram og viðurkenndi að hann væri umræddur nasista-Elvis .
" Jú mikið rétt , ég var kallaður nasista-Elvis fyrr í dag .
Á einhvern undarlegan hátt leið mér vel með það .
" Hjörtur Hjartarson , knattspyrnukappi og fréttamaður á Stöð 2 , tilkynnti að hann myndi ljúka sínum ferli á Akranesi með uppeldisfélaginu sínu , ÍA .
" Þá er það frágengið ! Endastöðin á frábæru fótboltaferðalagi verður hjá mínu ástkæra félagi uppi á Skaga .
Mun leggja mitt af mörkum til að ÍA staldri ósköp stutt við í 1. deildinni .
Töluverð rómantík í því að loka hringnum á Akranesi þar sem þetta byrjaði nú allt saman .
Ekki verra að Gulli minn Jónsson stýri mér síðustu metrana .
" Margir óska Hirti til hamingju með félagaskiptin , meðal annars Bogi Ágústsson , KR-ingur og fréttamaður á RÚV .
" Mér finnst ekki nein almennileg efsta deild þegar Skaginn er fjarri .
" Karen Kjartansdóttir , fyrrverandi fréttamaður og nú upplýsingafulltrúi LÍÚ , deildi með sínum fésbókarvinum hugleiðingum um frumlegan kvöldverð í vikunni : " Mér er núna fyrirmunað að skilja hvers vegna mér fannst góð hugmynd að fá mér tvær dósir af sardínum og dós af kókosjógúrt í kvöldverð .
" 