Besta útsýnið yfir Montréal er óneitanlega á toppi " fjallsins " sem borgin er nefnd eftir .
Það mikilvægasta við þennan rúmlega 200 metra háa hól eru þau virku , mótandi áhrif sem hann hefur á mannlífið og samgöngur .
Það nennir t.d. enginn að fara í partý norðanmegin því þá þarf að taka þrjár lestir umhverfis fjallið .
Reynslan af því að labba upp er athyglisverð .
Á veturna tekur maður kannski eitt skref áfram en lekur síðan tvö til baka ef ekki er búið að salta vel .
Það er þó algjörlega þess virði – gömlu byggingarnar á leiðinni upp eru ótrúlega fallegar .
Þær eru sögulegir minnisvarðar um þá sem höfðu hvorki bíla né strætó .
Svo ég tali ekki um útsýnið og skíðaaðstöðuna ! Á leiðinni er líka að finna uppáhalds staðinn minn hér , lítið og vel falið bókasafn , þar sem ég get lært í algjörum friði frá glundroða miðbæjarins .
Tryggvi Brynjarsson 