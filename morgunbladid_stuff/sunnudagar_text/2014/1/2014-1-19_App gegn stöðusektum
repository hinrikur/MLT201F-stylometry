Nýlega rakst Aurapúkinn á áhugavert bandarískt snjallsímaforrit , Fixed .
Forritið er enn á prófunarstigi á San Francisco-svæðinu , en því er ætlað að auðvelda fólki að þræta fyrir stöðusektir .
Forritið leiðir snjallsímanotandann í gegnum ferlið , fær hann til að mynda sönnunargögn , s.s. vöntun á merkingum eða máðar bílastæðalínur , útbýr kæruskjal og sendir til stöðubrotadóms fyrir hönd notandans .
Ef sektin er felld niður greiðir notandinn 25% af sektarupphæðinni til Fixed .
Umferðarlögin þykja flókin í San Francisco og stöðumælaverðir ekki alltaf nákvæmir , svo 50% sekta sem áfrýjað er eru felld niður .
Fixed gæti sparað bíleigendum stórar fjárhæðir og mikið umstang en bara í San Fran nema bílastæðasektir um 100 milljónum dala á ári , um 12 milljörðum króna .
Ætli svona app myndi eiga erindi við íslenska ökumenn ? 