Nýtt ár markar nýtt upphaf .
Það er alltaf mikið umrót í tískuheiminum .
Margs konar spennandi samstarf og hönnuðaskipti áttu sér stað árið 2013 , enda einkar viðburðaríkt ár í heimi tískunnar .
Á nýju ári hafa strax verið tilkynntir nokkrir viðburðir og spennandi breytingar hjá tískuhúsum sem eiga eftir að skipta sköpum á komandi tískuári .
Sigurborg Selma Karlsdóttir sigurborg@mbl.is Nýtt ár markar nýtt upphaf .
Það er alltaf mikið umrót í tískuheiminum .
Margs konar spennandi samstarf og hönnuðaskipti áttu sér stað árið 2013 , enda einkar viðburðaríkt ár í heimi tískunnar .
Á nýju ári hafa strax verið tilkynntir nokkrir viðburðir og spennandi breytingar hjá tískuhúsum sem eiga eftir að skipta sköpum á komandi tískuári .
Sigurborg Selma Karlsdóttir sigurborg@mbl.is Endurvakning Elsu Schiaparelli Nafn ítalska hönnuðarins Elsu Schiaparelli hefur verið áberandi undanfarið ár en hún er meðal merkustu fatahönnuðua sem uppi hafa verið .
Elsa var ein af fyrstu kvenmönnum fatahönnunargeirans og vann náið með merkum listamönnum á fyrri hluta síðustu aldar .
Samstarf Elsu við Salvador Dali vakti gríðarlega athygli á sínum tíma , má þar nefna íkonísk verk eins og hatt sem var í laginu eins og skór og humarkjólinn .
Elsa kom með skemmtilega sýn inn í tískuheiminn með ákveðna skírskotun í dadaisma og súrrealisma sem veitir hönnuðum innblástur enn þann dag í dag .
Fyrirtækið , Sciaparelli , hefur þó verið í áratuga langri bið þar til það var tilkynnt á síðasta ári að hönnuðurinn Marco Zanini , yfirhönnuður Rochas , muni ganga í hlutverk listræns stjórnanda og endurvekja þar með arfleifð Elsu .
Fyrsta lína hönnuðarins fyrir tískuhúsið verður sýnd í lok janúar á París á Haute Couture-tískuvikunni , þar sem hátískulína tískuhússins verður frumsýnd .
Nicolas Ghesquière fyrir Louis Vuitton Hönnuðurinn Nicolas Ghesquière frumsýnir fyrstu línu sína fyrir franska tískuhúsið Louis Vuitton .
Ghesquière er einn áhrifamesti fatahönnuður samtímans og hefur mótað tískuna eins og gengur og gerist á einn eða annan hátt .
Hann hefur einnig átt " trend " sem enn þann dag í dag móta stíl okkar og klæðaburð .
Má þar nefna þykkbotna skó eða svokallaða " platform " -skó sem ollu miklu fjaðrafoki á sýningu Balenciaga árið 2006 .
Það var nánast " ómögulegt " að ganga á slíkum skóm , sögðu helstu tískugagnrýnendur .
Enn þann dag í dag eru þykkbotnaskór í tísku og allt annað en ómögulegir .
Louis Vuitton hefur alla tíð hannað vandaðar leðurtöskur en það var ekki fyrr en árið 1997 þegar Marc Jacobs , fyrrum yfirhönnuður tískuhússins , tók við að tískuhúsið hóf framleiðslu á tískufatnaði .
Þar af leiðandi er engin ákveðin arfleifð sem hönnuðurinn lítur til við hönnun sína .
Það er vissulega þekkt meðal hönnuða hjá stóru tískuhúsunum , á borð við Chanel , Balenciaga , Saint Laurent og fleiri , að stór þáttur og þungamiðja hönnunarferlisins sé að halda í arfleifð tískuhússins .
Það verður því spennandi að sjá í hvaða átt hönnuðurinn ætlar sér hjá Louis Vuitton .
Kate Moss hannar fyrir Topshop Ofurfyrirsætan og tískuíkonið Kate Moss mun frumsýna fatalínu sína fyrir tískuhúsið Topshop í apríl 2014 .
Kate hefur áður hannað línur fyrir tískuhúsið , undir eigin nafni , frá árunum 2007 til 2010 en þær hlutu gífurlegra vinsælda og seldust upp .
Nýja líanan , sem verður frumsýnd í vor , verður stærri en fyrri línur og mun hún samanstanda af um það bil 40 flíkum , skóm og fylgihlutum .
Kate , sem oft hefur verið kosin ein best klædda kona heims af hinum ýmsu tískublöðum , sækir gjarnan innblástur til fatnaðar sem henni hefur áskotnast í gegnum tíðina .
Hugmyndin að Kate myndi hanna aftur fyrir Topshop kviknaði í ágúst þegar fyrirsætan var í sumarfríi með vini sínum Sir Phillip Green , eiganda tískuhússins .
Kate hannar línuna í samstarfi við yfirhönnuð Topshop , Kate Phelan og stílistann Katy England .
Að þessu sinni mun línan verða talsvert umfangsmeiri og væntir Topshop þess að selja hana í yfir 40 löndum og á vefsíðu tískuhússins .
það bíða eflaust margir spenntir eftir því að berja hönnunina augum .
Tvær kvikmyndir um Yves Tvær kvikmyndir um fatahönnuðinn Yves Saint Laurent verða að öllum líkindum frumsýndar á árinu .
Mikið ósætti ríkir meðal framleiðenda og fyrrverandi samstarfsfélaga Yves Saint Laurent , Pierre Bergé .
Pierre , sem var einn af stofnendum tískuhússins víðfræga , sagðist vilja banna gerð seinni kvikmyndarinnar .
Aftur á móti hefur franska fyrirtækið Kering sem á YSL-tískuhúsið gefið leyfi fyrir myndinni og notkun fatnaðar og merkis tískuhússins við gerð hennar .
Báðar kvikmyndirnar bera vinnuheitið " Yves Saint Laurent " að svo stöddu .
