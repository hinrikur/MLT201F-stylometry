Skorað er á stjórnvöld að draga afnám sjómannaafsláttar skatta til baka , segir í ályktun Félags skipstjórnarmanna sem hélt félagsfund á dögunum .
Er þar sagt að leiðrétta þurfi strax " árás vinstri velferðarstjórnarinnar á sjómannastéttina , " eins og komist er að orði .
Í ályktun segir að sjómennskan njóti víðast hvar skattfríðinda í einhverri mynd .
" Víðast hvar þar sem sjómennska er stunduð njóta sjómenn skattfríðinda vegna sérstöðu starfsins og sem dæmi má nefna að á öllum Norðurlöndunum njóta sjómenn verulegra skattfríðinda eða frá u.þ.b. rúmri einni milljón og upp að rúmum þremur milljónum árlega , " segja skipstjórnarmenn .
