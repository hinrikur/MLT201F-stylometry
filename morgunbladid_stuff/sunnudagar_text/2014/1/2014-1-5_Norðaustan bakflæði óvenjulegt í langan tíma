Fátt er Íslendingum ofar í huga dags daglega en veðrið , jafnvel þegar það telst hefðbundið .
Það ber án efa víða á góma þessa dagana , eins undarlegt og það hefur verið síðustu vikuna .
" Segja má að þessi syrpa hafi hafist á Þorláksmessu og staðið yfir meira og minna síðan .
Fyrstu dagana var að vísu nokkuð klassísk norðanátt með snjókomu en síðan 27. desember hefur verið viðvarandi norðanátt sem er , vel að merkja , mjög mild í grunninn ; það er mjög sérstakt að hér sé svona hlýtt í norðaustanátt og slydda í byggð bæði fyrir norðan og austan , og meira að segja bara slydda á stundum fyrir vestan .
" Kalda loftinu rutt burt " Íslendingar eru vanir umhleypingum yfir veturinn með miklum snjó og hvassviðri á köflum en svona langur kafli með norðanaustanátt með þessu sérkennilega milda veðri má teljast óvenjulegt .
Það er ekki algengt að hann standi inn Eyjafjörðinn með hláku 3. janúar ! Hér fyrir sunnan er svo þriggja til fjögurra stiga hiti og tekur varla upp klakann ; í suðaustan átt og rakara lofti er venjulega allt á floti en nú leysir ekki þrátt fyrir hitann .
Það segir manni það að til að komi venjulegar vetrarleysingar þarf loft að ná ákveðnum raka en nú er það svo þurrt að það bara blotnar á klakanum en vinnur ekkert á honum .
" Ein aðalástæðan fyrir þessu sérkennilega veðri undanfarið , að sögn Einars , er sú að megninu af því kalda lofti sem venjulega er fyrir norðan Ísland hefur verið rutt burtu af sterkum lægðum sem beina mildu lofti úr suðri .
Veðurkerfin á haus " Venjulega er norðaustan bál á vetrum knúið áfram af hita sem er á milli Íslands og Grænlands en þegar hlýnar svona mikið til norðurs er norðaustan vindröstin miklu þykkri en venjulega , nær sem sagt hærra upp í lofthjúpinn og er af allt öðru tagi .
Ágætur kollegi minn kallaði þetta norðaustan bakflæði ! Þessi syrpa er orðin svo löng að segja má að veðurkerfin hér við landið standi á haus .
" Um þessar mundir berst inn til landsins úr norðri mun rakara loft en venjulega í norðaustanátt , svo mikil ísing verður til fjalla .
Nefnir Einar , sem dæmi um vandræði vegna þess , mastrið sem féll í Þistilfirði í vikunni .
" Víða hefur ísing valdið truflunum í raforkukerfinu , þess mikla skýjaísing sem við köllum hefur herjað á mannvirki alls staðar ofan við 400 metra hæð , til dæmis fraus vindmælir á Hallormsstaðahálsi 27. desember .
" Einar ítrekar að það sé furðulegt að slydda og rigning skuli vera í byggð alveg upp í miðjar hlíðar fjalla , þótt vissulega sé snjókoma ofar .
" Það var kominn klakabunki víða á vegi en svo þiðnaði og þá varð fljúgandi hálka .
Vetrarástand er hins vegar á fjallvegum og þó að ekki sé alltaf ofankoma bætir stöðugt á vegna þess að éljagangur er og skafrenningur dag eftir dag .
" Framtíðin óljós Einar spáir því að veðrið verði svipað fram yfir helgi en útlit sé fyrir breytingar um miðja næstu viku .
Þá gæti kólnað en hann segir reyndar ekki loku fyrir það skotið að aftur róist síðari hluta vikunnar .
" Langtímaspám ber ekki alveg saman ; veðrið gæti verið að breytast en samt sem áður er engin trygging fyrir því að það fari ekki í sama farið eftir stutt hlé í næstu viku .
" Mestur kuldi á norðurslóðum er nú á milli Grænlands og Kanada , að sögn Einars .
Austan við Grænland er óvenju hlýtt , sem fyrr segir og ekki útlit fyrir að kólni svo mjög að frost nái tveggja stafa tölu hér á landi á næstunni .
Miklum lægðagangi sunnan við Ísland úr vestri fylgir afar óvenjulegt veður víðar en hér .
" Segja má að það sé furðuveður víða , " segir Einar Sveinbjörnsson .
" Það hefur til dæmis rignt gríðarlega mikið á Bretlandseyjum og í suðurhluta Skandinavíu er óvenjuhlýtt ; slabb og hreinlega vorástand á sumum skíðasvæðum í Noregi þar sem þeir hafa yfirleitt verið mjög öruggir með snjó .
Norðmenn hafa þurft að fresta skíðamótum síðustu daga .
" Einar segir hlýja loftið ná miklu austar nú en venjulega .
Kuldinn austan úr Síberíu hafi í fyrravetur leitað vestur eftir Evrópu en nú sé öldin önnur .
Hin sterka lægð úr vestri haldi Síberíukuldanum mun austar en áður .
Góður skíðasnjór Góður skíðasnjór er í Bláfjöllum eins og hvarvetna á landinu þrátt fyrir hlýindin að undanförnu , en skíðasvæði höfuðborgarbúa hefur þó ekki verið opið almenningi nema fáeina daga í vetur .
Flesta daga hafa keppnismenn samt sem áður getað stundað æfingar .
Það er hvöss norðaustanátt sem sett hefur strik í reikninginn í vetur , bæði í Bláfjöllum og í Skálafelli .
Of hvasst hefur verið til að opna svæðið en færið verið " meiriháttar hvern einasta dag sem hefur verið opið , " eins og Einar Bjarnason , rekstrarstjóri skíðasvæðið í Bláfjöllum , sagði í gær .
Skíðasvæðin fyrir norðan og austan hafa verið opin upp á síðkastið , á Akureyri hefur fólk til dæmis getað notið þess að renna sér flesta daga síðan 22. nóvember , þegar svæðið í Hlíðarfjalli var opnað .
Guðmundur Karl Jónsson , forstöðumaður skíðasvæðisins í Hlíðarfjalli , segir að það stefni í góðan skíðavetur .
" Það hefur verið ágætismæting í brekkurnar í vetur en þó snjóaði helst til of mikið um hátíðarnar , " segir hann .
Aðeins hefur þurft að hafa lokað nokkra daga vegna veðurs .
Norðanmenn vonast til þess að ekki hlýni um of því í byrjun mars eru á dagskrá alþjóðlegir vetrarleikar í Hlíðarfjalli , þar sem keppt verður bæði á brettum og í ýmissi skíðafimi .
Gert er ráð fyrir um 100 keppendum á þessu fyrsta móti , frá Norðurlöndunum , en markmiðið að gera mótið að stórviðburði með þúsund keppendum og mörg þúsund gestum eftir nokkur ár .
Þá er gert ráð fyrir að einnig verði keppt á Dalvík og Siglufirði .
Eins gott að veðurguðirnir verði skíðafólki hliðhollir næstu árin , því hér er vissulega spennandi mál á ferðinni .
Þjóðmál skapti hallgrímsson skapti@mbl.is " Frá og með risalægðinni 1982 var eins og nýir tímar væru gengnir í garð .
930 hPa lægðir urðu ekki algengar en fóru að sjást við og við .
Undanfarinn mánuð hefur keyrt um þverbak .
" Trausti Jónsson veðurfræðingur á bloggsíðu sinni .
