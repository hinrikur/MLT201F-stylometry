Samkvæmt þingsályktunartillögu sem samþykkt var af Alþingi nú fyrir áramót er menntamálaráðherra falið að koma starfshóp á laggirnar í samstarfi við Samband sveitarfélaga .
Starfshópnum er falið að skoða þann möguleika að sveitarfélög bjóði börnum leikskólavist frá eins árs aldri og verður skipað í hópinn á næstunni .
" Þingsályktunartillaga okkar snýst í raun fyrst og fremst um það að koma á samtali milli ríkis og sveitarfélaga um það gat eða eyðu sem er nú þegar til staðar , alveg óháð því hversu langt fæðingarorlofið er .
Eins og þetta er í dag kemur ákveðið bil eftir fæðingarorlof og þangað til barnið fær vistun á leikskóla .
Þó að lausnirnar séu fjölþættar í dag þá eru margir foreldrar í vandræðum á þessum tíma .
Þetta er verkefni sem þarf að leysa , " segir Svandís Svavarsdóttir , þingmaður Vinstrihreyfingarinnar – græns framboðs en börn fá almennt inni á leikskóla um tveggja ára aldur .
" Fæðingarorlof er á vegum ríkisins en leikskólastigið á ábyrgð sveitarfélaganna .
Við verðum einfaldlega að setjast niður og skoða þetta .
" Svandís segir að tillagan feli ekki í sér neina afstöðu til þess að vista eigi börn á leikskóla eins árs heldur sé þetta hluti af heildarhugsun fyrir ungar fjölskyldur .
" Besta staðan væri að fæðingarorlof lengdist frá níu mánuðum og væri til allt að 18 mánaða en kerfið fæli í sér sveigjanleika að því er varðaði það hvenær leikskólinn tæki við .
" Viðbrögðin góð Nánast allar umsagnir sem tillagan fékk voru jákvæðar og viðbrögð sveitarfélaga voru það einnig að sögn Svandísar .
" Einnig var Félag leikskólakennara og Barnaheill mjög jákvæð gagnvart tillögunni og Félag leikskólakennara telur það mjög mikilvægt að það sé fagmenntun að baki umönnunar barna á þessum aldri .
Það þarf ekki síður uppeldis- og kennslufræði til að geta sinnt litlum börnum .
Við viljum finna að börnin okkar séu það mikilvæg og dýrmæt að faglegt og metnaðarfullt utanumhald um þau sé tryggt allan tímann og að það sé gert í samstarfi samfélagsins og fjölskyldna .
Það er að mínu mati og okkar í VG mikilvægt að búa foreldrum ungra barna og annarra mannsæmandi umhverfi .
Við erum í samkeppni við önnur lönd varðandi lífskjör barnafjölskyldna og þessi tillaga er hluti af því að bæta það umhverfi .
Unga fólkið okkar er ekki eins bundið og áður var og auðvelt að líta til Skandinavíu með samanburð á aðstæðum fyrir börn , almenningssamgöngum , leigumarkaði og námslánakerfi .
" Vill koma til móts Umræða um framtíð dagforeldra er viðkvæm enda vekur tillagan spurningar um starfsemi þeirra .
Að mati Svandísar væri mögulega hægt að koma upp kerfi þar sem dagforeldrar væru með sitt leyfi þangað til það rynni út á meðan ný leyfi yrðu ekki gefin út .
" Dagforeldrar eru margir hverjir frábærir og geta miðlað af reynslu sinni í þessari umræðu .
Við getum hins vegar ekki látið þetta tímabil frá fæðingarorlofi að leikskóla leysast fyrir tilstilli tilviljunar , " segir Svandís .
Hins vegar telur hún að ef við værum á byrjunarreit myndum við væntanlega gæta að þessum sjónarmiðum .
Fjöldi sveitarfélaga býður upp á leikskólavist frá eins árs aldri á meðan önnur geta ekki tekið börn inn fyrr en um tveggja ára aldur og á sumum stöðum tveggja og hálfs árs .
Svandís segir mikilvægt að leikskóli geti tekið við beint af fæðingarorlofi .
Fækkun dagforeldra mikið áhyggjuefni Sigrún Edda Lövdal , formaður Barnsins , félags dagforeldra í Reykjavík , telur þingsályktunartillöguna aðför að dagforeldrastéttinni .
Hún segir marga dagforeldra farna að huga að öðrum starfsvettvangi og það geti skapað vandræði fyrir foreldra .
" Við sjáum fram á það að verið sé að leggja stéttina niður og eru dagforeldrar í miklum mæli farnir að leita í fjarnám eða annað og undirbúa sig undir það að starfa á öðrum vettvangi .
Þeir ætla ekki að bíða eftir því að þetta verði að lögum , " segir Sigrún Edda .
" Við finnum mikið fyrir því að foreldrar sem eru að koma úr fæðingarorlofi núna fá ekki vistun fyrir börnin sín .
Á síðasta ári hættu um 40 dagforeldrar bara hér í Reykjavík en aðeins 16 bættust við .
Ungu börnin komast ekki að hjá dagforeldrum enda eru langir biðlistar farnir að myndast hjá þeim .
Starfsöryggi dagforeldra í Reykjavík er ansi ótryggt .
Auk þess þurfa dagforeldrar að grípa til þess ráðs að segja upp eldri börnum til að koma yngri börnum að og tryggja þannig starfsemi sína með þeim hætti , þar sem eldri börnin eru á biðlista á leikskóla .
" " Verið að mismuna fólki " Að sögn Sigrúnar Eddu hefur félagið barist fyrir því í um þrjú ár að fá hækkun á niðurgreiðslu eftir að barn hafi náð 18 mánaða aldri .
" Samkvæmt útreikningum spara dagforeldrar Reykjavíkurborg um 900 milljónir á ári .
En með þessari niðurgreiðslu gætum við farið með gjaldskrána niður til jafns við leikskólana og þá komið til móts við foreldra sem fá ekki leikskólapláss fyrir börnin sín .
Að okkar mati er verið að mismuna fólki eftir því í hvaða þjónustustigi það er með börnin sín .
" Hún segir Reykjavíkurborg ítrekað hafa hafnað þessari beiðni .
Lítill möguleiki á samvinnu Aðspurð hvort dagforeldrar gætu haft áhuga á því að taka þátt í þeirri þróun og breytingum sem felast í þingsályktunartillögunni telur hún það ólíklegt .
" Ég veit ekki til þess að dagforeldrar hafi sérstakan hug á því að fara að vinna á leikskólum .
Það er fullt af fagmenntuðu fólki innan stéttarinnar , hér er ekki bara ófaglært fólk .
Við erum með sjúkraliða , þroskaþjálfa og fleira fagfólk .
Þetta fólk þarf þá líklegast að snúa sér að því sem það hefur menntun í .
Það er mikill missir .
Það er ljóst að hér sé að myndast ástand og ég sé ekki hvernig verður leyst úr þeim vanda .
" 