Eins og fram hefur komið í fréttum eyddi Vilborg Arna Gissurardóttir öðrum jólunum í röð á Suðurskautslandinu og komst á hæsta fjall álfunnar , Vinsons , á aðfangadag eins og að var stefnt .
Vilborg Arna var með góðum hópi Íslendinga á ferð og leikkonan Halla Vilhjálmsdóttir var þar fyrir tilviljun meðal annarra í hóp með henni og varð þeim stöllum vel til vina .
Orkuboltinn Halla hefur verið einkar athafnasöm á árinu sem var að líða en auk þess sem hún kleif fleiri en eitt fjall á árinu eyddi hún drjúgum tíma í að æfa sig á mótorhjólinu sínu , sitja fyrir og leika í Bretlandi og víðar .
Halla kom til London á gamlársdag , losaði sig við suðurskautsbúnaðinn og hélt beint í nýárspartí þar í borg .
Fáeinum klukkustundum síðar var hún búin að bóka far til Íslands og dvelur nú hér á landi og hvílir lúin bein .
