Hjólreiðamanninum sem átti leið um Ánanaust í vesturborginni í vikunni leið eflaust eins og fylgst væri með honum .
Stóreyga frökenin á veggnum virðist þó ekki kippa sér mikið upp við ferðir hans , hún er niðursokkin í eigin hugsanir og horfir dreymin fram á veginn .
Fleiri og fleiri kjósa að nota reiðhjól til að komast á milli staða í borginni .
Klakinn gerir hjólreiðafólki víða erfitt fyrir en með réttum útbúnaði hjólfákanna er hægt að komast yfir flestar hindranir .
Eftir því sem hjólastígum fjölgar og samgönguforkólfar ríkis og sveitarfélaga taka í auknum mæli mið af fjölbreyttum farartækjum verður sífellt einfaldara að komast leiðar sinnar hjólandi .
