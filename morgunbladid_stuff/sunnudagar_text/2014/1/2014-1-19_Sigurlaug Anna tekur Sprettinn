Sigurlaug Anna Jóhannsdóttir hefur verið ráðin framkvæmdastjóri Hestamannafélagsins Spretts og tók til starfa í vikunni .
Hún er með BA-gráðu í stjórnmálafræði frá HÍ og hefur stundað nám í iðnrekstrarfræði við Tækniháskóla Íslands og meistaranám í opinberri stjórnsýslu við HÍ .
Hefur sinnt fjölmörgum störfum , m.a. gegnt starfi framkvæmdastjóra Já Ísland og komið að sveitarstjórnarmálum í Hafnarfirði .
Hún er félagi í Hestamannafélaginu Sörla og er nú formaður æskulýðsnefndar félagsins .
Hestamannafélagið Sprettur var stofnað 2012 og samanstendur af félögunum Gusti í Kópavogi og Andvara í Garðabæ .
Sprettur , sem er með starfsemi á Kjóavöllum , er eitt stærsta hestamannafélag landsins með á annað þúsund félagsmenn innan sinna vébanda .
sbs@mbl.is 