Leikarinn Rory McCann , sem leikur Sandor Clegane í Game of Thrones , rifjaði upp þegar hann bjó á Íslandi í 11 mánuði fyrir sex árum í stóru viðtali í Daily Record í Skotlandi í vikunni .
McCann kom hingað til lands til að leika í Bjólfskviðu og féll fyrir landi og þjóð .
Hann ákvað að vera hér áfram og búa í tjaldi .
" Heimamenn sögðu síðan að veturinn væri að koma þannig að fólk leyfði mér að gista hjá sér .
Það voru hvort sem er engin leikarastörf í boði fyrir mig á þeim tíma .
" Hann vann fyrir sér sem trésmiður og sneri aftur til Bretlands sem skógarhöggsmaður .
Hann sneri aftur hingað til lands í sumar til að taka upp fjórðu þáttaröð og trúði ekki hvað líf hans hafði breyst .
" Síðast þegar ég var á Íslandi var líf mitt ekki svona .
Ég var ekki umkringdur einkabílstjórum og að leika í stærstu sjónvarpsþáttaröð heims .
Ég þarf reglulega að klípa mig því ég held oft að mig sé að dreyma .
" 