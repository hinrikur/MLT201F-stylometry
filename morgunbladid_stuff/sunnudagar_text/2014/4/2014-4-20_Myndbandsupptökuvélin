1988 mætti Bubbi Morthens með myndbandsupptökuvél á tónleika Síðan skein sól .
Vakti það gríðarlega athygli tónleikagesta enda voru myndbandsupptökuvélar ekki á hverju strái í þá daga .
Tónlistargagnrýnandi Morgunblaðsins skrifaði : " Á þessu stigi er ekki vitað hvort Bubbi vill geta stúderað samkeppnina heima í stofu eða hvort hann er að safna saman sagnfræðiheimildum fyrir komandi kynslóðir , en svör óskast .
" Myndbandsupptökuvélin var mikil munaðarvara enda var hún mjög dýr .
Vélin fór að vera vinsæl á heimilum landsmanna í kringum tíunda áratuginn .
JVC , Sony og Hitachi þóttu gera góðar vélar sem gerðu frí og aðra mannfagnaði ódauðlega .
Eftir að litla spólan kom minnkuðu vélarnar til muna .
Þá var hægt að taka upp á litla VHS-spólu , setja hana í þartilgerða stóra VHS-spólu og spila upptökuna fyrir vini og vandamenn heima í stofu .
Handheldar myndbandsupptökuvélar hafa haldið ágætum vinsældum þótt flestir nýti sér snjallsímana í dag til að taka upp eftirminnileg augnablik .
