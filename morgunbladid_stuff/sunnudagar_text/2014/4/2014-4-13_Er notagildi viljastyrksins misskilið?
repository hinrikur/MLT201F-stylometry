Sálfræðingurinn Kelly McGonigal hefur sent frá sér bók þar sem hún fjallar um viljastyrk og hvernig hægt sé að nýta hann til góðra verka .
McGonigal kennir fag um viljastyrk við Stanford-háskóla í Kaliforníu og segir langflesta nemendur sína hafa áhuga á því að léttast .
Í kennslunni býður hún nemendum að velja sér einhverja áskorun til þess að takast á við með viljastyrkinn að vopni .
Ýmislegt kemur þar til greina eins og að hætta tóbaksnotkun , takast á við skuldavanda , ná betri stjórn á skapinu eða ná stjórn á áfengisneyslu svo eitthvað sé nefnt .
Tæplega þrjú hundruð nemendur sitja námskeiðið í hvert skipti og langflestir þeirra vilja að sögn McGonigal nýta viljastyrkinn til að léttast .
McGonigal ræddi við dagblaðið LA Times á dögunum og greindi þá frá þessu en á síðustu árum hefur ekki verið litið á viljastyrk sem sterkt vopn í baráttunni við aukakílóin .
Um miðja síðustu öld var fólki ráðlagt að tækla aukakílóin með viljastyrkinn að vopni en á síðustu árum og áratugum hefur fyrst og fremst verið predikað að koma sér upp nýrri rútínu og breyta þannig lífsmunstrinu .
Hugurinn leiðist að því sem á að forðast McGonigal bendir einfaldlega á að þetta tvennt sé náskylt .
Hún segir marga misskilja hvernig nota megi viljastyrkinn á sem árangursríkastan hátt .
Hún nefnir ágætt dæmi .
Ef einstaklingur einsetur sér að hætta alfarið að borða súkkulaði þá hugsar viðkomandi iðulega um súkkulaði því heilinn er stöðugt á varðbergi gagnvart því hvar súkkulaði leynist .
Hugurinn leiðist því að þeirri vöru sem viðkomandi ætlar sér að forðast .
McGonigal leggur frekar til að fólk tileinki sér þá hugsun að langa til þess að gera eitthvað frekar en að hugsa um að forðast eitthvað .
Heilinn hafi einfaldlega meiri orku í að sækja í eitthvað en að forðast eitthvað .
