Launavísitala í mars sl. var 475,3 stig og hækkaði um 1,0% frá fyrri mánuði .
Síðustu tólf mánuði hefur launavísitalan hækkað um 4,4% .
Vísitala kaupmáttar launa í mars var 116,2 stig og hækkaði um 0,8% frá fyrri mánuði .
Hún hefur hækkað um 2,2% á einu ári .
Í vísitölu marsmánaðar gætir áhrifa kjarasamninga milli Samtaka atvinnulífsins og aðildarfélaga Alþýðusambands Íslands sem áður höfðu fellt almennan kjarasamning sem undirritaður var 21. desember á síðasta ári .
" Í þeim kjarasamningum sem samþykktir voru í kjölfarið var kveðið á um almenna hækkun launataxta um 2,8% þann 1. febrúar 2014 en þó að lágmarki kr. 8.000 á mánuði miðað við fullt starf .
Einnig var kveðið á um sérstaka hækkun lægstu kauptaxta .
Kjarasamningshækkunin kom ekki til framkvæmda fyrr en í mars og koma áhrif hennar því ekki fram fyrr en í vísitölu marsmánaðar , " segir Hagstofan í fréttatilkynningu .
sbs@mbl.is 