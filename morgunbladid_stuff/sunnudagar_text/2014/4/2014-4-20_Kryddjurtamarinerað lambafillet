Kryddjurtir að eigin vali ( að þessu sinni steinselja , graslaukur og klettasalat ) 200 ml extra virgin ólífuolía salt pipar Snyrtið lambið og skerið smárendur í fituna .
Brúnið vel á pönnu , gott að brúna það vel á fitunni til að fá hana stökka .
Setjið jurtirnar í blandara og maukið ásamt ólífuolíu , salti og pipar .
Leggið blönduna yfir lambið þegar það er orðið vel brúnað á öllum hliðum og látið liggja í svolitla stund .
Gott að hafa í kæli yfir nótt .
Lambið er svo eldað á frekar rólegum hita , 90°C , þar til kjarnhitinn er kominn í 55-56°C , látið það svo bíða í 10 mín .
áður en það er skorið og borið fram .
" Rösti " -kartöflur 200 g bökunarkartöflur 2 egg salt pipar 1 hvítlauksgeiri , fínt saxaður ½ rauðlaukur fínt saxaður ferskt timían Rífið kartöflurnar niður og blandið saman við egg , hvítlauk , rauðlauk , salt , pipar og timían .
Steikið svo á pönnu þar til þetta er orðið vel brúnað að neðan og snúið við .
Steikið jafnlengi á hinni hliðinni .
Gott er að setja þetta inn í ofn í u.þ.b. 10 mín .
á 180°C .
Kælið og hitið svo upp fyrir notkun .
Sýrðir perlulaukar 100 g perlulaukar ( hvítir eða rauðir ) 100 ml hvítvínsedik 100 ml vatn 2 msk hunang tvær rósmaríngreinar Flysjið laukana .
Edik , vatn , hunang og rósmarín sett saman í pott , hitað að suðu og lauknum þá bætt út í .
Soðið á vægum hita í rúmar 20 mínútur .
Laukarnir svo látnir kólna í vökvanum en allt hitað upp fyrir notkun .
Ristuð rófa 1 rófa extra virgin ólífuolía salt Rófurnar eru skornar í fallega bita langsum .
Olían sett í pott þannig að rófan fljóti aðeins í henni .
Olían hituð og bitarnir ristaðir þar til þeir verða brúnir og fallegir .
Settir á pappír og látnir þorna , salti stráð yfir .
Rófumús með brenndu smjöri 1 rófa 50 g smjör smárjómi salt og pipar Rófan soðin vel .
Smjörið brætt í potti og hitað þar til kemur brúnn og fallegur litur á það og það farið að lykta eins og karamella .
Rófurnar settar í matvinnsluvél og maukaðar saman við smjörið og rjómann .
Bragðbætt með salti og pipar Villisveppasoðsósa 1 l gott lambasoð 100 g villisveppir nokkrir dropar koníak Villisveppirnir lagðir í bleyti , best að láta þá liggja þannig yfir nótt .
Þeir eru svo maukaðir með töfrasprota og settir út í soðið ásamt smákoníaki .
Soðið er hitað að suðu og þykkt með sjósujafnara .
