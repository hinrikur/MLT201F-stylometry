Íbúar Bayern , og raunar fleiri þýskra borga , hafa stundað það í nokkrum mæli í gegnum árin að ganga um kviknaktir á ákveðnum stöðum þrátt fyrir að það hafi strangt til tekið verið óheimilt .
Þýsk lög sem bönnuðu nekt á almannafæri féllu úr gildi síðastliðið haust , síðan þá hefur málið verið rætt nokkuð ítarlega í höfuðborg Bæjaralands og nú verið samþykkt formlega að löglegt sé að ganga um á Adams- og Evuklæðum á sex skilgreindum svæðum .
Þau eru ekki lokuð en líklega ekki vel séð að fólk fjölmenni þangað einungis fyrir forvitni sakir .
Mestu máli skiptir þó að enginn þarf lengur að óttast rassskellingu frá laganna verði eða öðru yfirvaldi fyrir að sinna þessu áhugamáli .
