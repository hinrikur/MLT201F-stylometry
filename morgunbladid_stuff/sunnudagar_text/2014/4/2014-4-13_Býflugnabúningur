Býflugnabóndinn She Ping frá Chongqing í suðvesturhluta Kína hefur ekki áhuga á viðureign Liverpool og Manchester City í enska boltanum um helgina .
Hann hefur helgað líf sitt býflugunum og hefur áhuga á lífi þeirra .
Á hverju ári fer hann í býflugnabúning þar sem flugurnar setjast á líkama hans frá toppi til táar .
Árið 2012 setti hann heimsmet þegar 331 þúsund flugur settust á hann en hann vonast til að hafa bætt metið í vikunni því nú var hann mættur með 460 þúsund flugur .
Alls voru flugurnar 45,65 kíló þegar mest lét .
Heimsmetabók Guinness á eftir að fara yfir tölurnar og staðfesta hvort Ping hafi sett heimsmet .
Í upphafi nota aðstoðarmenn hans sígarettur til að halda flugunum frá andliti Pings en sjálfur er hann með bómull í nefinu til að passa að þær skríði ekki þar inn .
Hann var þakinn flugum í 40 mínútur en engum sögum fer af því hvort eða hve oft hann var stunginn meðan á þessari þrekraun stóð .
