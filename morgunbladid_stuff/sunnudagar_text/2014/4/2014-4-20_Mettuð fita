Ný rannsókn bendir til þess að þær konur sem borða mikið magn mettaðrar fitu eigi meira á hættu að fá brjóstakrabbamein en konur sem borða fituminni fæðu .
Fram að þessu hafa rannsóknir verið misvísandi um áhrif mettaðrar fitu .
Rannsóknin var unnin á vegum krabbameinsmiðstöðvar í Mílanó og birt í fræðiritinu The Journal of the National Cancer Institute .
Hátt í 340 þúsund konur frá tíu löndum í Evrópu tóku þátt í rannsókninni og var þeim fylgt eftir í tæp tólf ár .
Þær sem innbyrtu mikla fitu ( u.þ.b. 48 g á dag ) voru 28% líklegri til þess að fá brjóstakrabbamein en þær sem borðuðu fituminni mat ( um 15,4 g á dag ) .
Taka skal þó fram að enn á eftir að rannsaka hversu mikið magn mettaðrar fitu er óhætt að innbyrða en þeir sem unnu að rannsókninni mæla þó með því að konur haldi sig í neðri mörkum þ.e. fari ekki fram úr 15 grömmum á dag .
Mettuð fita finnst aðallega í kjöti , osti , smjöri eða unnum matvörum .
