Tryllekunster segir Danskurinn sem í lauslegri þýðingu gæti þýdd undraleikir .
Slíkir voru teknir með tilþrifum á sumardaginn fyrsta í Selfosskirkju í frjálsíþróttamessu kirkjunnar og ungmennafélags bæjarins .
Ungir íþróttagarpar æfðu hástökk án atrennu við altarið , tekið var grindahlaup eftir kirkjugólfinu , stokkið langstökk og svo mætti áfram telja .
Yfirþjálfari deildarinnar og tveir ungir iðkendur fluttu erindi og að sjálfsögðu voru sungnir sumarsálmar .
Í lok messunnar var blöðrum sleppt út í sumarið og boðið upp á grillaðar pylsur í safnaðarheimilinu .
sbs@mbl.is 