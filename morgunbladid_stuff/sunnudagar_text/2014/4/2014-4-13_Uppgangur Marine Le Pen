Þessar kosningar eru þær fyrstu í röð kosninga sem munu leiða okkur til – ég finn sterklega fyrir því – til kosningasigurs Marine Le Pen 2017 , " sagði Jean-Marie Le Pen á kosningafundi í lok mars þegar hann spáði því að dóttir sín yrði forseti Frakklands .
Þjóðfylkingunni , sem Le Pen stofnaði fyrir rúmum 40 árum , hefur vaxið ásmegin frá því að dóttir hans tók við flokknum í upphafi áratugarins .
Ímynd flokksins hefur breyst í huga Frakka og hann er orðinn gjaldgengur .
Til marks um það er að áður fyrr þegar frambjóðendum flokksins gekk vel í fyrri umferð bæjar- og sveitarstjórnarkosninga sneru Sósíalistaflokkurinn og hægriflokkurinn UMP bökum saman til að tryggja að frambjóðandi Þjóðfylkingarinnar sigraði ekki í seinni umferðinni og gilti þá einu úr hvorum flokknum andstæðingurinn kom .
Í bæjar- og sveitarstjórnarkosningunum fyrir hálfum mánuði hafði UMP engan áhuga á slíkri samvinnu .
Jean-Marie Le Pen er orðinn 85 ára gamall og er titlaður heiðursleiðtogi flokksins .
Yfirlýsingar hans hafa iðulega vakið uppnám og hneykslan .
Hann hefur hvatt til þess að þeir , sem eru smitaðir af HIV-veirunni , verði neyddir í einangrun og veittist að franska landsliðinu í knattspyrnu þegar það varð heimsmeistari fyrir að vera ekki nógu hvítt og afneitaði helför gyðinga .
Hörðust voru viðbrögðin þegar Le Pen sagði að gasklefar nasista væru " smáatriði eitt " í sögu síðari heimsstyrjaldar .
Le Pen hefur nokkrum sinnum hlotið dóma fyrir ummæli sín .
Ekki " hægri öfgaflokkur " Undir forustu Marine Le Pen hefur ásýnd flokksins breyst .
Hún lýsti yfir að helförin væri " hápunktur villimennskunnar " .
Mönnum , sem lýsa yfir andúð á öðrum kynþáttum , hefur verið vikið úr flokknum .
Það gerðist í haust þegar frambjóðanda í sveitarstjórnarkosningum var vikið úr sæti fyrir að líkja svörtum dómsmálaráðherra landsins við apa .
Þá hafa þeldökkir frambjóðendur boðið fram á vegum hans – og uppskorið stimpilinn gluggaskraut í fjölmiðlum .
Þjóðfylkingin hefur iðulega verið kölluð " hægri öfgaflokkur " í fjölmiðlum .
Marine Le Pen er ekki sátt við þann merkimiða og sagðist í haust vera að íhuga að leita til dómstóla til að knýja fjölmiðla til að hætta að nota hann .
Hún segir ósanngjarnt að spyrða flokk sinn saman við norska fjöldamorðingjann Anders Behring Breivik og flokkinn Nýja dögun í Grikklandi .
" Við erum alls ekki hægriflokkur , þeir , sem halda það , gera hrapallega greiningarskyssu , " sagði Marine Le Pen þá .
" Ég er að hugsa um að fara fram á það fyrir dómstólum að lýsingin " öfga hægri " verði dæmd niðrandi orðalag , sem sé notað gagngert til þess að að skaða Þjóðfylkinguna .
" Marine Le Pen segir ekkert rúm fyrir kynþáttafordóma í Þjóðfylkingunni og þeir , sem þannig hugsi , fái einföld skilaboð : " Hér eruð þið á villigötum , bless , við erum hvorki rasistar , á móti gyðingum né útlendingahatarar .
" Marine Le Pen er 45 ára gömul .
Þegar hún var átta ára sprakk sprengja á stigaganginum fyrir utan íbúð fjölskyldunnar .
Sprengjan var ætluð föður hennar .
Gat kom á útvegg hússins , en Marine , eldri systur hennar tvær og foreldrar sluppu ómeidd .
" Sovét-Evrópubandalagið " Þegar hún tók við flokknum 2011 var hann í molum , illdeilur settu mark sitt á starf hans og gjaldþrot blasti við .
Hún þurfti að berjast fyrir því að taka við .
Gamlir stuðningsmenn föður hennar sögðu að hún myndi svíkja flokkinn fyrir völd .
Þegar til kastanna kom fékk hún hins vegar afgerandi stuðning .
Velgengni Þjóðfylkingarinnar á sér hliðstæðu víða um Evrópu .
Marine Le Pen reynir ekki að stuða heldur ná til millistéttarinnar og hefur sagt að hún vilji þurrka djöflastimpilinn af flokknum .
Hún varar við flóttamönnum og innflytjendum og segir að félagskerfið eigi að vera fyrir Frakka , ekki innflytjendur .
Hún kveðst ekkert hafa á móti íslam , en hún hafni bókstafstrú .
Hún vill út úr evrunni og taka upp tolla á landamærum .
Hún talar um " Sovét-Evrópusambandið " og höfðar til þeirra , sem finnst ESB hafa brugðist í yfirstandandi efnahagsþrengingum .
" Hvernig á að bæta Evrópusambandið ? " spyr hún .
" Með því að láta það hrynja ...
Við verðum að bíða eftir að allt falli kylliflatt um sjálft sig , stuðla að því ef hægt er , til að hrinda í framkvæmd Evrópu frjálsra þjóða .
" Uppgangur Þjóðfylkingarinnar í bæjar- og sveitarstjórnarkosningunum hefur vakið athygli og forustumenn flokksins segja að hann hafi stimplað sig inn sem þriðja aflið í frönskum stjórnmálum .
Ekki má þó gleyma því að flokkurinn fékk aðeins 4,6% fylgi í seinni umferð kosninganna .
Árið 2002 varð Jean-Marie Le Pen annar í fyrri umferð forsetakosninganna í Frakklandi .
Þar sem enginn frambjóðandi fékk hreinan meirihluta varð að halda aðra umferð .
Fjöldamótmæli voru haldin á götum úti til að mótmæla Þjóðfylkingu Le Pens og hægri- og vinstrimenn fylktu liði undir merkjum Jacques Chiracs .
Í seinni umferðinni fékk Chirac 82% og Le Pen 18% .
Nú situr dóttir hans , Marine Le Pen , á Evrópuþinginu , sem hún helst vildi leggja niður .
Faðir hennar spáir henni góðu gengi í forsetakosningunum 2017 .
Alþjóðamál Karl Blöndal kbl@mbl.is Við viljum fæðingu stórrar , þjóðhollrar hreyfingar , hvorki til hægri né vinstri .
Marine Le Pen , leiðtogi Þjóðfylkingarinnar .
