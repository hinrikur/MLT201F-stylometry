Skálmöld var valin flytjandi ársins .
Þið eruð þungarokkarar en komið fram með Sinfó og nú með trúðum .
Hvar endar þetta ? Ég vona nú að þetta endi bara ekki , eða í það minnsta ekki strax .
Við erum mjög duglegir að finna okkur eitthvað nýtt og spennandi að gera og það er klárlega mikilvægt að hjakka ekki endalaust í sama farinu .
Það sem auðvitað stendur okkur næst er að spila á hefðbundnum þungarokkstónleikum og því munum við aldrei hætta , en ég þori að veðja að við finnum okkur eitthvað óhefðbundið að gera með reglulegu millibili svo lengi sem bandið lifir .
Sem verður vonandi lengi .
Fyrir hvoru ertu spenntari , Eurovision eða leiksýningunni Baldri ? Þetta er mjög ólíkur spenningur .
Spenningurinn í sambandi við Baldur er soldið svona eins og maður sé með bindi að sjá barnið sitt útskrifast .
Eurovision-spennan er meira svona eins og maður sé að fara fullur í tívolí .
Hvort tveggja mjög gaman og mjög nauðsynlegt .
Forðum daga varstu einn fljótasti hlaupari Þingeyjarsýslu og settir héraðsmet í 100 metrum .
Ertu enn á hlaupum ? Nei , ég er alveg hættur að hlaupa .
Sem er bagalegt því ég veit hversu gott það er að vera í formi .
Mitt ráð til fólks er að byrja aldrei að hreyfa sig því þá finnur maður svo mikinn mun þegar maður missir formið .
Djók .
Ég drulla mér örugglega í form aftur bráðum .
Seinna .
Kannski .
Hvaðan kemur sköpunarþörfin og hvar lærðirðu að yrkja ? Mín sköpunarþörf er tónlistarlegs eðlis og hún hefur bara alltaf verið til staðar .
Frá því að ég byrjaði að fikta við hljóðfæri , sem var mjög snemma , hef ég verið að búa eitthvað til sjálfur .
Ég hef lítinn áhuga á að spila tónlist eftir aðra .
Varðandi ljóðlistina lít ég á mig sem textasmið , ekki ljóðskáld .
Ég hef enga köllun til þess að setja saman bundið mál nema við tónlist sem ég er að sýsla við .
Og kannski stöku sinnum til að vera fyndinn .
Ég sest niður og yrki þegar það vantar texta , ekki þegar ég sé fallegan læk á vordegi .
Pabbi kenndi mér grunninn að bragfræðunum þegar ég var lítill en ég gerði nú ekki mikið með þetta til að byrja með .
Þegar Ljótu hálfvitarnir tóku að rotta sig saman varð þetta eiginlega hálfgerð keppni og þar yrkja allir samkvæmt reglum .
Eftir að ég byrjaði að nota þetta fyrir alvöru hef ég haldið mig við það enda er þetta skemmtilegt form .
Nefndu fjóra hluti sem þú myndir taka með þér á eyðieyju .
Kassagítar , lengstu teiknimyndasögu í heimi , stærsta bjór í heimi og konu .
Ég veit að þú sagðir " hluti " og mér finnst klárlega ekki fallegt að hlutgera konur , en í þessu tilfelli er það mér sjálfum svo óskaplega mikið í hag að ég læt mig hafa það .
