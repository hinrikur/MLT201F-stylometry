Um páskana nýta eflaust margar fjölskyldur fríið í ferðalög .
Sumir fara á skíði , aðrir upp í sumarbústað og sumir eru jafnvel svo heppnir að hverfa út fyrir landsteina .
Einhverjir halda sig við einfaldleikann og hjúfra sig heima í notalegheitum .
Í Vísindabók Villa má finna ýmislegt sniðugt og margt þar fyrir fjölskylduna að dunda við um páskana , eins og til dæmis tilraunir .
Hér kemur sniðug tilraun sem auðveldlega er hægt að framkvæma heima og ekki fyrirferðarmikil fyrir foreldrana .
Athugið að um er að ræða alvörutilraunir og því þurfa allir að fara varlega ! Draugaleg sápukúla Efni í tilraun Vatn í stórri skál eða glasi Skeið eða hanski Nokkrir kubbar af þurrís , en aðeins einn ef um er að ræða glas .
Nauðsynlegt að nota hanska þegar þurrís er meðhöndlaður Sápuvatn til að gera sápukúlur , uppþvottalögur og vatn hentar vel Bútur úr tusku eða efni Framkvæmd Þurrísinn er settur í skálina og örlitlu vatni hellt yfir .
Skálin verður eins og nornapottur fullur af galdraseiði .
Tuskunni er dýft ofan í sápuvatnið sem er í sérskál þar til hún verður blaut í gegn .
Tuskan er síðan dregið eftir barminum á skálinni með þurrísnum í og svo yfir vökvann í skálinni til að setja sápulag efst .
Ótrúlegir hlutir gerast þá og sápukúla myndast sem stækkar og stækkar .
