" Það var mikil jólastemning hér í gær en við erum auðvitað að taka upp jólasenur í snjóleysinu , " segir Snorri Þórisson , eigandi framleiðslufyrirtækisins Pegasus .
Fyrirtækið heldur utan um tökur á bresku sjónvarpsþáttaröðinni Fortitude sem Sky-sjónvarpsstöðin framleiðir en tökur fara þessar vikurnar fram á Reyðarfirði þar sem einstakt blíðviði leikur um bæjarbúa og veðurspáin lofar engum snjó í bráð svo nauðsynlegt hefur reynst að panta gervisnjó til að skapa réttu stemninguna og lítur út fyrir að gervisnjórinn verði áfram ferjaður á svæðið .
Meðal fjölda leikara sem láta fara vel um sig austur á landi eru þau Stanley Tucci úr The Lovely Bones sem tilnefnd var til Óskarsverðlauna og Sofie Gråbøl sem margir Íslendingar bera taugar til eftir að hún lék Söru Lund í Forbrydelsen .
Þá er Björn Hlynur Haraldsson meðal annars framlag Íslendinga til leikaraflotans .
" Bæjarbúar taka þessu vel .
Þeir hafa tekið þátt , okkur er tekið opnum örmum og leikurunum líður vel .
" Þessari tökulotu lýkur 12. apríl en ekki eru teikn á lofti um að það snjói fram að þeim tíma .
