Líklega er töluverður sannleikur í þeim orðum sem CNN hafði nýverið eftir hótelstjóra í Hong Kong , að sjopppan á horninu hafi drepið herbergisbarinn ; minibarinn , eins og hann er kallaður á útlensku .
Það var Hilton-hótelið í Hong Kong sem fyrst bauð upp á minibar á hótelbergi 1974 við gífurlega miklar vinsældir , eða litlar , eftir því hvernig á það er litið .
Litlu fallegu ísskáparnir standa nú tómir á herbergjum sömu hótelkeðju , svo fólk geti sjálft keypt sér drykki og kælt .
Fáir vilja í dag borga margfalt meira fyrir búsið en nauðsyn krefur .
