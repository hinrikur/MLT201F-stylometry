Guðjón Bragason , sviðsstjóri hjá Sambandi íslenskra sveitarfélaga , hlaut á dögunum viðurkenninguna Uppsveitabrosið fyrir árið 2013 .
Þessi skemmtilega viðurkenning hefur verið veitt árlega undanfarinn áratug einstaklingi eða fyrirtæki sem þykir hafa lagt ferðaþjónustunni í uppsveitum Árnessýslu á svæðinu lið á jákvæðan og uppbyggilegan hátt og stuðlað að samvinnu .
Markmiðið er að senda út jákvæð skilaboð og vekja athygli á því sem vel er gert .
Brosið er óáþreifanlegt , en því fylgir ávallt hlutur sem handverks- eða listamaður í uppsveitunum býr til hverju sinni .
Í ár var það ljósmynd , Sólstafir eftir Ívar Sæland ljósmyndara frá Espiflöt .
Oddvitanefnd uppsveita Árnessýslu og ferðamálafulltrúi sveitarfélaganna brostu til Guðjóns á dögunum .
