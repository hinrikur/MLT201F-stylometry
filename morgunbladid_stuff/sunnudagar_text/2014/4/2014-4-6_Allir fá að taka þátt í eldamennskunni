Berglind Guðmundsdóttir heldur úti matarblogginu GulurRauðurGrænn & salt , www.grgs.is .
Hún er hjúkrunarfræðingur og fjögurra barna móðir .
Auk þess gaf hún nýverið út sína fyrstu matreiðslubók , Fljótlegir réttir fyrir sælkera .
Þátturinn sem allir geta horft á ? Hraðfréttir eru í miklu uppáhaldi hjá öllum fjölskyldumeðlimum .
Mikið hlegið , mikið gaman ! Maturinn sem er í uppáhaldi hjá öllum ? Súrsæti kjúklingarétturinn í aðalrétt , panna cotta með hindberjasósu í eftirrétt og Kúlugott í eftireftirrétt , allt uppskriftir af matarblogginu mínu GulurRauðurGrænn & salt ( www.grgs.i s ) .
Skemmtilegast að gera saman ? Okkur finnst hrikalega gaman að ferðast og reynum að gera mikið af því .
Elskum jafnframt að fara norður í Laxárdal á sumrin þar sem fjölskyldan hefur afnot af dásamlegu húsi .
Svo fer mikill tími í að horfa á drengina spila á handbolta- og fótboltamótum og ákveðin stemning sem fylgir því .
Borðið þið morgunmat saman ? Oft á virkum dögum .
En um helgar vakna yfirleitt allir á mismunandi tíma , hver eftir sínum hentugleika , og þá er stundum morgunmatur frá klukkan sjö til hádegis .
Hvað gerið þið saman heima ykkur til dægrastyttingar ? Hér er mikið eldað og bakað og allir fjölskyldumeðlimir sem taka þátt í því .
Svo erum við algjör kósídýr – elskum að hafa það kósí .
Fleygja okkur upp í sófa með sængur og snarl og spjalla eða horfa á einhverja grínmynd .
