Streita sem fylgir daglegu lífi flestra getur haft ýmsa fylgikvilla .
Svefnleysi , óeirð og jafnvel kvíði hrjáir marga en sumir taka streituna og gremjuna út á tönnunum .
Komið hefur í ljós að nærri því 1 af hverjum 10 Bretum gnístir tönnum í tíma og ótíma með þeim afleiðingum að þær geta skemmst .
Tannskurðlæknirinn dr. Nigel Carter , yfirmaður British Dental Health Foundation , segir þetta vera vaxandi vandamál meðal Breta .
" Það leikur enginn vafi á því að streita í daglegu lífi fólks hefur áhrif á þessa hegðun meðan fólk er vakandi , " segir Carter en meiri hætta er að hans sögn á skemmdum hjá þeim sem gnísta saman tönnum yfir daginn .
Eðlileg hreyfing kjálkans Karl Örn Karlsson , tannlæknir og lektor við tannlæknadeild Háskóla Íslands , segir gnístran tanna vera eðlilega hreyfingu á kjálkanum þegar fólk rumskar í svefni .
" Ég reikna með að margir gnísti tönnum í svefni .
Almennt er það ekki vandamál en þessir fáu sem gnísta meira en góðu hófi gegnir geta þá fengið góm til að koma í veg fyrir skemmdir , " segir Karl en hann segir eðlilega líffræðilega ástæðu fyrir því að fólk gnísti tönnum í svefni .
" Verið er að koma af stað munnvatnsflæði svo munnurinn þorni ekki meðan við sofum .
" Mikilvægt er að greina á milli þeirra sem gnísta tönnum í svefni og þeirra sem gnísta tönnum saman yfir daginn .
Karl segir það alls ekki útilokað að þeir sem gnísti tönnum yfir daginn geri það vegna streitu eða stress .
