Djasspíanistinn Ástvaldur Traustason kemur fram á tvennum tónleikum fyrir norðan um helgina , í Dalvíkurkirkju klukkan 17 á laugardag og klukkan 16 á sunnudag í Akureyrarkirkju .
Ástvaldur hefur útsett bæði gamla og nýrri sálma fyrir djasstríó , og komu þeir út á geisladisknum Hymnasýn .
Hann vinnur með þann sálmaheim á tónleikunum .
" Með Hymnasýn vil ég freista þess að opna nýja sýn á sálmana og jafnframt að fanga þá fegurð sem felst í einfaldleika þeirra og einlægni , " segir Ástvaldur .
" Sálmar eru í senn lofgjörð og fögnuður yfir fegurð lífsins og miskunnsemi Guðs , huggun í harmi og dauða , hvatning í dagsins önn , ákall til skaparans og notaleg samverustund á sunnudagsmorgni .
" 