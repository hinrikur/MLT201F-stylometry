Það kemur eflaust fáum á óvart að þeir sem eru svangir eru jafnan verri í skapinu en þeir sem eru ekki svangir .
Þetta staðfestir hins vegar ný rannsókn sem unnin var á vegum háskólans í Ohio , Bandaríkjunum .
107 hjón tóku þátt í rannsókninni og var blóðsykur þeirra mældur reglulega á 21 dags tímabili og þau beðin um að meta ýgi sína í lok hvers dags .
Þá voru niðurstöður blóðsykursmælinga bornar saman við tilfinningar hjónanna og í ljós kom að þeir sem mældust lágir í blóðsykri fundu almennt fyrir meiri reiði í garð makans jafnvel eftir að búið var að taka tillit til þess hversu farsælt hjónabandið var almennt talið .
" Ýgin verður áberandi þegar fólk hefur minni stjórn á sér .
Fólk þarfnast orku til þess að hafa stjórn á sér en hana er helst að fá úr fæðu , " segir Brad Bushman , sálfræðingur sem rannsakað hefur ýgi í fjölmörg ár .
Þessar niðurstöður benda til þess að draga megi úr ýgi og árásargirni á ýmsum stöðum þjóðfélagsins , eins og til dæmis á geðdeildum spítala og fangelsum , með því að auka aðgengi fólks að mat .
Þá leggur Bushman til þess að hjón ræði viðkvæm mál eftir kvöldverð .
