Hópurinn " Kynlegar athugasemdir " var stofnaður á Facebook í vikunni og hefur nú þegar laðað til sín þúsundir notenda sem taka umræðuvettvangnum fagnandi .
Lýsingin á hópnum er þessi : " Vettvangur fyrir fólk til að deila aðstæðum og / eða athugasemdum sem eru bundnar við kynferði og það hefur orðið fyrir í hversdagslífi sínu .
Fyrir annað fólk að sjá hvað ójafnréttið liggur víða og grefur djúpt .
" Fjöldi fólks hefur deilt sögum á vegg hópsins , ein þeirra er Margrét Gauja Magnúsdóttir : " Ég er starfandi stjórnmálamaður og þessi litla saga gerist alltaf ef við hjónin förum tvö saman út á lífið .
Þá vindur einhver sér að manninum mínum og spyr hann " er ekki erfitt að vera giftur henni ? " eða " ert þú kellingin á heimilinu ? " og " mikið vorkenni ég þér að vera giftur þessari píu " .
Á allt að vera voða fyndið en segir eflaust margt .
" Hárlitun varð óvænt umfjöllunarefni á Alþingi í vikunni .
Stjórnmálafræðingurinn Silja Bára Ómarsdóttir lagði orð í belg um málin á Facebook : " Bara svo þið vitið það : allar vinkonur mínar í Bandaríkjunum ( sem lita á sér hárið á annað borð ) gera það sjálfar .
Og gerðu , löngu fyrir kreppuna .
" Þörfin fyrir að taka sjálfsmyndir virðist rík hjá notendum Facebook og hefur verið til umfjöllunar frá því " sjálfu-æðið " komst í hámæli kringum fræga óskarsmynd Ellen DeGeneres .
Oddný Sturludóttir borgarfulltrúi þurfti þó ekki rauðan dregil til að finna tilefni til sjálfsmyndatöku í vikunni því þau Hjálmar Sveinsson smelltu inn mynd af sér saman með textanum : " Á stjórnarfundi Faxaflóahafna á Akranesi .
" 