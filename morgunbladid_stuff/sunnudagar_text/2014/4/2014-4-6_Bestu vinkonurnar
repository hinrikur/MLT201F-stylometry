Þetta var æðislegt kvöld , með allra bestu vinkonum mínum , þótt að vísu hafi vantað einhverjar í hópinn , og svo duttu þarna inn tveir ferðalangar , þýskar stúlkur sem voru í skýjunum með matinn og auðvitað þessar stórskemmtilegu vinkonur mínar , " segir Margrét Rósa Einarsdóttir , vert á Iðnó með meiru og formaður Ferðamálafélags Mosfellsbæjar .
Möggu Rósu , eins og hún er jafnan kölluð , er margt til lista lagt þegar kemur að því að útbúa huggulegt kvöldverðarboð .
Að þessu sinni ákvað hún að bjóða góðum vinkonum sínum heim á gistiheimilið Tjaldanes sem hún rekur í Mosfellsdal .
Á boðstólum var meðal annars Þingvallasalat og ýmislegt gott íslenskt hráefni þar sem blóðberg var meðal annars notað í matargerðina .
Þar sem allt er frekar heimilislegt í Tjaldanesi og léttur andi þá fannst Möggu Rósu ekkert því til fyrirstöðu að fá tvo gesti á staðnum til að borða með vinkonuhópnum .
Á undan matnum var drukkið kampavín við huggulega stemningu og kertaljós .
" Í matarboðum finnst mér alltaf gott bjóða annaðhvort upp á kjúkling eða lambakjöt og ég reyni að vera búin að gera sem mest áður en gestirnir koma - að ég þurfi ekki að vera sveitt við að útbúa matinn þegar vinkonurnar koma svo að ég missi ekki af því að spjalla við þær .
Ég er lítið fyrir það að láta alla hanga yfir pottunum saman og gera eitthvað smá , ég vil hafa smá stjórn á þessu .
Svo geri ég aldrei neitt nýtt við svona tilefni .
Ég æfi mig frekar á fjölskyldumeðlimum .
" Þingvallasalat 1 flak reykt þingvallableikja ólífuolía graslaukur eftir smekk ½ bolli ristuð graskersfræ ½ krukka kapers börkur af einni sítrónu nýmalaður pipar eftir smekk Bleikjan skorin í teninga og öllu blandað saman .
Piprað og sítrónubörkur rifinn yfir .
Mosarellasalat 2 pokar litlar mosarellakúlur 1 askja kirsuberjatómatar ½ askja fersk basilíka ólífuolía 1 dl ristaðar furuhnetur flögusalt og pipar eftir smekk Basilíka og olía er maukað saman í blandara eða með töfrasprota .
Basilíkuolíunni er svo hellt yfir saman við tómatana og mosarellaostinn og blöndunni skipt niður í skálar .
Að lokum er kryddað með flögusalti , svörtum pipar og ristuðum furuhnetum stráð yfir .
Tjaldaneslambahryggur með sveppasósu 1 vænn lambahryggur ½ bolli ferskt rósmarín ½ bolli ferskt timjan ½ bolli ferskt íslenskt blóðberg 1 hvítlaukur ólífuolía salt og pipar eftir smekk Skerið niður í fituna á hryggnum .
Maukið kryddjurtir og hvítlauk með olíunni og berið á hrygginn .
Saltið og piprið og setjið svo hrygginn inn í ofn á 200°C í 10 mínútur .
Lækkið niður í 170°C og bakið áfram í 40-50 mínútur .
Látið kjötið standa í 10 mínútur áður en það er skorið .
Berið fram með ofnbökuðum gulrótum , seljurót , graskeri , rauðrófum og rósmaríni ásamt steiktum kartöflum eða því grænmeti sem vill .
Sveppasósa hálf askja flúðasveppir 1 peli rjómi 1dl vatn skvetta af marsalavíni skvetta af hvítvíni lárviðarlauf 1 grein timjan Steikið sveppina í olíu þar til þeir byrja að brúnast .
Hellið skvettu af marsalavíni og hvítvíni út í og látið sjóða niður um helming .
Bætið þá rjómanum út í og vatni og leyfið að malla við vægan hita .
Hellið svo soðinu úr ofnskúffunni út í og smakkið til með salti , pipar og kannski örlítilli skvettu af víni í viðbót .
Þykkið með sósujafnara og rífið ferskt timjan út í að lokum .
