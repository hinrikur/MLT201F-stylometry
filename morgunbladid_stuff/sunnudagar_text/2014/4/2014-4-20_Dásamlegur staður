Eyjan Bali í Indónesíu er yndisleg og gaman að vera kominn aftur eftir 34 ár .
Ég hef talað um þessa stórkostlegu eyju við kærustuna mína , Ingu Vestmann , síðan við kynntumst fyrir mörgum árum og loks erum við komin hingað til þess að fagna 50 ára afmæli Ingu .
Fólkið á Balí er yndislegt , eyjan undursamleg að öllu leyti , hitinn er um 30 gráður en rakinn reyndar nokkuð mikill .
Við erum með innfæddan leiðsögumann , sá er sonur eins skipverjans sem var um borð hjá pabba þegar hann var skipstjóri hér á vegum FAO , Matvæla- og landbúnaðarstofnunar Sameinuðu þjóðanna .
Það gerir upplifunina enn skemmtilegri og héðan er sem sagt allt frábært að frétta .
Þórhallur Jónsson 