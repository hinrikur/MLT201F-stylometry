Um fátt var meira rætt í febrúar en viðtal Gísla Marteins við forsætisráðherra , Sigmund Davíð Gunnlaugsson .
Strax eftir viðtalið setti Gísli Marteinn inn færsluna " Vá .
Þetta var furðulegt " á Twitter sem var endurtíst af notendum miðilsins 132 sinnum sem heggur nærri Íslandsmeti .
Netmiðlar hömuðust strax eftir viðtalið við að skrifa fréttir upp úr því , enda þótti framganga forsætisráðherra undarleg .
" Ég var bara búinn að búa mig undir þetta viðtal líkt og önnur .
Ég var búinn að taka viðtöl við fimm ráðherra úr ríkisstjórninni og hef reynt að spyrja þeirra spurninga sem ég tel að fólk vilji fá svör við .
Ég reyni að vera með þá viðtalstækni að leyfa fólki að svara .
Viðtalið fór bara eðlilega af stað , en svo fór það bara í það far sem það fór .
Það sá öll þjóðin hvað gerðist .
Það er ekkert hægt að spinna það eftir á .
" Gísli segist aldrei hafa fengið jafnmikil viðbrögð við neinu viðtali sem hann hefur tekið á ferlinum .
" Þau voru nær eingöngu jákvæð .
Tölvupóstarnir skiptu hundruðum frá ólíklegasta fólki úr öllum flokkum .
Enginn flokkur er þar undanskilinn .
Í þessum tölvupóstum notar fólk hástemmd lýsingarorð af þakklæti og undrun yfir þessu .
Ég er búinn að vera í sjónvarpi mjög lengi þannig að ég tók þessu öllu með jafnaðargeði .
Sjónvarp hefur mjög sterk áhrif í stuttan tíma og svo kemur bara næsti þáttur .
" Hann segist þó telja að stjórnmálamenn séu dæmdir yfir lengri tíma .
" Eitt viðtal ætti ekki endilega að breyta sýn fólks á verk stjórnmálamanns .
Það er engin ósk hjá mér að Sigmundur Davíð verði alltaf með þetta viðtal á bakinu og dæmdur af því .
Ég var bara hissa á því í viðtalinu hvernig hann svaraði og ég held ég hafi meira að segja sagt það í miðju viðtalinu að mér fyndist þetta vera skrýtið viðtal .
" 