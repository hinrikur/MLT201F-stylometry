Árdís Ármannsdóttir hefur verið ráðin framkvæmdastjóri Skema .
Hún tekur við af Þórunni Jónsdóttur sem flyst til starfsstöðva móðurfyrirtækis Skema , Rekode Education í Washingtonríki í Bandaríkjunum .
Skema var stofnað af Rakel Sölvadóttur árið 2011 og er fyrirtækið leiðandi í kennslu og ráðgjöf í notkun tækni og forritunar á grunn- og framhaldsskólastigi á Íslandi .
Árdís mun stýra rekstri og áframhaldandi uppbyggingu og vexti Skema á Íslandi , en í dag eru starfsmenn sex auk um tuttugu leiðbeinenda og aðstoðarkennara hjá félaginu .
Hún mun einnig leiða stækkun Skema og reKode á Evrópumarkaði .
Árdís er með mastersgráðu í stjórnun og stefnumótun frá Háskólanum í Árósum og með áralanga reynslu í markaðssetningu og stefnumótun auk víðtækrar þekkingar á rekstrarumhverfi nýsköpunar- og samfélagsfrumkvöðlafyrirtækja .
Hún kemur til Skema frá Nýsköpunarmiðstöð Íslands þar sem hún hefur verið markaðsstjóri um árabil .
Hún hefur störf 1. maí næstkomandi .
sbs@mbl.is 