New York Í menningar- og listaborginni New York er Broadway að mestu leyti sambærilegt West End hverfinu í London .
Allir hafa heyrt um Broadway leikhúsin en það eru í raun um 40 atvinnuleikhús í leikhúshverfinu Theater District og á Lincoln torginu á miðri Manhattan eyju .
Þar , eins og í London , er jafnframt fjöldi veitingastaða og í leikhúshverfum stórborganna er oft hægt að finna sérstakan leikhúsmatseðil og panta borð á veitingastöðum með sérstöku tilliti til þess hvenær sýningar hefjast .
Á Broadway veitingastöðum er því oft spurt að því hvar maður sé að fara á sýningu þegar manni er vísað til borðs , þannig vita þjónarnir hvenær maður þarf í síðasta lagi að yfirgefa veitingastaðinn og haga hraða þjónustunnar eftir því .
Allar stærstu og vinsælustu sýningarnar ganga á Broadway , líkt og á West End , og eru í gangi allt árið um kring svo hvenær sem maður heimsækir New York ætti að vera hægt að sjá litríka Broadway sýningu í leiðinni .
Söngleikir eru nokkuð áberandi á Broadway en að sjálfsögðueru mun fleiri leikhús í borginni og þar hafa ýmsir söngleikir einnig náð vinsældum .
Stór leikhús utan Broadway eru kölluð Off-Broadway og hófst uppgangur þeirra um miðja síðustu öld , sem mótvægi við glys-sýningarnar þar sem markaðsöflin réðu ferðinni frekar en listræn öfl .
Meðal þekktra Off-Broadway leikhúsa er The Pearl þar sem klassísk verk eru iðulega á fjölunum.Ekki er síður spennandi að fara á sýningar hjá sjálfstæðum leikhópum , gamanleikhúsum og spunaleikhúsum á borð við hið þekkta Upright Citizens Brigade sem á bækistöðvar í New York þótt það troði reglulega upp víðar um Bandaríkin .
Off-Off-Broadaway leikhúsin eru svo enn minni leikhús og geta verið atvinnuleikhús sem og áhugaleikfélög sem bjóða upp á minni sýningar í styttri tíma en leika sér meira með form , efnivið og aðferðir .
Prófaðu að leita uppi leikhús í öðrum borgarhlutum líka , t.d. Brooklyn og Queens , því þar þrífast öðruvísi samsett samfélög og skilar fjölmenningin sér í listinni sem þar blómstrar .
Miðaverð utan Broadway og Off-Broadway er einnig mun lægra og meiri líkur á að geta komist á sýningar þar með skömmum fyrirvara .
Chicago Það segir sig eiginlega sjálft að borg sem vinsæll söngleikur er nefndur eftir hljóti að vera lífleg leikhúsborg .
Þar eru enda yfir tvöhundruð leikhópar að störfum en mesta fjörið er í leikhúshver finu í The Loop , miðbæjarhluta Chicago .
Þar eru öll stóru leikhúsin þar sem farandsýningar eru einnig settar upp , t.d. sýningar sem hafa gengið vel í New York o.þ.h. Það er því mögulegt að sjá stórvirki af Broadway í Chicago leikhúsunum , ef maður missir af þeim í Stóra eplinu .
Í Chicago eru líka mjög öflug gamanleikhús og grínklúbbar , t.d. á The Second City hreyfingin rætur sínar að rekja þangað og er SC leikhúsið í Chicago mikilvægur stökkpallur fyrir uppistandara og aðra grínista sem vilja komast í sjónvarp , t.a.m. Saturday Night Live þættina vinsælu .
Chicago er að því leyti frábrugðin London og New York að þar er lögð meiri áhersla á að prófa nýtt efni og vera með tilraunastarfsemi í leikhúsinu , leyfa nýjum leikskáldum og leikstjórum að spreyta sig og frumsýna þar nýjustu leikritin .
Ef þau ganga vel í Chicago ná þau athygli stærri leikhópa og leikhúsanna í öðrum stórborgum .
Í Chicago er því oft hægt að komast í leikhús , fyrir minni pening , og sjá nýjar og öðruvísi sýningar .
Það er því að sjálfsögðu happa og glappa hversu vel tekst til en ef maður spyrst fyrir eða leitar uppi leikdóma á svæðismiðlunum í borginni er hægt að fá þar góðar hugmyndir um hvernig sé best að eyða kvöldinu .
Og hver veit nema maður verði með þeim allra fyrstu til að uppgötva hæfileikafólk sem síðan verður að stórstjörnum seinna meir ? Þá er eitt fremsta óperuhús Bandaríkjanna , Lyric Opera , í Chicago svo þeir sem eru að plana ferð til Chicago ættu að skoða vandlega hvað er í boði á sviðum borgarinnar .
Sama gildir hér og annarsstaðar , ekki er nauðsynlegt að klæða sig upp fyrir leikhúsferð enda margir ferðamenn sem skreppa á sýningar og varist að kaupa miða af hverjum sem er úti á götu .
Miðar keyptir á netinu Miðaverð í leikhúsin í erlendum stórborgum getur verið ægilega hátt , í samanburði við íslensk leikhús , en ef þú planar ferðina með nokkrum fyrirvara er hægt er að spara sér nokkra þúsundkalla með því að eyða dálitlum tíma á internetinu .
Margar vefsíður selja miða á sýningar víða um heim , sem og einstaklingar á e-bay eða Facebook-síðum og slíku og þarf þá að gæta sín á svindlurum .
Þar gildir þumalputtareglan að ef það " hljómar of vel til að vera satt " þá er það sennilega ekki satt ! Varist vefsíður þar sem himinhá þjónustugjöld bætast ofan á miðaverðið , þau ættu að auki aldrei að vera hærri en 25% þess sem miðinn kostar .
Ein vinsælasta miðasölusíðan fyrir flestar borgir er www.ticketmaster.com ( co.uk fyrir Bretland ) og www.timeout.com og ekki síst á www.tkts.com ( London ) og www.tdf.org ( New York ) en þar er engu smurt aukalega á miðana sem koma í sölu .
Það góða við leikhúsin í útlöndum er að þar eru miðarnir verðlagðir eftir því hversu góð sætin eru svo verðflokkarnir eru yfirleitt nokkrir .
Og hægt er að skoða sætaskipan á flestum vefsíðunum svo ef þér finnst ekki aðalatriði að sitja á fremsta bekk geturðu fengið miða á lægra verði .
Sum sæti eru sérstaklega merkt " Restricted view " ( takmarkað útsýni ) og eiga í öllum tilfellum að vera talsvert ódýrari en önnur .
Útsýnið frá þeim er hins vegar ekki endilega alveg glatað svo ef þér er sama þótt að eilítið horn á handriði beri fyrir annan endann á sviðinu geturðu e.t.v. notið leiksýningar fyrir mun minni pening en sessunautur þinn .
Ef miðar eru keyptir í anddyri leikhúsa er starfsfólkið vanalega mjög hjálplegt og getur útskýrt í hverju hið " takmarkaða útsýni " felst og hjálpað við að meta hve slæmt / gott sætið er .
Í leikhús á síðustu stundu Ef þú ákveður að skella þér í leikhús á síðustu stundu , eða það er hreinlega uppselt á sýninguna sem þig langar á marga mánuði fram í tímann , þá er hægt að nýta sér vefsíður á borð við www.lastminute.com til að finna leikhúsmiða sem fara í sölu með stuttum fyrirvara , og þá oft á sanngjörnu verði .
Einnig selja flest leikhúsin ósótta miða eftir hádegi á sýningardegi svo þeir sem hafa tíma til þess geta prófað að fara í röðina þar .
En þá er vitaskuld ekki hægt að gera neinar kröfur um sætaval , verð eða fjölda miða , annað hvort stekkur maður á það sem býðst eða sleppir því .
