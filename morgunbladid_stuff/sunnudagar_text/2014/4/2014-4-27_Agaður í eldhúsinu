Jóhann Árni Ólafsson , spilar körfubolta með Grindavík og leikur nú til úrslita um Íslandsmeistaratitilinn gegn KR. Jóhann skoraði 15 stig að meðaltali í vetur .
Hversu oft æfir þú á viku ? 5-6 körfuboltaæfingar og 2-3 lyftingaæfingar Hvernig æfir þú ? Hefðbundnar körfuboltaæfingar og síðan eru lyftingaæfingarnar mjög misjafnar eftir álagi í boltanum .
Hvernig er best fyrir nýliða að koma sér af stað ? Setja sér markmið og taka einn dag í einu en ekki ætla að sigra heiminn strax , góðir hlutir gerast hægt .
Hver er lykillinn að góðum árangri ? Agi á æfingum og í eldhúsinu Hvað er það lengsta sem þú hefur hlaupið ? Góð spurning , ég hef aldrei hlupið einhverja ákveðna vegalengt , en á sumrin þegar það er " offseason " og maður er í sumarbústað á Þingvöllum þá á maður til að fara út að hlaupa , myndi giska á að það séu ca 10 km sem maður hleypur þá hvað mest .
Hvað er það lengsta sem hefur liðið á milli æfinga hjá þér ? Ætli það sé ekki svona 10 dagar , og það geri ég eftir úrslitakeppnina til að jafna mig eftir mikla ákefð , síðan byrjar maður að undirbúa sig fyrir næsta tímabil hægt og rólega .
Hvernig heldurðu þér í formi þegar þú ferð í frí ? Fer út að hlaupa og geri styrktaræfingar í mikilli ákefð og tek stutta hvíld á milli setta .
Ertu almennt meðvitaður um mataræðið ? Ég er meðvitaður um mataræðið , og sérstaklega þegar álagið er mikið , hinsvegar finnst mér mjög gaman að elda og borða góðan mat þannig að það er " balance " á þessu hjá mér .
Hvað borðarðu til að halda þér í formi ? Ég borða mikið af hafragraut með ofurfæði í , síðan kjúkling og egg .
Hvaða óhollustu ertu veikur fyrir ? Pizzum og bátum .
Hvað ráðleggurðu fólki sem vill bæta mataræðið ? Kynna sér allar þær góðu og hollu uppskriftir sem til eru út um allt .
Hver eru erfiðustu meiðsli sem þú hefur orðið fyrir ? Nárameiðsli , ég var lengi að finna lausn á þeim og leitaði til margra , en á endanum fann ég lausnina og var mjög feginn .
Hversu lengi varstu að ná þér aftur á strik ? Rúman mánuð að komast í toppstand .
Hver eru heimskulegustu meiðslin sem þú hefur orðið fyrir ? Ég hoppaði einu sinni uppí loftið í kjallara í líkamsræktinni í Grindavík og fékk stórt gat á hausinn , skal alveg taka það fram að lofthæðin er mismikil og hún var ansi lítil þar sem ég hoppaði upp .
Hver eru algeng mistök hjá fólki við æfingar ? Æfa stóru vöðvana sem sjást vel en gleyma þeim litlu sem sjást minna en eru mikilvægir til að halda vöðvajafnvæginu .
Hver er besti samherjinn ? Daníel Guðni Guðmundsson , hann hefur verið samherji minn upp alla yngri flokkana og er núna liðsfélagi minn í Grindavík , síðan er ansi gott að vera með manni eins og Ómari Sævarsyni í liði , það er maður sem er fastur í fimmta gír .
Hver er fyrirmynd þín ? Manu Ginobili Hver er besti íþróttamaður allra tíma ? Michael Jordan er besti sem ég hef fylgst með , síðan koma nöfn eins og Michael Phelps og Lance Armstrong uppí hugann þó þeir hafi nú báðir lent í veseni eftir afrek sín .
Skemmtileg saga / uppákoma frá ferlinum ? Þær eru margar og ansi margar sem ekki er hægt að segja frá á prenti .
Það er eitt atvik sem stendur uppúr á þessu ári , en það var þannig að við fórum á Sauðarkrók að keppa og við fengum ansi lélega rútu úthlutaða fyrir ferðina .
Við þurftum að sækja og skila Sigga Þorsteins af okkur í bænum og ákváðum að segja honum að það tæki svo langan tíma að koma rútunni af stað ef hún myndi stoppa , og því þurfti hann að hoppa í rútuna á ferð og einnig úr henni .
Honum tókst ágætlega að hoppa í hana en þegar hann hoppaði útúr henni þá rúllaði hann eftir götunni .
Bílstjóranum brá svo að hann stoppaði .
Þá öskraði Siggi , " Ekki stoppa rútuna " , ennþá fullviss um að það myndi taka langan tíma að koma rútunni af stað ef hún myndi stoppa .
Það eru þessar skemmtilegu uppákomur sem gera ferilinn svo skemmtilegan , og maður man oft betur eftir æðislegum augnablikum utan vallar með liðsfélögunum heldur en því sem gerist innan vallar .
Skilaboð að lokum ? Það er mikilvægt að finna sér einhverja líkamsrækt sem manni finnst skemmtileg því þá verður þetta svo auðvelt , þá þarf maður ekki að pína sig til þess að fara og stunda sína líkamsrækt .
Einnig mæli ég með að fólk fái sér einkaþjálfara ef það hefur tök á því , það gerir æfinguna bæði skemmtilegri og markvissari .
