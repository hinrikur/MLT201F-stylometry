Kammerkórinn Schola cantorum fagnar því að 400 ár eru liðin frá fæðingu Hallgríms Pétursonar , á tónleikum sínum í Hallgrímskirkju á annan í páskum , klukkan 20 .
Kórinn frumflytur þá nýtt verk eftir tónskáldið Hreiðar Inga Þorsteinsson en það er samið við sálma Hallgríms Péturssonar og segir upprisusöguna .
Á efnisskránni er einnig hátíðarkantata Benjamins Brittens ( 1913-1976 ) , " Rejoice in the Lamb " .
Textinn er fjörugur og verkið eftir því , en sungið er um dýr sem lofsyngja Guð .
Söngvarar úr röðum kórsins fara með einsöngshlutverk .
Þá mun kórinn einnig flytja sígilda helgisöngva úr söngvasafni Róberts A. Ottósonar .
Tónskáldið Hreiðar Ingi er gestastjórnandi á tónleikunum í fjarveru Harðar Áskelssonar , stjórnanda Scola cantorum .
