Örvar Bessason hefur verið á sjó sem kokkur meira og minna í 19 ár .
Hallgrímur Sigurðarson er matreiðslumeistari til tveggja áratuga og þeir hafa nú tekið höndum saman um rekstur veitingastaðar við Hafnarstræti þar sem Örkin hans Nóa hefur verið til húsa ; lengst af húsgagnaverslun en einnig matsölustaður og vinnustofa myndlistarmannsins Kristjáns Eldjárns Jóhannessonar hin síðari ár .
Staðurinn ber sama nafn en verður kallaður Noa ' s Seafood á útlensku .
" Þetta er gamall draumur sem ekki var hægt að sleppa , " segir Hallgrímur við Morgunblaðið .
Hann verður veitingastjóri á staðnum en Örvar ræður ríkjum í eldhúsinu .
Hallgrímur var matreiðslumeistari á veitingastaðnum 1862 Bistro í menningarhúsinu Hofi frá stofnun og er áfram einn eigenda þar á bæ , en varð að endurskipuleggja líf sitt eftir alvarlegt vélsleðaslys í fyrravor .
Var einmitt í ítarlegu viðtali í Sunnudagsblaði Morgunblaðsins um þá reynslu síðsumars í fyrra .
" Ég get ekki verið standandi á kokkavaktinni , " segir hann .
" Örvar er því í aðalhlutverki en við vinnum þetta saman .
Hann er örugglega smeykur um að ég verði með puttana í fleira en veitingastjórninni ! Ég fæ að minnsta kosti að vera á kantinum og smakka .
" Þeir kynntust þegar báðir störfuðu á veitingastaðnum Friðriki V á sínum tíma og varð vel til vina .
" Hugmyndin er sú að halda áfram með það sem var hér fyrir en taka það skrefi lengra , " segir Örvar .
" Hér verður boðið upp á ferskasta fisk á Norðurlandi , eldaðan og borinn fram í pönnu .
Við verðum þó ekki bara með fisk ; íslenska lambið verður í heiðursessi eins og því ber .
" Félagarnir leggja áherslu á mat úr héraði , sem og norðlenskan bjór .
" Mjög margir góðir matvælaframleiðendur eru á Norðurlandi .
Við verðum með hráefni frá þeim .
" Sjóarinn Örvar er vanur því að elda fisk .
Byrjaði ungur : " Pabbi var kokkur á Hótel Blönduósi og þar stóð ég uppi á kókkassa og flakaði silung og steikti níu ára gamall .
Það var mitt fyrsta starf .
Þegar ég var á sjónum eldaði ég fisk einu sinni á hverjum einasta degi .
" Einn og hálfur mánuður er síðan Örvar hætti á sjó : " Það liggur beint við þegar maður kemur í land að elda á Örkinni hans Nóa ! " Saltfiskpanna Fyrir fjóra .
800 g saltfiskur - Örvar notar hráefni frá Ektafiski .
Veltið fiskinum upp úr hveiti krydduðu með pipar , dilli og estragoni .
2 meðalstórir laukar , sneiddir frekar gróflega 200 g soðið smælki Ólífur og hvítlaukur eftir smekk , saxað niður Konfekttómatar skornir í tvennt 1 dós saxaðir tómatar Basillauf Aðferð Bræðið smjör á pönnu .
Setjið saltfiskinn á pönnuna þegar smjörið fer að krauma , snúið roðinu upp .
Bætið lauknum við og steikið í u.þ.b. 3 mínútur .
Snúið þá fiskbitunum við og bætið smælki , ólífum og hvítlauk við og steikið í um það til 2 mínútur til viðbótar .
Þá er einni dós af söxuðum tómötum bætt við og látið krauma í 2-3 mínútur .
Kryddið með salti og pipar eftir smekk .
Skreytið með konfekttómötum og basil , berið fram í pönnunni .
