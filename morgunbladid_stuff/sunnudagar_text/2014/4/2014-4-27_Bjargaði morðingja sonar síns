Íraninn Abdollah Hosseinzadeh var aðeins 18 ára þegar hann var myrtur fyrir sjö árum .
Morðinginn Balal var dæmdur fyrir morðið og í vikunni átti að taka hann af lífi fyrir ódæðið .
Foreldrar og bróðir Hosseinzadeh áttu að framfylgja dómnum .
Þegar Balal var kominn upp í gálgan , með snöruna vafða um hálsinn gerðist nokkuð sem enginn gat séð fyrir .
Á síðustu stundu , rétt áður en faðir hins látna ætlaði að taka Balal af lífi , stöðvaði móðir Hosseinzadeh aftökuna , gekk hröðum skrefum upp gálgann og löðrungaði Balal .
Síðan tók hún snöruna af hálsinum á honum , fyrirgaf honum og þyrmdi þar með lífi hans .
Móðir Balal grét af gleði meðal áhorfenda og lofaði góðverkið .
Abolghani Hosseinzadeh , faðir hins myrta , sagði að kona sín hefði séð drenginn sinn í draumi .
" Hann sagði henni að hann væri á góðum stað og vildi ekki að meira blóði væri spillt í sínu nafni .
" Það sem af er ári hafa yfir 100 fangar verið teknir af lífi í Íran en áætlað er að rúmlega 500 hafi verið teknir af lífi í fyrra .
Aðeins í Kína eru fleiri fangar teknir af lífi .
