Sögurnar gegna lykilhlutverki fyrir sjálfsmynd Norðurlanda og ég tel að það sé ekki ofsagt að þær hafi mótað sjálfsmynd Norðurlandanna .
Ef svo er , er það nauðsynlegt að þessi samnorræni arfur sé til á öllum tungumálunum .
Þetta eru að mínu viti heimsbókmenntir sem ættu raunar að vera til á öllum tungumálum , " segir Jóhann Sigurðsson , útgefandi hjá Saga forlagi , en á morgun kemur út fyrsta samræmda heildarútgáfan á Íslendingasögum og þáttum á Norðurlöndunum , 40 Íslendingasögur og 49 Íslendingaþættir .
Búið er að þýða allar sögurnar upp á nýtt á dönsku , norsku og sænsku , og hafa um hundrað manns komið að verkinu í heildina .
" Þetta er dæmi um samnorrænt verkefni rekið áfram af hugsjón , þarna er úrvalslið Norðurlandanna sem hefur tekið höndum saman og unnið afreksverk , " segir Jóhann .
Undir þau orð tekur Annette Lassen , ritstjóri dönsku útgáfunnar , en hún hefur unnið nær sleitulaust frá árinu 2008 að verkinu .
" Það hefur varla verið helgi eða frí , þar sem ég hef ekki vitað af sögu sem þyrfti að lesa yfir , " segir Annette .
" Þetta var í senn spennandi og skemmtilegt en stundum þreytandi eins og öll vinna er .
" Upplifði ótrúlegt örlæti Upphaf þessa afreksverks má raunar rekja til þess að árið 1997 gaf Jóhann út fyrstu heildarútgáfu Íslendingasagnanna á ensku í ritstjórn Viðars Hreinssonar .
Í kjölfarið hófst samstarf við Penguin-útgáfuna um níu bækur undir yfirstjórn Örnólfs Thorssonar , sem hafa sannarlega aukið mjög útbreiðslu sagnanna .
Jóhann segir að nú sé svo komið að um fjórðungur þeirra ferðamanna sem komi til landsins nefni sögurnar sem hvata til þess að þeir lögðu land undir fót .
" Í framhaldi af þessu leitaði hugur minn til Norðurlanda því sögurnar eru norrænn arfur , sameiginlegur arfur .
Ég vildi kanna hvort grundvöllur væri fyrir útgáfu sem þessari , " segir Jóhann , sem hóf vegferð sína árið 2006 .
Viðbrögðin létu ekki á sér standa , en hann segist hafa sannreynt ótrúlegt örlæti af hálfu frændþjóðanna .
Fyrst hefði Alþingi samþykkt að styrkja útgáfuna , sem hefði komið öllu af stað , en síðan hefðu virtustu sjóðir og menningarstofnanir á Norðurlöndunum veitt rausnarlega styrki til útgáfunnar , auk ýmissa einkaaðila .
" Með þessum mikilvægu framlögum er þetta loksins orðið að veruleika , eitt stærsta útgáfuverkefni í sögu Vesturlanda er mér sagt , " segir Jóhann .
Eitt fyrsta verk Jóhanns var að finna ritstjóra , en auk Annette ritstýrðu þeir Jon Gunnar Jörgensen og Jan Ragnar Hagland norsku útgáfunni og þeir Kristinn Jóhannesson , Gunnar D Hanson , og Karl Gunnar Johansson sænsku útgáfunni .
Annette segir það hafa verið ómögulegt að gera sér grein fyrir hversu mikil vinna myndi fara í verkið , en hún hafði fjórtán þýðendur á sínum snærum , auk þess sem hún þýddi sjálf .
" Ég byrjaði að lesa yfir allar þýðingar og bera saman við frummálið .
Ég var með þýðinguna í einu skjali , og söguna í öðru skjali við hliðina .
" Þetta var tímafrekt verk að sögn Annette , enda eru sögurnar og þættirnir um 2.500 blaðsíður .
Lien er ekki fager lengur Þegar þýðingum var lokið voru virtir rithöfundar og skáld fengin til þess að lesa þær yfir , með tilliti til málfars og stíls .
Annette segir það hafa verið nauðsynlegt , og vísar til fyrstu þýðingarinnar sem kom út á dönsku á árunum 1839-1844 , sem síðan hefur verið endurútgefin sex sinnum .
" Þýðandinn , prófessor N.M .
Petersen , var textafræðingur eða " filolog " og hafði hugmyndir um að styrkja danska tungu , og búa til sameiginlegt mál Norðurlanda til þess að verjast þýskum áhrifum í málinu .
Hann bjó í raun til mörg orð sem þekkjast ekki í dönsku , og hafði þann draum að Danir gætu skilið forn-norrænu .
" Þegar sögurnar voru endurútgefnar á þriðja áratugnum bar svo við að Gunnar Gunnarsson rithöfundur mótmælti þýðingunum með grein í Politiken .
Spannst úr um mánaðarlöng ritdeila á síðum blaðsins , og varð á endanum úr að hann og Jóhannes V. Jensen og fleiri rithöfundar tóku sig til og létu þýða sögurnar upp á nýtt í mótmælaskyni .
Annette segir að í ljósi þessarar reynslu hafi verið reynt að fara bil beggja , að vera eins nálægt frumtextanum og hægt er , en þó ganga þannig frá þýðingunni að almennir lesendur geti skilið hana og lesið sér til ánægju .
" Sumum orðum hef ég útrýmt alveg í nýju þýðingunum , því að þau eru of forn .
Um leið og 15 þýðendur eru að verki , þá eru 15 mismunandi lausnir .
Ég sem ritstjóri get þá mælt með einstökum lausnum en það er ekki endilega alltaf mín lausn sem er best , því að stundum er þetta smekksatriði .
" Þá séu sum orð og hugtök samræmd .
Gott dæmi um hvernig staðið var að gömlu þýðingunni kemur úr Njálssögu .
" Fögur er hlíðin var alltaf " Fager er lien " , en ekki lengur ! " segir Annette og hlær .
Orðið " fager " var fornt þegar á 19. öld , og því var ákveðið að hafa ögn látlausari þýðingu í þetta sinn .
" Það hefði verið hægt að halda í gömlu orðin en þá ertu búinn að missa alla menntaskólakrakkana .
Sumir verða eflaust pirraðir að það sé búið að breyta einhverju .
Við viljum frekar angra fáa og ná til fleiri nýrri lesenda .
" Blæbrigðamunur eftir löndum Þó að hér sé um heildarútgáfu að ræða á tungumálunum þremur er það ekki svo að þýðingarnar séu allar alveg eins .
Til dæmis eru myndskreytingar í dönsku útgáfunni , en ekki hinum , og sá Karin Birgitte Lund um þær .
" Hún málaði eftir myndum í íslenskum handritum og kalkmálverkum .
Myndir hennar miðla fegurðarskyni og myndaheimi fornaldarmanna .
Þetta fer mjög vel saman , " segir Annette .
Jóhann segir að ritstjórarnir hafi metið hvernig best væri að standa að þýðingu fyrir sitt tungumál .
" Markmiðið var því að miða að málsmekk hverrar þjóðar , að þýðingarnar kæmu fólki ekki of spánskt fyrir sjónir , og þær yrðu læsilegar fyrir almenning .
" Sem dæmi um það má nefna að í norsku útgáfunni eru bæði þýðingar á nýnorsku og bókmáli .
" Þeir skipta þessu bróðurlega á milli sín , og sjá ekkert athugavert við það ! " segir Jóhann .
Annað dæmi sem megi nefna er að í sænsku útgáfunni séu íslensk örnefnin ekki þýdd , samkvæmt hefðum þar , ólíkt því sem tíðkist í Noregi og Danmörku .
Jóhann er mjög ánægður með hvernig til tókst .
" Þetta er fyrsta samræmda heildarútgáfan á sænsku , og í fyrsta sinn sem þær koma út með þessum hætti í öllum löndunum .
Sumar sögurnar og margir þáttanna hafa aldrei komið út áður á norsku og dönsku .
Mín von hefur alltaf verið sú að þetta sé einstakt tækifæri fyrir fræðimenn , almenna lesendur og ekki síst bókasöfn að geta nú fangað þessa bókmenntagrein , sem á svo djúpar rætur í menningu Norðurlandanna og gert hana í heild sinni aðgengilega almenningi , " segir Jóhann .
Annette bendir á að þetta sé í fyrsta sinn sem Íslendingasögurnar séu jafnframt þýddar án þess að stórum köflum sé sleppt úr sögunum .
" Það má segja að Danir hafi eiginlega aldrei áður lesið Njálu því að í gömlu þýðingunum er búið að skera niður kafla , sleppa kvæðum og fleiri þáttum .
" Virðingin undirstrikuð Þjóðhöfðingjar landanna hafa ritað heiðursformála að verkunum .
Jóhann segir á engan þeirra hallað þó að minnst sé sérstaklega á formála Danadrottningar , sem tali til Íslendinga af ástúð og virðingu .
" Við erum ákaflega þakklátir og stoltir af því að Margrét Þórhildur Danadrottning hefur ritað heiðursformála að verkinu og staðfestir þar með mikilvægi sagnanna og þá virðingu sem þær njóta í sínu heimalandi .
Til frekari staðfestingar á því hefur hún boðist til þess að taka á móti fulltrúum útgáfunnar 21. maí og mun veita þar viðtöku eintaki af sögunum .
Eitt af stórskáldum okkar , Þórarinn Eldjárn , hefur af því tilefni ort drápu til heiðurs Margréti sem hann mun flytja henni við það tækifæri .
" Komu upp einhver sérstök vandamál á milli útgefandans og ritstjóranna ? " Við rifumst stundum og var meiningarmunur , en það var bara til þess að skerpa keppnisandann ! Þegar á heildina er litið var þetta bara sérlega eftirminnilegt samstarf .
Annette kom til dæmis fram með ýmsar tillögur og ég hafði sem betur fer vit á að samþykkja þær ! " segir Jóhann .
Annette tekur undir það og segir samstarfið hafa gengið mjög vel .
Þá hafi þýðendurnir skilið mikilvægi starfs síns og sinnt verkinu eftir því .
" Flestir skynja , að Íslendingasögurnar eru stærri en við .
Við erum í raun að reyna að þjóna þeim .
Eftir fimmtíu ár verður þessi þýðing úrelt og þá taka nýir þýðendur við , en þetta er okkar framlag í þessari löngu sögu Íslendingasagnanna , frá miðöldum til vorra daga .
" Jóhann samsinnir því .
" Ég er sannfærður um að þetta er bara upphafið að því að þær komi út á fleiri heimstungum og verði gefnar út aftur og aftur .
Það er sama hvaða skáldjöfur eða rithöfundur tjáir sig um sögurnar , allir sýna þeir þeim sömu lotningu .
Það sýnir að það er einhver kraftur eða máttur sem fylgir sögunum .
" Annette tekur undir það og segir það undirstrika mikilvægi þýðingarinnar .
" Heimsbókmenntir skapast í gegnum þýðingar og þýðingarnar fá pláss í bókmenntum hverslands .
Íslendingasögurnar verða með þýðingunum hluti af dönskum bókmenntum , og munu hjálpa til við að móta danska tungu og bókmenntir .
Þessar sögur hafa mótað Norðurlöndin sem einingu og þess vegna er svo mikilvægt að þær séu þýddar á tungumál þeirra .
" Íslendingasögurnar eru leiftrandi og stórar í sniðum Íslenskar fornsögur eru eitt helsta framlag Norðurlanda til heimsbókmenntanna .
Í Danmörku hafa þær gegnt afar mikilvægu hlutverki sem heimildir um forna sögu íbúa Norðurlanda og þær hafa frá alda öðli kveikt samkennd með Norðurlandabúum og tengt saman norrænar þjóðir .
Vitaskuld er sögusvið Íslendingasagna fyrst og fremst stórbrotið landslag Íslands , en íslensku kapparnir sigla út í heim : til Danmerkur , Noregs og Svíþjóðar .
Þeir setjast að á Grænlandi og fara þaðan og kanna ný lönd , eins og hið fjarlæga Vínland .
Íslendingasögurnar – og ekki síst þættirnir – segja frá konungum sem eignuðust vináttu og nutu skemmtunar skálda , sagnamanna og kappa .
Um 1200 segir Saxo , söguritarinn mikli , einnig frá því hér heima að Valdimar konungur mikli og Absalon erkibiskup hafi haldið við hirð sína Íslending sem var framúrskarandi sagnamaður .
Af þeim sökum hélt konungur honum einhverju sinni heima og hleypti honum ekki í orrustu svo hann gæti sjálfur hlýtt á sagnaskemmtun hans um forna tíð .
Það er skemmtilegt að hugsa til þess að í þá daga töluðu Danir og Íslendingar , og raunar allir Norðurlandabúar , eitt og sama málið , sem þeir kölluðu danska tungu .
Þeir þurftu ekki á þýðingum að halda .
Nú , þegar heildarsafn Íslendingasagna er komið út á dönsku , munu danskir lesendur geta sökkt sér niður í þennan ríkulega sjóð sem ekki hefur áður verið aðgengilegur öllum almenningi .
Þetta eru leiftrandi sögur , stórar í sniðum og stundum mergjaðar ; en um leið gefa þær okkur kost á að horfa inn í fjarlæga fortíð og eygja í sjónhending fornöld okkar á hennar eigin forsendum .
Ég hlakka til að lesa bæði nýjar þýðingar á alkunnum sígildum verkum eins og Njáls sögu og öðrum minna þekktum sögum sem ég hef enn ekki kynnst .
Sögurnar hafa heillað mig frá unga aldri .
Ég var ekki nema fjórtán eða fimmtán ára þegar ég komst fyrst í kynni við þær , hetjur þeirra og eftirminnileg atvik : Gunnar , sem fellur af hesti sínum á leið í útlegð og lítur til baka á hlíðina fögru , frjósama akra og tún og verður ljóst að hann vill frekar deyja en yfirgefa heimahagana ; skáldið Egil sem leysir höfuð sitt með kvæði , og Guðrúnu sem í ástarraunum sínum verður þeim manni að bana sem hún elskar mest .
Í Danmörku nutum við lengi þeirra forréttinda að varðveita gömlu íslensku handritin í dönskum bókasöfnum .
Nú hefur handritasafninu verið skipt milli þessara tveggja vinaþjóða .
Með heildarsafni Íslendingasagna í danskri þýðingu , sem Íslendingar höfðu forgöngu um , deila þeir sagnaarfinum með okkur á nýjan leik .
Von mín er sú að í þessum nýju þýðingum nái sögurnar til eins margra og kostur er , svo nýjar kynslóðir geti haft af þeim sömu ánægju og ég hef haft .
De islandske sagaer er et af Nordens mest markante bidrag til verdenslitteraturen .
I Danmark har de spillet en særlig vigtig rolle som kilde til de gamle nordboers historie , og de har fra en meget tidlig tid dannet et fællesskab i Norden og knyttet de nordiske folk sammen .
Islændingesagaerne udspilles ganske vist primært i Islands dramatiske landskab , men de islandske helte sejler ud i verden : til Danmark , Norge og Sverige .
De bosætter sig i Grønland og udforsker derfra nye lande , som det fjerne Vinland .
Islændingesagaerne – og ikke mindst totterne – beretter om konger , der indgår venskab med og lader sig underholde af islandske digtere , sagafortællere og helte .
Herhjemme fortæller den store historiker Saxo omkring 1200 ligeledes , at kong Valdemar den Store og ærkebiskop Absalon ved hirden havde en islænding , der excellerede i at fortælle sagaer .
Af denne grund holdt kongen ham engang hjemme fra et slag , så han kunne lytte til hans historier om oldtiden .
Det er morsomt at tænke på , at danskere og islændinge , ja , alle nordboer , på den tid talte samme sprog , som de kaldte dansk tunge .
De havde ikke brug for oversættelser .
Nu , da en samlet oversættelse af alle islændingesagaerne foreligger på dansk , vil danske læsere kunne dykke ned i hele den righoldige skat , som ikke tidligere har været tilgængelig for en bred læserskare .
Det er forrygende historier , dramatiske , sommetider drastiske ; men de giver os samtidig lov til at kigge ind i en fjern fortid og få et glimt af vor egen oldtid på dens egne præmisser .
Jeg glæder mig både til at læse de nye oversættelser af de kendte klassikere , som Njals saga , og de mere glemte sagaer , som jeg endnu ikke kender .
Fra en ung alder har sagaerne begejstret mig .
Allerede som fjorten-femtenårig stiftede jeg bekendtskab med sagaerne og deres uforglemmelige helte og optrin : Gunnar , der på vej i landflygtighed falder af hesten , ser tilbage mod den smukke fjeldskråning og det frugtbare landskab og indser , at han hellere vil dø end forlade sin jord ; skjalden Egil , der køber sit eget hoved med et kvad , og Gudrun , der af ulykkelig kærlighed får dræbt den mand , som hun elsker højest .
I lang tid havde vi i Danmark det privilegium at bevare de gamle islandske håndskrifter ved danske biblioteker .
Håndskriftsamlingen er i dag delt mellem de to venskabsfolk .
Med den samlede danske oversættelse af islændingesagaerne , som sker på islandsk initiativ , deler islændingene sagaarven med os påny .
Det er mit håb , at sagaerne i denne nye oversættelse vil nå ud til så mange som muligt , så nye generationer kan få samme glæde af sagaerne , som jeg har haft .
