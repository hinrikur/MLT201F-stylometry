Símboðinn þótti mikið þarfaþing fyrir upptekið fólk .
Með símboðanum var hægt að hringja í viðkomandi og þá kom númer viðkomandi á símboðann .
Eftir að GSM-símar urðu ódýrari í kringum aldamótin fór hinsvegar að fjara verulega undan símboðanum .
Þrátt fyrir að það séu ekki margir með símboða hér á landi keyptu Bandaríkjamenn sjö milljónir símboða árið 2012 samkvæmt tölum frá Consumer Agency í Bandaríkunum .
2003 skilaði símboðamarkaðurinn 6,3 milljörðum dollara til eiganda sinna en 2010 rúmum 1,5 milljörðum dollara .
Símboðinn kom fyrst á markað árið 1950 fyrir lækna í New York ef þeir þurftu að bregða sér frá sjúkrahúsinu .
John Francis Mitchell sameinaði svo tækni talstöðvar og útvarps tíu árum síðar og gerði að ódýru tæki þannig að almenningur gat fengið eintak .
Símboðinn sló strax í gegn og varð mjög vinsæll þó að læknar , björgunarsveitarfólk og aðrir sem varð að vera hægt að ná í með skömmum fyrirvara notuðu slík tæki mest .
Mörg vinsæl veitingahús notast við símboða þar sem fólk fær sinn eigin símboða sem pípir þegar borð losnar .
