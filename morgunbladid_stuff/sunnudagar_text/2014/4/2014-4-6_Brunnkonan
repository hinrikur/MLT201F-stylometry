Ololade Rabiu , sex barna móðir í Nígeríu , er eina kona landsins sem grefur brunna eftir vatni .
Karlmenn hafa einokað þetta starf frá örófi alda en Rabiu segist njóta þess að grafa og finna vatn handa þyrstum þorpsbúum .
" Ég elska þetta starf .
Það er enginn brunnur í Nígeríu sem ég kemst ekki inn í og það er enginn brunnur sem ég get ekki grafið , " sagði þessi grjótharða kona við AFP-fréttaveituna sem var á ferð um Nígeríu .
Gríðarlegur vatnsskortur er í Nígeríu eins og flestöllum Afríkuríkjum .
Rabiu hefur gengið vel að grafa og er nú þekkt undir nafninu Mama Kanga eða brunnkonan .
Fyrrverandi eiginmaður hennar kenndi henni undirstöðuatriðin en hún komst fyrst í fréttirnar í Nígeríu þegar hún gróf 40 metra niður í jörðina eftir vatni .
" Hún hefur mikla hæfileika og ég er viss um það að hún er mun betri en margir karlar sem eru í þessu erfiða starfi , " sagði Yisa Abdul sem er viðskiptavinur .
Starfið er erfitt , bæði fyrir líkama og sál , en Rabiu hefur ráð við öllum verkjunum .
" Guinness , gin og viskí og auðvitað bænin .
" 