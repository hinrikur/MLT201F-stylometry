Sverrir Þór Sverrisson , betur þekktur sem Sveppi , er þriggja barna faðir og mikill fjölskyldumaður .
Hann er giftur Írisi Ösp Bergþórsdóttur .
Þátturinn sem allir geta horft á ? Þátturinn sem allir geta horft á eins og staðan er núna er Ísland got talent .
Það er gríðarspenna á heimilinu og hver á sinn uppáhaldskeppanda .
Svo er Simpson alltaf fínn fyrir alla í fjölskyldunni .
Maturinn sem er í uppáhaldi hjá öllum ? Maturinn sem enginn á heimilinu kvartar yfir er líklega hakk og spagettí .
Það eru allir voða sáttir þegar það er á borðum .
Svo er heimagerða pítsan á föstudögum að sjálfsögðu fastur liður .
Skemmtilegast að gera saman ? Okkur finnst voða gaman að fara í bústað með vinum og vandamönnum og svo eru börnin okkar orðin ansi kaffihúsavön .
Þar er oft sest niður , drukkið kaffi og kakó og málin rædd , blöð og bækur lesin .
Borðið þið morgunmat saman ? Við borðum yfirleitt saman morgunmat ; það er í svolitlum flýti á virkum morgnum en meiri rólegheit um helgar .
Um helgar er oftast hent í smábeikon og klaki settur í djúsinn .
Hvað gerið þið saman heima ykkur til dægrastyttingar ? Til dægrastyttingar heima er mikið púslað og klippt út blöð og annað í þeim dúr .
Auk þess skellum við okkur oft á hjól og tætum eitthvað út í bláinn , enda nauðsynlegt að viðra þessi kvikindi .
