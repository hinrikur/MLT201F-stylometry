Aurapúkinn man hvað honum þótti dýrt að kaupa sinn fyrsta snjallsíma .
Bandarískur vinur hans hafði loks náð að telja Púkanum hughvarf og benda honum á hversu mikið þarfaþing snjallsíminn getur verið .
Síðan þá hefur snjallsíminn margsannað gildi sitt .
Hann hefur nýst Púkanum sem borgarkort , sem myndavél , sem hirsla utan um hljóðbækur og tónlist til að hlusta á á ferðinni , sem minnislisti , reiknivél , vekjaraklukka , veðurspátæki , netbanki og leikjamiðstöð .
Svo eru forrit eins og Skype og Viber sem geta snarlækkað símreikninginn .
Samt hefur púkinn aldrei eytt krónu í að borga fyrir app í símann .
Velflest helstu öpp má fá ókeypis .
Þeir sem þykir nýr snjallsími dýr ættu að íhuga að kaupa notaðan síma .
Púkinn á sjálfur þriggja ára iPhone og sér fram á að hann muni duga prýðisvel tvö til þrjú ár í viðbót .
