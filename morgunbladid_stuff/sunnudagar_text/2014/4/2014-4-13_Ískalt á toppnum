Kvikmyndin Frozen eða Frosin er orðin tekjuhæsta teiknimynd allra tíma en börn og fullorðnir hafa tekið ástfóstri við myndina um Önnu og Elsu og ævintýri þeirra .
Myndin er búin að hala inn meira en milljarði dollara en hugað var að hverju smáatriði í myndinni .
Hárið á Elsu var til dæmis með 420 þúsund hárþræði á meðan Garðabrúða úr Tangled eða Ævintýralegur flótti , var aðeins með 27 þúsund hárþræði þrátt fyrir að vera með mun síðara og meira hár .
Meðal manneskja er með 100 þúsund hárþræði .
Þess má geta að Garðabrúða og Flynn Ryder , parið úr Tangled , birtast í Frosin í laginu For the First Time in Forever sem er þegar hliðin eru opnuð við krýningu Elsu sem drottningu .
Í raunveruleikanum eru engin tvö snjókorn eru eins .
Tölvuteiknararnir vildu líkja eftir þessari staðreynd og gerðu 2.000 snjókorn sem birtast aldrei í sömu röð í myndinni .
Til að gera hreindýrið Sven sem raunverulegast fengu framleiðendur Walt Disney alvöruhreindýr í stúdíóið til að tölvuteiknararnir gætu lært hvernig slík dýr haga sér .
Hvernig þau anda , hvenær þau klóra sér og svo framvegis .
Þegar Elsa byggir ískastala sinn undir laginu Let it go komu 50 listamenn að 33 sekúndna atriðinu sem tekur hana að byggja kastalann .
Hver sekúnda er 24 rammar og tók 30 klukkutíma að meðaltali að gera hvern einasta ramma í því atriði .
Allt þetta hefur skilað Disney gríðarlegum tekjum en ekki sér fyrir endann á sigurför Frozen um allan heim .
