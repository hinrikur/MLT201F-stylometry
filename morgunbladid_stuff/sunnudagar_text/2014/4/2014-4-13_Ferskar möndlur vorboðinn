Í rúma tvo mánuði á ári er Jórdanía grænni og blómlegri en nokkur getur ímyndað sér .
Hafandi búið hér í um 5 ár eru mars og apríl okkar uppáhaldsmánuðir .
Við reynum að komast út úr höfuðborginni Amman eins oft og við getum til þess að njóta náttúrunnar og landslagsins .
Hér er vorboðinn ekki lóan heldur ferskar möndlur sem seldar eru í vegkantinum .
Grænar og súrar og bragðast best þegar þeim er dýft í sykur eða salt .
Nú förum við að hlakka til allra ávaxtanna og berjanna því á eftir möndlunum koma azkadinya , jarðarber , kaktusperur , melónur , kirsuber og fíkjur .
Lautarferðir í ólífulundi og engisprettusöngur í bakgrunni , ferskur andvari og sólin sem yljar .
Vor , yndislega vor ! Steina Björgvinsdóttir 