Fjölga þarf íbúðum og lækka leiguverð en ekki á kostnað skattgreiðenda .
Þetta segir í ályktun Heimdalls , félags ungra sjálfstæðismanna í Reykjavík , sem harmar stöðu húsnæðismála ungs fólks .
Segir að meira en 1.000 nemar séu á biðlista eftir stúdentaíbúðum og þúsundir fleiri í leit að húsnæði við hæfi .
Heimdellingar segja að nú sé mun dýrara fyrir ungt fólk að flytja að heiman en á árum áður .
Reglugerðir , lóðaskortur og háir skattar stuðli að háu húsnæðisverði svo erfitt er fyrir einkaaðila að koma til móts við þarfir ungs fólks sem vill ódýrt húsnæði .
Þá vilja Heimdellingar afnám fjármagnstekjuskatts á leigutekjur .
" Að lokum vill félagið gagnrýna tillögur Samfylkingarinnar sem fela í sér að borgaryfirvöld fari í samkeppni á leigumarkaði .
Borgaryfirvöld eiga svo sannarlega ekki að vera í leigustarfsemi , sérstaklega þegar hægt er að leysa húsnæðisvandann með markaðsmiðuðum lausnum án þess að blása út velferðarþjónustu hins opinbera , " segir Heimdallur .
