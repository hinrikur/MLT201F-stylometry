Útvarpsleikhúsið á Rás 1 flytur klukkan 13 á páskadag " Söng hrafnanna " , nýtt leikverk eftir Árna Kristjánsson í leikstjórn Viðars Eggertssonar .
Hljóðvinnslu annast Einar Sigurðsson .
Verkið er unnið í samvinnu við Leikfélag Akureyrar og Minjasafnið á Akureyri og var á dögunum frumflutt sem hljóðinnsetning í Davíðshúsi , á 50 ára dánarafmæli Davíðs Stefánssonar skálds frá Fagraskógi , en leikritið gerist þar í húsinu .
Ólafur Darri Ólafsson leikur Davíð , Hannes Óli Ágústsson leikur Pál Ísólfsson og Hilmir Jensson leikur Árna Kristjánsson píanóleikara .
Einnig fara María Pálsdóttir og Aðalbjörg Þóra Árnadóttir með hlutverk í leiknum .
