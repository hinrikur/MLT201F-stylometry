Sextán nemendur úr tíu skólum fengu viðurkenningu í teiknisamkeppni grunnskólanna , en til hennar var efnt í tilefni af Alþjóðlega skólamjólkurdeginum sem haldinn var nýlega .
Illugi Gunnarsson menntamálaráðherra tilkynnti úrslitin , en rúmlega 1.000 nemendur úr meira en 40 skólum víða um land tóku þátt í keppninni .
Öllum nemendum í fjórða bekk er heimil þátttaka .
" Markmið keppninnar er að vekja athygli á mikilvægu hlutverki mjólkur í daglegu mataræði barna , " segir í frétt frá Mjólkursamsölunni.Verðlaun í teiknisamkeppninni eru 25 þúsund krónur sem fara í bekkjarsjóð viðkomandi nemenda , þannig að hópurinn getur ráðstafað peningunum til að gera eitthvað skemmtilegt saman .
Vinningsteikningarnar eru á vefslóðinni www.skolamjolk.is .
