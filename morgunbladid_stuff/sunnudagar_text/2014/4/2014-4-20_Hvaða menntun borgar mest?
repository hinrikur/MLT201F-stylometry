Fjármálasíða Sunnudagsblaðsins hefur birt fjölda greina um hvernig má spara í heimilishaldinu eða fjárfesta af meiri skynsemi .
Eitt sem hefur hins vegar ekki verið fjallað um er hvaða leiðir má fara til að eignast sem mest af peningum á annað borð .
Áður en lengra er haldið er rétt að gera þann fyrirvara að peningar eru ekki allt , þótt þeir létti vissulega lífið , og að fleira en bara launatekjur ættu að stýra því hvað fólk ákveður að læra í skóla og starfa við á fullorðinsaldri .
En því er samt ekki hægt að neita að menntun er einhver sterkasta vísbendingin um framtíðartekjur og sumar gráður skapa betri launa- og vinnumöguleika en aðrar .
Fjármálaritið Forbes skoðaði á dögunum hvaða háskólanám skilar hæstu laununum .
Kemur þar í ljós sláandi munur á milli fræðasviða og enn meiri munur þegar bornar eru saman ýmsar sérhæfingar í námi .
Allir í verkfræðina Borin voru saman byrjunarlaun eftir grunnháskólagráðu , þ.e. bachelor-gráðu , og kom í ljós að tíu best launuðu gráðurnar eru allar á sviði verkfræði , tölvunarfræði og vörustjórnunar .
Hæst eru byrjunarlaunin vestanhafs hjá þeim sem ljúka bachelor í jarðefnaeldsneytisverkfræði ; þeir geta vænst árslauna í kringum 96.200 dali , jafnvirði hátt í 11 milljóna króna .
Þessi háu laun verður að meta með hliðsjón af því að verkfræðingar í olíugeiranum þurfa oft að starfa við mjög erfiðar aðstæður , s.s. á olíuborpöllum eða afskekktum olíulindum .
Næstir koma tölvu- og efnaverkfræðingar með 70.300 og 66.900 dali í árslaun við útskrift , jafngildi um 7,5 til 7,9 milljóna króna m.v .
núverandi gengi .
Þar á eftir koma tölvunarfræðingar , flugvélaverkfræðingar , vélaverkfræðingar og rafeindaverkfræðingar , allir með byrjunarárslaun yfir jafnvirði sjö milljóna króna .
Slök laun fyrir félagsvísindin Í heild skila verkfræðifögin hæstu meðallaununum ; 62.100 dölum , jafnvirði rétt tæpra sjö milljóna króna .
Tölvufög koma þar á eftir með meðalárslaun 58.500 dali eða um 6,5 milljónir króna , og viðskiptafögin koma í kjölfarið á svipuðu reiki .
Þá taka launin dýfu niður í 4,5 til 4,9 milljónir á ári með fjölmiðlafögum , stærðfræði og vísindafögum og námi á menntasviðinu .
Neðst lenda félagsvísindin með byrjunarárslaun að meðaltali í kringum 4,2 milljónir króna á bandaríska vinnumarkaðnum .
Næg vinna fyrir hjúkrunarfræðinga Laun eru svo eitt og atvinnuhorfur annað .
Í rannsókn sem gerð var við Georgetown-háskóla á síðasta ári kom í ljós að á bandaríska vinnumarkaðnum er atvinnuleysi minnst meðal þeirra sem útskrifast hafa úr hjúkrunarnámi , eða 4,8% .
Atvinnuleysið er líka lítið hjá þeim sem hafa menntað sig í grunnskólakennslu , einkaþjálfun og íþróttum , efnafræði og fjármálum .
Verra er ástandið hjá þeim sem mennta sig í arkitektúr , með 12,8% atvinnuleysi , mannfræði með 12,6% , kivkmyndun og ljósmyndun 11,4% og stjórnmálafræði 11,1% atvinnuleysi .
