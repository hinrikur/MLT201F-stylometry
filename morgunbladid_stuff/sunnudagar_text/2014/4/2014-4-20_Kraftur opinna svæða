Miklar breytingar áttu sér stað í skipulagsmálum í New York þau tólf ár sem Michael Bloomberg var borgarstjóri .
Heilu árbakkarnir , sem áður voru eins og eyðiland til minningar um horfinn iðnað , fengu nýtt líf og fylltust af fólki .
Á bak við þessar breytingar var Amanda Burden sem hefur verið yfir skipulagsmálum í borginni frá því að Bloomberg komst til valda 2002 .
Árið 2010 komst tímaritið Vanity Fair að þeirri niðurstöðu að á eftir Blomberg væri Burden " sennilega áhrifamesta manneskjan í stjórn borgarinnar " .
Í New York Times sagði að hún hefði skilið eftir sig " óafmáanlega arfleifð í útliti og áferð allra fimm borgarhluta New York um ókomna áratugi " .
Arkaði um borgina Þegar Burden tók við skipulagi borgarinnar hafði því verið spáð að íbúum hennar myndi fjölga úr átta í níu milljónir .
Hún fékk það erfiða verkefni að finna leið til að taka á móti einni milljón íbúa í borg sem er að stórum hluta umlukt vatni og hefur enga möguleika til útþenslu .
Lausnina fann hún með því að breyta deiliskipulagi borgarinnar og þétta byggðina þar sem það var unnt .
Ljóst var að svigrúm fyrir fjölgun bíla var lítið .
Því var reynt að forðast úthverfi þar sem bíllinn er óhjákvæmilegur og leggja áherslu á nánd við almenningssamgöngur .
Í fyrirlestri , sem er aðgengilegur á vefsíðunni Ted.com , lýsir Burden hvernig hún þrammaði fram og aftur um borgina og ræddi við íbúana til að kynna sér hverfi hennar .
" Fólk áttar sig á hvort þú skilur hverfið þess , " segir hún .
" Það er ekki hægt að gera sér það upp .
" Burden gerði þá kröfu til borgarfulltrúa að þeir færu á staðinn í eigin persónu áður en greidd væru atkvæði um breytingar á deiliskipulagi og kynntu sér hverfið rækilega .
Á 12 árum var deiliskipulagi breytt í 124 hverfum eða 40% borgarinnar .
Tókst að koma því þannig fyrir að 90% nýrrar íbúabyggðar eru í innan við 10 mínútna göngufæri frá neðanjarðarlestarstöð .
Opin svæði eru sérstakt áhugamál Burden og nefnir hún lítinn almenningsgarð , sem kenndur er við stjúpföður hennar , William S. Paley , og er á miðri Manhattan .
Paley-garðurinn er eins og vin í steinsteypufrumskógi þar sem eru lausir stólar og hægt að setjast niður .
Í fyrirlestri sínum lýsir Burden óbeit sinni á stórum , fráhrindandi torgum fyrir framan byggingar þar sem ekkert sé að finna nema kaldan stein , eina , tvær höggmyndir en hvorki gróður né þægindi .
Slík torg séu ágætis bautasteinar fyrir arkitekta en þjóni ekki almenningi sem hraði sér burt .
Steinsteypt auðn eða vin Burden hefur látið til sín taka á þremur svæðum .
Í Green Point og Williamsburg í Brooklyn er nú almenningsgarður niðri við vatnið þar sem áður var auðn og yfirgefið iðnaðarhúsnæði .
Hún opnaði einnig fyrir aðgengi að strandlengjunni á neðri hluta Manhattan , meðal annars í útjaðri hverfisins Wall Street .
Hún lét smíða líkan í fullri stærð að því hvernig hluti garðsins gæti litið út .
Þegar hún settist á bekk sá hún að handriðið myndi byrgja sýn yfir Austurá til Brooklyn .
Nú eru setgögnin við handriðið eins og barstólar og handriðið flatt og nógu breitt til að þar sé hægt að borða nesti eða blaða í bók .
Vinsælasta opna svæðið er þar sem áður voru spor fyrir hækkaða almenningslest , High Line .
Þar er nú hægt að ganga innan um plöntur og vatn .
Burden segir að framkvæmdir á borð við þessar njóti ekki vinsælda hjá verktökum , þeir sjái aðeins viðskiptavini og hefðu helst viljað setja verslanir í High Line-garðinn .
" En þá hefði hann verið Kringla , en ekki almenningsgarður , " segir hún .
" Ef ég hef lært eitthvað , " segir Burden um tíma sinn sem skipulagsstjóri New York-borgar , " þá er það að það er kraftur í opnum svæðum .
Þar á ég ekki bara við fólkið , sem notar þau , heldur hinn miklu meiri fjölda sem líður betur í borginni sinni vegna vissunnar um að þau séu til staðar .
" 