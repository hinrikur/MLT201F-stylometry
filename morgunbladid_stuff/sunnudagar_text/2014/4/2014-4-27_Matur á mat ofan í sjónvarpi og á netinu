Bræðurnir Adam og James Price eiga vinsæla veitingastaði í Danmörku , hafa gefið út matreiðslubækur og eru með sjónvarsþætti í danska ríkissjónvarpinu sem heita " Spise med Price " .
Þessir þættir verða sýndir á RÚV á næstunni , sá fyrsti fimmtudaginn 8.maí .
Þeir bræður eru þó ekki kokkar heldur hafa handritaskrif og tónsmíðar helst á sinni ferilskrá .
Adam Price er handritshöfundur og hefur meðal annars skrifað handrit að Borgen , Önnu Pihl og fleiri vinsælum dönskum þáttum .
James Price hefur skrifað söngleiki og tónlist fyrir leikhús , útvarp og sjónvarp .
Þættir þeirra njóta mikilla vinsælda , ekki síst fyrir uppátækjasama matreiðslu og hugmyndaauðgi .
Hvers kyns matreiðsluþættir njóta raunar mikilla vinsælda hér á landi líkt og annars staðar .
Matreiðslubækur tróna jafnan efst á metsölulistum og fólk virðist ekki fá nóg af mat , hvort sem er á skjá eða síðum .
Sífellt bætist í hóp svokallaðra sjónvarpskokka hérlendis .
Þeir sem falla í þennan hóp eru ekki alltaf lærðir kokkar heldur fólk sem hefur til dæmis tileinkað sér ákveðna færni eða tiltekið mataræði og sýnir hvernig á að fara að .
Hægt að horfa á eldri matreiðsluþætti á vefnum Þátturinn Eldað með Ebbu sem sýndur er á RÚV lýkur senn göngu sinni en á fimmtudag í næstu viku er áttundi og síðasti þátturinn .
Fyrir matgæðinga er gott að vita að allir þættir Ebbu eru aðgengilegir á www.ruv.is / matur .
Á þeirri vefslóð er einnig að finna eldri matreiðsluþætti og uppskriftir úr þeim .
Nú þegar grilltíminn fer í hönd er líka gagnlegt að vita til þess að þættirnir Hrefna Sætran grillar eru aðgengilegir á fyrrnefndri vefslóð .
Í þáttunum , sem sýndir voru á RÚV síðastliðið haust , má til dæmis sjá meistarakokkinn Hrefnu leggja tandoori-lambaprime á grillið , reiða fram grillaða ostapitsu með sultu og gera dýrindis laxaborgara .
Nýverið hóf göngu sína matreiðsluþátturinn Læknirinn í eldhúsinu þar sem Ragnar Freyr Ingvarsson sýnir fimi sína í eldhúsinu .
Þættirnir eru á dagskrá á Skjá einum á fimmtudagskvöldum .
Eva Laufey Kjaran Hermannsdóttir byrjar með nýjan matreiðsluþátt á Stöð 2 næstkomandi mánudagskvöld en sjálf kallar hún sig ástríðukokk .
Þátturinn ber heitið Höfðingar heim að sækja .
Meistari matreiðsluþáttanna Gordon Ramsey hefur gert fjölda matreiðsluþátta .
Margir þeirra eru aðgengilegir á sjónvarpsveitunni Netflix fyrir þá sem hafa slíkan aðgang .
Masterchef USA , þáttur þar sem Ramsey leitar að meistarakokki Bandaríkjanna með aðferð raunveruleikasjónvarps , er sýndur á Stöð 2 á fimmtudagskvöldum .
