Mér finnst gaman að lesa bækur .
Bækur eru með fallegum myndum og þær eru með sögum og maður sofnar strax þegar maður er búinn að lesa .
Ég á margar uppáhaldsbækur , ein þeirra er Selur kemur í heimsókn .
Hún er bara fyndin .
Þar segir að köttur sé dúfa , fíll er kallaður mús og svo er slanga sem er kölluð hvolpur .
Það er allt kallað öðrum nöfnum .
Skýjað með kjötbollum á köflum er líka skemmtileg .
Það rignir mat , ég verð svo svangur þegar þessi bók er lesin fyrir mig .
Ég held líka mikið upp á allar bækurnar um Snúð og Snældu .
Þau eru sæt .
Skemmtilegust finnst mér bókin Snúður og Snælda og Lappi í skólanum .
Snælda er alltaf að gera prakkarastrik .
Ég hef líka gaman af bókunum um Breka og Dreka , Breki og Dreki í leikskóla og Undarleg ar uppfinningar Breka og Dreka .
Þeir eru litlir prakkarar og svo eru myndirnar flottar .
Stundum les ég þá mörg kvöld í röð .
Í bókinni um Greppikló eru tröll og mús sem verða vinir , Greppikló vill borða músina , en músin platar hann og textinn rímar .
Skrímslabækurnar , um Litla skrímslið og Stóra skrímslið , eru bara skemmtilegar , skrímslin eru fyndin og skrítin .
Ég sá einu sinni leikrit með þeim .
Í Helgi skoðar heiminn er lítill strákur sem ferðast um heiminn , það er skemmtilegast þegar hann er hjá tröllunum á leiðinni heim .
Ég myndi vilja fara í svona ferð eins og Helgi í sveitinni hjá afa og ömmu á Þokka , sem er hesturinn minn .
Í Pétri og úlfinum eru brúður .
Þetta er saga um strák sem heitir Pétur sem fór út í skóg og gleymdi að loka hliðinu og þá kom afi hans og lokaði hliðinu .
Þá hitti hann úlf , úlfurinn át öndina og Pétur náði úlfinum .
