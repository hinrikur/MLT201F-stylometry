Ekkert lát virðist vera á vinsældum myndbandsins Þrumustuð sem Einar Baldvin Youtube-notandi setti inn á myndbandavefinn fyrir nokkrum mánuðum .
Um er að ræða upptöku af stuðkvöldi á skemmtistaðnum Kaffi Catalínu í Kópavogi þar sem lagið Þrumustuð er leikið undir hressilegum dansi gesta .
Fyrir nokkru kom út 10 klukkustunda útgáfa myndbandsins , þar sem lagið rúllar aftur og aftur .
Nýverið bætti myndbandasmiðurinn karókíútgáfu við svo hægt sé að upplifa stemninguna heima í stofu .
Öll myndböndin má finna á Youtube með því að slá inn orðið þrumustuð í leitarglugga .
Páskaeggin eru vinsæl á þessum árstíma en í grein Kristínar Soffíu Jónsdóttur , frambjóðanda Samfylkingar í borginni , sem hún deildi á Facebook , kemur fram að íslenskt súkkulaði sé búið til úr baunum sem ekki eru vottaðar .
" Partípúb dagsins er þetta : Það tína þrælar súkkulaðibaunirnar sem notaðar eru í páskaeggið þitt .
Eigum við að sleppa því að háma í okkur þrælgóð páskaegg í ár í nafni kærleikans ? " spurði hún á Facebook í vikunni .
Hallgrímur Helgason rithöfundur greip þetta á lofti og lýsti skoðun sinn á íslensku sælgæti : " Nammibransinn er auk þess líklega staðnaðasti bransinn á Íslandi .
Tvö þrjú gamaldags fyrirtæki að framleiða gamaldags vont nammi sem er svo nánast það eina sem er í boði í sjoppum landsmanna .
Sem er reyndar ágætt því þá langar mann aldrei í nammi hér .
Því allt íslenskt nammi er vont ! Og hananú .
" 