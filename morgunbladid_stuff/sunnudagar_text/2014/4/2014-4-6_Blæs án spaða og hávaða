Fyrirtækið Dyson hefur komið með fjölmargar nytsamlegar hugmyndir á markað síðan það var stofnað árið 1991 .
Í marsbyrjun kom önnur útgáfa af viftunni " Air multiplier " og markar viftan ákveðin tímamót í loftræstingu .
Hefur viftan fengið ótrúlega jákvæð viðbrögð gagnrýnenda .
Hún er 75% hljóðlátari en hin venjulega vifta , hefur enga spaða og gusturinn frá henni er mun kröftugri en áður hefur þekkst .
Viftan er allt annað en ókeypis en verðið er 250 til 299,99 dollarar eða 28-33 þúsund krónur í Bandaríkjunum en hún er ekki enn komin í sölu hér á landi .
Hún var kynnt sem hugmynd árið 2009 og fyrsta útgáfa kom út á síðasta ári .
Í marsbyrjun kom svo önnur útgáfa þar sem var búið að minnka hávaðann enn frekar og auka kraftinn .
Fyrirtækið hefur eytt rúmum 40 milljónum dollara í þróunarvinnu en alls eru 1.500 verkfræðingar og vísindamenn í vinnu hjá Dyson .
Síðasta uppfinning þeirra var pokalausa ryksugan en líklegast þekkja flestir Íslendingar Dyson-handþurrkuna sem er í Kringlunni meðal annars þar sem nýþvegnum höndunum er stungið í blásara og kröftugur gustur þurrkar þær á nokkrum sekúndum .
