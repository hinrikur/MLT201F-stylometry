Sveinn Arnar Davíðsson , körfuknattleiksmaður í Snæfelli , er vígalegur á velli með mikið skegg og fjölmörg húðflúr .
Sveinn Arnar og félagar eru komnir í sumarfrí eftir að hafa tapað fyrir KR í átta liða úrslitum í úrslitakeppni Dominos-deildar karla .
Hversu oft æfir þú á viku ? Sex körfuboltaæfingar í viku og aukaskotæfingar og lyftingaæfingar .
Reyni að fara þrisvar í viku , tvisvar á dag , að skjóta aukalega og lyfta en næ því ekki alltaf vegna vinnu .
Hvernig æfir þú ? Ég er á 6-7 körfuboltaæfingum í viku þar sem ég er með öllu liðinu , svo eru það skotæfingar þar sem við í Snæfelli erum svo heppnir að hafa skotvél í íþróttahúsinu , með henni nær maður 500-700 skotum á engum tíma .
Algjör snilld .
Svo lyfti ég og notast við æfingar sem ég var í hjá einkaþjálfara í sumar .
Henta slíkar æfingar fyrir alla ? Ég myndi segja að svona æfingar hentuðu öllum og bara betra að byrja að æfa sem mest sem fyrst .
Ég byrjaði ekki nægilega ungur að æfa svona mikið en ég er að reyna að vinna það upp núna .
Hver er lykillinn að góðum árangri ? Lykillinn að góðum árangri er að vinna eins vel í sjálfum sér og maður getur og bæta sinn leik til þess að hjálpa liðinu .
Það er ekki bara vinnan í íþróttasalnum sem skilar sér , maður verður líka að hafa hausinn í lagi .
Líður þér illa ef þú færð ekki reglulega útrás fyrir hreyfiþörfina ? Ég verð að hreyfa mig reglulega og halda því í vissri rútínu hreinlega bara til þess að halda geðheilsunni á réttum stað .
Ég hef verið það mikið í íþróttum í gegnum tíðina að ég þekki ekkert annað en að æfa nánast á hverjum degi .
Maður slappar mun betur af ef maður fer fyrst aðeins í ræktina og rífur í lóðin .
Hvað er það lengsta sem hefur liðið á milli æfinga hjá þér ? Ég man það nú ekki alveg , ætli það sé ekki síðasta sumar þegar ég skrapp til útlanda í tíu daga .
Það var mjög kærkomið frí þar sem ég var búinn að æfa tvisvar á dag flesta dagana fyrir ferðina .
Ertu almennt meðvitaður um mataræðið ? Þegar kemur að mataræði er ég ekki besta fyrirmyndin ; ég borða nákvæmlega það sem mig langar í og ég borða mikið , en ég er samt alveg meðvitaður um mataræðið og borða hollan mat með öllu góðgætinu sem ég borða .
Hvað borðarðu til að halda þér í formi ? Ég borða alltaf hafragraut á í vinnunni og prótein eftir æfingar .
Ég læt mér nægja Hleðslu – ég er ekkert að hrista mér einhver búst og svona .
Hvaða óhollustu ertu veikur fyrir ? Ég er rosalega mikill hlaupkall .
Félagar mínir segja allir að ég sé með skelfilegan smekk á nammi .
Hvaða gildi hefur hreyfing og líkamsrækt fyrir þig ? Bara einfaldlega hjálpar mér að halda mínu striki í lífinu ; ekki vera að fara út á einhverja braut sem ég svo ræð ekki við .
Hjálpar mér líka að sjá fram á veginn og vita hvað bíður mín næst .
Hvað eru algeng mistök hjá fólki við æfingar ? Bara að gera æfingar vitlaust , fá ekki einhvern sem veit út á hvað þetta gengur til að kenna manni að gera hlutina rétt .
Það getur skipt sköpum , þá sérstaklega í ræktinni , til þess að koma í veg fyrir meiðsli .
Hver er erfiðasti mótherjinn á ferlinum ? Justin Shouse , hann er ótrúlega lunkinn og skemmtilegur leikmaður sem þorir að taka af skarið þegar mikið liggur við .
Hver er besti samherjinn ? Ég get eiginlega ekki gert upp á milli Íslendinganna , við erum allir svo góðir vinir , búnir að spila saman svo lengi .
Snæfellsliðið í heild myndi ég segja .
Hver er fyrirmynd þín ? Fyrirmyndin mín er Hlynur Bæringsson , mágur minn .
Mér finnst gott að hafa hann sem fyrirmynd þar sem ég get fylgst vel með honum og leitað ráða hjá honum .
Hver er besti íþróttamaður allra tíma ? Ég held að ég verði að segja Jordan , hann var svo svakalega mikill íþróttamaður .
En Lebron James er á hraðri leið að stela þeim titli að mínu mati .
Skemmtileg saga / uppákoma frá ferlinum ? Það var þegar ég var að keppa með Skallagrími á móti KR og heyrði í stúkunni 4.. .
3.. .
2.. .
1 Ég man að ég leit á klukkuna um leið og ég heyrði fjóra og svo skaut ég boltanum yfir allan völlinn og það sprakk allt úr hlátri svo ég leit aftur á klukkuna og þá var 41 sekúnda eftir af hálfleiknum .
En auðvitað hló maður bara að þessu .
Skilaboð að lokum ? Æfðu meira en þú nennir , þá nærðu árangri .
