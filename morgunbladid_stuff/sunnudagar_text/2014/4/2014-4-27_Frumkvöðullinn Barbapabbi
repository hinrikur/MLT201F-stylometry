" Öll börn eru ólík , " sagði Barbapabbi sem í bókinni Skólinn hans Barbapabba stofnar skóla þar sem hvert barn fær verkefni við sitt hæfi .
Þau sem hafa færni á tæknisviði og hafa gaman af því að gera við fá að læra um tækni .
Þau sem þurfa mikla hreyfingu fá að hreyfa sig mikið .
Þau börn sem sýna náttúrunni áhuga rannsaka náttúruna og skoða fugla .
Bókin er skrifuð 1977 og má kannski segja að Barbapabbi hafi verið frumkvöðull í skólastarfi þar sem einstaklingurinn fær að njóta sín .
