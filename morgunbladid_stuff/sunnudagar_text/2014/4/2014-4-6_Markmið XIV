Myndlistarmennirnir Helgi Hjaltalín Eyjólfsson og Pétur Örn Friðriksson opna á laugardag klukkan 15 sýningu í Listasafninu á Akureyri sem þeir kalla " Markmið XIV " .
Listamennirnir hafa á undanförnum árum vakið athygli fyrir frumleg efnistök og halda hér áfram að gera tilraunir sem skila engri afgerandi niðurstöðu , á ferðalagi sem hefur engan sérstakan áfangastað .
Tilgangur félaganna er að setja saman mynd þar sem framkvæmd og framsetning sýningarinnar verður að sjónrænni upplifun .
Þeir ýta myndmálinu að rökrænum þolmörkum sínum , en bjóða um leið áhorfandanum upp á dúnmjúkan þægindaramma fyrir skilningarvitin .
