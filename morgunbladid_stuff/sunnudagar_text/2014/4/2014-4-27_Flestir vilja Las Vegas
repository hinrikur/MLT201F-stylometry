Ferðamenn um víða veröld heimsækja gjarnan sömu staðina – sumir staðir laða einfaldlega fleiri til sín en aðrir .
Nýverið birti Huffington Post lista yfir 50 mest sóttu ferðamannstaði heims samkvæmt eigin tölfræðiúttekt .
Undur á borð við Kínamúrinn og Niagra-fossana komast vissulega á blað en á toppi listans trónir þó sjálf lastaborgin Las Vegas .
Nánar tiltekið er aðalgata borgarinnar , " The Strip " mest sótti ferðamannastaður heims samkvæmt úttektinni .
Kínamúrinn aðeins með einn fjórða á við Las Vegas í gestafjölda Alls laðar þessi fræga gata tæplega 40 milljónir manna til sín árlega , litlu fleiri en heimsækja Times Square í New York ár hvert , en sá staður vermir annað sæti listans .
Annar fjölfarinn staður New York-borgar , Central Park , nær þriðja sætinu og í því fjórða er Union Station í Washington DC .
Fyrsta náttúruperlan á listanum er svo í fimmta sætinu en það eru Niagra-fossarnir í Kanada .
Þangað koma 22,5 milljónir árlega , eða rétt rúmlega helmingur þess fjölda sem gerir sér glaðan dag á aðalgötunni í Las Vegas .
Neðar á listanum lenda til dæmis Kínamúrinn með 9 milljónir gesta ( 28. sæti ) , óperuhúsið í Sydney með 8,2 milljónir gesta ( 31. sæti ) og Eiffel-turninn í París ( 38. sæti ) með 7 milljónir gesta árlega .
Taj Mahal kemst ekki á lista en hins vegar komast allir skemmtigarðar Disney á þennan fróðlega lista yfir mest sóttu staði heims .
