Allt útlit er fyrir spennandi kosningar til borgarstjórnar 31. maí næstkomandi .
Verður Dagur B. Eggertsson , oddviti Samfylkingarinnar , fyrsti maðurinn í sögunni til að verða borgarstjóri í annað sinn eða endurheimtir Sjálfstæðisflokkurinn embættið sem hann hefur haft á sínu valdi í 61 ár frá því að flokkspólitískur borgarstjóri var fyrst kjörinn fyrir 82 árum ? Ef marka má skoðanakannanir að undanförnu nýtur Dagur B. Eggertsson , oddviti Samfylkingarinnar í Reykjavík , mests trausts borgarbúa til að gegna embætti borgarstjóra á komandi kjörtímabili .
Setjist Dagur í stól borgarstjóra eftir sveitarstjórnarkosningarnar 31. maí næstkomandi verður hann fyrsti maðurinn í sögunni til að gegna embættinu í tvígang .
Dagur var borgarstjóri á árunum 2007-08 .
Í bæjarstjórnarlögum fyrir Reykjavík sem sett voru árið 1907 var í fyrsta sinn kveðið á um embætti borgarstjóra .
Embættið var auglýst árið 1908 og sóttu tveir um stöðuna , þeir Páll Einarsson og Knud Zimsen .
Páll var ráðinn til sex ára af bæjarstjórn Reykjavíkur en að þeim tíma loknum ákvað hann að hætta störfum og Knud Zimsen tók við embættinu .
Hann hélt því til ársins 1932 .
Knud var í tvígang á þriðja áratugnum kjörinn borgarstjóri í almennri atkvæðagreiðslu meðal bæjarbúa .
Fyrsti pólitíski borgarstjórinn í Reykjavík var Jón Þorláksson , formaður Sjálfstæðisflokksins , sem kjörinn var 1932 .
Jón hafði áður verið forsætisráðherra , einn fimm manna til að gegna báðum embættum .
Hann er á hinn bóginn eini maðurinn sem var forsætisráðherra á undan .
Hinir fjórir , Bjarni Benediktsson , Gunnar Thoroddsen , Geir Hallgrímsson og Davíð Oddsson , voru allir borgarstjórar áður en þeir settust í stól forsætisráðherra .
Tögl og hagldir Allt eru þetta sjálfstæðismenn enda hafði flokkurinn áratugum saman bæði tögl og hagldir í borgarstjórn og átti borgarstjórann í 46 ár samfellt , frá 1932 til 1978 .
Þegar Sjálfstæðisflokkurinn missti meirihluta sinn í borgarstjórn í kosningunum 1978 var myndaður nýr meirihluti Alþýðubandalags , Alþýðuflokks og Framsóknarflokks .
Hann réð utanaðkomandi mann í starf borgarstjóra , Egil Skúla Ingibergsson verkfræðing .
Sjálfstæðisflokkurinn , undir forystu Davíðs Oddssonar , endurheimti borgina 1982 og hélt henni næstu tólf árin .
Davíð var borgarstjóri í níu ár en þegar hann varð forsætisráðherra tók Markús Örn Antonsson við af honum .
Fyrir kosningarnar 1994 leysti Árni Sigfússon Markús Örn af hólmi .
Vinstrimenn náðu borginni aftur á sitt vald í þeim kosningum og rann þá upp lengsta samfellda valdaskeið þeirra í borginni , tólf ár .
Fyrir kosningarnar gerðu flokkarnir með sér kosningabandalag og buðu fram undir merkjum Reykjavíkurlistans .
Kvennalistakonan Ingibjörg Sólrún Gísladóttir varð borgarstjóri .
Þegar Ingibjörg Sólrún hætti sem borgarstjóri snemma árs 2003 var sóttur maður út fyrir borgarstjórnarflokk Reykjavíkurlistans , Þórólfur Árnason .
Steinunn Valdís Óskarsdóttir var svo þriðji og síðasti borgarstjóri listans .
Reykjavíkurlistinn bauð ekki fram í kosningunum 2006 og þá endurheimtu sjálfstæðismenn borgarstjórastólinn .
Kjörtímabilið sem fór í hönd var um margt óvenjulegt enda var í tvígang skipt um meirihluta í borginni .
Borgarstjórarnir á kjörtímabilinu urðu alls fjórir , Vilhjálmur Þ. Vilhjálmsson , Sjálfstæðisflokki , Dagur B. Eggertsson , Samfylkingu , Ólafur F. Magnússon , F-listanum , og Hanna Birna Kristjánsdóttir , Sjálfstæðisflokki .
Áratuga stöðugleiki í borgarstjórnarmálum , fyrst í tíð Sjálfstæðisflokks og síðan Reykjavíkurlistans , breyttist í mikla óvissu .
Ævintýri Besta flokksins Á téðu kjörtímabili gerðist það líka í fyrsta skipti að stjórnmálamaður , sem ekki er sjálfstæðismaður , varð borgarstjóri í krafti eigin flokks , Dagur B. Eggertsson .
Ingibjörg Sólrún var borgarstjóri af hálfu Reykjavíkurlistans en ekki Kvennalistans .
Hvorki Alþýðuflokkur né Alþýðubandalag eignuðust borgarstjóra meðan þeir voru og hétu og Framsóknarflokkurinn hefur aldrei hreppt embættið .
Ekki heldur Vinstri hreyfingin – grænt framboð .
Það sætti svo miklum tíðindum þegar nýtt stjórnmálaafl , Besti flokkurinn , kom sínum manni , Jóni Gnarr , í stól borgarstjóra fyrir fjórum árum .
Hann dregur sig nú í hlé – sem og flokkurinn .
Knud Zimsen hefur lengst allra verið borgarstjóri í Reykjavík , átján ár .
Geir Hallgrímsson gegndi embættinu í þrettán ár og Gunnar Thoroddsen í tólf .
Davíð Oddsson var borgarstjóri í níu ár , eins Ingibjörg Sólrún Gísladóttir .
Skemmst hefur Árni Sigfússon setið á stóli borgarstjóra , þrjá mánuði .
Auður Auðuns varð fyrst kvenna borgarstjóri í Reykjavík , 1959 .
Hún gegndi embættinu ásamt Geir Hallgrímssyni .
Alls eru borgarstjórar Reykjavíkur 21 , þar af fjórar konur .
Yngstur til að taka við embættinu var Bjarni Benediktsson , 32 ára .
Davíð Oddsson var 34 ára .
Elstur var Vilhjálmur Þ. Vilhjálmsson , 60 ára .
Ólafur F. Magnússon og Jón Þorláksson voru 55 ára .
