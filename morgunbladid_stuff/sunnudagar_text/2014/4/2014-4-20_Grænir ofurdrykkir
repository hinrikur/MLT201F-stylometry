Morgunblaðið leitaði til nokkurra vel valinna einstaklinga sem setja heilsuna jafnan í fyrsta sætið og fékk að vita hver þeirra uppáhalds græni drykkur væri .
Áherslurnar eru ólíkar sem sýnir að það má leika sér með hráefnið og breyta til eftir því hvað til er í ísskápnum hverju sinni .
María Margrét Jóhannsdóttir mariamargret@mbl.is Morgunblaðið leitaði til nokkurra vel valinna einstaklinga sem setja heilsuna jafnan í fyrsta sætið og fékk að vita hver þeirra uppáhalds græni drykkur væri .
Áherslurnar eru ólíkar sem sýnir að það má leika sér með hráefnið og breyta til eftir því hvað til er í ísskápnum hverju sinni .
María Margrét Jóhannsdóttir mariamargret@mbl.is Bætir Matchadufti út í Daði Hrafn Sveinbjarnarson er crossfit þjálfari hjá CrossFit Sport .
Hann segir gott að byrja daginn á einum grænum drykk .
" Þetta er fljótlegt , einfalt og stútfullt af orku .
Maður fær ótrúlegt magn af vítamínum , trefjum og svo líður manni bara svo vel af þessu .
Ég nota mikið af spínati og mangó í svona drykki og leik mér svo við að bæta t.d. banana eða próteindufti út í – allt eftir því í hvernig skapi ég er í hverju sinni .
Í þennan drykk set ég líka Matcha-te en það er gríðarlega andoxunarríkt og inniheldur auk þess meira magn koffíns en hefðbundið kaffi .
Það gefur manni jafna orku yfir daginn og ég nota það mjög mikið í drykki sem þessa , " segir Daði .
Eiturgrænn Hulk : 250 ml eplasafi ( ég nota Cawston-epla og rabarbarasafa , en hvaða eplasafi sem er virkar vel ) lúkufylli af spínati 1 cm engiferbútur , afhýddur og gróft saxaður ½ grænt epli ½ þroskað mangó ( má vera frosið ) safi úr hálfri límónu 5-6 lauf fersk mynta ½ tsk .
Matcha-duft klaki fyrir þá sem vilja .
Börnin elska drykkinn Harpa Ingólfsdóttir er hagfræðingur og þriggja barna móðir .
Hún lifir mjög heilsusamlegu lífi og æfir t.d. crossfit af kappi .
" Ég blanda mér mjög oft svona drykki , nánast daglega .
Kosturinn við þá er hversu fljótlegir þeir eru og umfram allt hollir " .
Aðspurð segist Harpa ekki halda upp á eitthvert eitt hráefni .
" Það fer allt eftir því hvernig drykk ég bý til , hvort um er að ræða grænan drykk eða berjadrykk .
Möguleikarnir eru óteljandi .
Þessi drykkur er mjög ferskur á bragðið og góð leið til þess að ná þessari grænu hollustu án þess að þurfa að pína hana í sig .
Krakkarnir meira að segja elska þennan drykk , " segir Harpa .
Grænn og ferskur drykkur : 2 lúkur af spínati 1 avókadó Vænn biti af engiferrót 1 epli 1 Froosh með mangó- og appelsínubragði .
Slær á sætuþörfina Oddrún Helga Símonardóttir heldur úti heimasíðunni Heilsumamman.com og gefur lesendum síðunnar uppskriftir af hollum mat auk þess sem hún heldur reglulega námskeið .
" Ég blanda svona drykki að meðaltali þrisvar til fimm sinnum í viku .
Drykkurinn er frískandi og næringarríkur og slær líka á sætuþörfina sem er kostur .
Ég er mjög hrifin af því að nota íslenska grænkálið í drykki sem þessa og engifer .
Á sumrin er síðan gott að bæta við ferskri myntu .
Þessi drykkur er svolítið sætur og flestum finnst hann mjög góður , líka þeim sem ekki eru vanir græna bragðinu .
Þetta er drykkur sem krökkunum mínum finnst mjög góður .
Ég mæli með því að fólk sem er að byrja að blanda sér drykki leitist við að gera það sem því þykir gott á bragðið .
Svo er smátt og smátt hægt að draga úr sætunni .
Það á enginn að þurfa að pína heilsudrykki í sig og ef þetta á að verða að vana þurfa drykkirnir líka að bragðast vel , " segir Oddrún .
Grænn og " gordjöss " 2,5 dl frosið mangó ; 1 epli ( helst lífrænt og setja það þá með hýðinu í ) ; ½ -1 stöngull sellerí ; 1 msk .
engifer ( rifið í rifjárni ) ; 2 msk .
safi úr sítrónu ; 2-3 msk .
möluð graskersfræ eða möluð hörfræ ; Vænn skammtur af grænkáli ; 3 dl vatn ( eða eftir smekk ) .
Morgunógleðin loks að baki " Ég reyni að blanda mér svona drykk reglulega eða alltaf þegar tími gefst , " segir Tobba Marinós , rithöfundur og markaðsstjóri Skjásins en hún á von á sínu fyrsta barni í júní .
" Þetta er góð leið til þess að fá aukna orku fyrir daginn , til dæmis ef maður er lystarlítill á morgnana .
Þá hjálpar engifer til þess að draga úr morgunógleðinni en ég var mjög slæm af henni á tímabili en almennt þykir engifer vera allra meina bót .
Karl , maðurinn minn , er ekki mikið fyrir þessa dæmigerðu hollustudrykki en honum finnst þessi mjög góður .
Þetta er ferskur drykkur en engifer gerir það að verkum að drykkurinn rífur svolítið í , " segir Tobba .
Morgunbomba fyrir tvo 1 lúka spínat 1 frosinn banani hálft epli ( helst Pink lady ) 1 bolli frosið mangó 2 cm ferskt engifer 3 döðlur vatn eftir þörfum 