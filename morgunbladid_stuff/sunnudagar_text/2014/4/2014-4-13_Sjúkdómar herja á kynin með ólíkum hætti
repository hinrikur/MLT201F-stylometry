Rannsóknir lækna og fræðimanna sýna að kynin upplifa gjarnan aðdraganda hjartaáfalla og kransæðastíflna með ólíkum hætti .
Einkennin virðast vera nokkuð ólík eftir því hvort um karla eða konur er að ræða .
Dæmigert er að þyngsli fyrir brjósti og verkur í vinstri handlegg tengist hjartakvilla eða þrengslum í æðakerfinu .
Sú er hins vegar fyrst og fremst raunin í tilfelli karla en ekki kvenna .
Þær upplifa miklu frekar erfiðleika varðandi öndun , svita og kviðverki .
Gera þarf greinarmun á konum og körlum Dr. Johnson er sérfræðingur í hjartasjúkdómum við Brigham and Women ' s Hospital í Boston-ríki í Bandaríkjunum .
Hún hefur í störfum sínum sérstaklega beitt sér fyrir bættri heilsu kvenna .
Hún er þeirrar skoðunar að beinlínis sé hættulegt að meðhöndla kynin eins þegar kemur að heilsufari og segir afleitt að steypa kynin í sama mót .
Slíkt sé hættulegt heilsu kvenna og hún kallar eftir hugafarsbreytingu í vinnubrögðum í heilbrigðisgeiranum hvað þetta varðar .
Dr. Johnson hélt athyglisverðan fyrirlestur í lok síðasta árs á TED-ráðstefnunni í San Francisco-ríki í Bandaríkjunum .
Í máli hennar kom til að mynda fram að konur væru 70% líklegri til þess að finna fyrir einkennum þunglyndis á lífsleiðinni heldur en karlar .
Ýmis einkenni hjá konum á borð við kvíða séu þó ekki alltaf meðhöndluð sem þunglyndi heldur fái konur ranga greiningu hjá læknum í 30-50% tilfella .
Dr. Johnson tók þetta sem dæmi í fyrirlestri sínum og greindi frá því að um sextugt hefði móðir hennar orðið fyrir barðinu á þunglyndi og aldrei náð sér að fullu .
Hún bendir á að munur á milli kynjanna sé talsverður í fjölmörgum algengum sjúkdómum .
Frumur eru karl- og kvenkyns Dr. Johnson segir að frumurnar í mannslíkamanum séu kyngreindar .
Mannskepnan sé því karl eða kona alveg inn að beini og flest líffæri séu ólík eftir kynjum .
Fyrir rúmum tuttugu árum var fyrst farið að horfa til þessa og á þeim áratugum sem liðnir eru hefur ýmislegt breyst að mati Johnson .
Hún vill þó gera betur í því að fyrirbyggja alvarleg veikindi hjá konum .
Mun betur .
Johnson nefndi þrennt í fyrirlestri sínum .
Í fyrsta lagi hjartasjúkdóma sem eru algengasta dánarorsök kvenna í Bandaríkjunum .
Í öðru lagi lungnakrabbamein sem dregur fleiri konur til dauða í Bandaríkjunum en aðrar tegundir krabbameins .
Í þriðja lagi þunglyndi sem er algengasta orsök örorku hjá konum í heiminum .
Læknir og lýðheilsufræðingur Paula A. Johnson fæddist árið 1959 .
Hún er í raun bæði starfandi læknir og fræðimaður og býr í Massachusettsríki .
Johnson lærði líffræði í Harvard og fór síðan í læknisfræði í sama skóla .
Hún útskrifaðist bæði sem læknir og með meistaragráðu í lýðheilsufræði árið 1985 .
Hún sérhæfði sig síðar í hjartasjúkdómum en hún starfar sem deildarstjóri hjá Brigham and Women ' s Hospital .
Auk þess er hún prófessor í læknisfræði við Harward og stjórnarformaður Mary Connors Center for Women ' s Health .
TED-samtökin standa reglulega fyrir ráðstefnum og fyrirlestrum í hinum ýmsu málaflokkum og starfsgreinum .
TED er skammstöfun fyrir Technology , Entertainment and Design eða tækni , afþreyingu og hönnun á hinu ástkæra ylhýra .
Fyrirlestur dr. Johnson frá því í desember má nálgast á netmiðlinum Youtube.com undir heitinu : Paula Johnson : His and hers ...
healthcare .
