Í tilkynningu um sýninguna á verkum Hreins Friðfinnssonar í Nýlistasafninu kemur fram að hún verði sú síðasta í húsnæði safnsins við Skúlagötu .
Nýkjörinn formaður stjórnar Nýló , Þorgerður Ólafsdóttir , staðfestir að svo sé .
Eigendur húsnæðisins , fasteignafélag í eigu Arion banka , ákváðu að tvöfalda leiguverð í sumar , sem hún segir brjóta allmikið í bága við loforð sem gefin hafi verið .
" Þeir tilkynntu okkur að markmiðið væri svo að fá milljón á mánuði , sem er óeðlilega mikil hækkun í ljósi þess hversu gallað rýmið er enn þann dag í dag , " segir Þorgerður .
Leigan hefur nú verið um kr. 400.000 .
" Stjórn safnins hefur síðustu fimm ár lagt gífurlega mikla sjálfboðavinnu og mikla fjármuni í að gera rýmið boðlegt og nothæft , enda gekk stjórn út frá því að halda starfseminni hérna áfram til áratuga .
Frekari framkvæmdir hafa hinsvegar stoppað á eigendum , þar sem þeir hafa ekki viljað leggja í nauðsynlega vinnu til þess að fullklára rýmið , öllum til heilla .
Húsið stendur á klöpp og vatn hefur flætt inn í leysingum , einnig hafa raflagnir og pípur verið í lélegu ástandi .
Stöðugt bættist á listann hvað bjátaði á og umfang viðhalds jókst og kostnaðurinn í kjölfarið .
" Þorgerður segir tilraunir stjórnar Nýló og lögmanna hennar til áframhaldandi samningsgerðar ekki hafa gengið og hafi samskipti við eigendur húsnæðisins valdið vonbrigðum .
Stjórn tók því saman yfirlit yfir allan kostnað sem fór í viðgerðir og betrumbætur á rýminu og sendi eigendum , þar sem lagt var til að þeir mættu safninu á miðri leið .
Lögfræðingar eigenda húsnæðisins við Skúlagötu hafa hinsvegar hunsað erindi stjórnar og sendu safninu á dögunum tilkynningu um útburð .
" Eins og stjórn safnsins , starfsfólk og listamenn væru í raun hústökufólk , " segir Þorgerður .
Hún segir áhugavert að hugsa til þess að á sama tíma og Nýló stendur í þessu stappi við eigendur húsnæðisins , leggi þeir mikið í að bæta menningarímynd sína og skreyta sig með myndlistarsýningum í höfuðstöðvum Arion banka .
Umfangsmikil fjáröflun Nú hefur verðmætri og umfangsmikilli safneign Nýlistasafnsins því verið pakkað niður og staflað á bretti og bíður eftir því að verða flutt í húsnæði , sem að öllum líkindum verður leigt af Reykjavíkurborg .
" Það sem skemmir safnmuni er óþarfa tilfærsla og flutningur og er því augljóst mál að koma þarf Nýló af almennum leigumarkaði .
Um leið og samlegðaráhrif safnsins höfðu staðið fyrir sínu og götulengjan hér við Skúlagötu lifnað við , eins og raunin varð , vildu eigendur skipta um leigutaka .
Fermetraverðið var orðið mun hagstæðara vegna vinnu og seguláhrifa Nýló og annarrar starfsemi hér , sem missir einnig húsnæðið .
Gömul saga og ný , og alltaf jafn ófrumleg og leiðigjörn , " segir Þorgerður .
Það er því ljóst að Nýlistasafnið flytur alfarið af Skúlagötunni , í rými leigt af borg fyrir safneignina en stefnt var á að fjárfesta í húsnæði fyrir sýningastarfsemina .
Ákveðið var að ráðast í umfangsmikla fjáröflun þar sem listamenn úr röðum fulltrúa Nýló gefa listaverk til styrktar húsnæðismálum safnins .
" Þegar hafa kunnir listamenn lýst yfir vilja til að gefa verk , þar á meðal Hreinn Friðfinnsson , Eggert Pétursson , Rúrí , Níels Hafstein , Kees Visser , Guðrún Einarsdóttir , Hrafnkell Sigurðsson , Guðjón Ketilsson , Rúna Þorkels , Sigurður Guðmundsson , Katrín Sigurðardóttir , Tumi Magnússon , Steingrímur Eyfjörð og Ragna Róbertsdóttir .
Einnig munum við biðla til yngri listamanna og vitanlega munu allir sem setið hafa í stjórn Nýló fá meldingu um þennan viðburð .
Nýló er listamannarekið sýningarrými og safn , með langa og merka sögu , og það gleður mann óendanlega hvað það er mikill samhugur í listafólki um að styðja við safnið sitt .
" Nýlistasafnið verður því mögulega án sýningarrýmis í einhvern tíma , á meðan er verið að leita að heppilegu plássi .
" Starfsemin heldur áfram þótt speisið sé ekki komið , " segir Þorgerður .
" Við höfum ekkert sýningarrými eftir júní eins og staðan er núna , en höldum áfram að skipuleggja sýningar og viðburði fyrir sýningatímabilið 2014 til 2015 eins og ekkert hafi í skorist .
Fyrsta júní fer af stað frábær sýning sem ber titilinn " S7 – Suðurgata > { gt } Árbær ( ekki á leið ) " og er samstarfsverkefni okkar og Árbæjarsafns .
Sýningin , sem er hluti af Listahátíð í Reykjavík , mun innihalda verk eftir unga listamenn , og kjölfarið verður gefið út rit um sögu og sýningar í galleríi Suðurgötu 7 .
Einnig hefur stjórn Nýló tvö gjörningaverkefni á sínum snærum í sumar og mun skipuleggja stóra samsýningu á Akranesi í samstarfi við Byggðasafnið næstkomandi haust .
Það hefur verið ótrúlega mikill heiður að fá að fylgjast með og vinna með Hreini Friðfinnssyni .
Okkur finnst vel við hæfi að hans handbragð og listræna sýn taki yfir þetta sérstaka rými með sín flísalögðu gólf , en bindi jafnframt endahnút á þessi viðburðaríku ár sem safnið hefur átt í þessu húsnæði .
" 