Sumarbúðirnar Reykjadalur , fyrir fötluð börn , hafa oft átt erfitt uppdráttar vegna skorts á fjármagni .
Hópur fólks í MPM-námi í Háskólanum í Reykjavík stendur fyrir íþróttaviðburði fyrir ófatlaða með það að markmiði að styðja þá góðu starfsemi sem fram fer í Reykjadal .
Gunnþórunn Jónsdóttir gunnthorunn@mbl.is Blásið verður til skemmti- og íþróttaviðburðar sumardaginn fyrsta , 24. apríl næstkomandi .
Viðburðurinn ber yfirskriftina Þorir þú að vera fatlaður ? og er haldinn til styrktar Reykjadal , sumarbúðum fyrir fötluð börn sem reknar eru af Styrktarfélagi lamaðra og fatlaðra .
Hópur í MPM-námi í Háskóla Reykjavíkur stendur að viðburðinum sem er hluti af náminu .
Viðburðurinn fer fram í Laugardalshöll þar sem ófatlaðir fá tækifæri til að keppa í íþróttum fatlaðra .
Keppt verður í hjólastólaspretti og hjólastólahandbolta í Laugardalshöll .
Hópur í MPM-námi í Háskóla Reykjavíkur stendur að viðburðinum sem er hluti af náminu .
" MPM er verkefnastjórnunarnám .
Þetta er liður í áfanga á þessari önn þar sem við fáum að velja okkur raunhæft verkefni sem við sjáum um að útsetja og skipuleggja , " segir Hafdís Huld Björnsdóttir , einn skipuleggjenda verkefnisins .
" Árlega dvelja í Reykjadal um 240 börn víðsvegar að af landinu .
Okkur þykir starfið í Reykjadal skemmtilegt og fallegt en því miður hefur stundum verið erfitt að ná endum saman í reksti .
" Styrktarfélag lamaðra og fatlaðra segir stuðninginn kærkominn .
" Þetta er náttúrlega alveg frábært .
Þetta er ómæld vinna sem hópurinn leggur í viðburðinn og mikils virði fyrir félagið , " segir Berglind Sigurgeirsdóttir , markaðs- og kynningarstjóri SLF .
" Á hverju ári vantar upp á um 18 milljónir til að ná endum saman .
Það er erfitt að ná að afla þess fjár á hverju ári og því er svona liðsstyrkur úr óvæntri átt alveg ómetanlegur fyrir okkur .
" Allir geta gert sér glaðan dag Viðbrögðin við verkefninu hafa verið gríðarlega góð en hópurinn hvetur fyrirtæki til þess að senda þátttakendur til leiks .
" Þónokkur fyrirtæki hafa skráð sig til leiks í báðar keppnir en sjálft landsliðið í hjólastólahandbolta keppir við fyrirtækin , " segir Hafdís Huld .
Auk þess verður mikið um að vera fyrir fólk og fjölskyldur sem geta gert sér glaðan dag .
" Þetta lofar mjög góðu .
Við höfum fengið til liðs við okkur skemmtilegt fólk sem tekur þátt í viðburðinum .
Þá verða skemmtiatriði og ýmsar óvæntar uppákomur .
Hundurinn Hvati hvolpur verður líka á svæðinu .
" Þorgerður Katrín Gunnarsdóttir , forstöðumaður mennta- og nýsköpunarsviðs Samtaka atvinnulífsins , verður kynnir , Sigurbjörn Árni Arngrímsson og Adolf Ingi Erlingsson sjá um lýsingar á keppnisgreinum og Solla stirða lætur sjá sig .
Ýmislegt skemmtilegt verður fyrir börnin , svo sem andlitsmálning og fá þau einnig að prófa hjólastólana .
" Við hvetjum alla til að koma og taka þátt í þessu með okkur .
Hægt er að nálgast allar upplýsingar á síðunni www.facebook.com / hvatihvolpur .
Fram að keppninni og á viðburðinum sjálfum verður símanúmer opið sem hægt er að hringja í og gefa frjáls framlög .
Fólk getur þá komið , horft á skemmtilegar keppnir og styrkt gott málefni í leiðinni .
" Söfnunarsími 902-0010 - 1.000 kr. 902-0030 - 3.000 kr. 902-0050 - 5.000 kr. Hjólastólakeppni : Riðlakeppni Hver stóll kostar að lágmarki 75.000 kr. Hjólastólahandbolti : Riðlakeppni , hvert lið með fjóra þátttakendur Hver stóll kostar að lágmarki 75.000 kr. Samtals fyrir hvert lið 300.000 kr. Skráning : hvati@slf.is 