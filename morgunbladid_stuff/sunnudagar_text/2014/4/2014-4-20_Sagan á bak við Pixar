Pixar-fyrirtækið var stofnað fyrir 28 árum og hefur rakað til sín 27 Óskarsverðlaunum og grætt meira en átta milljarða dollara fyrir myndir sínar á þeim tíma .
Kvikmyndamógúllinn George Lucas stofnaði Pixar-fyrirtækið en það var Steve Jobs sem kom því til bjargar þegar Lucas vildi selja það til Microsoft .
En Pixar byrjaði ekki sem kvikmyndafyrirtæki .
Fyrirtækið byrjaði á að selja tölvubúnað .
Til að sýna hvað tölvubúnaður þeirra gerði bjó John Lasseter , tölvuséní Pixar , til stuttmynd sem var tölvugerð og boltinn fór að rúlla .
Stórfyrirtækin Listerine , Trident og Lifesavers fengu Pixar í lið með sér og bjuggu til tölvugerðar auglýsingar .
Leikfangasaga var fyrsta kvikmyndin frá Pixar og var mikil pressa frá Disney um að hafa myndina með meiri tónlist .
Viddi og Bósi ljósár sungu ekki nóg fyrir smekk Disney .
Konungur ljónanna , Fríða og dýrið og Aladdín voru öll með tónlistarþema en Pixar sagði einfaldlega nei .
Skömmu eftir að Leikfangasaga var frumsýnd hittust hugmyndasmiðir myndarinnar , þeir Lasseter , Peter Docter , Joe Ranft og Andrew Stanton , í hádegisverði .
Félagarnir hittust til að skála fyrir góðum árangri .
Þegar hádegisverðurinn var búinn höfðu fjórar hugmyndir að nýjum myndum fæðst : Pöddulíf , Skrímsli hf. , Nemó og Wall-e .
