Sinfóníuhljómsveit Íslands hefur leikið fyrir þúsundir skólabarna á skólatónleikum í vikunni .
Tónleikarispu sveitarinnar lýkur með tvennum fjölskyldutónleikum í Eldborg á laugardag , klukkan 14 og 16 .
Á sunnudag lýkur í Listasafni Reykjanesbæjar sýningunni Mannlegar víddir , með mannamyndum eftir Stefán Boulter og Stephen Lárus Stephen .
Sá fyrrnefndi verður með leiðsögn á sýningunni sama dag , kl. 14 .
Á laugardag klukkan 14 verður opnuð í Hafnarhúsinu einhver best sótta og líflegasta sýning hvers árs , útskriftarsýning myndlistar- og hönnunarnema í Listaháskóla Íslands .
Forvitnileg verkefni og myndverk fylla þar salina og veita gestum innsýn í nýjustu stefnur og strauma og áhugamál listamanna og hönnuða framtíðarinnar .
Á fjölum Litla sviðs Borgarleikhússins gefur þessa dagana að líta sýninguna Hamlet litla .
Virka daga er fimmtubekkingum boðið að mæta en tvær almennar sýningar eru á sunnudag .
Í verkinu er unnið á áhugaverðan hátt með söguna um Hamlet Danaprins .
Kammerkór Seltjarnarneskirkju heldur á laugardag kl. 17 tónleika í kirkjunni undir yfirskriftinni " Dýrðartónar " .
Tónleikarnir eru í samstarfi við Sinfóníuhljómsveit áhugamanna , Kári Þormar leikur á orgelið og Friðrik Vignir Stefánsson stjórnar .
