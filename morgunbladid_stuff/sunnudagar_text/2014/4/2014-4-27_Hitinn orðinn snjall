Tony Fadell , vann áður hjá Apple og er oft kallaður faðir iPodsins .
Fyrirtæki hans Nest Lab er komið með aðra kynslóð af hitastillum inn á heimili .
Fadell vildi gera hitastilli snjallari og færa hann til nútímans .
Hitastillar heimila hafa lítið breyst síðan þeir komu á markað á síðustu öld .
Sífellt fleiri heimili hér á landi nota rafstýrða hitastilla í stað ofnakerfa .
Í byrjun mánaðarins kom hitastillirinn á markað í Evrópu og kostar herlegheitin 249 pund í Bretlandi eða 46 þúsund krónur og kemur maður frá Nest til að setja þetta upp á heimilinu .
Með Nest-appinu má breyta hitastillingunni heima hjá sér hvar sem er .
Segir Fadell að hitakostnaðurinn geti lækkað um allt að 20% með tækinu .
Tækið lærir hvernig hitastig fólk vill hafa á heimilinu og á hvaða tíma .
Sérstakt merki , græna laufið , hjálpar eigandanum að finna ódýrustu kyndinguna .
Hitastillirinn er ekki eina tækið sem Nest Lab hefur fært í nútímabúning en á síðasta ári kom reykskynjari frá fyrirtækinu sem breska blaðið The Guardian valdi eina af tækninýjungum ársins 2013 .
Í upphafi árs keypti tæknirisinn Google fyrirtækið fyrir 3,2 milljarða dollara .
