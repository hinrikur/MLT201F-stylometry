Aukið líf og fjör við bakka Thames-ár ber vorinu skýrt vitni í Richmond .
Kaffihús og krár iða af lífi , hvarvetna má sjá fólk að njóta blíðunnar , ýmist yfir drykk , á rölti meðfram árbakkanum eða jafnvel í siglingu á ánni .
Richmond er notalegur lítill bær , nánast úthverfi frá London .
Þrátt fyrir nálægðina við flugvöllinn þykir svæðið afar barnvænt , með fallegum miðbæ , grænum svæðum og gönguleiðum .
Nálægðin við stórborgina er einhvern veginn fjarlæg hér , eins og til dæmis þegar hjólað er um Richmond Park uppi á hæðinni .
Þar er alvanalegt að koma að dádýrastóði í mestu makindum .
Er þá ekkert annað að gera en að hægja förina , en halda engu að síður áfram í rólegheitunum .
