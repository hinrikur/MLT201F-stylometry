HIV-veiran leggst þungt á mörg lönd Afríku og erfitt er að ráða bót á því .
Samtökin The Center for African Family Studies í Naíróbí hafa skorið upp herör gegn þessari vá með nýjum umbúðum utan um smokka .
Umbúðunum er ætlað að breyta hugarfari fólks til notkunar verjanna .
Þau hafa fengið til liðs við sig vinsælan listamann sem skreytir umbúðirnar með líflegum myndum .
Samtökin hafa orðið vör við mikinn áhuga ungs fólks á þessum nýju umbúðum .
" Við settum mynd af þeim á Facebook og fengum fjölmargar fyrirspurnir um hvar væri hægt að nálgast verjurnar .
Það lá því beinast við að setja á markað heila línu af verjunum .
Enn í dag veigra margir sér við að festa kaup á smokkum og við viljum breyta því .
Það gekk þó ekki þrautalaust fyrir sig að fá listamenn til liðs við okkur en margir vildu ekki leggja nafn sitt við þetta , " segir markaðsstjóri samtakanna .
