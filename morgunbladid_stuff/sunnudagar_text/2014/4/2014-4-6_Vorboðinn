" Vorboðinn ljúfi " er yfirskrift einleikstónleika Ástríðar Öldu Sigurðardóttur píanóleikara í tónleikaröðinni Klassík í Salnum , á sunnudag klukkan 16 .
Ástríður Alda hefur á undanförnum árum fest sig í sessi sem einn af helstu píanóleikurum þjóðarinnar .
Hún hefur vakið athygli fyrir einleik sem samleik , með kammerhópum og söngvurum .
Að þessu sinni stígur Ástríður Alda ein á svið og flytur efnisskrá sem tengist vorinu á ýmsan hátt .
Verkin eru eftir tónskáldin Rameau , Grieg , MacDowell , Messiaen , Ravel , Henselt , Granados , Balakiriev , Pärt og Taverner .
