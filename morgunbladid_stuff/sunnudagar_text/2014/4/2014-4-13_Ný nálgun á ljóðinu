Innri rödd úr annars höfði sem Veröld gefur út er sjöunda ljóðabók Ásdísar Óladóttur og þar er að finna 35 ljóð .
" Þetta eru fremur fjölbreytt ljóð og þau eru yfirleitt nokkru opnari en fyrri ljóð mín , " segir Ásdís .
" Ég fór að lesa verk ljóðskálda sem kenndu mér nýja nálgun á ljóðinu , eins og austurrísku skáldkonunnar Ingeborg Bachmann sem er frábær höfundur .
Ég er undir nokkrum áhrifum frá henni í þessari bók þótt það komi kannski ekki mjög skýrt fram .
" Ásdís hefur eingöngu sent frá sér ljóðabækur .
" Mér finnst ljóðformið skemmtilegt og það hentar mér ágætlega að skrifa einungis ljóð , " segir hún .
Spurð hvenær áhugi hennar á ljóðagerð hafi vaknað fyrir alvöru segir hún : " Helga Sigurjónsdóttir var kennari minn í menntaskóla , kenndi mér íslensku , og kveikti verulegan áhuga hjá mér á ljóðagerð .
Við vorum miklar vinkonur , hún las oft yfir hjá mér og hvatti mig til að halda áfram að yrkja .
" Í nýju bókinni eru ljóð sem fjalla um veikindi Ásdísar en hún greindist nokkuð snemma með geðklofa .
" Ég veiktist um tvítugt og til 23 ára aldurs átti ég mjög erfitt með lestur því ég heyrði raddir sem trufluðu einbeitinguna , " segir hún .
" Þá bjargaði það mér að mér tókst að skapa ákveðna fjarlægð milli mín og veikindanna með því að skrifa .
Ég gat því haldið röddunum frá mínum skriftum þótt ég yrki um raddirnar og glímuna við þær .
" Spurð hvort veikindin hrjái hana í miklum mæli núna segir Ásdís : " Nú er staðan nokkuð góð , lyf hafa tekið miklum breytingum sem hefur skipt sköpum fyrir mig .
Ég er búin að ganga með þennan sjúkdóm í 26 ár og síðustu tíu ár hef ég getað lifað eðlilegu lífi innan þess ramma sem ég er fær um .
" Ásdís er að læra listfræði í Háskóla Íslands .
" Ég ákvað að læra listfræði í staðinn fyrir að fara í bókmenntafræði .
Ég hef alltaf haft áhuga á myndlist og mér finnst gaman að rýna í hana , auk þess sem nám eins og þetta víkkar sjóndeildarhringinn .
Það mun koma í ljós síðar hvort þetta nám hefur áhrif á ljóðagerðina .
" Ásdís er að lokum spurð hvort hún telji Íslendinga vera ljóðelska þjóð og segir : " Við erum ljóðelsk inn við beinið .
" 