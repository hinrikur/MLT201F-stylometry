Við erum kannski 20-30 á Íslandi sem höfum eina af fjórum helstu upplýsingaöryggisgráðunum .
Þessir 20-30 einstaklingar eru ekki einu sinni allir að vinna við upplýsingaöryggismál , " segir Svavar Ingi Hermannsson hjá KPMG en Svavar hefur sérhæft sig í tölvuöryggi síðustu 15 ár og hefur gegnt ýmsum störfum tengdum forritun og ráðgjöf í tölvuöryggi .
Netumhverfið hér á landi er langt frá því að vera nógu öruggt , segir Svavar sem gerði rannsókn á síðasta ári , þar sem staða netöryggismála á Íslandi var könnuð .
Meðal annars voru skoðaðar allar IP-tölur landsins , auk þess sem 300 stærstu fyrirtæki samkvæmt veltu 2012 , fjármálafyrirtæki og opinberir aðilar landsins , voru skoðuð sérstaklega .
Niðurstöður rannsóknarinnar sýna að oft og tíðum er öryggi netkerfa hjá fyrirtækjum og stofnunum ábótavant með tilheyrandi rekstraráhættu og mögulegum álitshnekki ef til alvarlegs atviks kæmi .
" Það eru margar ástæður fyrir því að netöryggismálum á Íslandi er jafn ábótavant og raun ber vitni .
Ef tölvunarfræðinám við háskóla landsins er skoðað þá sést að tölvuöryggi á háskólastigi er ekki skylduáfangi heldur er þetta valáfangi .
Ef við skoðum stöðu þeirra sem eru nú þegar á vinnumarkaðnum og voru að klára háskólanám fyrir áratug eða meira , þá ber að hafa í huga að t.d. þegar ég tók slíkan kúrs fyrir meira en áratug þá snerist hann að mestu um dulkóðun og stærðfræðina á bak við dulkóðunina .
Meirihluti tímans fór í stærðfræði .
Þessir tímar tengdust rekstraröryggi upplýsingakerfa eða öryggi hugbúnaðarþróun ekki á neinn hátt , nema með tilliti til dulkóðunar upplýsinga .
" Brotist inn á þúsund .
isvefsíður á síðasta ári Í rannsókninni , sem Morgunblaðið fjallaði um þegar hún var kynnt í október , kom ýmislegt forvitnilegt í ljós .
En lítið hefur breyst .
Netöryggismálum hér á landi er ennþá ábótavant .
Vodafone-lekinn og Dominos-appið eru nýleg dæmi um annars vegar tölvuinnbrot og öryggisbrest , og svo mun nýlegur veikleiki , svokallaður HeartbleedopenSSL , hafa töluverð áhrif á innviði hérna heima .
Hafa ber í huga að tölvuþrjótar brutust inn á í kringum þúsund .
is-vefsíður og afskræmdu ( Defacement ) á síðasta ári og létu vita af því að þeir hefðu gert það .
Gera má ráð fyrir því að brotist hafi verið inn á mun fleiri vefsíður og tölvukerfi þar sem viðkomandi tölvuþrjótar hafi ákveðið að tilkynna ekki um innbrotin .
" Þegar brotist er inn á vefsíðu og hún afskræmd þá heldur fólk yfirleitt að þetta séu einhverjir unglingar að leika sér .
Veruleikinn getur oft verið annar .
Ef einhver braust inn og afskræmdi vefsíðu , þá er galli í kerfinu .
Eina ástæðan fyrir því að við vitum að það var brotist inn á rúmlega þúsund .
is-vefsíður var að viðkomandi tölvuþrjótar létu vita með því að afskræma vefsíðurnar .
Innbrot á vefsíður eða vefmiðlara getur þýtt að öll gögn á viðkomandi miðlara séu komin í hendur tölvuþrjótsins .
Meðal annars lykilorð og annað viðkvæmt efni .
Ef tilgangur innbrotsins er annar og meiri en sá að sýna fram á að til staðar er öryggisgalli má búast við að viðkomandi tölvuþrjótar muni ekki skilja eftir sig slóð og litlar líkur eru á að viðkomandi fyrirtæki uppgötvi innbrotið fyrr en þau gögn sem stolið var eru misnotuð eða birt opinberlega .
Við höfum fundið aukna þörf á að skoða hvort brotist hafi verið inn í tölvukerfi , og þá hvernig aðilar fóru að því og hvort gögnum hafi verið stolið eða breytt .
Þetta er nýr vinkill á tölvuöryggismálum sem við erum byrjuð að sinna hérna hjá KPMG .
" Svavar segir að það sé ekki bara verið að fara inn á stærstu vefsíður landsins , óþekkt lén eru í alveg jafn mikilli hættu og mbl.is .
" Það er allur gangur á því hvaða vefsíður tölvuþrjótarnir eru að brjótast inn á .
Það er ekki bara verið að herja á þessar stóru síður .
Ástæður fyrir því af hverju og í hvaða tilgangi er verið að brjótast inn á vefsíður , og þær afskræmdar , er ekki vitað .
Oftar en ekki er um svokallaðar " driveby " -árásir að ræða þar sem leitað er eftir veflausnum með þekktum öryggisgöllum .
" Halda að allt sé í lagi Öryggisvitund stjórnenda varðandi upplýsingakerfi er oft ábótavant .
" Það er algengt að stjórnendur geri ráð fyrir því að öll sín upplýsingakerfi séu í lagi með tilliti til tæknilegs tölvuöryggis án þess að veikleikagreining á upplýsingakerfum hafi verið framkvæmd .
En æskilegt er að fá veikleikagreiningu framkvæmda af óháðum þriðja aðila .
Ég tel það mjög mikilvægt að auka vakningu varðandi upplýsingaöryggi og þá sérstaklega hjá stjórnendum , óháð því hvort þeir eru tæknilega menntaðir eða ekki .
41 öryggisgráða skráð á Íslandi Fjórar helstu öryggisgráðurnar sem eru í boði í hinum vestræna heimi eru CEH , ( CertifiedEthicalHacker ) CISA , ( CertifiedInformationSystemsAuditor ) , CISSP ( CertifiedInformationSystems Security Professional ) og CISM .
( CertifiedInformation Security Manager ) .
Þessar gráður eru óháðar kerfum , þ.e.a.s. eru ekkert tengdar við Microsoft , Cisco eða neitt slíkt .
" Það er hægt að afla sér þekkingar á tölvuöryggi annars staðar og fá staðfestingu á þekkingu sinni með því að taka próf og fá síðan öryggisgráður .
Ef maður fer á námskeið , tekur próf og nær því þá er maður búinn að sýna fram á ákveðna þekkingu í öryggismálum .
Það var 41 gráða skráð á Íslandi við lok síðasta sumars .
Ég er með þrjár þeirra þannig að þetta er ekki 41 einstaklingur heldur fjöldi af skráðum gráðum á Íslandi .
Þetta þýðir að það séu ef til vill 20-30 einstaklingar .
Ef maður setur þetta í samhengi við tölur frá Hagstofunni um fjölda skráðra fyrirtækja árið 2012 , þá voru tæplega 63 þúsund fyrirtæki skráð .
Ef við sleppum því að hugsa um tæplega 63 þúsund fyrirtæki og íhugum einungis 300 stærstu fyrirtækin í landinu út frá veltu og opinbera starfsemi þá er þetta ekki há prósenta af tölvuöryggissérfræðingum .
Þetta segir í sjálfu sér allt sem segja þarf um stöðu netöryggismála á Íslandi , " segir Svavar og bætir við að aðeins 20 fyrirtæki / stofnanir á Íslandi hafi verið með svokallaða ISO / IEC 27001-vottun , sem er ekki há prósenta með tilliti til fjölda fyrirtækja í landinu .
Öryggisráð fyrir heimili Svavar segir að með nokkrum einföldum ráðum geti almenningur aukið öryggi hjá sér til muna .
" Mikilvægt er að nota góð lykilorð að mikilvægum upplýsingakerfum .
Gott lykilorð er a.m.k. átta stafa langt og inniheldur sambland af hástöfum , lágstöfum , tölustöfum og táknum .
Æskilegt er að skipt sé um lykilorð reglulega .
Mikilvægt er að nota aldrei sama lykilorðið á fleiri en einum stað .
" Einnig þarf að varast tölvupósta frá aðilum sem maður kannast ekki við .
Mikilvægt er að passa sig á að gefa aldrei upp viðkvæmar upplýsingar í tölvupósti .
Oft senda tölvuþrjótar viðhengi í tölvupósti til þess að ná stjórn á tölvu viðkomandi þegar viðhengið er opnað , því ber að varast að opna viðhengi frá aðilum sem maður þekkir ekki deili á .
Að lokum er mikilvægt að sækja reglulega öryggisuppfærslur fyrir hugbúnað og stýrikerfi .
