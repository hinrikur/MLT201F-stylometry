Jónas Hallgrímsson , listaskáldið góða , var uppfinningamaður á orð .
Gaman er að velta fyrir sér hvað Jónas tæki sér fyrir hendur á tækniöld .
Maðurinn sem orti : Eg er kominn upp á það – allra þakka verðast – að sitja kyrr í sama stað , og samt að vera ' að ferðast .
Sá hann það ef til vill fyrir , sem nú er greint frá í útlandinu , að ferðaþyrstir geti í senn setið kyrrir heima í stofu en engu að síður notið þess að ferðast um veröldina þvera og endilanga ? Kompaníið Oculus , sem fyrirbærið Facebook keypti nýverið , ku búa yfir græjum ( heyrnartóli og sérstökum gleraugum ) sem gera það að verkum að fólk getur beinlínis skoðað ýmsa staði úr sófanum heima , með tilheyrandi upplifun .
Og það er víst miklu flottara en hefðbundið vídeógláp .
Einhverjir hljóta að vona að ferðaþjónustan fái sett lögbann á græjurnar ...
