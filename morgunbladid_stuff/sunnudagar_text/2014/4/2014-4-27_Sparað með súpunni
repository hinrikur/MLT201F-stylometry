Aurapúkinn hefur komið sér upp nokkrum góðum sparnaðarráðum í gegnum tíðina .
Liggja sparnaðartækifærin hvað helst í matarinnkaupunum og getur ódýr , bragðgóður og seðjandi réttur oft bjargað fjárhagnum .
Eitt sem Púkinn hefur lært er að fá sér súpu þegar þarf að spara .
Púkinn fann sér einn góðan súpuframleiðanda og er enga stund að snara fram máltíð í örbylgjuofninum .
Til að verða ekki þreyttur á súpunni á púkinn nokkrar uppáhaldstegundir til að breyta til .
Diskur fullur af súpu mettir magann hratt og vel og kostar afskaplega lítið .
Svo skemmir ekki fyrir að hitaeiningainnihaldið er oft ekki mikið í súpum svo bæði er verið að spara krónur og halda aukakílóunum í skefjum .
Reyna má að spara enn meira með því að gera súpuna frá grunni frekar en úr dós eða pakka og geyma hana tilbúna til upphitunar í frysti eða í kæli .
