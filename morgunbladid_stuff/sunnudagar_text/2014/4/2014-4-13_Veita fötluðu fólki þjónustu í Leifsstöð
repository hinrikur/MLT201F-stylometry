Isavia hefur samið við Securitas um þjónustu við fatlaða og hreyfihamlaða flugfarþega sem þurfa á sérstakri aðstoð að halda til þess að komast leiðar sinnar um Keflavíkurflugvöll .
Aðstoðin nær einnig til þeirra sem vegna aldurs eða veikinda eiga erfitt með að ferðast hjálparlaust .
Útboð á þessari þjónustu er eitt það stærsta sem Isavia hefur farið í á síðari tímum , en áætlað ársvirði samningsins um 30 millj. kr. á ári .
" Með því að bjóða sérfræðingum á sviði þjónustu að koma að verkinu verður hægt að veita betri þjónustu og byggja upp frekari sérfræðiþekkingu .
Þjónusta Securitas uppfyllir íslenskar og evrópskar reglugerðir um réttindi fatlaðra og hreyfihamlaðra flugfarþega og er sniðin að þörfum hvers og eins , " segir í frétt frá Isavia .
sbs@mbl.is 