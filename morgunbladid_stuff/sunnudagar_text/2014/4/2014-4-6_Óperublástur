Lúðrasveitin Svanur heldur vortónleika í Norðurljósasal Hörpu á sunnudag klukkan 15 .
Sópransöngkonan Sigrún Hjálmtýsdóttir , Diddú , kemur fram með lúðrasveitinni og flutt verða mörg af kunnustu verkum óperubókmenntanna .
Meðal aría sem lúðrasveitin hyggst gæða lífi með hinni ástsælu söngkonu eru aría Næturdrottningarinnar úr Töfraflautu Mozarts auk þess sem fluttur verður forleikurinn að sömu óperu .
Aðstandendur tónleikanna lofa kröftugum og innblásnum flutningi Svans , sem er ein stærsta og spilaglaðasta hljómsveit landsins .
Sveitin var stofnuð árið 1930 og í dag starfa um fjörutíu félagar , á aldrinum fimmtán til sextíu ára , í sveitinni .
