Codland , skólasetrið Keilir og Þekkingarsetur Suðurnesja hafa gert með sér samkomulag sem miðar að verðmætasköpun í sjávarútvegi með því að tengja saman mennta- og rannsóknastofnanir og fyrirtæki í sjávarútvegi .
Codland er fullvinnslufyrirtæki í sameign sjávarútvegsfyrirtækja í Grindavík .
Hjá Keili er aðstaða til rannsókna og þróunarverkefna í sjávarútvegi .
Þá sinnir Þekkingarsetur Suðurnesja í Sandgerði rannsóknum með aðstöðu sem býður upp á möguleika til vísindastarfa .
" Með samstarfinu krækja fyrirtækin höndum saman um að nýta þau tækifæri sem auðlindir hafs og hugar fela í sér , " segir í tilkynningu .
sbs@mbl.is 