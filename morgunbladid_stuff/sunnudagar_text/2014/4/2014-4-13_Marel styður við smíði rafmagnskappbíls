Fulltrúar Team Spark og Marels undirrituðu nýverið samning þess efnis að Marel verði aðalstyrktaraðili Team Spark , liðs háskóla Íslands sem stefnir á að keppa með rafknúnum kappakstursbíl í Formula Student , alþjóðlegri hönnunar- og kappaksturskeppni fyrir nemendur á háskólastigi .
Taka þátt í fjórða sinn Team Spark tekur nú þátt í fjórða sinn í Formula Student á Silverstone í Bretlandi í sumar .
Liðið samanstendur af 33 nemendum sem stunda verkfræðinám við Háskóla Íslands .
Í ár mynda liðið nemar af ýmsum sviðum verkfræðideildar HÍ auk nema úr vöruhönnun við LHÍ .
Framleiðsla á rafknúnum kappakstursbíl er kostnaðarsöm en síðustu misseri hafa Team Spark og Marel átt í mjög góðu samstarfi við smíði á ýmsum hlutum í bílinn .
Hluti fjöðrunarkerfisins er smíðaður í Marel , þar af eru upprétturnar stærstar en þær virka sem hýsing fyrir hjólaleguna og tengja dekkin við bílinn .
Stór hluti vinnu sem tengist rafkerfi bílsins kemur einnig frá Marel .
Aðgangur að þekkingu " Mikilvægt er fyrir verðandi verkfræðinga að hafa greiðan aðgang að þeirri þekkingu sem er til staðar í Marel og kynnast framleiðslu af þessari stærðargráðu .
Sömuleiðis nýtur Marel góðs af auknu samstarfi við háskólasamfélagið og aukinni þekkingarsköpun , " segir í frétt frá fyrirtækinu .
sbs@mbl.is 