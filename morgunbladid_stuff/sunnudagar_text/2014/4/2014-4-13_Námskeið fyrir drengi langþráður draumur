Guðmundur Helgason er skólastjóri Listdansskóla Íslands .
Hann segist ekki geta sagt að skólinn fái mikið af strákum en það komi þó í bylgjum .
Ástæðuna telur hann vera að samfélagið ali gjarnan á fordómum .
" Ég veit ekki hvort þetta sé einhver hræðsla eða hvað , en það eru fordómar .
" Guðmundur segir það lengi hafa verið draum hjá sér að koma á fót sérstöku kynningarnámskeiði fyrir drengi .
Það velti þó mikið á peningum og tíma .
" Við fórum nokkrir kennarar úr skólanum á alþjóðlega ráðstefnu í Stokkhólmi fyrir um einu og hálfu ári sem bar yfirskriftina Ballet , why and how ? Þar voru hjón frá Hollandi sem eru búin að vera með tíma sérstaklega fyrir drengi .
Þau dulbjuggu í raun ballettinn og löguðu kennsluna betur að þeim .
Strákar hafa gaman af því að keppa svo þau höfðu alltaf smádanskeppni í tíma þar sem þeir kepptu hver við annan og gerðu alls kyns kúnstir .
Þar var þeim leyft að gera þetta á sínum forsendum .
Þau laumuðu svo ballettæfingum í kennslustundir sem hétu þá tækniæfingar .
Svo þegar þeir voru komnir með bakteríuna var þeim boðið að fara í alvörunám og -skóla .
Nokkrir ballettstrákar voru með þeim á ráðstefnunni og mjög flott að sjá hvaða árangri þessi hjón höfðu náð með nemendur sína , " segir Guðmundur .
Hann segir þetta vera á framtíðarplani sínu ; að setja á legg fast námskeið fyrir drengi til að gefa þeim smjörþefinn af dansinum .
" Þar til af því getur orðið eru strákar samt velkomnir í almennt nám við skólann .
" 