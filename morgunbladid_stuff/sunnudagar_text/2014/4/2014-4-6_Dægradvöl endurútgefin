Nú í apríl er von á endurútgáfu hinnar meistaralegu bókar Dægradvöl eftir Benedikt Gröndal en Forlagið gefur út .
Dægradvöl er sjálfsævisaga sem Benedikt Gröndal skrifaði á efri árum sínum á seinustu áratugum 19. aldar .
Bókin er full af bráðskemmtilegum og skörpum mannlýsingum á bæði nafntoguðum persónum og einnig óþekktu alþýðufólki , spaugilegum atvikum og athugasemdum sem sýna hreinskilni og gamansemi höfundar .
Gröndal var ýmislegt mótdrægt í lífinu og hann dregur ekkert undan í lýsingum á eigin brestum en hann er líka mjög viðkvæmur fyrir áliti annarra á sér og verkum sínum .
Lesandinn kynnist þannig Gröndal vel í kostum hans og göllum og fer ósjálfrátt að þykja vænt um skáldið og náttúrufræðinginn fjölhæfa .
Yfirumsjón með útgáfunni hafði Guðmundur Andri Thorsson en Benedikt var einmitt aðalpersóna síðustu skáldsögu hans , Sæmd , sem þótti með betri bókum síðasta árs .
