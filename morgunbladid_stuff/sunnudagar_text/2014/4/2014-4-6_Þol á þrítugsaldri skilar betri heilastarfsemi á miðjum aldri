Kröftug hreyfing á þrítugsaldri skilar sér líklega í verndun heilans þegar komið er á miðjan aldur , að því er ný rannsókn bandarískra vísindamenna gefur til kynna .
Hlaup , hjólreiðar , sund og annað sem reynir á úthald er talið skila sér í betra minni og aukinni færni allt að 20 ár fram í tímann .
Vísindamennirnir , sem birtu niðurstöður rannsókna sinna í tímaritinu Neurology á dögunum , segja niðurstöðurnar enn frekar ýta undir fyrri vitneskju um að sterkt hjarta ( sem byggist upp með úthaldsþjálfun ) hafi góð áhrif á heilann .
Prófaðir með 25 ára millibili Vísindamennirnir , sem starfa við háskólann í Minnesota í Minneapolis , prófuðu nærri 3.000 heilbrigða einstaklinga og settu þá í þolpróf á þrítugsaldri .
Þátttakendur voru beðnir að hlaupa eins lengi og þeir gætu án þess að verða uppgefnir eða missa andann , að því er fram kemur í frétt um rannsóknina á fréttavef BBC .
Aldarfjórðungi síðar var sami hópur settur í próf þar sem minni og önnur færni sem reynir á heilastarfsemi var prófuð .
Niðurstöður sýndu að þeir sem komu vel út úr upphaflega þolprófinu sýndu jafnframt betri niðurstöður á seinna prófinu , jafnvel þótt tekið væri tillit til annarra þátta líkt og reykinga og sykursýki .
Telja vísindamennirnir að þetta sýni að það borgi sig að stunda hreyfingu sem reynir á úthald á yngri árum , það skili sér í bættri heilastarfsemi þegar komið er á miðjan aldur .
