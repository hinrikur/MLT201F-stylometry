Sakamálasagan Verjandi Jakobs eftir William Landay kemur út um svipað leyti á öllum Norðurlöndum en bókin hefur þegar selst í milljónum eintaka í Bandaríkjunum , verið tilnefnd til fjölda viðurkenninga og kvikmyndarétturinn hefur verið seldur .
Saksóknarinn Andy Barber rannsakar morð á unglingspilti en fljótlega vaknar grunur um að 15 ára sonur hans , Jakob , hafi framið morðið .
Hlutverk saksóknarans breytist í hlutverk verjanda .
Í lok bókar verður svo óvæntur snúningur .
Höfundurinn er lögfræðingur að mennt og starfaði sem saksóknari áður en hann helgaði sig skrifum .
