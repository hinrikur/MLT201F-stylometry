Fermingargjafir fylgja tækniþróun eins og skugginn og um leið og ný tækni leysir gamla af hólmi breytast óskalistar fermingarbarna .
Foreldrar sem eru að ferma börnin sín í dag muna eflaust eftirvæntinguna sem fylgdi því að fá nýjan plötuspilara , kasettutæki , hljómflutningsgræjur eða jafnvel ferðageislaspilara .
Nú bíða fermingarbörn spennt eftir iPad , iPhone eða öðrum sambærilegum snjalltækjum .
Öll þessi tæki eiga það sameiginlegt að gera okkur kleift að hlusta á tónlist og því má segja að tónlistin sé það sem sameini allar kynslóðir fermingarbarna .
Draumurinn hefur þó alltaf verið að geta tekið tónlistina með sér hvert sem er og haft hana í eyrunum að vild , óháð lagalistum útvarpsstöðva eða bundin heima við hljómflutningstækin .
Ný tækni gerði þann draum að veruleika og smátt og smátt hurfu stóru hljómflutningstækin og nú sækjast fermingarbörn eftir litlum og handhægum tækjum sem sameina hljómflutningstækin , tölvuna og síman í eitt .
Fyrsti vísbendingin af því sem koma skyldi var Walkman-ferðakasettutækið frá Sony .
Handtækt lítið vasadiskó sem gerði fólki kleift að hluta á tónlist óháð lagalistum útvarpstöðva og ekki takmarkaði við hljómflutningsgræjurnar heima .
Kassalaga tækið með innstungu fyrir tvö heyrnartól seldist eins og heitar lummur en 200 milljónir Walkman-tækja voru seldar á líftíma þess .
Ferðageislaspilarinn tók við keflinu af vasadiskóinu og gat enginn fermingardrengur eða stúlka látið sjá sig í skólaferðalögum eða unglingavinnu öðruvísi en að vera með ferðageislaspilara .
Hvorki vasadiskóið né ferðageislaspilarinn leistu hljómflutnignsgræjurnar af hólmi það gerðist ekki fyrr en starfræna tæknin kom til sögunnar og lítil tæki eins og snjallsímar og spjaldtölvur fóru að kosta meira en stóara hljómflutningsstæður .
Ætli flest fermingarbörn óski sér ekki nýjasta snjallsíman í fermingarpakkan í ár frekar en stóra hljómflutningssamstæðu .
Síminn getur gert svo miklu meira og þeir sem vilja spila tónlist hátt geta alltaf tengt símann sinn við nýjustu hátalarasettinn eða jafnvel útvarps- og sjónvarpstæki .
