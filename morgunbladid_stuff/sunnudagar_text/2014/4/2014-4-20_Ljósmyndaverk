Sigríður Ella Frímannsdóttir og Þórarinn Örn Egilsson opna á laugardag klukkan 14 saman sýningu á nýjum ljósmyndaverkum í Populus tremula á Akureyri .
Sýninguna kalla þau " Thoella " og er hún aðeins opin þessa einu helgi , klukkan 14 til 17 á laugardag og báða páskadagana .
Sýndar verða þrjár ljósmyndaraðir .
" Fyrst og fremst er ég " eru 21 portrettmynd eftir Sigríði Ellu af fólki með Downs-heilkennið .
Hún sýnir einnig verkið " Bloodgroup " , ljósmyndabók um samnefnda hljómsveit en myndirnar tók Sigríður Ella á tímabilinu 2010 til 2013 .
" Fegurðin í dauðanum " er heiti verks Þórarins en í því birtist sýn hans á það : fegurðina í dauðanum .
