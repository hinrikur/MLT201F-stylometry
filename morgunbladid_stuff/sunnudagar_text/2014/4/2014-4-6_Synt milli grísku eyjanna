Frá árinu 2003 hefur fyrirtækið Swimtrek boðið upp á sundferðir víða um heim .
Eins og sjá má á vef fyrirtækisins , www.swimtrek.com , byrjaði ævintýrið með því að boðið var upp á vikusundferð milli nokkurra grískra eyja .
Sú ferð er enn í boði en fjöldi annarra hefur bæst við .
Flestar ferðirnar eru 3-7 dagar en miserfiðar .
Ef farið er um grísku eyjarnar eru jafnan syntir um fimm kílómetrar á dag .
Á milli sundspretta sigla þátttakendur um á fjörutíu feta snekkju og njóta útsýnisins .
Meðal annarrra ferða sem fyrirtækið býður upp á má nefna sundferð með leiðsögn frá San Francisco út í Alcatraz , hina alræmdu fangelsiseyju .
