Hjónin Gunnar Smári Egilsson , blaðamaður , og Alda Lóa Leifsdóttir ljósmyndari eru nýlögst í mánaða ferðalag ásamt dótturinni Sóleyju .
Á vefnum er hægt að fylgjast með túrnum en þar er að finna bráðskemmtilegt efni hjónanna sem fjalla um margvísleg málefni ; sjá www.forufolk.is .
" Förufólk er vefur sem segir frá sex mánaða ferð lítillar fjölskyldu um fornt áhrifasvæði vestnorrænna manna frá vori til snemmveturs 2014 .
Á vefnum birtast dagbókarbrot í máli og myndum , greinar og frásagnir , ljósmyndir , myndbönd og hvaðeina um fólk og samfélag , menningu og mat , sögur og söguna , óskir og drauma en mest þó um núið , " segir á vefnum .
Ferðin mun liggja um Gautlönd í Svíþjóð , Noreg upp úr og niður úr , Svalbarða , Hjaltland , Orkneyjar , Katnes og nyrstu odda Skotlands , Suðureyjar , Mön , Írland , Færeyjar , vesturströnd Grænland , Baffinseyju , Labrador , Nýfundnaland , Nýja-Skotland og Ísland .
" Förufólk kallast fólk sem flakkar um og vinnur fyrir mat sínum með sögumennsku ; að þessu sinni með bréfum frá norðlægum breiddargráðum , " segir á vefnum .
