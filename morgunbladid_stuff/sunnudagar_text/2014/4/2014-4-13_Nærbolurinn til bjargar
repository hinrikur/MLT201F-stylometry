Aurapúkinn hefur áður skrifað um hvað hann fer vel með hlutina sína .
Föt Púkans endast t.d. í mjög langan tíma , en eru samt notuð oft og mikið .
Kemur þetta m.a. til af því að Púkinn lærði að það margborgar sig að fjárfesta í nærbol og klæðast reglulega .
Sama hvort púkinn fer í spariskyrtuna , fínan póló-bol eða einfaldlega í háskólatreyju þá klæðir hann sig fyrst í nærbolinn .
Bolurinn heldur svita og óhreinindum líkamans frá dýrari skyrtunum , svo þær óhreinkast síður og fá ekki ljóta svitakrems-bletti í handarkrikana .
Nýlega uppgötvaði Aurapúkinn Airism-nærbolina frá japanska fatarisanum Uniqlo og mælir með þeim .
Þessir hræódýru bolir eru laufléttir og falla vel að líkamanum , gera sitt gagn við að halda skyrtunni ferskri en innihalda líka efni sem halda líkamsdaun í skefjum .
