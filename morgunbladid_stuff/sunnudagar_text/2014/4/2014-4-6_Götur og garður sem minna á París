Hampstead er minn uppáhaldsstaður í London .
Ég er e.t.v.smá hlutdræg , þar sem ég er búsett þar , en það er ákveðinn sjarmi yfir staðnum sem er erfitt að toppa .
Það er þessi góða mixtúra af þröngum strætum , fullum af kaffihúsum og krúttlegum búðum , og í fimm mínútna fjarlægð er síðan stór villtur " skógur " á íslenskan mælikvarða , tilvalinn fyrir lautarferðir .
Þrátt fyrir að vera stutt frá asa Oxford Street er auðvelt að gleyma því hér að þú sért í stórborg enda þorpsbragurinn mikill .
Ég hef m.a.s .
vingast við nágrannana , eignast vini á uppáhaldskaffihúsinu mínu og ósjaldan hitt á vinkonur á röltinu með strákinn minn .
Ekki eitthvað sem þú myndir endilega gera ráð fyrir í cosmopolitan-borginni London .
Hampstead lifnar svo við fyrir alvöru á sumrin .
Brátt verður ekki hægt að þverfóta fyrir fólki , hundum , kerrum og kaffihúsastólum á strætum .
Við fjöskyldan getum ekki beðið .
Kveðjur frá Hampstead , Þóra , Tom og Þór Alexander .
