Nú ert þú orðin rokkstjóri - verða einhverjar breytingar á hátíðinni ? Fyrir utan það að allt verður bleikt með glimmer og glamúr í forgrunni þá eru litlar breytingar í vændum .
Ástin og hamingjan í fyrirrúmi undir dúndrandi rokktónum og bláhimni björtum .
Er rétt að þú hafir farið í mótorhjólarall um Himalajafjöllin ? Ég veit ekki hvort hægt er að kalla það mótorhjólarall , þetta er meira svona eins og að keyra um á garðsláttuvél , slíkur er krafturinn .
En jú jú , ég keyrði á tuk tuk þvert yfir Norður-Indland , um 5.000 km leið frá Himalajafjöllunum í Sikkim-fylki yfir í eyðimörkina við landamæri Pakistan .
Endurnýjaði svo kynni mín við tuk tuk ári seinna og keyrði í gegnum Indónesíu , Malasíu og til Taílands .
Þú sendir inn haustljóð til Barnablaðs Moggans 1991 .
Semur þú enn ? Ljóð eitt hún samdi Ung að aldri Og strákana lamdi Út af svolitlu skvaldri Hvað heldur þú ? Ég get haldið endalaust áfram , ætli ljóðabók verði ekki næsta verkefni .
Annars er ég nokkuð viss um að þetta hafi verið frekar gott fésgabb , bara aðeins á undan sinni samtíð .
Ertu búin að semja við veðurguðina um gott veður ? Já , ég var hjá Ingó alla helgina að semja , gekk upp og niður en við sammæltumst að lokum um að eftir nánast samfellda hríð síðan í nóvember væri kominn tími á smá sól hér á kjálkanum .
Það var ákveðið að páskahretið kæmi núna um helgina og næsta vika einkenndist af þessu stóra gula sem gleður svo marga .
Hvorn myndir þú hengja , bakara eða smið ? Fallegi smiðurinn er kynnir hátíðarinnar svo ekki fer ég að hengja hann , Jói bakari er aftur á móti 3 metrar á hæð svo það væri bölvað vesen að reyna að hengja hann .
Hvorugur kom þó og hjálpaði mér að flytja um síðustu helgi svo ætli ég hengi ekki bara smiðinn á bakarann og setji hann svo á trampólín .
Lopapeysa eða dúnúlpa ? Þetta er eins og að spyrja smið ; skrúfjárn eða hamar ? Hvort tveggja bráðnauðsynlegt verkfæri og veltur algjörlega á aðstæðum hvort virkar betur .
Ég segi því hvort tveggja betra .
Hvaða rokk hlustar þú á ? Þú finnur það á www.aldrei.is .
