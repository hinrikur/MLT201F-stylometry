Ég man eftir mér dansandi nokkurra ára gamalli á Akureyri þar sem við bjuggum þar til ég var þriggja ára en pabbi var þá danskennari , " segir samkvæmisdansarinn Margrét Hörn Jóhannsdóttir .
Hún og Höskuldur Þór Jónsson hafa vakið mikla athygli í sjónvarpsþáttunum Ísland got talent en þau keppa í úrslitaþættinum sem fram fer á sunnudag .
Höskuldur byrjaði fimm ára gamall í samkvæmisdansi enda var stóri bróðir hans þá byrjaður og vakti það áhugann .
Það þykir sjaldgæft ; að krakkar nái að halda saman svo langt fram eftir aldrei sem dansfélagar ? Þau jánka því .
" Það er eitt danspar á Íslandi sem hefur dansað svona lengi saman en þau eru komin vel yfir tvítugt og hafa dansað saman einu ári lengur en við , " segir Margrét .
" Það skiptir miklu máli í svona að foreldrar séu samstiga og í okkar tilfelli ná þau mjög vel saman og það hefur án efa skipt máli og hjálpað til við að við næðum að dansa alla tíð saman , " segir Höskuldur .
Þau viðurkenna þó að auðvitað geti þau alveg rifist og verið ósammála , enda saman 5-6 daga vikunnar , oft marga klukkutíma í senn .
Þau séu þó fljót að finna út úr því .
Um helgar eru þau í einkatímum en fyrir Ísland got talent hafa þau æft á hverjum degi – gjarnan 5-6 klukkustundir í senn .
Það sama á við ef um mót er að ræða .
Margrét og Höskuldur fóru út að keppa í sinni fyrstu keppni sex ára gömul .
Er ekkert erfitt að samræma skólann og félagslífið dansinum ? " Jú , en það er þess virði og það má segja að við séum bara enn skipulagðari fyrir vikið .
Dansinum fylgir mikill agi og við njótum þess í náminu , " segir Höskuldur .
" Það er líka mjög gott félagslíf innan dansins , " bætir hann við .
" Dansinn hefur orðið lífið manns .
Hann veitir okkur sjálfstraust og ég er líka á því að hann gefi manni félagslega færni .
Það eru til dæmis voðalega fáir í dansinum sem eru feimnir úti í hinu daglega lífi , " segir Margrét .
" Auk þess finnur maður hvað maður verður fljótur að læra og tileinka sér nýja hluti almennt í lífinu , " bætir Höskuldur við .
Höskuldur og Margrét eru miklir vinir og þekkja hvort annað vel .
Faðir Margrétar , Jóhann Gunnar Arnarsson , segir að þau eigi vel saman .
Hún sé fiðrildi og hann meira á jörðinni og vilji taka vel ígrundaðar ákvarðanir .
Sá kokteill virki vel .
Sjálf eru þau með firðing í maganum fyrir úrslitakvöldið í sjónvarpsþáttunum .
Keppnina hafi verið afar ánægjurík reynsla , og þar spili ekki síst inn í hve elskulegt starfsfólk í kringum keppnina hafi verið .
" Sem betur fer er maður alltaf með smá adrenalín í æðunum þrátt fyrir að hafa svona lengi komið fram .
Það er alveg nauðsynlegt , " segir Höskuldur að lokum .
Afburðahæfileikar Margrét Hörn Jóhannsdóttir og Höskuldur Þór Jónsson eru 15 og 16 ára en hafa dansað saman í meira en 10 ár .
Slíkt er afar sjaldgæft í dansheiminum þar sem mun algengara er að fólk skipti um dansfélaga á nokkurra ára fresti .
Parið hefur náð eftirtektarverðum árangri á þessum árum , heima og erlendis en þau eru margfaldir Íslandsmeistarar .
Í fyrra fóru þau á öll heimsmeistaramót í sínum aldursflokki .
Síðustu áramót fóru þau upp í Ungmennaflokk ; 16-18 ára og urðu þá þegar Íslandsmeistarar í suðuramerískum dönsum .
Árið 2010 unnu þau til fernra silfurverðlauna í einni sterkustu danskeppni barna og unglinga í heiminum sem fram fer í heiminum í Blackpool í Bretlandi .
Í fyrra kepptu þau á heimsmeistaramótinu í suðuramerískum dönsum á Ítalíu sem og á heimsmeistaramótinu í ballroom og 10 dönsum en þær keppnir fóru fram í Moskvu og Riga .
Þau gerðu sér lítið fyrir og urðu bæði bikararmeistarar í ballroom og suðuramerískum dönsum .
Þess má geta að Höskuldur hefur orðið Íslandsmeistari í breakdönsum .
Margrét og Höskuldur eru í landsliðinu í samkvæmisdönsum en þau æfa með Dansíþróttafélagi Kópavogs .
Þau hafa dansað og sungið í Borgarleikhúsinu , bæði í Skoppu og Skrítlu og Galdrakarlinum í Oz .
Margrét komst þá í úrslit jólastjörnununar árið 2012 .
Þau keppa nú um helgina í lokaþætti Ísland got talent .
