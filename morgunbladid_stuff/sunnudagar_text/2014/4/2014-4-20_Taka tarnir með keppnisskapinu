" Nú er annatíminn hér á bæ að renna upp .
Yfir sumarið eru ýmsar uppákomur til dæmis hjá fyrirtækjunum og þeim fylgir að sérmerkingar á ýmsum smávörum , húfum , stuttermabolum og slíku þykja nauðsyn .
Þá eru mikil umsvif í kringum stór íþróttamót yngri flokka og þá sérstaklega í knattspyrnu , " segir Jóhannes Larsen , framkvæmdastjóri Bross í Norðlingaholti í Reykjavík .
Byrjuðu í stuttermabolum Það var 1993 sem bræðurnir Jóhannes og Friðrik Rafn Larsen stofnuðu Bros .
Höfðu þá keypt vélar til að merkja á fatnað og fyrsta kastið var prentun til dæmis á stuttermaboli og slíkt það sem reksturinn hverfðist um .
Í fyllingu tímans voru kvíarnar færðar út , meðal annars með kaupum á fyrirtækjum í skyldri starfsemi .
Stoðum undir rekstrinum var þannig fjölgað .
Stór hluti af starfseminni í dag er sérmerkingar á til dæmis pennum , ísskápsseglum , spilastokkum , lyklakippum , töskum , vatnsbrúsum , svifdiskum , músamottum blöðrum , minniskubbum fyrir tölvugögn og fleira slíku .
Bros annast silkiprentun á til dæmis borðfánum og skoðunarmiðum á bíla , framleiðslu á fánum og nýjasta viðbótin er merkingar á könnur og glös .
Fyrirtækið er einnig með umboð á fyrirtækjamarkaði á dönskum hönnunarvörum , til dæmis frá Eva Solo , Rosendahl og Stelton og eru þetta vinsælar gjafavörur .
Í fatnaði heitir stærsti birgirinn Fruit of the Loom .
Þá er Continental Clothing sem á meðal annars vörumerkið Earth Positvive , mjög stór birgir .
Þá er mikil aukning á eftirspurn eftir umhverfisvænum vörum .
Nýtt jafnvægi Tímabilið frá 2003 og fram á fyrstu mánuði ársins 2008 segir Jóhannes hafa verið uppgangstíma hjá Brosi .
Í góðærinu hafi fyrirtæki verið áfram um að kynna sig og sitt með auglýsingavörum , þá ekki síst bankarnir .
Eftir hrun hafi talsverður tími farið í að finna nýtt jafnvægi í rekstrinum .
Nú finnist sér hins vegar sem landið sé að rísa .
Fyrirtæki þurfi sem endranær að koma sér á kortið með ýmsu móti og þá henti vel merktir smáhlutir , fatnaður og gjafavara .
Flestir þessir hlutir eru ómissandi í markaðsstarfinu og eru í raun rekstrarvara .
Einnig hefur sala á merktum fatnaði , skyrtum , jökkum og stuttermabolum aukist mikið .
" Þá kemur ferðaþjónustan sterk inn hjá okkur , prentun til dæmis á boli merkta einstökum stöðum , drykkjarmál og svo framvegis .
Nærri lætur að ferðaþjónustan , þessi ört vaxandi atvinnugrein , skapi um 20% af veltunni hér .
Þá hafa margir af okkar stærri viðskiptavinum í gegnum árin náð vopnum sínum og eru að auka viðskiptin , " segir Jóhannes sem árið 2005 keypti hlut Friðriks bróður síns í Brosi .
Nú eiga þeir fyrirtækið saman , Jóhannes og samstarfsmaður hans Sturlaugur Þór Halldórsson , og hjá þeim vinna tuttugu manns .
" Ég ræð starfsfólk hingað svolítið eftir innsæinu , það er hvort viðkomandi hefur gaman af að taka tarnir með keppnisskapinu .
Þetta er góður hópur og margir hafa unnið hér býsna lengi , " segir Jóhannes að síðustu .
sbs@mbl.is 