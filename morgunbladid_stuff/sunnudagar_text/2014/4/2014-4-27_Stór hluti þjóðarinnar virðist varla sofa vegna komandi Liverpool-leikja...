Stór hluti þjóðarinnar virðist varla sofa vegna komandi Liverpool-leikja og mest lesnu fréttir fréttamiðla snúast meira og minna um enska fótboltann þessa dagana .
Rithöfundurinn Óttar M. Norðfjörð skrifar í vikunni að Liverpool-hjartað hans hafi ekki slegið svona hratt síðan í maí 2005 og bætir við : " Mannshjartað er tvískipt , hægri helmingurinn er Liverpool , sá vinstri Barcelona .
" Ekki eru þó allir að hugsa um fótbolta og umhverfismál áttu hug Margrétar Gísladóttur , aðstoðarmanns Gunnars Braga Sveinssonar utanríkisráðherra , í vikunni .
Hún velti plastmengun fyrir sér á Twitter-síðu sinni .
" Hvað ætli @ DPISL ( Dominos Pizza ) sendi frá sér marga plastpoka , sem eru bara undir gos , á dag ? Óþarfa plastmengun sem hægt er að draga úr ? " Þess má geta að svarað var fyrir hönd fyrirtækisins um hæl þar sem því var lofað að þessi mál væru til skoðunar .
Bergur Ebbi Benediktsson , lögfræðingur og grínisti , skrifaði á sama samfélagsmiðli í byrjun vikunnar : " Dánarbætur vegna sjerpa sem deyr við að koma vestrænu fólki upp á Everest eru kr. 44.000 ÍSK , nýir gönguskór kosta 60 þús. kall .
" Margir endurvörpuðu þeirri færslu á Twitter .
Margir fögnuðu sumri með fallegum kveðjum á samfélagsmiðlunum .
Kristrún Heiða Hauksdóttir , kynningarstýra Forlagsins , velti tilheyrandi sumariðju ; ísáti , fyrir sér : " Ok , finnið mér þann einstakling sem hefur borðað ísblóm á " réttan hátt " , þ.e. ekki upp úr dósinni heldur hvolft því á disk eftir að hafa sýnt nægilega stillingu og leyft því að bráðna og losna úr blómlaga plastinu .
Fordómur dagsins .
Þessi einstaklingur er ekki til .
