Það er margt um að vera fyrir austan fjall þessa dagana þar sem menningarhátíðin Vor í Árborg er haldin .
Hún hófst á sumardaginn fyrsta og þá var ýmislegt á dagskrá .
Svo er haldið áfram um helgina og má þar nefna fjölda ljósmynda- og málverkasýninga .
Í Menningarverstöðinni á Stokkseyri er Elfar Guðni með málverkasýningu og Valgerður dóttir hans sýnir mosaíkverk í sama húsi .
Í dag milli kl. 13 og 18 er vinnustofa myndlistarmannsins Halls Karls á Litlu-Háeyri opin .
Þá sýna félagar í Ljósmyndaklúbbnum Blik myndir á Hótel Selfossi sem og Davíð Art Sigurðsson sem sýnir málverk eftir sig .
Fleira mætti þá nefna .
Hestar og jeppasmiðja Nemendur í Vallaskóla á Selfossi taka þátt í verkefninu List í nærumhverfi og sýna afraksturinn í skólanum í dag milli kl. 11 og 15 .
Þá verður sveitadagurinn í hinum Sandvíkurhreppi á sunnudeginum milli kl. 13 og 16 .
Hægt að sjá kýrnar í Geirakoti , kindurnar í Móskógum , hestana í Austurási og svo Jeppasmiðjuna á Ljónsstöðum .
Sérstök opnun á sveitadeginum verður í Austurási við Votmúlaveginn kl. 13.00 en þar geta börnin farið á hestbak .
Staður á Eyrarbakka er vel settur laugardaginn 26. apríl kl. 16.00 .
Þá mæta þangað Guðrún Gunnarsdóttir ásamt tríói , Karen Dröfn Hafþórsdóttir ásamt undirleikara og Valgeir Guðjónsson , Stuðmaður og Eyrbekkingur .
Þau spila fyrir gesti .
Kynnir á tónleikunum er Jóhannes Erlingsson .
Óður til hafsins Dagskrá Vors í Árborg lýkur síðan í Hólmarastarsalnum á Stokkseyri á sunnudeginum kl. 16.00 .
Þá syngur Karlakór Hreppamanna lög sem eru óður til hafsins og sjómennskunnar , Kristjana Stefánsdóttir syngur nokkrar perlur eftir Pál Ísólfsson og ungir Stokkseyringar leika tónlist , Sigurgrímur Vernharðsson á selló og Lísbet Dögg Guðnýjardóttir á blokkflautu .
sbs@mbl.is 