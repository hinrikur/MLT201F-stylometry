Stelpur eru að koma meira og meira inn í þessi fög sem er mjög skemmtilegt , " segir Erla Harðardóttir , nýkjörinn formaður nemendafélagsins Tvíundar sem er nemendafélagnema í tölvunarfræðideild við Háskólann í Reykjavík .
Hrönn Róbertsdóttir er upplýsingafulltrúi og Fanney Hrund Jónasdóttir gjaldkeri en auk þeirra eru þau Liljar Már Þorbjörnsson , Svava Dögg Björgvinsdóttir og Grímur Kristjánsson í stjórn Tvíundar .
Stúlkur sækja meira í tæknigreinar en undanfarin tvö ár hefur markvisst verið reynt að fjölga stúlkum í þeim greinum .
Nú stunda alls 653 nám í tölvunarfræði við Háskólann í Reykjavík , þar af 115 konur .
Aldrei spilað tölvuleiki Erla segist ekki vera hinn týpíski tölvunarfræðinemandi ; hún kenni ballett og hafi aldrei spilað tölvuleiki .
Námið sé hins vegar skemmtilegt og forvitnilegt .
" Ég valdi þetta nám svolítið út í bláinn en þetta er fjölbreytt nám og starfsmöguleikarnir miklir þegar maður er búinn .
Pabbi minn er forritari og það hafði eflaust áhrif .
Svo er þetta er bara mjög skemmtilegt og gefandi nám .
" Stelpurnar í tölvunarfræði stofnuðu félagið / sys / tur í haust .
" Markmiðið með stofnun / sys / tra er að skapa vettvang fyrir stelpur þar sem þær geta fjallað um nördalega hluti án þess að hafa áhyggjur , " segir á heimasíðu félagsins , sky.is .
Vísun í goðsögn Nafnið / sys / tur er vísun í skráarkerfi stýrikerfisins Linux og póstlistann Systers sem Anita Borg stofnaði árið 1987 .
Póstlistinn var hugsaður sem tengslanet kvenna innan tæknigeirans en þegar hún byrjaði með hann voru tólf konur skráðar .
Nú er hann orðinn að heimsins stærsta póstlistasamfélagi kvenna í tæknigeiranum .
Starf félagsins fer þannig fram að tvisvar í mánuði eru svokölluð / sys / tra / kvöld .
Þá koma konur úr tæknigeiranum til að segja stelpunum frá starfi sínu og reynslu .
Þar að auki hafa verið settar upp tæknilegar vinnustofur þar sem tölvur eru meðal annars teknar í sundur og aðrar áskoranir skoðaðar .
" / sys / tur var fyrst hugsað bara frá tölvunarfræðinni en núna hefur félagið stækkað og þarna eru komnar inn stelpur úr öðrum tæknideildum .
" Konur í tækni " , ætli það sé ekki góð yfirskrift .
" Hlutfallið eykst ár frá ári Jóhanna Vigdís Guðmundsdóttir , framkvæmdastjóri hjá Háskólanum í Reykjavík , segir að skólinn hafi farið markvisst í að sækja stelpur í tækninám í skólanum .
" Í tölvunarfræðideild núna eru 20% konur og 80% karlar .
Til samanburðar má taka árið 2012 en þá vorum við í 14% konum og 86% körlum .
Þannig að við erum á réttri leið og sjáum að aðgerðirnar skila sér .
Ástæða þess að við fórum í markvissar aðgerðir er að við sáum að tæknigreinar voru úr samhengi við kynjahlutföll háskólanema .
Árið 2010 voru 62% heildarnemendafjölda á háskólastigi á Íslandi konur , og hlutfall kvenna í háskólanámi eykst enn .
En konur sóttu mun minna í tæknigreinar en karlar og það þyrfti að snúa við þessari þróun .
Aðgerðirnar felast meðal annars í að auka sýnileika kvenna í tæknigreinum , bæði í auglýsingum og í umfjöllun um fagið , draga fjölbreytt og spennandi störf í geiranum fram og konur sem sinna þeim , og efna til viðburða þar sem við vinnum sérstaklega með stúlkum .
Þar má til dæmis nefna Stelpur og tækni / Girls in ICT-day , sem við höldum í fyrsta sinn hinn 30. apríl næstkomandi , en dagurinn er samstarfsverkefni HR , mennta- og menningarmálaráðuneytisins , GreenCloud , Advania , Hugsmiðjunnar og Women in tech , sem er félagsskapur innan GreenCloud .
" 