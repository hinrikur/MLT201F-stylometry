Tíminn fyrir glænýjan , ferskan aspas fer nú í hönd úti í heimi .
Þrátt fyrir að núorðið sé almennt hægt að nálgast þetta " græna og hvíta gull " árið um kring stendur hinn eiginlegi uppskerutími þess frá apríl og fram til 24. júní .
Aspasinn nýtur hylli um víða veröld og hefur gert um aldir .
Herma elstu heimildir að hans hafi verið neytt í Egyptalandi til forna auk þess sem Rómverjar eru einnig sagðir hafa verið afar hrifnir af honum .
Þykir hann heilsusamlegur með eindæmum , er hitaeiningasnauður en ríkur af B-vítamíni , kalki , magnesíum og fleiri bætiefnum .
Þá var það einnig trú í Indlandi að aspasinn tilheyrði flokki lostaaukandi matvæla .
Tilvalið er að sjóða aspas eða steikja og neyta með hleyptu eggi , pipar og Hollandaise-sósu eða til dæmis væta hann með rauðvínsediki , smjöri eða öðru .
Upprúllaður í beikon og steiktur á pönnu er hann líka lostæti .
Aðalmálið er að skola hann vel og skera af trénaða enda áður en matreiðslan hefst .
