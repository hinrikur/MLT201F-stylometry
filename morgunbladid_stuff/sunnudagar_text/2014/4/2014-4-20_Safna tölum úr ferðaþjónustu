Hagstofan mun hér eftir halda utan um gerð ferðaþjónustureikninga .
Mikil vöntun hefur verið á tölfræði er varðar efnahagsleg áhrif ferðaþjónustunnar og samanburður við önnur lönd verið erfiður .
Ragnheiður Elín Árnadóttir ráðherra ferðamála og Ólafur Hjálmarsson hagstofustjóri skrifuðu í gær undir samning þessa efnis og er hann til þriggja ára .
Markmiðið með samningnum er að tryggja að hægt verði að meta efnahagsleg áhrif ferðaþjónustu fyrir íslenskt efnahagslíf þannig að samanburður fáist á vægi hennar milli landa , segir í frétt frá atvinnu- og nýsköpunarráðuneytinu .
Ferðaþjónustureikningar ( Tourism Satellite Accounts ) eru unnir skv. aðferðafræði TSA og taka þeir til neyslu og framleiðslu í ferðaþjónustu , framleiðsluvirðis , fjárfestingar , samneyslu og fleiri þátta .
sbs@mbl.is 