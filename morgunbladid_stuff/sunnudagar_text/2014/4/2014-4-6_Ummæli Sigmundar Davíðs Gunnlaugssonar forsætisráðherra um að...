Ummæli Sigmundar Davíðs Gunnlaugssonar forsætisráðherra um að óafturkræfar loftslagsbreytingar fælu í sér " tækifæri " fyrir Ísland voru gripin á lofti á Facebook í vikunni .
Guðfinnur Sigurvinsson sjónvarpsmaður á Miklagarði sagði : " Viðskiptabankinn minn er að bjóða mér að skoða hvað skuldaniðurfærsla ríkisstjórnarinnar getur gert fyrir húsnæðislánið mitt .
Ég er að hugsa um að sleppa því og bíða bara eftir loftslagsbreytingunum .
" Bein útsending í sjónvarpi á Englum alheimsins vakti sömuleiðis athygli .
Sindri Freysson rithöfundur vísaði í verkið í stöðuuppfærslu í vikunni : " Í hvert skipti sem ég sé viðtal við Gunnar Braga , Sigurð Inga , Sigmund Davíð , Vigdísi Hauks og þau öll á ég alltaf hálfpartinn von á að þau hætti í miðjum klíðum , líti upp með fjarrænt bros á vör og segi við áhorfendur : " Við erum allir vistmenn á Kleppi , verið svo vinsamlegir að hringja á lögregluna strax .
" " Einhverjir hlupu apríl og Margrét Marteinsdóttir fyrrverandi fréttakona var ekki feimin við að viðurkenna það á Facebook : " Fékk sms í morgun .
Það var svona : Hæ , vildi láta þig vita að Melabúðin er að gefa næstum útrunnið grænmeti , 20 stk. á mann .
Og nú er ég búin að hlaupa apríl .
Það geri ég á hverju ári .
" Á föstudag var stofnuð stuðningssíða á Facebook undir heitinu " Skorum á Jónínu Ben að leiða lista framsóknar í borginni " .
Á veggnum var þessi texti settur fram : " Skorum á Jónínu að fylla tómarúmið sem Óskar Bergsson skilur eftir sig ! Jónína segir skoðanir sínar .
Hún hefur mikla reynslu úr atvinnulífinu .
Framsókn þarf á Jónínu að halda ! " 