Áformaðar aðgerðir landeigenda í Reykjahlíð í Mývatnssveit , sem hyggjast selja aðgang að Dettifossi , Leirhnjúk , Kröflu og fleiri stöðum með sérstökum passa , eru áhyggjuefni .
Þetta kemur fram í pistli frá Markaðsstofu Norðurlands .
Þar segir að fólk í ferðaþjónustu nyrðra sé uggandi yfir þróun mála , það er að selja eigi aðgang að æ fleiri stöðum í landinu .
Það sé ekki í samræmi við íslenska gestristni .
Landeigendur í Mývatnssveit hafa gefið út að peningum sem nást í hús með gjaldtöku verði varið til að byggja þjónustumiðstöðvar með salernum , veitingaaðstöðu og fleira .
Þá verði öryggi ferðamanna bætt til muna .
Skaðar orðspor Stjórn Markaðsstofu Norðurlands hefur , segir í fréttatilkynningu , hvatt stjórnvöld til að bregðast við yfirvofandi hættu á óafturkræfum náttúruspjöllum sem steðja að fjölförnum ferðmannastöðum með fjölgun ferðamanna .
Hefur í vetur verið unnið náið með stjórnvöldum að útfærslu á náttúrupassa fyrir ferðamenn .
" Sjálfsagt mál er að landeigendur sem og aðrir ákveði að setja upp ferðaþjónustu og taki þóknun fyrir veitta þjónustu , þegar lagt hefur verið í fjárfestingu á svæðinu og þjónustan byggð upp .
Þannig geta þeir haft arð af eign sinni án þess að taka greiðslur aðeins fyrir eðlilegan aðgang að sérstæðum náttúruperlum , " segir Markaðsstofa Norðurlands .
Ennfemur að ferðaþjónustufólk hafi þegar ákveðið að sniðganga þau svæði þar sem á að hefta aðgengi .
sbs@mbl.is 