Ríflega fjórðungur Íslendinga á aldrinum 25 til 64 hefur eingöngu lokið grunnmenntun , eða námi sem er styttra en framhaldsskólinn .
Þetta kemur fram í nýrri vinnumarkaðsrannsókn Hagstofu Íslands .
Niðurstöðurnar miðast við síðasta ár og þá höfðu aðeins 27,8% þeirra sem rannsóknin tók til aðeins grunnskólaprófið .
Árið 2003 var þetta hlutfall 34,4% svo í heild er þjóðin betur menntuð nú en var fyrir áratug .
Fólki með grunnmenntunina eina hefur fækkað um 3.800 frá 2003 og um 1.700 frá árinu 2012 .
Þá höfðu 36,1% þjóðarinnar lokið framhaldsskólanámi eða voru með sambærilegra menntun .
Álíka margir , 58.700 manns , höfðu háskólapróf , það er 36,0% Íslendinga á þessu aldursbili .
Háskólafólki hefur fjölgað um 19.400 frá 2003 , þegar hlutfallið var 27,5% .
Um 19% úti á landi með háskólapróf Mikill munur var á menntun íbúa höfuðborgarsvæðisins og landsbyggða í fyrra .
Í borginni höfðu 22,7% fólks á því aldursskeiði sem rannsóknin náði til aðeins grunnmenntun en 42,3% voru með háskólagráðu .
Úti á landi voru 37,0% íbúa eingöngu með grunnmenntun og 24,7% búin með háskólanám .
Yngra fólk hefur yfirleitt meiri menntun en hinir eldri .
Í fyrra höfðu í hópnum 30-49 ára 23,7% eingöngu grunnmenntun og 41,4% lokið háskólamenntun .
Í aldurshópnum 65-74 ára höfðu hins vegar 45,3% eingöngu grunnskólann og í þeim hópi voru aðeins um 19% með háskólamenntun .
sbs@mbl.is 