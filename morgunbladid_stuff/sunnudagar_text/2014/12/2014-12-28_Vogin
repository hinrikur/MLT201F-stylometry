Eitt helsta áhyggjuefni Vogarinnar síðustu árin hafa verið fjármálin og himinhvolfin geta glatt hana með því að þessum áhyggjukafla er nú að stærstum hluta lokið .
Vogin hefur upplifað sig svolítið tætta vegna þessa og fundið fyrir byrðum á bakinu og í ár finnst henni loksins gefast tími í annað en streð .
Plútó hefur verið í fjórða húsi heimilis og fjölskyldu í nokkur ár og verið miskunnarlaus í því að hræra upp í fjölskyldulífinu .
Vogin getur hafa þurft að fara í gegnum uppgjör og áföll þótt síðasta ár hafi verið rólegra en árin þar á undan , en Plútó verður þarna áfram næstu árin .
Að því leytinu til er það gott , að vandamál og erfiðleikar liggja ekki þarna án þess að tekið sé á þeim .
Vogin hefur leyst úr mörgum hnútum og ef þeir eru ennþá þarna til staðar mun hún halda áfram að slétta úr misfellunum .
Gott er að hafa það í huga , þegar Vogin hugsar að stundum væri hún til í einfaldara líf , að hið einfalda þarf ekki að vera gott .
Þá er hún minnt á að fara í sund eins oft og hún getur , hvergi finnur hún betri slökun en í vatni .
Það er skemmtilegra að vera einhleyp Vog í ár en gift ef litið er til þess að það er togstreita í langtímasamböndum .
Einhleypar Vogir eru hins vegar með aðdráttarafl á við rjómaís á sumri og virðast laða að sér á óútskýranlegan hátt allt og alla .
Framan af ári mun Vogin hafa í sig og á en ekki sjá mikla peninga umfram það , það breytist hins vegar eftir 11. ágúst og mun koma ánægjulega á óvart þegar það verður aukaafgangur til að nota í meira en daglegar nauðsynjar .
Í ár þarf Vogin að vera dugleg að minna á sig og láta vita að hún sé viljug til að taka að sér spennandi verkefni á vinnustað eða nýjum vígstöðvum svo hún gleymist ekki .
