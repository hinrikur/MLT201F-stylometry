Bretum finnst laun ekki eins mikilvæg og að vinna með fólki sem þeim líkar við , að því er kemur fram í nýrri könnun um hamingju á vinnustöðum sem tók til 2.000 manns .
Átta af hverjum tíu Bretum myndu velja starf sem þeir njóta fram yfir hærri laun , að því er segir í frétt á vef breska dagblaðsins Independent .
Könnunin leiddi í ljós að Bretum finnst ábyrgð og viðurkenning í starfi , góður félagsskapur og stuttur ferðatími í vinnunna mikilvægari en launin .
Þriðjungur þeirra , sem tóku þátt í könnuninni , hefur hætt í vinnu , þrátt fyrir góð laun og þá vegna þess að þeim fannst mikið stress ekki virði launanna .
Aðeins 15% óánægð í vinnunni Samkvæmt könnuninni eru flestir Bretar hamingjusamir í starfi en aðeins 15% aðspurðra voru óánægð í vinnunni .
" Það er áhugavert hversu mikið staða og viðurkenning hefur að segja varðandi ánægju í vinnu ásamt því að fólk hafi tilfinningu fyrir því að það geti þróast í starfi og sé að vinna að einhverju meira , " segir Mark Farrar , framkvæmdastjóri AAT , sem lét gera könnunina .
Ástæður til að halda starfinu : Ég á í góðu sambandi við vinnufélagana .
Ég hef gaman af starfinu .
Gott samband við yfirmann .
Annað starf býðst ekki .
Ferðatíminn í vinnuna er viðráðanlegur .
Launin .
Ég á í góðu sambandi við viðskiptavinina .
Mér finnst ég hafa tækifæri til að þróast í starfi .
Ég er góð ( ur ) í því sem ég geri .
Stressið er ekki of mikið .
