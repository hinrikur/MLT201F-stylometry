Eru einhverjar sérstakar hefðir á heimilinu fyrir jólin ? " Það er allt þetta hefðbundna ; jólakortin , jólakransinn , smákökubakstur , hengja jólaseríurnar utan á húsið og vefja þeim utan um trén .
Sirrý horfir á Kristján út um gluggann og dáist að því þegar hann hengir upp seríurnar og spáir í það í hvaða mánuði þær muni verða teknar niður aftur .
" Þau hlæja bæði .
" Svo kallar Kristján í okkur og lætur okkur dást að ljósunum þegar hann kveikir á þeim .
Mjög flott en ekki jafn vel gert og hjá eiginmanni nágrannakonu okkar , Sigríðar Snævarr , en hennar maður fær Garðlist í þetta , held ég , " segir Sirrý .
" Okkur finnst þeirra tré svo fallegt og alltaf tilhlökkunarefni í skammdeginu að fá upp öll ljósin .
Einnig er það vonandi orðin hefð hjá okkur að fara í jólahlaðborð hjá Marentzu Poulsen á Kaffi Flóru .
Hún er drottning huggulegheitanna .
Í fyrra fórum við saman nokkrir vinir og nágrannar úr Litla Skerjafirði og það var frábært .
Svo er það hefð hjá okkur að falla alveg fyrir jólabókaflóðinu og við lesum nýjar bækur alla aðventuna .
Í fyrra , og í ár , er það nýjung að Sirrý les fyrir börn víða , því " Tröllastrákurinn sem gat ekki sofnað " var á jólabókamarkaði í fyrra og nýja bókin " Tröllastrákurinn eignast vini " kom út núna fyrir jólin .
Þetta er nú reyndar okkar heimilisframleiðsla því Sirrý semur og Kristján les söguna inn á geisladisk sem fylgir bókinni .
Þetta er skemmtileg nýjung á aðventu fyrir okkur .
" Hvað gerir fjölskyldan á Þorláksmessu ? " Þá er árviss fjölskyldusamvera .
Og svo pössum við alltaf að eiga einhverju ólokið í innkaupunum því það er svo gaman að kíkja í miðborgina á Þorláksmessukvöldi .
" Hver sér um að skreyta jólatréð og hvenær er það yfirleitt gert ? " Sirrý og synirnir hafa séð um það í gegnum árin og það er yfirleitt gert á Þorláksmessu .
Kristján greiðir úr ljósaseríum og hengir á tréð ( og bölsótast út í það að hafa ekki gengið betur frá þessu í fyrra ) .
Sirrý og yngri sonurinn sjá um skreytinguna í kjölfarið og furða sig á öllu þessu smádóti sem fylgir manni ári eftir ár – en má ekki vanta .
" Hver sér um að kaupa jólagjafirnar ? Sirrý : " Það kaupa allir jólagjafir , hvert fyrir sig og saman líka eftir aðstæðum hverju sinni .
Við eigum bókelska ættingja og það einfaldar töluvert innkaupin .
" Hver sér um hreingerningar ? , , Sirrý stjórnar þeim með harðri hendi og reynir að virkja aðra í það með sér .
Það hefur þó reynst henni mjög vel undanfarin ár að dempa ljósin .
Það er af sem áður var þegar maður var nýbyrjaður að búa og tók skápana og hélt að jólin kæmu ekki nema þegar öllu væri lokið .
" Hver sér um bakstur ? " Sirrý sér um smá bakstur , " segir Kristján .
" Heyrðu nú , þetta er stór bakstur á smákökum .
En án gríns þá er stefnan að minnka þetta ár frá ári .
Nokkrar plötur eru nauðsynlegar í ofninn til að fá ilminn í húsið og stemninguna við kaffiborðið , " segir Sirrý .
Hver sér um eldamennskuna á jólamatnum sjálfum ? " Það gerir Sirrý sem sér um allt nema sultuna , " segir Kristján .
" Já , en ég og stolti sultugerðarmaðurinn erum orðin mjög samstiga og höfum bæði nóg að gera þótt við gerum ekki sömu verkin .
Ég elda og Kristján leggur á borð , keyrir út gjafir og stússar í öllu mögulegu sem fylgir því að fá fjölskyldu og tengdafjölskyldu í jólamat , " segir Sirrý .
