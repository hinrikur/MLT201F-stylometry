Nemendur og starfsmenn Háskóla Íslands , alls um 17 þúsund manns , fá endurgjaldslausan aðgang að nokkrum vinsælustu forritunum frá Microsoft , svo sem Word , Excel , PowerPoint og OneNote .
Þetta felst í samkomulagi sem fulltrúar Reiknistofnunar Háskóla Íslands ( RHÍ ) hafa gert við Microsoft á Íslandi .
Samkomulagið felur einnig í sér aðgang að OneDrive , skýjaþjónustu Microsoft , sem auðveldar notendum að nálgast hugbúnað óháð stað og stund , sem auðveldar þeim að deila honum áfram .
Eftir samkomulaginu fær háskólafólk aðgengi , bæði hefðbundið og í netútgáfum , að vinsælustu forritunum frá Microsoft .
Getur unnið með þau bæði í gegnum vafra og sem uppsett forrit .
Starfsmenn HÍ fá aðgang að netútgáfum sömu forrita .
Aðgangur í gegnum netið Að því er fram kemur í tilkynningu er aðgangur að hugbúnaði í auknum mæli veittur í gegnum netið .
Slík áskriftarþjónusta felur í sér að notendur fá ávallt bestu og nýjustu útgáfu hugbúnaðar .
Nær allur hugbúnaður frá Microsoft er nú vistaður í skýinu og því aðgengilegur í vafra .
Er samningurinn við RHÍ í samræmi við stefnu Microsoft á heimsvísu um að veita háskólum greiðan aðgang að sínum vinsælasta hugbúnaði .
sbs@mbl.is 