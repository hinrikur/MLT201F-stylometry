Fyrir 8-10 1 kalkúnn , 5-6 kg salt og nýmalaður pipar 1 tóm 3 dl áldós 3 sítrónugrös 1 msk .
engiferrót , smátt söxuð 1 chili-aldin , heilt 2 hvítlauksgeirar , heilir 2 dl eplasíder 2 laukar , skrældir og skornir í báta 1 sítróna , skorin í báta Kryddið fuglinn að innan og utan með salti og pipar .
Saxið smátt 1 sítrónugras og setjið í áldósina ásamt engifer , chili , hvítlauksgeirum og eplasíder .
Setjið dósina innan í fuglinn þannig að það hellist ekki úr henni .
Bætið restinni af sítrónugrösunum í fuglinn ásamt lauk og sítrónu .
Færið fuglinn í eldfast mót og bakið í 15-20 mínútur við 190°C , eða þar til hann er fallega brúnaður .
Lækkið þá hitann í 150°C og bakið í 40 mínútur fyrir hvert kíló , eða þar til kjarnhiti sýnir 70°C .
Berið fuglinn fram með sítrussósunni og til dæmis bökuðum sætum kartöflum og grænmeti .
