Jólem bar sigur úr býtum í Jólalagakeppni Rásar 2 , sem lauk á föstudaginn , með lagi sínu Vetrarljósið .
Keppnin í ár var einstaklega vegleg og bárust alls 80 lög .
Tíu þeirra voru valin í úrslit og kepptu þau um hylli dómnefndar og hlustenda en Vetrarljósið stóð að lokum uppi sem sigurlagið .
Jólem er eflaust betur þekktur á öðrum árstímum sem Toggi Nolem en heitir réttu nafni Þorgils Gíslason .
Hann hefur áður vakið athygli sem meðlimur í hip hop-sveitinni Skyttunum frá Akureyri og átti hann einnig eitt vinsælasta lag Rásar 2 á síðasta ári , Aheybaró , ásamt félaga sínum Kött Grá Pjé .
Í verðlaun fyrir sigurlagið í Jólalagakeppni Rásar 2 hlýtur Toggi 100.000 króna gjafabréf frá Tónastöðinni , 100.000 króna gjafabréf frá Svefni og heilsu og átta rétta veislu fyrir sex á Sjávargrillinu .
