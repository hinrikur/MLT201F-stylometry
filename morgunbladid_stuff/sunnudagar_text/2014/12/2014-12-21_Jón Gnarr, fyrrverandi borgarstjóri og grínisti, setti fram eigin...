Jón Gnarr , fyrrverandi borgarstjóri og grínisti , setti fram eigin kenningu á því á Facebook í vikunni af hverju landið okkar heitir Ísland og sagði meðal annars í henni : " Eftir mikið grúsk og samtöl við ýmsa fræðimenn þá er ég kominn með kenningu um uppruna nafnsins Ísland .
Ég held að gríski landkönnuðurinn Pýþeas hafi fyrstur manna fundið landið í ferð sinni um 325 fyrir Krist .
Ég held að Pýþeas hafi nefnt Ísland " Isla de Día " eða " Eyja birtunnar " .
Ég býst við því að hann hafi verið hér um hásumar .
Engar frumheimildir eru til um ferðir Pýþeasar heldur einungis það sem rómverskir sagnfræðingar varðveittu .
Ég held að þegar Rómverjar afrituðu grísk kort þá hafi þeir umritað staðarnöfn úr grísku og yfir á latínu .
Gríska heitið á þessum ókunna stað hafði ekki merkingu fyrir þeim þannig að þeir brugðu fyrir sig skítareddingu og nefndu eyjuna " Islandia " .
Salka Sól Eyfeld tónlistar- og dagskrárgerðarkona gagnrýndi verðlagningu á kaffi á Twitter og á Facebook í gær og birti mynd af verðmiðanum sem var upp á 380 kr. Salka Sól skrifaði : " Kaffiterían á Reykjavíkurflugvelli er ekkert að djóka með verðið á kaffisoðning ! Hver bolli af svona soðning kostar í kringum 7 kr. í framleiðslu .
" Sóley Tómasdóttir , forseti borgarstjórnar hjá Reykjavíkurborg , fann gamla skyrtu í pakkningu sem var keypt í sálugu verslunarmiðstöðinni Miklagarði sem var í Holtagörðum á 9. áratugnum .
Verðmiði frá Miklagarði var á pakkningunni .
Hún skrifaði : " Afi minn fer ekki í jólaköttinn .
Hann var að kaupa sér skyrtu .
Í Miklagarði .
" 