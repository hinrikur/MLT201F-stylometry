Krabbinn þarf að forðast átök í ár .
Hann ætti ekki að gera dramatískar breytingar á lífi sínu þótt hann langi til þess því nóg verður nú samt um kaótík á árinu .
Í byrjun ágúst og í lok september á hann sérstaklega að hafa þetta í huga því á þeim tíma er hætt við að hann verði ofurtilfinningasamur og ekki í nægu jafnvægi til að taka skynsamlegar ákvarðanir .
Óreiða hefur að mörgu leyti einkennt líf hans síðustu árin og núna í ár á það einkum við ástalífið .
Hins vegar er líka meiri alvara í kortunum .
Það er líklegra nú en síðustu árin að tilfinningarnar risti dýpra og að einhver sem hann þekkir nú þegar verði ástfanginn upp fyrir haus af hinum dulúðuga einstaklingi í krabbamerkinu .
Líklega er það manneskja sem starfar í viðskiptalífinu .
Hér gæti verið stund og staður til að ljúka upp skelinni .
Það ætti ekki að koma að sök þótt Krabbinn leggi örlitla peningaupphæð í eitthvað sem gæti reynst ábatasamt því hann verður lánsamur í fjármálum með Júpíter í húsi peninga .
Krabbinn gæti þannig dottið ofan á óvænt dýrmæti eða selt eitthvað sem er meira virði en hann hélt .
Krabbinn mun líklega finna til löngunar til að fara í nám , á nýjum vettvangi eða í framhaldsnám .
Ef ekki þá þráir hann nýjar áskoranir á starfssviðinu í vinnunni en eins og í öðru ætti hann að hafa sig hægan og fara varlega í slíkar ákvarðanatökur .
Hins vegar er þetta afar gott ár fyrir Krabbann til að bæta við sig þekkingu því hann er sérstaklega einbeittur og skýr í kollinum í ár og mun vekja athygli fyrir snerpu .
Krabbinn þarf að sýna sjálfsaga á ótal sviðum en ekki síst á hinu heilsufarslega og pína sig til að stunda einhvers konar hreyfingu því stoðkerfi hans er viðkvæmt .
