Hveragerði , Fnjóskadalur , Höfn í Hornafirði og Reyðarfjörður eru næstu staðir sem 4G farsímanet Símans mun ná nú til .
4G nær nú til 3/4 hluta landsins og um átta af hverjum tíu seldum símum styðja við kerfið .
Hefur það verið styrkt að undanförnu með uppsetningu fjölda nýrra senda .
" Nú í nóvember hefur 4G verið eflt í Kópavogi og Hafnarfirði , og sendar settir upp við Geysi í Haukadal , í Grindavík og á Sauðárkróki .
Í september setti Síminn til að mynda upp 4G á Ísafirði og Akranesi , " segir Gunnhildur Arna Gunnarsdóttir , upplýsingafulltrúi Símans í fréttatilkynningu .
Farsímanetið er ólíkt fastanetinu heima fyrir að því leyti að hraði þess deilist milli notenda .
Þegar 4G netið þéttist og æ fleiri eigendur nýrra síma færast yfir á það verður enn meiri hraði til skiptanna handa þeim sem stóla á 3G kerfið .
Það hefur einnig verið eflt undanfarið .
Uppbygging 4G bætir því þjónustu allra viðskiptavina Símans sem eru á Netinu .
Í sumarbústaðalöndum Frá því í vor hafa 4G sendar verið settir upp víða um land .
Á Akureyri , Egilsstöðum og Selfossi .
Einnig í Keflavík , Stykkishólmi , Borgarnesi og Vestmannaeyjum .
Þá hefur netið á höfuðborgarsvæðinu verið þétt og sett upp í stærstu sumarbústaðalöndum landsins , eins og í Grímsnesi , Hvalfirði og á Þingvöllum .
sbs@mbl.is 