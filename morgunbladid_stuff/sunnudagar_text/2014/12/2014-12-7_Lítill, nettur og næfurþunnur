Það er ekki langt síðan Samsung kynnti nýtt farsímaflaggskip , Galaxy S5 , en þrátt fyrir það er fyrirtækið enn að senda frá sér síma .
S5 var stór , 5,1 " , og næsti sími , Note 4 , risavaxinn - 5,7 " .
Um líkt leyti og Note 4 kom út nýr sími , Galaxy Alpha , sem fer í aðra átt , lítill , nettur og næfurþunnur , með 4,7 " skjá – flottasti Samsung-síminn til þessa .
Það skiptir miklu máli fyrir farsímaframleiðendur að skera sig úr í samkeppninni , hvort sem það er með hönnun , vélbúnaði , hugbúnaði eða markaðssetningu .
Samsung kaus snemma að fara þá leið að hafa símana sem tæknilegasta og þó símarnir hafi verið prýðilega hannaðir þá stóðust þeir ekki samanburð við síma sem voru með hönnunina í aðalhlutverki eins og til að mynda iPhone frá Apple .
Með tímanum hefur Samsung svo lagt æ meira í hönnun ( og reyndar líka sífellt meira í markaðssetningu – en það er annað mál ) .
Þegar Galaxy S5 kom út í apríl síðastliðnum fékk hann fínar umsagnir hvarvetna , en allmargir höfðu þó orð á því að þeim þótti síminn ekkert sérlega smart , því þó hann væri með járnrönd þá breytti það því ekki að bakið væri úr mjúku plasti og fannst mörgum billegt .
Samsung átti þó spil uppi í erminni , því Samsung Alpha kom á markað í september síðastliðnum og vekur ekki bara athygli fyrir glæsilega hönnun , heldur líka fyrir það að í stað þess að senda frá sér sífellt stærri og stærri síma þá er Galaxy Alpha minni en Galaxy S5 ; með 4,7 " skjá samanborið við 5,1 " á S5 .
Minni sími fer eðlilega betur í hendi og það á vissulega við Galaxy Alpha , hann er einkar meðfærilegur og nettur .
Málmkanturinn gerir að verkum að gripið verður betra og fyrir vikið finnst manni síminn líka sterkbyggðari án þess að ég hafi neitt fyrir mér í því annað en það að taka aðeins á honum .
Eitt af því sem gerir hann þægilegri í notkun er líka að hann er örþunnur , ekki nema 6,7 mm að þykkt , þynnsti Samsung-síminn hingað til , og líka fisléttur , 115 g , meðal annars fyrir það að bakið á honum er úr plasti .
Að því fram hefur komið víða þá er Alpha dæmi um framtíðarhönnun farsíma hjá Samsung , fyrsti síminn af mörgum sem verða áþekkir útlits .
Samsung virðist því veðja á það að nóg sé komið af stórum hátæknilegum snjallsímum , framtíðin sé í minni símum og glæsilegri – nánast tískusímum .
Þó hann sé minni um sig og ekki jafn öflugur að sumu leyti , þá er Alpha-síminn að mestu sambærilegur við S5 .
Þannig er örgjörvinn í honum Exynos 5 Octa , sem útleggst átta kjarna , en þá keyra saman 1,8 GHz fjögurra kjarna Cortex-A15 örgjörvi og 1,3 GHz fjögurra kjarna Cortex-A7 örgjörvi sem skilar nánast sama vinnsluhraða og S5 .
Grafíkörgjörvinn í Alpha er þó öflugri ; 600 MHz ARM Mali-T628 sem skilar 20% meiri hraða ( 122 GFLOPS á móti 109 GFLOPS grafíkörgjörvanum í S5 ) .
Umtalsvert sprækari Þegar við bætist að skjárinn er minni en á S5 , og þarf þar af leiðandi minni örgjörvavinnslu til að keyra hann , er síminn umtalsvert sprækari en S5 , fljótari að svara og ræsa forrit .
USB-tengi á honum er 2.0 tengi en ekki 3.0 , sem skipti kannski ekki svo miklu máli , en undirstrikar að Samsung er að skera niður í tæknilegri útfærslu til að auka vinnsluhraða og lækka verð .
Verðið á símanum undirstrikar það líka , hann kostar 109.990 kr. hjá Nova , sem er ekki mikið fyrir nýjan snjallsíma , en þess má geta að S5 , sem kom út í vor , kostar ekki nema 99.900 kr. á sama stað .
Ég hef oft nefnt S5 í þessari umfjöllun , enda er Galaxy Alpha að mörgu leyti einskonar aftaki , en þó ekki , þetta er ekki S5 Mini .
Hann er þannig ekki með rauf fyrir minniskort , og ekki vatnsheldur , sem var þó eitt það besta við S5 , ekki síst í ljósi þess að nærfellt þriðjungur af símum sem koma inn til viðgerða skemmast vegna þess að fólk hellir yfir þá kaffi eða öðrum vökva ( nú , eða missir þá í klósettið ) að sögn yfirmanns farsímadeildar Samsung .
Ekki má svo gleyma því að myndavélin er með minni upplausn og upplausn á skjánum er líka minni .
Að því sögðu þá er þetta mjög skemmtilegur sími og hvað útlitið varðar þá er þetta flottasti Samsung-síminn til þessa , svo mikið er víst .
Vinnsluminni í símanum er 2 GB og gagnaminni 32 GB .
Skjárinn er mjög fínn að vanda , 4,7 " Super AMOLED með upplausnina 1280x720 dílar sem gefur 312 díla á tommu .
Myndavélin á bakinu er 12 MP , en 18 MP á Galkaxu S % .
Á framhliðinni er myndavélin 2,1 MP .
Það er LED-flass á símanum .
Árni Matthíasson 