Þegar litið er á þá gagnrýni sem dansrýnir Morgunblaðsins , Margrét Áskelsdóttir , hefur skrifað á liðnu ári má sjá að bestu sýningarnar bjóða upp á djarfa hugmyndafræði og efnistök auk þess sem fjallað er um firringu nútímasamfélagsins og innri þjáningu þó húmorinn sé aldrei langt undan .
Þegar litið er á þá gagnrýni sem dansrýnir Morgunblaðsins , Margrét Áskelsdóttir , hefur skrifað á liðnu ári má sjá að bestu sýningarnar bjóða upp á djarfa hugmyndafræði og efnistök auk þess sem fjallað er um firringu nútímasamfélagsins og innri þjáningu þó húmorinn sé aldrei langt undan .
A Lecture on Borderline Musicals í Tjarnarbíói Eftir Ernu Ómarsdóttur og Valdimar Jóhannsson sem skipa hópinn Shalala .
" Verkið byggðist á greiningu á fyrri verkum hópsins , sett fram á fyrirlestrarformi þar sem persónur og örsenur úr eldri verkum voru kynntar .
Hugmyndafræðin og efnistökin voru mjög djörf , verkið krafðist krappra skiptinga þar sem tveir sýnendur brugðu sér í mörg gervi .
Allt gekk þetta þó fullkomlega upp og Erna Ómarsdóttir sýnir enn og aftur sínar mögnuðu hliðar .
" Blind Spotting í Tjarnarbíói Eftir Margréti Söru Guðjónsdóttur .
" Eins og í fyrri verkum Margrétar tekur verkið á tilfinningum , firringu nútímasamfélags og innri þjáningu .
Hæg framvindan og samskiptaleysi dansaranna skapa innri spennu .
Áhorfendur fá að gægjast inn í persónulegt rými flytjendanna sem virðast þjakaðir af þögn .
Þrátt fyrir krefjandi stöður virðast grannir líkamarnir þjakaðir af þyngslum og þreytu .
" EMO1994 á Nýja sviði Borgarleikhússins * * * ½ - Eftir Ole Martin Meland í flutningi Íslenska dansflokksins .
" Húmor var rauði þráðurinn í verkinu , en þrátt fyrir það var alvarlegur undirtónn sem gerði danssmíðina enn áhugaverðari .
Verkið var vel uppbyggt , ólíkir kaflar tvinnuðust saman á einstakan hátt , þar sem hljóðmyndin spilaði stórt hlutverk .
Það tók dálítinn tíma að koma sér inn í verkið sem hefði því jafnvel mátt vera ögn lengra .
" Wilhelm Scream í Kassa Þjóðleikhússins Eftir Ingu Huld Hákonardóttur og Rósu Ómarsdóttur .
" Verkið fjallar um samband hljóðs og hreyfingar .
Verkið hófst í algjöru myrkri , furðuleg hljóð sem erfitt var að staðsetja bárust frá sviðinu .
Myrkrið var snjöll leið til þess að koma áhorfendum inn í þemað og fá þá til þess að veita hljóðunum athygli .
[ ...
] Þetta var létt og skemmtilegt verk sem hæfir öllum aldurshópum .
" Meadow á Nýja sviði Borgarleikhússins * * * ½ - Eftir Brian Gerke í flutningi Íslenska dansflokksins .
" Það voru þó margar fallegar senur í verkinu sem vöktu lófaklapp viðstaddra og má þar nefna fyrsta sóló Katrínar Á. Johnson , enda gaman að sjá hana dansa með flokknum eftir nokkurra ára hlé .
Tónlist verksins var vel valin og ýtti hún undir súrrealíska stemningu þessa brenglaða ævintýralands sem minnti helst á söguna um Lísu í Undralandi .
" 