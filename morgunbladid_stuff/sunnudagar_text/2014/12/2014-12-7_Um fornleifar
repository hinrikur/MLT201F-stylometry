Félag fornleifafræðinga efnir í samstarfi við Þjóðminjasafn Íslands til málþings í dag , laugardag , á afmælisdegi dr. Kristjáns Eldjárns .
Hefst dagskráin klukkan 13 í fyrirlestrasal safnsins og eru allir velkomnir .
Ármann Guðmundsson , formaður Félags fornleifafræðinga , setur málþingið og þá fjallar Guðmundur Ólafsson um upphaf skipulegrar fornleifaskráningar á Íslandi .
Aðrir fyrirlesarar eru Guðmundur S. Sigurðsson , Anna Lísa Guðmundsdóttir sem fjallar um verndun fornleifa í borgarumhverfi , Bryndís Zoëga , Martin Nouza , Oddgeir Isaksen , Ásta Hermannsdóttir sem fjallar um skráningu menningarlandslags , Lilja Laufey Davíðsdóttir , Birna Lárusdóttir , Borghildur Sturludóttir og Þórhildur Þórhallsdóttir .
Dagskrá lýkur eftir umræður , klukkan 16.45 .
