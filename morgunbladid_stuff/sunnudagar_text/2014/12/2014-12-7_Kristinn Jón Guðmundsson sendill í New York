Nú er ég að lesa Afdalabarn eftir Guðrúnu frá Lundi .
Það er grípandi lesning .
Hér áður fyrr hefðu mínir marxísku vinir ekki borið virðingu fyrir þeirri skoðun en ég geri ráð fyrir að Guðrún hafi hlotið uppreisn æru .
Í hjarta stórborga , eins og hér , hugsa menn um sveitasælu og kyrrláta staði .
Ég er ekki búinn með bókina en geri ráð fyrir að þetta verði eins og í amerískum kvikmyndum , " happy ending " .
Og að þeir fátæku sigri og þeim slæmu verði refsað eins og vera ber .
Ég hafði ég aldrei lesið neitt eftir Philip Roth en oft verið sagt að lesa Portnay ' s Complaint .
Ég lét verða af því ef Roth skyldi fá Nóbelsverðlaunin .
Ég hef séð Roth hér á götu og hann leit út fyrir að það mætti ræða við hann .
Ég sá Kurt Vonnegut oft , hann sat dapur á bekk rétt hjá heimili sínu , á 48. stræti .
Nýlega las ég Sæmd eftir Guðmund Andra Thorsson , um Benedikt S. Gröndal .
Að sjálfsögðu hafði ég gaman af því .
Maðurinn var svolítill vælukjói , honum fannst heimurinn vera á móti sér en líklega hefur hann haft rétt fyrir sér í því .
Menningu á Íslandi virðist hafa hrakað eftir að hætt var að kenna latínu í skólum .
Ég las líka nýlega Fathers and Sons : The Autobiography of a Family eftir sonarson Evelyn Waugh , sem ritaði Brideshead Revisited .
Waugh var eftirlætishöfundur Gaddafis , hataður af femínistum ; Evelyn fór drukkinn gegnum lífið og fékk aldrei Nóbelsverðlaun , eins og fleiri góðir .
Svo hef ég hef lesið Jón Kalman og varð fyrir vonbrigðum að hann fékk ekki Nóbelsverðlaunin , ég vildi geta státað af því að eiga áritaðar bækur eftir hann .
