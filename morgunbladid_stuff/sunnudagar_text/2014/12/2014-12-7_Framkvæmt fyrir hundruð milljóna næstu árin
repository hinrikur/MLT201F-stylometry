Byggt verður við leikskólann Krílakot á Dalvík á næstu misserum .
Vinna hefst á næsta ári og lýkur 2016 og er áætlaður kostnaður rúmar 167 milljónir með búnaði .
Þá verður á næsta ári hafist handa við viðhald og endurbætur á sundlaug bæjarins .
Því verki lýkur 2017 og kostar um 115 milljónir .
Fjárhagsáætlun Dalvíkurbyggðar fyrir árin 2015-2018 var samþykkt samhljóða í sjö manna bæjarstjórn á dögunum .
Farið verður í ýmsar framkvæmdir við gatnagerð á þessu fjögurra ára tímabili og áætlaður kostnaður við þær 106 milljónir króna .
Framkvæmdir og eignfærðar fjárfestingar verða alls um 700 milljónir króna árin 2015-2018 .
Óbreytt útsvar Útsvarsprósenta er óbreytt á milli ára og skatttekjur Dalvíkurbyggðar hækka um tæpar 50 milljónir á milli áranna 2014 og 2015 .
Heildartekjur Dalvíkurbyggðar eru áætlaðar um 1,8 milljarðar , 65 milljónum meiri en í ár .
Skuldahlutfall Dalvíkurbyggðar mun lækka úr rúmum 87% árið 2014 í 85% á næsta ári .
Ef þriggja ára áætlun til 2018 gengur eftir verður skuldahlutfallið komið í 75% og " sveitarfélagið komið í öfundsverða stöðu til framtíðar , " segir í tilkynningu frá bænum .
Dýrasta framkvæmd næstu missera er bygging við leikskólann .
" Hann er á tveimur stöðum í dag ; Kátakot og Krílakot .
Kátakoti , sem eru eldri deildir leikskóla , verður lokað 2016 og öll starfsemi flutt í stækkaðan leikskóla við Krílakort .
Húsnæði Kátakots að Hólavegi á Dalvík verður sett á sölu um leið og hillir undir flutning , " segir Bjarni Th. Bjarnason við Morgunblaðið .
