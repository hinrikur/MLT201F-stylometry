Senn verður nóg að gera hjá jólasveinunum að velja og gefa öllum þægum börnum góða gjöf í skóinn .
Stekkjarstaur er ávallt einu skrefi á undan bræðrum sínum , enda fyrsti jólasveinninn til byggða , og stingur hér upp á sniðugum gjöfum ef þeir skyldu nú verða hugmyndasnauðir .
Gunnþórunn Jónsdóttir gunnthorunn@mbl.is Það styttist óðum í það að jólasveinarnir komi til byggða .
Sunnudagsblað Morgunblaðsins náði tali af Stekkjarstaur sem er tiltölulega nýkominn til byggða .
Jólasveinarnir vilja allir vanda til verka en Stekkjarstaur segir bræður sína stundum eiga í vandræðum með að finna flottar gjafir í skóinn fyrir börnin góðu en jafnframt að öllum sé gert jafnhátt undir höfði .
" Hóhóhó ! " er það fyrsta sem sveinki segir , enda heilsa jólasveinarnir með jólalegri kveðju eins og við vitum öll .
" Það er gott þið höfðuð samband við mig .
Ég hef einmitt verið að reyna að koma skilaboðunum áleiðis til bræðra minna .
Við erum alltaf á ferð og flugi og því erfitt að ná sambandi hver við annan , við erum nefnilega ekki eins snarpir í tækninni eins og flestir sem í byggðum búa .
Einn daginn lærum við kannski að nota síma og aðra hluti sem einkenna þessa gervihnattaöld .
" Stekkjarstaur er auðvitað hundgamall og óhætt að segja að hann sé af gamla skólanum .
Hann segir það því upplagt að koma skilaboðunum áleiðis til bræðra sinna í gegnum fjölmiðla .
" Það sem er svo dásamlegt við að gefa í skóinn er auðvitað bros á vanga barnanna þegar þau gægjast út í glugga á morgnana .
Strákarnir , bræður mínir , eru stundum utan gátta , en það kemur sko fyrir besta fólk get ég sagt þér .
Það eina sem þeir þurfa að muna er að það þarf svo lítið til þess að gleðja þessi smáu en góðu hjörtu barnanna .
" 