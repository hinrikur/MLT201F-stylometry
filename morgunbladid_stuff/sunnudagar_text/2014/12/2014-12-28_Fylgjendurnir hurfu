Mikill glundroði ríkti meðal unglinga sem alþjóðlegra stórstjarna stuttu fyrir jól þegar myndskiptamiðillinn Instagram hreinsaði út milljónir gervireikninga og róbota .
Herferðin hefur hlotið nafnið " Instagram hreinsunin " og hafði í för með sér að síður fólks glötuðu þúsundum , í sumum tilvikum milljónum fylgjenda á einni nóttu .
Hreinsunin var mörgum stjörnum afar þungbær og sem dæmi má nefna glataði Justin Bieber um 3,5 milljónum fylgjenda og hip hop-stjarnan Akon missti um 56% fylgjenda sinna .
Þá missti Kim Kardashian meira en 1,3 milljónir fylgjenda .
Þeir reikningar sem eytt var af Instagram voru reikningar sem í sífellu birtu hlekki og auglýsingar og í flestum tilvikum var um að ræða reikninga sem lutu stjórn róbota .
Internet-róbotar eru hugbúnaðareiningar sem framkvæma sjálfvirkt ýmsar aðgerðir og sérfræðingar hafa haldið því fram að til séu fleiri róbotar á netinu en fólk á plánetunni .
Vinsældir skapa vinsældir Mörg netfyrirtæki veita notendum sínum tækifæri til þess að kaupa sér mikinn fjölda fylgjenda – að mestu leyti róbota – á samskiptamiðlum á borð við Twitter , Instagram og Vine til þess að líta út fyrir að vera vinsælli en þeir eru í raun .
Undirliggjandi hugsun þess að kaupa sér fylgjendur er að gervi-vinsældir leiði af sér raunverulegar vinsældir .
Þessi aðgerð Instagram þýðir að áhættusamt getur reynst að fjárfesta í gervi-fylgjendum .
Instagram , sem er í eigu Facebook , hefur áður viðurkennt að ruslpóstur sé vandamál á miðlinum .
Talsmaður Instagram sagði að gripið hefði verið til hreinsunarinnar í kjölfar kvartana frá notendum .
" Við lítum svo á að upplifun notenda verði meira ekta fyrir vikið og að samskipti raunverulegs fólks muni endurspeglast á tærari hátt en áður .
" Það var hins vegar miðillinn sjálfur sem missti flesta fylgjendur eða um 18 milljónir talsins .
Instagram sem aðrir samskiptamiðlar hefur mikla þýðingu fyrir frægt fólk enda getur það þar að einhverju leyti stjórnað ímynd sinni út á við gagnvart umheiminum og aðdáendum sínum .
Þá geta vinsælir notendur sem eiga marga fylgjendur einnig fengið greitt fyrir að auglýsingar birtist á síðum þeirra .
Því er ljóst að hreinsunin mikla á Instagram getur haft víðtæk áhrif og ekki aðeins valdið því að margir notendur sitji eftir með sárt ennið fyrir framan tölvuskjáinn og gráti sína töpuðu fylgjendur .
