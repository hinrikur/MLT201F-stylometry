The House of Marley er bandarískt lífsstílsvörumerki með sterka tilvísun í tónlistarmanninn Bob Marley .
Fyrirtækið framleiðir heyrnartól , hljómtæki , töskur og úr sem eru unnin úr umhverfisvænum efnum .
" Ár frá ári hefur Marley-línan aukið vinsældir sínar umtalsvert og eru nú loks fáanleg hér á landi í verslun Eirbergs í Kringlunni , " segir Ágúst Guðmundsson hjá Eirbergi .
Bob Marley var frábær tónlistarmaður sem breiddi út boðskap í tónlist sinni .
Þessi boðskapur snerti og hreyfði við fólki á öllum aldri , úr öllum stéttum , öllum samfélögum .
Það er markmið The House of Marley að koma þessum áhrifum til skila í gegnum vörur fyrirtækisins og halda Marley-nafninu á þeim stalli sem það er .
" Reynt er að nota endurunnið hráefni úr náttúruvænum efnivið til að gera vörurnar sem mest í anda Marley enda talaði hann í tónlist sinni um jöfnuð , einingu , samstöðu , góðvild og sjálfbærni .
Merkið notast við endurunninn hamp , bómull , plast , málm , bambus og FSC vottaðan við þar sem gerðar eru kröfur um að skógræktin taki mið af sjálfbærri þróun .
Þetta finnst fyrirtækinu mikilvægt enda hjálpar það notandanum að upplifa breytingar , " segir Ágúst og bætir við að eðlilega séu gerðar miklar kröfur til hljómtækja frá fyrirtækinu enda nafn Marley á þeim .
" Þau eru hönnuð með það að markmiði að skila þeirri orku , tilfinningum og minnstu smáatriðum sem eru í hverri upptöku .
The House of Marley er vörumerki sem stendur fyrir jafnrétti , frelsi og góðvild .
Að vera heiðarlegur , siðvandur , hugsa um jörðina og náttúruna .
Já og að veita öðrum gleði og reyna að gefa til baka .
" 