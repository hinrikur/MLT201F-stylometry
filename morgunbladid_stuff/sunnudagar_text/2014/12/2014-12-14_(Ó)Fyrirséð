( Ó ) Fyrirséð / ( Un ) Forseen er heiti sýningar með verkum eftir Örnu Gná Gunnarsdóttur og Ásdísi Spanó sem verður opnuð í Listasal Mosfellsbæjar í dag , laugardag , klukkan 15 .
Á sýningunni gefur að líta verk sem listakonrurnar hafa unnið út frá hrynjandi og flæði í litavali og efnisnotkun .
Handbragð þeirra er afar ólíkt en báðar kalla fram spennu og óreiðu í listsköpun sinni .
Sum verkanna voru unnin á þessu ári í samtali listamannanna á milli landa ; þau voru send milli Strassborgar , þar sem Arna býr , og Reykjavíkur þar sem þær lögðu lokahönd hvor á listsköpun annarrar .
