Hver kannast ekki við að drekka yfir sig , hringja í fyrrverandi maka sinn eða gamla vini sem maður hefur fyrir löngu misst sambandið við eða skrifa inn óviðeigandi statusa á samskiptamiðla og vakna svo daginn eftir með enga hugmynd um hvað gerðist eiginlega ? Mikið væri vel þegið ef hægt væri að koma í veg fyrir slík óhöpp .
Markmið Drunk Mode , nýs smáforrits , er einmitt að stemma stigu við slíkri drykkjumannshegðun .
Ætlunin er að fólk geti drukkið í öryggi fyrir eigin djöflum ef svo má að orði komast .
Hægt er að stilla Drunk Mode á þrjár til tólf klukkustundir og á þessum tímabili lokar forritið fyrir tengiliðalista á símanum og blokkerar jafnframt aðgang að forritum á borð við Facebook og Snapchat svo ekki sé hægt að hlaða inn vandræðalegum myndum af sér .
Þá sendir forritið jafnframt aðvörunarskilaboð til notandans og varar hann við því að hafa samband við ákveðnar manneskjur .
Þá býður forritið jafnframt upp á möguleikann Breadcrumbs , sem sýnir notanda nákvæmlega á korti hvar hann var kvöldið áður .
Hugmyndasmiðurinn , Joshua Anton , segir að appið virki eins og smokkur á síma viðkomandi .
" Smokkur gerir þér kleift að stunda kynlíf án þess að hætta á barneignir .
Hann tryggir öryggi þitt .
Þetta app er eins og smokkur á símann .
Fólk mun drekka hvort sem það er með síma á sér eða ekki , vinir þess hvetja það til þess .
Appið hvetur hvorki til drykkju né reynir að fæla fólk frá henni , það snýst ekki um það .
" 