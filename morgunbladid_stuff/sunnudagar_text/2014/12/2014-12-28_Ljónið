Heima fyrir ætti Ljóninu að semja óvenjuvel við aðra fjölskyldumeðlimi árið 2015 en árið sem er senn á enda reyndi á taugarnar heima fyrir .
Ljóninu fannst það einangrað og samkomulagið var upp og ofan .
Ljóninu til léttis er þessi tími að mestu yfirstaðinn , í ár verður einmitt gaman að vera á heimilinu , Ljóninu gæti jafnvel dottið í hug að festa kaup á nýju sjónvarpi og heimilisgræjum meðan eyðslan utan heimilis , í skemmtanir til dæmis , minnkar .
Ljósi punkturinn er að Ljónið mun hafa efni á því í ár ! Ljóninu leiðist það ekki en það mun gera sér glaðan dag , borða sælkeramat og kaupa vandaðri föt .
Oft hefur ljónsleg munaðarþörfin komið því í skuldir og klípu en ekki núna .
Þótt fjárhagslega sé árið gott er Ljónið ekki að fara að taka nein spor að ráði á sinni framabraut þótt það bóli á einhverjum tækifærum allra síðustu mánuði ársins .
Ljón sem hafa átt í löngum haltu-mér-slepptu-mér-samböndum eða í samböndum þar sem pásur eru daglegt brauð ættu að ná áttum og annaðhvort verða þau sambönd stöðugri eða fjúka endanlega út í veður og vind .
Á vegi Ljónsins verður einstaklega rómantískur einstaklingur sem starfar á sviði mennta eða lista , þetta gæti verið manneskja sem er talsvert eldri en Ljónið sjálft og þá er ekki ólíklegt að ástin blómstri á framandi slóðum með einhverjum spennandi einstaklingi .
Ljón sem hafa verið í langtímasamböndum munu þurfa á því að halda að hlaða batteríin og styrkja sambandið .
Góð samvera og næði er lykilatriðið .
Lund Ljónsins léttist mjög á árinu og það gefur sér tíma fyrir tómstundir og spennandi áhugamál .
Ljónið þarf eins og alltaf að huga að hnjám og mjóbaki sérstaklega og vera í góðum skóm .
