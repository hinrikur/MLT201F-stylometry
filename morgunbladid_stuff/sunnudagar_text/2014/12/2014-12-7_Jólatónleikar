Mótettukór Hallgrímskirkju kemur fram á þrennum jólatónleikum á næstu dögum , undir stjórn Harðar Áskelssonar , undir yfirskriftinni " Sjá himins opnast hlið " .
Tónleikarnir eru á dagskrá Jólatónlistarhátíðar kirkjunnar og eru tvennir nú um helgina , á laugardag og sunnudag klukkan 17 og þá eru þriðju tónleikarnir á þriðjudagskvöldið kemur klukkan 20 .
Lenka Mátéová leikur með á orgel kirkjunnar .
Á efnisskránni er hátíðleg aðventu- og jólatónlist ; þýskir barokksálmar og sjaldheyrðir enskir jólasöngvar , auk þess sem fluttir verða þekktir jólasálmar og nýleg verk .
