Það eru nokkur tæki og tól sem geta gert gæfumuninn í eldamennsku fyrir stórmáltíðir .
Ber þar fyrst að nefna kjötmæli sem kemur sér sérstaklega vel þegar fuglakjöt , svo sem kalkúnn , er eldað og að sjálfsögðu nautakjöt .
Annað ágætis og hagnýtt tól er svokallaðir kalkúnagafflar sem virka í allar stærri steikur og koma að góðum notum til að fá grip þegar kjötið er skorið eða það þarf að ferja fuglinn úr potti og á fat .
Slíkir gafflar fást víða í búsáhaldaverslunum , meðal annars í Kokku .
