Saga Jónsdóttir var í fyrsta leikarahópnum þegar Leikfélag Akureyrar varð atvinnuleikhús fyrir rúmum fjórum áratugum en steig á fyrsta skipti í níu ár á svið þegar verkið Lísa og Lísa var frumsýnt á Akureyri snemma á þessu ári .
Sunna Borg lék í einni sýningu 2011 og annarri 2012 en hafði þar áður ekki leikið í nærri áratug .
" Það var langt síðan þær léku fyrir sunnan .
Þetta er því risa-kombakk ; drottningarnar að norðan koma í bæinn , " segir Jón Gunnar Þórðarson leikstjóri .
Leikritið Lísa og Lísa er írskt og heitir , I Alice I , á frummálinu .
Höfundurinn , Amy Conroy , lék sjálf í verkinu þegar það var frumsýnt í heimalandinu 2010 og hefur nú sýnt það víða um heim , m.a. á Lókalhátíðinni í Reykjavík á síðasta ári .
Þar var í forsvari Ragnheiður Skúladóttir , sem síðar varð leikstjóri Leikfélags Akureyrar ( er nú reyndar nýhætt í því starfi ) og hún ákvað að setja verkið upp á Akureyri .
Karl Ágúst Úlfsson þýddi verkið og staðfærði .
Í útgáfu Karls gerist verkið á Akureyri .
Frá Pollinum að Tjörninni Tvær konur á sjötugsaldri hafa búið saman í 30 ár , nánast í felum .
Að áeggjan ungs leikskálds ákveða þær að segja sögu sína á sviði .
Stokkið er fram og til baka í tíma .
Verkið er marglaga .
Sunna Borg , sem fer með hlutverk Lísu , segir einmitt helstu erfiðleikana þá að stundum sé erfitt að átta sig á því hvar hún sé stödd í tíma ! " Leikkonur að leika konur sem eru ekki leikkonur en samt að leika leikrit ! " segir Jón Gunnar Þórðarson leikstjóri og hlær þar sem þríeykið situr með blaðamanni og ræðir verkið .
Svolítið snúið ! Saga Geirdal Jónsdóttir leikur Lísu , ástkonu Lísu .
" Það er mikil hamingja í verkinu , en líka töluverð sorg , " segir Saga .
Leikritið Lísa og Lísa er samtal við áhorfendur , segir Jón Gunnar .
Þó ekki það sem kallað er " þátttökuleikhús " því ekki er ætlast til þess að áhorfendur svari leikurunum , sem þó beina orðum sínum til þeirra .
Augnsamband er allan tímann við fólkið í salnum .
" Sumum fannst þetta pínulítið óþægilegt í byrjun , en bara í smástund , " segir Saga .
" Í flestum leikritum eru stórbrotin hvörf í lífi einstaklinga ; eitthvað stærra en lífið en þannig er það ekki í þessu verki og ég er ekki frá því að það sé ástæðan fyrir því hve fólki þykir vænt um sýninguna .
Hún er ekki stærri ; frekar má segja að hún sé lífið .
Fólk getur samsamað sig við hana allan tímann , " segir Jón Gunnar .
Leikið verður á gólfi Tjarnarbíós og áhorfendur sitja allt í kring .
Nándin er mikil eins og nyrðra .
" Það kom mér pínulítið á óvart hve fólk skemmti sér mikið á sýningunnni fyrir norðan ; það var mjög mikið hlegið .
Það verður fróðlegt að sjá hver viðbrögðin verða fyrir sunnan , því oft er töluverður munur á viðbrögðum á Akureyri og í Reykjavík , " segir Saga en kann enga skýringu á því .
Leikritið fjallar sem sagt um tvær rosknar lesbíur .
Sunna segir það hafa komið sér skemmtilega á óvart hve karlmenn voru hrifnir af sýningunni .
" Þeir sögðu að þetta væri bara alveg eins og þegar þeir rifust við konuna sína ! " Jón segir ástæðu þess að ákveðið var að sýna í Reykjavík að þau hefðu fundið fyrir mikilli væntumþykju .
" Sumir eru enn að tala um sýninguna við okkur , nærri ári frá því við frumsýndum .
Fólk rifjar hana upp og sumir segjast aldrei hafa séð eins hlýlega og einlæga sýningu .
" Leikkonurnar nefna að enn séu örugglega mjög miklir fordómar í garð samkynhneigðra hér á landi ; þær hafi orðið varar við það í tengslum við sýninguna en eru sannfærðar um að hugarfarsbreyting hafi orðið hjá mörgum sem sáu verkið .
Vita það raunar fyrir víst .
" Ef þetta snertir við einhverjum , ef leikrit getur gert heiminn örlítið betri í dag en hann var í gær er árangrinum náð ; til þess erum við að þessu , " segir Jón Gunnar .
Lísa og Lísa verður frumsýnt í Tjarnarbíói föstudaginn 9. janúar .
Lesbíurnar Lísa og Lísa hreyfðu við fólki við Pollinn á Akureyri fyrr á árinu .
Strax eftir áramót verða þær við Reykjavíkurtjörn .
Sunna Borg og Saga Jónsdóttir leika í þessu írska verðlaunaverki 