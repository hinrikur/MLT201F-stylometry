Fyrri jólatónleikar söngsveitarinnar Fílharmóníu verða í Háteigskirkju í dag , laugardag , og hefjast klukkan 20 .
Á jólatónleikunum í ár flytur kórinn íslensk og erlend jólalög í bland við aðra hátíðlega tónlist .
Kórinn fær nú sem endranær eðaltónlistarfólk til liðs við sig á jólatónleikum .
Einsöngvari með kórnum á hvorumtveggju tónleikunum er tenórinn Elmar Gilbertsson sem sló í gegn í óperu Gunnars Þórðarsonar , Ragnheiði .
Meðleikari á hörpu er Sophie Schoonjans , Magnús Ragnarsson stjórnar .
Seinni jólatónleikar Fílharmóníu verða í Kristskirkju við Landakot 29. desember kl. 20 .
