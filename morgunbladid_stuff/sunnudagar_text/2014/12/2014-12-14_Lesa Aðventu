Frá árinu 2005 hefur Gunnarsstofnun staðið fyrir upplestri á Aðventu Gunnars Gunnarssonar á Skriðuklaustri og unnið að því að breiða þá góðu hefð út .
Sagan verður lesin nú í tíunda sinn í skrifstofu skáldsins í Fljótsdal á sunnudag .
Að þessu sinni les Vésteinn Ólason , prófessor emeritus , söguna eystra og hefst lesturinn kl. 14 .
Hin hjartnæma saga Gunnars verður einnig lesin í Gunnarhúsi á Dyngjuvegi 8 hjá Rithöfundasambandi Íslands þennan sama sunnudag .
Þar les Guðrún Ásmundsóttir leikkona og hefst lesturinn kl. 13.30 .
Allir eru velkomnir .
Gunnar skrifaði nóvelluna Aðventu árið 1936 og kom hún út í fyrsta sinn það ár .
Síðan þá hefur sagan um Benedikt sauðamann , hrútinn Eitil og hundinn Leó verið lesin víðsvegar um heiminn af milljónum manna , ekki síst í desember 