Móta verður skýra sýn á hvað átt er við með hugtakinu starfsmenntun og hvaða grundvallarskilyrði þarf að uppfylla í því sambandi .
Greina verður og þörf fyrir slíka menntun .
Þetta segir í umfjöllun um menntamál í nýju fréttabréfi Alþýðusambands Íslands .
Þar kemur fram að verkalýðshreyfingin hafi að undanförnu líkt og fleiri fjallað um svonefnda Hvítbók , það er aðgerðaáætlun í menntamálum sem unnið hefur verið að á vettvangi menntamálaráðuneytis .
Fulltrúar ASÍ og aðildarsamtaka þess hafa gagnrýnt , að því er fram kemur í fréttabréfinu , að hafa ekki verið hafðir með í ráðum þegar Hvítbókin var sett saman .
Þá sé gagnrýnivert að í fjárlagafrumvarpi næsta árs sé ekkert samhengi á milli boðaðra umbóta og sóknar í menntamálum og áherslna í fjárveitingum .
Eftir útkomu Hvítbókarinnar hafa verið settir af stað þrír verkefnahópar , skipaðir embættismönnum og skólafólki sem ætlað er að fylgja eftir ýmsum stefnumiðum .
Um er að ræða verkefnahópa um eflingu læsis , endurskipulagningu námstíma á framhaldsskólastigi og um umbætur í starfsmenntun .
Hafa talsmenn ASÍ tekið þátt í þessari vinnu , annars vegar í því sem snýr að breytingum á starfsmenntun og hins vegar að aðgerðaáætlun um námstíma .
Eldri hafi greiðan aðgang Hvað Hvítbókarstarfinu viðvíkur hamrar verkalýðshreyfingin á verknámsmálum .
Er sagt mikilvægt að það uppfylli alþjóðlegar kröfur og að fólk eldra en 25 ára verði að hafa greiðan aðgang að því .
Endurreisa þurfi vinnustaðanámssjóð og tryggja fjármögnun hans , sem sé forsenda eflingar starfsmenntunar .
Fjárhagslegir hvatar eru mikilvægir til að fá fyrirtæki og stofnanir til að taka nemendur á samning og í starfsþjálfun .
Því verði að efla sjóðinn frá því sem verið hefur og setja verði viðmið um lágmarksstuðning úr pottinum .
sbs@mbl.is 