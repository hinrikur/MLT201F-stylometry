Fulltrúar líf- og umhverfisvísindastofnunar Háskóla Íslands og forsvarsmenn Stofnfisks hf. gerðu með sér á dögunum samsstarfssamning um rannsóknir á erfðafræði laxfiska og samnýtingu á starfsaðstöðu í Öskju , náttúrufræðahúsi HÍ .
Auk þess að vinna saman að rannsóknum á erfðafræði laxfiska á breiðum grunni munu Stofnfisksmenn og starfsfólk svonefndrar líffræðistofu leiðbeina háskólanemum .
Stofnfiski hf. verður einnig heimilt að ráða skólafólk til afmarkaðra verkefna .
Hjá áðurnefndri deild HÍ eru stundaðar rannsóknir á mörgum sviðum líffræði , allt frá eiginleikum stórsameinda og frumna til samsetningar stofna og eiginleika vistkerfa .
Er þar og , að því er segir í tilkynningu , leitað svara við spurningum sem spanna vítt svið og er til þess beitt fjölþættum aðferðum .
Hrogn og kynbætur Stofnfiskur hf. er einn stærsti framleiðandi laxahrogna á Íslandi .
Er leiðandi í kynbótarannsóknum fyrir fiskeldi en annast einnig hrognaframleiðslu , kynbætur fyrir fiskeldi , rannsóknir og ráðgjöf .
Hafa HÍ og fyrirtækið áður unnið að ýmsum verkefnum en nú verður leitast við að efla samstarfið og þétta raðirnar .
