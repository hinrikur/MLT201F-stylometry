Bestu leiksýningar ársins spanna allt frá ofsóknum til morða með viðkomu í himnaríki .
Sigurður G. Valgeirsson og Silja Björk Huldudóttir völdu úr þeim sýningum sem þau sáu í Borgarleikhúsinu , Þjóðleikhúsinu og Tjarnarbíói .
Blaðið var farið í prentun áður en sýningin Sjálfstætt fólk var frumsýnd .
Bestu leiksýningar ársins spanna allt frá ofsóknum til morða með viðkomu í himnaríki .
Sigurður G. Valgeirsson og Silja Björk Huldudóttir völdu úr þeim sýningum sem þau sáu í Borgarleikhúsinu , Þjóðleikhúsinu og Tjarnarbíói .
Blaðið var farið í prentun áður en sýningin Sjálfstætt fólk var frumsýnd .
Eldraunin í Þjóðleikhúsinu * * * * ½ Eftir Arthur Miller í leikstjórn Stefans Metz .
Burðarhlutverk : Hilmir Snær Guðnason og Margrét Vilhjálmsdóttir .
" Eldraunin eftir Arthur Miller er afburða vel skrifað verk sem hrífur mann með sér frá fyrstu mínútu .
[ ...
] Spurningar verksins , athuganir þess varðandi eðli mannsins og mannlegt samfélag eru jafn mikilvægar og lifandi nú og þegar það var skrifað .
Frammistaða leikara sýnir einnig að það er verulegur fengur að því að fá leikstjórann Stefan Metz til starfa .
" Karitas í Þjóðleikhúsinu * * * * ½ Eftir Kristínu Marju Baldursdóttur í leikstjórn Hörpu Arnardóttur .
Leikgerðina vann Ólafur Egill Egilsson í samvinnu við Símon Birgisson .
Burðarhlutverk : Brynhildur Guðjónsdóttir .
" Brynhildur vinnur sannkallaðan leiksigur í hlutverki Karitasar þar sem hún leikur á allan tilfinningaskalann og fær áhorfendur til að gráta með öðru auganu og hlæja með hinu .
Karitas er áhrifamikil , falleg og myndrænt sterk sýning sem Þjóðleikhúsið og aðstandendur allir mega vera stoltir af .
" Ofsi – Aldrei óstelandi í Þjóðleikhúsinu * * * * - Eftir Einar Kárason í leikstjórn Mörtu Nordal sem jafnframt vann leikgerðina í samvinnu við leikhópinn og Jón Atla Jónasson .
" Efnistökin í þessari uppfærslu eru frumleg og fersk .
Það á við um alla þætti : handrit , leikmynd , búninga , hljóðheim og tónlist .
[ ...
] Framsetningin er hugvitssamleg og snjöll og verkið hreyfir við áhorfendum .
Það er afrek að ná svo sterkum tökum á söguefninu með þeim nýstárlega hætti sem hér er gert .
" Bláskjár – Óskabörn ógæfunnar í Borgarleikhúsinu * * * ½ - Eftir Tyrfing Tyrfingsson í leikstjórn Vignis Rafns Valþórssonar .
" Bláskjár er verk sem heldur áhorfandanum á tánum .
Það byrjar til dæmis þrisvar með sama samtali [ ...
] Bláskjár er fremur stutt og kraftmikið verk .
Framvindan er fáránleg , fyndin og áhugaverð .
[ ...
] Með Bláskjá stendur Tyrfingur undir þeim væntingum sem til hans eru gerðar .
Leiðin sem Vignir Rafn Valþórsson leikstjóri og samstarfsfólk hans hefur valið er líka bæði djörf og fersk .
" Gullna hliðið – Leikfélag Akureyrar í Borgarleikhúsinu Eftir Davíð Stefánsson í leikstjórn Egils Heiðars Antons Pálssonar .
Leikmynd og lýsing : Egill Ingibergsson .
" Nálgun Egils Heiðars Antons Pálssonar á eitt vinsælasta leikrit íslenskra leikbókmennta var fersk og djörf .
Með aðeins fjórum leikurum , tveimur tónlistarkonum og barnakór tókst að skapa heillandi leikhúsævintýri .
Leikmyndin var hugvitssamlega hönnuð og fangaði einstaklega vel ferðalag kerlingarinnar .
" 