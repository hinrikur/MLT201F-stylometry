Síðustu árin hefur Nautið verið afar leitandi og tekið út mikinn andlegan þroska .
Sá þroski heldur áfram og mun Nautið finna mikla fullnægju í hvers kyns andlegri leit og menntun áfram á árinu og öðlast dýrmætt innra jafnvægi .
Nautin hafa þurft að ganga í gegnum miklar áskoranir í ástarsamböndum og þolraunir hafa einkum verið lagðar fyrir þau sem eru í langtímasamböndum .
Þá hafa einhleyp naut um nokkurt skeið ekki rekist á neinn sem þau vilja eyða tíma í og þá hafa vonbrigði með vini , ástvini og kunningja látið á sér kræla .
Þetta á eftir að snarbreytast á árinu .
Bæði verður árið einkar gott þeim sem eru í samböndum þar sem þeir fá að njóta þess að vera til án átaka og á vegi einhleypra Nauta verður kærleiksrík manneskja sem mun elska Nautið og það er líklegt að Nautinu muni elska hana .
Ef kalla mætti eitthvert stjörnumerki hamingjusamasta stjörnumerkið í ár verður það Nautið sem mun uppskera á öllum sviðum og árið verður frjósamt , í bókstaflegri merkingu , fjölskyldumeðlimum gæti fjölgað .
En einmitt af því að allt gengur vel er hætt við að það fari fram úr sér í peningaeyðslu því allt er svo gaman .
Þetta er viðkvæmasti þáttur ársins og þá gæti maki Nautsins runnið á rassinn í fjármálunum .
Nautið gæti sýnt fyrirhyggju og skipulagt sig í byrjun árs með fjölskyldunni .
Það er ekki vitlaust að skammta sér pening fyrir hverja viku .
Mars og júní verða góðir mánuðir fyrir útivinnandi Naut .
Það finnur að það er metið að verðleikum og einhvers konar viðurkenning eða bónus gæti skotið upp kollinum .
Í enda ársins fær Nautið einstakt tækifæri upp í hendurnar á atvinnusviðinu og námsmenn uppskera ríkulega .
