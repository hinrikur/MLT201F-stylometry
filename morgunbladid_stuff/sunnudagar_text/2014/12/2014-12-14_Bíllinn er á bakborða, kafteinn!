Það eru til mörg skrýtin smáforrit þarna úti og fyrir suma eru skrýtnir hlutir , skrýtið fólk , skrýtnar aðstæður það sem gefur lífinu hrífandi blæ .
Eflaust er það ekki algengt vandamál á Íslandi að fólk týni bílunum sínum , leggi þeim einhvers staðar og geti ómögulega munað hvar .
Hins vegar þurfa þeir , sem lenda ítrekað í slíku , ekki lengur að örvænta .
Carrr Matey er algjörlega sérstætt snjallsímaforrit sem gerir ráðvilltum ökumönnum kleift að finna bílinn sinn aftur á svipstundu .
Fleiri slík forrit eru til , en Carrr Matey sker sig þó úr hópnum vegna þess að ...
Það talar eins og sjóræningi .
Svo þú leggur í raun ekki bifreiðinni – þú kastar akkeri .
Þú leitar að skipinu þínu á skjánum , ekki bíl .
" Finna fley " er sérstakur hnappur í forritinu .
Hægt er að stilla skeiðklukku svo lögregl ...
ég meina sjóherinn sekti þig ekki .
Þá er landakortið í forritinu að sjálfsögðu hannað eins og fjársjóðskort .
