Hvað í ósköpunum kom yfir þig í þessum þremur landsleikjum ? Markagræðgin hefur verið í algjöru hámarki hjá mér og ég var ekkert að leyfa öðrum að skjóta á markið .
En í fullri alvöru þá er mikill heiður að spila fyrir landsliðið og ég hef alltaf jafn gaman af því að hitta þessa snillinga .
Ég naut mín í botn og dyggur stuðningur áhorfenda var ómetanlegur .
Nú ert þú atvinnukona í handbolta .
Hvað gerirðu í frítímanum ? Samhliða handboltanum sem er fullt starf er ég í 100% námi í hönnun og viðskiptafræði sem tekur sinn tíma .
Þess á milli reyni ég eftir bestu getu að komast upp á lagið með frönskuna , en allt í sambandi við hana hefur reynst mér erfitt .
Og svo þegar tími gefst til , sem eins og þú sérð er oft , finnst mér ótrúlega gaman að ferðast og að koma á nýja staði .
Kemst Ísland á HM ? Ef ég fæ einhverju um það ráðið .
Annars er þetta góð spurning .
Við þurfum að treysta á smá heppni í drættinum fyrir undankeppnina .
Kvennalandsliðið er í mikilli uppbyggingu eftir erfitt ár og því eru afar spennandi tímar framundan og á góðum degi eru okkur allir vegir færir .
Fylgistu með öðrum íþróttum ? Ég verð að viðurkenna að ég hef bara ekki mikinn tíma til að fylgjast með íþróttum en ég fylgist helst með öðrum íslenskum landsliðum .
Frábært hvað þau hafa verið að standa sig vel eins og í fótbolta , körfubolta og fimleikum .
En geturðu eitthvað í öðrum íþróttum ? Í mörg ár stundaði ég fótbolta samhliða handboltanum .
Síðan hef ég stundað skíðamennsku frá þriggja ára aldri .
Annars gerði móðir mín heiðarlega tilraun til að koma mér í ballett þegar ég var yngri en ég held að það séu allir mjög fegnir því að það gekk ekki upp .
