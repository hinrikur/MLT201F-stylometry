Nærri fjórðungur fólks á aldrinum 25 til 64 ára aflaði sér á síðasta ári fræðslu , það er í skóla eða hjá leiðbeinendum á öðrum vettvangi .
Alls voru þetta um 42 þúsund manns sem er fækkun um 2.000 manns milli ára .
Yfir lengri tíma litið fer fullorðnum sem stundar nám í einhverri mynd þó fjölgandi .
Hlutfallið var 22% 2003 en fór í um 28% árið 2006 og um 27% árið 2012 .
Sé miðað við 16-74 ára sóttu 30,9% landsmanna sér fræðslu í fyrra , eða um 70 þúsund manns .
Stuðningur er skilyrtur Fleiri konur en karlar sækja sér fræðslu .
Þannig sóttu 29,0% kvenna 25-64 ára sér fræðslu árið 2013 en aðeins 22,3% karla .
Hlutfallið hækkar með meiri menntun .
" Rúmlega þriðjungur þeirra sem hafa lokið háskólamenntun sótti símenntun árið 2013 en rúm 17% þeirra sem eingöngu höfðu lokið grunnmenntun , " segir í frétt frá Hagstofunni .
Þátttaka í símenntun er einna mest meðal þeirra sem standa utan vinnumarkaðar .
Liðlega 42% atvinnulausra 16-74 ára öfluðu sér menntunar í fyrra , um 32% þeirra sem voru utan vinnumarkaðar en 29,9% starfandi fólks .
Formleg menntun í skóla er talin með en margir þeirra yngri , sem eru utan vinnumarkaðar , eru námsmenn .
Er í þessu sambandi rétt að geta þess að stuðningur velferðarkerfisins við fólk sem er í atvinnuleit er gjarnan bundinn því skilyrði að fólk sæki námskeið eða sé með öðrum hætti virkt í samfélaginu .
sbs@mbl.is 