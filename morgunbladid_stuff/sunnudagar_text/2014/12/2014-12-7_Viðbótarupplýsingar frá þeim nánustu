Systirin ...
Elínborg Sturludóttir : " Ásthildur er fljót að hugsa og svo áframgeng að það eru ekki allir sem ná að fylgja henni .
Hún er hjálpfús og yndisleg en getur líka gert ríkar kröfur til annarra og verið hörð í horn að taka .
Stundum getur hún átt erfitt með að sætta sig við að ná ekki sínu fram því hún er ákveðin en hún hefur neyðst til að sætta sig við það enda erum við systkinin fimm og höfum þurft að læra að gera málamiðlanir .
Ásthildur á tvær hliðar , úthverfa hlið , sem rær á kajak , veiðir , fer á fjöll , býður í stórveislur og vílar ekkert fyrir sér og svo aðra innhverfa þar sem hún er heima og saumar út og kann alls kyns gamlar dyggðir .
" Bróðirinn ...
Böðvar Sturluson : " Ásthildur er svo ákveðin að hún jaðrar við að vera frek en að sama skapi er hún gríðarlega sanngjörn þegar það á við .
Ég er yngri bróðir hennar og við erum perluvinir og tölum mikið saman .
Við getum að engu að síður rökrætt um allt og ekkert og verið ósammála en þó oftast erum við sammála .
Þegar Ásthildur var yngri blés hún á allt sem þá hét stráka- eða stelpustörf í unglingavinnuna til dæmis og sló allar grasflatir bæjarins á sláttutraktor mörg sumur og gaf strákunum ekkert eftir .
" Vinkonan ...
Jakobína Birna Zoëga " Ásthildur er skemmtileg , röggsöm , sniðug og fróðleiksfús sem lýsir sér oftar en ekki í mikilli forvitni um annað fólk , sumir myndu segja að hún gæti jafnvel verið slúðurkerling , en hún er einfaldlega einlægt áhugasöm um fólk , þekkir allt og alla .
Hún er dásemdar kokkur og rífur upp stemmninguna á þeim stöðum sem hún er á .
Þegar ég hitti hana í 3. bekk í MR lýsti hún því yfir að hún ætlaði sér að verða forseti .
Ég bíð því spennt eftir að verða boðið á Bessastaði .
" Eiginmaðurinn ...
Hafþór Gylfi Jónsson : " Ásthildur er gömul sál í ungum líkama .
Hún elskar þjóðbúninga og veit allt um kóngafólkið , hvar sem það er niðurkomið í heiminum .
Hún man allt , þekkir þá annan hvern Íslending með nafni liggur við og hún lærir öll örnefni um leið .
Hún veit betur en ég , sem er innfæddur hér , hvað Patreksfirðingar heita og fjögurra ára gömul gat hún sagt foreldrum sínum hvað allt hét eftir að hafa keyrt einu sinni framhjá því .
Hún er græjukona og átti allar græjur í laxveiði þegar við kynntumst en hafði samt aldrei fengið lax .
Það hefur breyst og hún er mikil veiðikona .
" 