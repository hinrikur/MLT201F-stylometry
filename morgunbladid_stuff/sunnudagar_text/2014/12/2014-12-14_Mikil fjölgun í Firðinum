Ferðamönnum sem koma í Fjörðinn hefur fjölgað mikið á síðustu árum og 15% útlendinga sem á Íslandi voru í sumar stöldruðu þar við .
Þar af gistu rúmlega 3% og um 12% komu í dagsferð .
Hlutfall komugesta var 16% sumarið 2011 en þessi prósentumunur telst innan skekkjumarka og því helst hlutdeild Hafnarfjarðar svipuð og verið hefur þegar horft er til heildarfjölda ferðamanna sem til Íslands komu í ár .
Áætlað er að 67 þúsund erlendir ferðamenn hafi haft viðkomu í Hafnarfirði sumarið 2014 .
Þetta kemur fram í rannsókn sem fyrirtækið Rannsóknir og ráðgjöf ferðaþjónustunnar gerði í sumar að beiðni menningar- og ferðamálanefndar bæjarins .
Í Hellisgerði Um 28% þeirra sem komu í Hafnarfjörð sumarið 2014 fóru á veitinga- eða kaffihús .
Um 19% fóru í bæjargarðinn Hellisgerði en nokkru færri fóru í verslanir .
Þá nýttu margir sér þjónustu upplýsingamiðstöðvar ferðamanna eða sóttu heimboð hjá vinum .
sbs@mbl.is 