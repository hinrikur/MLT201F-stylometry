Fjöldi myndverka verður að þessu sinni boðin upp á tvískiptu jólauppboði í Gallerí Fold við Rauðarárstíg .
Fyrra uppboðið fer fram á sunnudag kl. 16 en það seinna á mánudag kl. 18 .
Forsýning á verkunum , sem eru um 160 talsins , er á laugardag kl. 11-17 og sunnudag kl. 12-15 .
Boðin verða upp verk eftir marga kunnustu myndlistarmenn fyrri kynslóða en einnig verk virtra samtímalistamanna , auk margra verka einfara eins og Stefáns " Stórval " Jónssonar .
Nefna má nýleg verk eftir Helga Þorgils Friðjónsson , Sigurð Árna Sigurðsson , Braga Ásgeirsson , Tryggva Ólafsson , Hrafnkel Sigurðsson og Finnboga Pétursson , auk verka frumherja á borð við Þórarin B. Þorláksson og Jóhannes S. Kjarval .
