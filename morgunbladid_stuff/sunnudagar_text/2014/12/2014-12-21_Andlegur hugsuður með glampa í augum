Þorlákur Kristinsson Morthens – Tolli – kom inn í þennan heim 3. október 1953 , kl. 05.05 að morgni í Reykjavík .
Á þeirri stundu var Sólin ( grunneðli og lífsorka ) og Merkúr ( hugsun ) í hinni listrænu , félagslyndu og kærleiksríku Vog .
Tunglið ( tilfinningar og vanahegðun ) var í hinu skrautlega , heitfenga og einlæga Ljóni .
Venus ( kærleiksorkan ) , Mars ( baráttuorkan ) og Rísandi ( framkoman ) voru í hinni duglegu og iðjusömu Meyju .
Miðhiminn ( markmið ) var í hinum málgefna og fjölhæfa Tvíbura .
Sterk nærvera og gott sjálfstraust Tolli er fæddur í dögun , rétt fyrir morgunsárið .
Sólin var í fyrsta húsi .
Þar liggur eitt helsta einkenni þessa ágæta drengs .
Hvar sem hann kemur þá er hann sól , maður sem athyglin beinist að .
Nærveran er sterk , sjálfstraustið gott .
Hann er listamaður , en hann er líka " businessmaður " .
Hann er félagslyndur , en um leið er hann trillukarl .
Tolli er fagurkeri , en hann er líka hrár .
Listaverk á verkstæði , það er Tolli .
Tolli er Vog .
Kjarni málsins þegar Vogin er annars vegar er þessi : Hún er ljúf , jákvæð og vingjarnleg .
Hún er félagsmálafrömuður og tengslamaður .
Vogin hefur sterka réttlætiskennd og skynjar vel hvort jöfnuður ríki í umhverfi sínu .
Hún er rökföst og skynsöm og líður best þegar hún notar bros og málefnalega ákveðni til að fá sínu framgengt .
Jafnframt því er ríkt í upplagi hennar að berjast fyrir málefnum sem hún trúir á .
Hún hefur næmt auga fyrir fegurð , jafnvægi og formi .
Þannig er Tolli .
Listamaður sem tekur brosandi í höndina á viðmælanda sínum .
Augun glampa .
Blessaður ! Röddin er sterk og handtakið þétt .
Málflutningurinn er skýr .
Heitfeng og óskilyrt kærleiksþjónusta Það er ekki spurning að Tolli , ekki síður en Bubbi bróðir , er með stórt egó .
Og báðir hafa þeir sótt í lífsháskann , eitrið og síðan AA .
Það er þeirra ógæfa og gæfa .
Þegar litið er til Tolla og tilfinninga hans , þá má sjá tvennt .
Tunglið er í hinu einlæga Ljóni .
Og já , Tolli er hlýr .
Hann er sterk Meyja og er því iðjusamur og með afbrigðum duglegur .
Kærleikur í augum Tolla er óskilyrtur og þarf að dreifast til allra .
Þessi eiginleiki er stöðugt að koma betur í ljós .
Tolli er andlega sinnaður í öðru veldi , þ.e.a.s. fókus tilfinninga hans er í þágu þjóðarinnar allrar og ekki síst þeirra sem hafa beðið lægri hlut .
Hann er maður sem vill gefa af sér .
Fljúgandi náttúrugreind Það sem ekki er síst athyglisvert við Tolla liggur á sviði mælsku og vitsmuna .
Þeir bræður , Tolli og Bubbi , búa yfir náttúrugreind .
Tolli er með mýkra tölt , Bubbi er brokkgengari , en báðir eru skarpir .
Það merkilega er að Tolli hefur djúpa sýn inn á svið alheimsvídda .
Hann er tengdur almættinu á sterkari hátt en flestir aðrir .
Ha , gæti einhver spurt , en já , þannig er það .
Tolli býr yfir djúpu innsæi .
Hann er frábær myndlistarmaður .
Hann er sömuleiðis andlegur hugsuður .
Hann hefur afbragðs hæfileika sem ræðumaður og rithöfundur .
Næst þegar Tolli heldur ræðu um kærleikann , hjá einhverju ágætu félagi , farðu á staðinn og hlustaðu .
Og þú munt sjá ljósið .
Ráðleggingar til Tolla Hvaða ráð er hægt að gefa manni sem augljóslega er afreksmaður á sínu sviði ? Ég vil gefa honum sömu ráð og ég gef öllum Vogum .
Þau hafa með jafnvægi að gera .
Vogin þarf að gæta jafnvægis á milli ég-skálarinnar og við-skálarinnar .
Hér er ég að vísa til þess að tákn Vogarinnar er vogarskál .
Hún þarf að gæta þess að næra eigin þarfir en taka um leið tillit til annarra .
Tolli .
Þú hefur séð ljósið .
Mannkynið þarf á núvitund að halda .
Sálarsímar fanganna á Hrauninu þurfa að komast inn á þjónustusvæði meðborgara sinna .
Þú ert að hjálpa þar .
Glæsilegt .
Jafnvægi .
Ferðalag út í eilífðarnúið má ekki leiða til þess að þú gleymir kærleikanum í eigin bakgarði , konu , börnum og hundi .
Sem sagt , gæta þarf jafnvægis á milli þess að eiga einkalíf og félagslíf .
Þetta er til ykkar allra sem eruð sterk í Voginni , ekki bara Tolla .
Kærleikurinn er óendanlegur , vissulega , í en höndunum á okkur dauðlegum , þarf að gæta þess að hann þynnist ekki út í terpentínu og verði þar með án lita .
Tolli .
Hvað er þetta með rúmfötin ? Ég veit að þú hefur gaman af því að ögra umhverfinu og þenja þolmörkin .
Hengja upp myndir á verkstæði .
Setja þær á úlpur .
Hluti af ímynd þinni er hinn litríki og náttúrulegi hráleiki .
Það að þekja stóra myndfleka og hengja upp á verkstæðum á vel saman .
En rúmföt ? Þar ertu að dansa á mörkum þess að verða ' sírópslegur ' .
En , ég veit að það er partur af þinni snilld að gera það sem þér sýnist , þannig að þú kemst upp með þetta .
Að lokum Tolli , ég tel að þú eigir að leggja jafnmikla rækt við ritlistina og málaralistina .
Þar liggja víddir sem geta opnað nýja vegarslóða .
Þú hefur litina , formið og orðið .
Þar liggur hin heilaga þrenning .
Amen .
• Tolli er sonur Guðbrands Kristins Morthens listmálara og Grethe Skotte Pedersen húsfreyju , frá Lálandi í Danmörku .
• Hann fæddist í Reykjavík og ólst þar upp .
Á sumrin var Tolli með móður sinni og bræðrum í Fjallakofanum við Meðalfellsvatn í Kjós , meðan faðir þeirra sinnti myndlist í bænum .
Kofann byggði faðir hans um það leyti sem Tolli var í móðurkviði .
• Tolli var í Vogaskóla til 16 ára aldurs , hóf nám í nokkrum framhaldsskólum en sneri sér svo að myndlist .
Stundaði nám við Myndlista- og handíðaskólann í Reykjavík frá 1974 , útskrifaðist þaðan 1982 og nam við Listaháskólann í Vestur-Berlín 1983-84 .
• Hann hefur starfað við myndlist frá námslokum í Berlín .
• Tolli hefur haldið fjölda einkasýninga , hér á landi og erlendis .
Hann hefur árum saman verið einn virtasti og eftirsóttasti myndlistarmaður hér á landi .
Verk hans eru í eigu helstu listasafna landsins , sveitarfélaga og fjölda fyrirtækja og einstaklinga .
• Tolli tók vígslu í tíbetskum búddisma , Kagye-línu , 2009 , fór pílagrímsför til Kailash í Vestur-Tíbet 2010 og hefur ferðast um Tíbet og Nepal .
• Eiginkona Tolla er Gunný Ísis Magnúsdóttir .
• Börn Tolla : Ásdís Þorláksdóttir , Magnús Morthens ( fóstursonur ) , Kristín Þorláksdóttir og Karen Lísa Morthens .
• Bræður Tolla : Arthur Morthens , Sveinn Allan og Ásbjörn ( Bubbi ) .
Fósturbróðir Arthurs er Bergþór .
Hálfsystkini Tolla : Ævar , Ágúst og Hjördís Morthens .
