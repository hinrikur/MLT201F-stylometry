Vatnsberinn er nokkuð sáttur við þá stefnu sem fjárhagurinn tók á síðasta ári þar sem innkoman varð meiri , með hærri launum , aukaverkefnum og öðru í þeim dúr .
Engar áhyggjur , það eru ekki fjárhagsvandræði í vændum , en Vatnsberans bíður mikil og krefjandi vinna á næsta ári , tekjurnar eru í góðu lagi en nú þarf að spýta í lófana sem aldrei fyrr og svitna .
Það kann því að skjóta skökku við en orkan þverr ekki og Vatnsberinn er sérlega hress og orkumikill og hvetur alla til að koma með sér í bátana .
Það verður gaman að vera í kringum hann og hann smitar út frá sér gleðinni .
Og heillar fólk upp úr skónum .
Vatnsberinn fær meiri tíma fyrir sjálfan sig ( og vinnuna ) því heima fyrir eru ekki jafnkrefjandi verkefni og árin á undan , fjölskyldumeðlimir eru minna upp á hann komnir og heilsufar nánustu fjölskyldumeðlima breytist til hins betra .
Það er rétti tíminn til að skipta um húsnæði ef það hefur verið í bígerð lengi , sérstaklega í vor .
Vatnsberar í langtímasamböndum eða hjónaböndum eiga ágætis ár í vændum en hins vegar gætu foreldrar hans , tengdaforeldrar eða aðrir mjög nánir aðstandendur þurft að ganga í gegnum sitt .
Vatnsberinn hefur einstaka hæfileika til að að vera hlutlaus og hlusta á alla aðila af yfirvegun en það gæti engu að síður tekið á taugarnar og Vatnsberinn á ekki taka þetta of mikið inn á sig .
Vatnsberar eru fljótir að tileinka sér það sem nútíminn og tæknin býður upp á og einhleypir Vatnsberar eru afar líklegir til að kynnast einhverjum á spjalli í tölvunni .
Hins vegar er þetta líklega einhver sem þeir þekkja nú þegar en þeir eiga eftir að kynnast einhverjum upp á nýtt í afar skemmtilegu spjalli , líklega strax núna eftir áramótin í skammdeginu .
