Þeim Steingeitum sem hafa ekki gegnið í gegnum hjónaskilnaði á síðasta ári , eigin eða í nærfjölskyldu , getur engu að síður liðið eins og einhver sprenging hafi átt sér stað í fjölskyldunni .
Það hefur alveg verið gaman , en mikill ólgusjór engu að síður .
Steingeitin hefur stundum spurt sig af hverju það er ekki bara hægt að láta eitthvað eitt gerast í einu en ekki allt á einu bretti eins og undanfarið .
Þetta hefur líka kostað peninga , breytingar geta reynst kostnaðarsamar á fleiri máta en að reyna á andlega , sérstaklega fyrir þá sem hafa þurft að kaupa nýjan helming af innbúi .
Góðu fréttirnar er að útgjöldin minnka á árinu um leið og það hægist um .
Og það er heilmikla næringu og ró að fá í umgengni við systkini Steingeitarinnar eða nána vini .
Steingeitin er ekki áhættusækin á þann hátt að sækja í spilakassa en hún grípur góð viðskiptatækifæri óhikað ef áhættan er ekki of mikil .
Hún á líka að gera það í ár , það er bjart yfir í þeim efnum , sérstaklega frá 21. mars til 19. apríl og 23. júlí til 23. ágúst .
Þess má geta að árið 2016 verður frábært fyrir Steingeitina í atvinnumálum , árið 2015 er fremur rólegt þar , en Júpíter verður á þarnæsta ári í húsi starfsferilsins , sem eru ljómandi góð tíðindi .
Ástin er í loftinu upp úr miðjum ágúst , sérstaklega fyrir fráskildar Steingeitur eða þær sem voru að slíta langtímasamböndum , svo ekki sé minnst á þær sjóuðustu ; tví- og þrífráskildar ; því fleiri skilnaðir að baki , því betra .
Það er logn á eftir stormi síðasta árs og þau sambönd sem lifðu hann af verða með ágætasta móti árið 2015 .
Steingeitin má ekki trassa það að fara til læknis í ár ef hún verður slöpp og hlúa vel að sér .
Þá er heldur ekki ólíklegt að spennandi rómantískir hlutir gerist einmitt á ólíklegum stöðum svo sem læknabiðstofum eða á bókasafninu .
