Gísli bróðir minn kenndi mér að lesa þegar ég var fjögurra ára .
Þær bækur sem ég sæki í að lesa aftur og aftur eru Heimsljós , Tómas Jónsson metsölubók og ljóð eftir Gyr ði Elíasson , Þórarin Eldjárn og Jónas Hallgrímsson .
Svo þarf ég oft að fletta í Göngum og réttum , Hrakningum og heiðavegum og Söguþáttum landpóstanna .
Um þessar mundir er neyslu minni á rituðu máli svo háttað að henni má skipta í flokka .
Af ljóðum hef ég verið að lesa nýlega bók Þórarins Eldjárn sem heitir Tautar og raular .
Þar eru bæði ný kvæði sem tala sterkt til mín en einnig undurfagrar þýðingar á fáeinum perlum og ljóðið um Mýs og menn í sérstöku afhaldi mínu .
Af skáldsögum er ég hálfnaður með annan lestur á Öræfum eftir Ófei g Sigurðsson .
Þetta er ein stórkostleg bók og erfitt að lýsa henni í stuttu máli .
James Joyce hittir Guðberg með Eggert og Bjarna og þeir droppa sýru með Tvískerjabræðrum og elta villifé .
Stórkostleg beljandi hringiða af hugarflugi og tímaflakki , ólgandi af hugviti og frásagnargleði .
Bók sem engin leið er að hætta að lesa .
Meðfram þessu er ég að glugga í gamlan Náttúrufræðing en ég var svo heppinn að góð kona gaf mér nokkra árganga frá sjötta áratugnum og slitur til okkar daga .
Svo hlakka ég óskaplega til þess að lesa Táningabók Sigurðar Pálssonar en tvær fyrri minningabækur hans hafa breytt skilningi mínum á ævisögum og mótun sannleikans í höndum skálds .
