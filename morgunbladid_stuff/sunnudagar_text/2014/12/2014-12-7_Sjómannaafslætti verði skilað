Stjórnvöld eiga að skila sjómönnum til baka þeim skattaafslætti sem þeir hafa notið í meira en hálfa öld .
Þetta segir í ályktun formannaráðstefnu Farmanna- og fiskimannasambands Íslands sem haldin var á dögunum .
Í ályktun FFSÍ segir að skattaafslátturinn sé sjálfsagður .
Hjá öllum siðmenntuðum þjóðum þar sem sjór sé sóttur , njóti sjómenn skattalegra hlunninda vegna sérstöðu starfsins .
Ísland skeri sig úr í þessu tilliti .
Norræna velferðarsamfélaginu , sem stjórnmálamenn vísi ósjaldan í sem fyrirmynd , sé gefið langt nef , þar sem sjómenn á hinum Norðurlöndunum njóti margfaldra hlunninda umfram þau sem íslenskir starfsbræður nutu til skamms tíma .
sbs@mbl.is 