1 lambalæri 2,3-3,2 kg 3 kramin hvítlauksrif salt og pipar ½ bolli bráðið smjör ¼ bolli ferskar rósmarínnálar ½ bolli söxuð steinselja 1/3 bolli söxuð græn paprika 4 rósmaríngreinar ( það er rósmarínið sem Svavar kallar sædögg ! ) 1 bolli rifsberjahlaup ¾ bolli appelsínusafi nokkur fersk myntulauf Takið lambalærið tímanlega úr ísskáp þannig að það nái stofuhita .
Hitið ofninn í 190°C .
Nuddið lærið með krömdum hvítlauknum og kryddið síðan duglega með salti og pipar .
Leggið lærið á rist í stóra ofnskúffu , hellið smjörinu yfir það og rósmarínnálunum .
Dreifið síðan á lærið steinselju og paprikubitum .
Leggið að síðustu rósmaríngreinarnar á lærið .
Steikið lærið í 1-1½ tíma eða þar til kjötið er orðið meyrt .
( Miðað við uppgefinn hita er kjötið sennilega enn dálítið rautt við beinið .
Sé kjöthitamælir notaður er kjötið blóðugt sýni hann 62°C en miðlungssteikt við 71-76°C .
Látið kjötið ekki ofsteikjast .
) Leyfið lærinu að jafna sig í 10 mínútur eftir að það hefur verið tekið úr ofninum .
Blandið saman rifsberjahlaupi og appelsínusafa á meðan lærið er að kólna og hellið yfir lærið ásamt ferskum myntulaufum áður en það er sett á borð .
