Kokkalandsliðið er tiltölulega nýlent aftur á klakanum eftir frægðarför til Lúxemborgar á dögunum .
Þar keppti liðið í heimsmeistarakeppninni í matreiðslu , hreppti tvenn gullverðlaun og lenti í 5. sæti .
Fyrirliðinn Þráinn Freyr Vigfússon segir að liðið hafi náð markmiði sínu en það hafi einmitt stefnt á 5. sætið .
" Í raun var þetta mjög óraunhæft markmið og margir sem skildu ekkert í okkur , " segir Þráinn og hlær .
" Þetta var nefnilega alveg nýtt lið sem var skipað fyrir ferðina og mikið af ungum og upprennandi matreiðslumönnum .
Við vorum tveir af tólf sem höfðum farið áður í svona keppni og séð hvernig hún fer fram .
En það var mjög gaman að sanna okkur .
" Í liðinu eru tíu karlmenn og tvær konur og segir Þráinn að það vanti konur í matreiðslu .
" Þó að hlutföllin séu ekki alveg nógu góð núna veit maður samt af gríðarlega efnilegum stelpum á leiðinni og við viljum fá fleiri stelpur inn , alveg endilega .
Okkar stelpur stóðu sig gríðarlega vel , " segir Þráinn .
" Framtíðin er mikil í þessu fagi og þetta er starf sem margar stelpur ættu að íhuga að sækja .
Þetta er fjölbreytt og gefandi .
Það er gefandi að elda góðan mat , tala við kúnnann og fá viðbrögð .
Fólk gefur meira af sér þegar það fær góðan mat .
" Fékk delluna ungur að aldri Sjálfur ólst Þráinn upp í góðu eldhúsi en móðir hans er kokkur og pabbi hans hótelstjóri .
" Já , ég ólst upp við góðan mat frá blautu barnsbeini og ætli það hafi ekki hjálpað til að ég leiddist áfram í þessu fagi .
Þetta átti bara vel við mig , " segir Þráinn , sem starfar sem yfirmatreiðslumeistari á veitingastaðnum LAVA í Bláa lóninu og líkar vel .
" Það er mikill uppgangur hér og á meðan við spjöllum er akkúrat verið að taka fyrstu skóflustunguna að nýja hótelinu og veitingastaðnum hérna í Bláa lóninu .
" Þráinn segir að Íslendingar búi að færum matreiðslumönnum og séu duglegir að styrkja geirann og hlúa að honum .
" Við hefðum þó ekki náð svona langt ef við hefðum ekki haft svona gott bakland frá Icelandair , Icelandis , Marel og Íslandsstofu .
En þetta er frábær árangur .
" Hægeldaður þorskur og steiktur humar , marineruð og fyllt agúrka , súrsætt dill-vinaigrette ásamt seljurótar- og eplasalati og skelfiskssósu Humar 600 g ( 15 halar ) humar 50 g salt 30 g sykur 5 g sítrónubörkur Undirbúningur : Pillið skelina af humrinum og aðskiljið halana sem eru heilir frá þeim sem eru afmyndaðir .
Blandið saman salti , sykri og sítrónuberki .
Leggið humarinn á bakka og stráið yfir saltblönduna .
Látið halana liggja í um 20 mín. , skolið síðan í köldu vatni og þerrið .
Haldið humrinum í kæli fram að notkun .
Agúrka 500 g ( 2 stykki ) gúrkur lemon zest 200 g sýrður rjómi 40 g bleikjuhrogn 250 g seljurót Pækill ( 90 g edik 4% , 30 g sykur , 60 g vatn ) Undirbúningur : Gerið pækilinn með því að blanda saman vatninu , edikinu og sykrinum og látið sjóða í örlitla stund í potti .
Afhýðið og skerið seljurót í þunnar sneiðar með mandólíni ( eða með hníf eins þunnt og hægt er ) , geymið afganga .
Sjóðið seljurótina í pæklinum í um 10 mín .
Leggið til hliðar og látið kólna .
Afhýðið agúrkuna og skerið í 2 cm sneiðar og fjarlægið kjarna .
Kryddið sneiðarnar með salti og sítrónuberki og látið liggja í 30 mínútur .
Skolið og þerrið .
Blandið sýrðum rjóma með bleikjuhrognum og fyllið agúrkuna .
Þorskhnakki 1 kg þorskhnakkar 100 g salt 1l vatn 1 stk. sítrónubörkur 200 g humar sem var útlitsgallaður 300 g rjómi 100 g eggjahvítur 50 g quinoa 15 g graslaukur Undirbúningur : Byrja á að blanda vatni og salti saman og sjóða , setjið svo sítrónubörk út í og látið kólna .
Látið þorskinn hvíla í köldu saltvatni í 1 klukkustund .
Skolið , þerrið og geymið í kæli .
Gerið svokallað humarfars í blandara með humrinum og eggjahvítunni , bætið svo út í rjóma og vinnið þar til farsið þykknar .
Kryddið með salti og pínu rifnum hvítlauk .
Undirbúið þorskinn með því að dreifa þunnu lagi af humarfarsinu á plastfilmu , leggið svo þorskinn á farsið og rúllið upp plastfilmunni og bindið fyrir endana .
Passið að hafa hana þétta .
Eldið þorskinn í potti með vatni við 57°C í 25 mínútur .
Kælið og skerið í skammta .
Sjóðið quinoa í potti með vatni þar til vel eldað .
Steikið svo í smjöri þar til það verður gyllt á litinn .
Skerið graslaukinn og sítrónubörkinn fínt og blandið saman við quinoa .
Skelfiskssósa 0,8 l skelfiskssoð skel af humrinum .
1 l rjómi Undirbúningur : Steikið humarskeljarnar í ofni þar til vel brúnaðar .
Þær svo settar út í rjómann og suðan látin koma upp .
Látið malla í um 30 mín .
og smakkið til með salti , ediki og sykri .
Súrsætt dill-vinaigrette 200 g dill 200 g olía 100 g epli , eplasafi , edik 30 g sykur 400 g ( ca .
1 stykki ) agúrka Undirbúningur : Blandið olíu og dilli saman í blandara og vinnið vel þangað til það nær 58°C .
Sigtið þá í gegnum klút .
Skrælið agúrkuna og gerið kúlur með þar til gerðu járni .
Bragðbætt með ediki og salti .
Seljurótar- og eplasalat 1 egg 350 ml olía 250 g seljurót og geymið seljurót fyrir sneiðar síðar 200 g ( ca .
1 stykki ) græn epli 100 g skalottlaukur 50 g dill 250 g kapers 350 g ( ½ brauð ) rúgbrauð 100 g quinoa Undirbúningur : Þurrkið kapers í ofni við 80°C þar til alveg þurrt .
Blandað í blandara þar til orðið að dufti .
Sjóðið quinoa og kælið .
Skerið rúgbrauðið þunnt , skerið út í hringlaga sneiðar og bakið þar til stökkt .
Afhýðið og skerið seljurótina og notið allan afskurðinn .
Steikið seljurótarbitana og kælið .
Sjóðið eggið í 6. mín .
og takið skurnina af .
Setjið í blandara með seljurótinni .
Hrærið vel og bætið svo við olíu þar til það nær majóneskenndri áferð .
Kryddið til með ediki og salti .
Skerið eplið , skalottlaukinn og dillið fínt og blandið með quinoa .
Bætið svo seljurótarmajónesinu í eftir smekk hvers og eins og smakkið til .
Borið fram : Blandið dillolíu með agúrkukúlunum .
Setjið epla- og seljurótarsalatið á diskinn ásamt kapersdufti , dilltoppum og stökku rúgbrauði .
Fyllið agúrkuna með bleikjuhrognum og sýrðum rjóma , og leggið seljurótarsneið yfir .
Hitið þorskinn með brúnuðu smjöri og leggið á diskinn .
Setjið svo quinoa-blönduna ofan á .
Steikið humarinn í smjöri , hitið sósuna og færið á diskinn .
