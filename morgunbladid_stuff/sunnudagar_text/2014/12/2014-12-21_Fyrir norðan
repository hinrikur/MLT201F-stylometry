Tónlistarfólkið Svavar Knútur Kristinsson , Hjalti Jónsson og Lára Sóley Jóhannsdóttir kemur fram á þrennum tónleikum á Norðurlandi næstu daga .
Hyggjast þau flytja hugljúf og falleg jólalög , mörg hver í nýjum útsetningum flytjendanna þriggja og sjá þau jafnframt alfarið um allan hljóðfæraleik .
Fyrstu tónleikarnir verða í menningarhúsinu Bergi á Dalvík á morgun , sunnudag , klukkan 16 .
Gestur þeirra tónleika er söngkonan Kristjana Arngrímsdóttir .
Klukkan 20.30 sama dag koma þremenningarnir fram í Húsavíkurkirkju og síðustu tónleikarnir verða í Blönduóskirkju á mánudagskvöldið klukkan 20 .
