Í sumarlok fluttist ég til Finnlands .
Kærasta mín er þarlend og við ákváðum að dvelja árlangt í heimaborg hennar , Tampere .
Fyrsta mánuðinn í Finnlandi ferðuðumst við mikið svo ég gæti kynnst mörgum hliðum á landinu .
Aldrei fyrr hef ég farið jafn mikið um í lestum .
Að sitja í veitingavagni og hlusta á skvaldrið allt í kring meðan landslagið líður hjá er ákaflega róandi .
Hljómfall finnskunnar líkist því íslenska , en tungan er ólærðum algerlega óskiljanleg .
Stundum í draumum þá er fólkið þannig , talar mál sem líkist móðurmálinu , en er handan skilnings .
Þessi tilfinning dofnaði ekki þegar ég tók eftir því að á hurðinni að veitingavagninum var hönd sem féll ekki alveg að raunveruleikanum .
Kári Tulinius 