Kjaranefnd Félags eldri borgara í Reykjavík mótmælir í ályktun gjöldum sem lögð hafa verið á í heilbrigðiskerfinu sem skila eiga 1,9 milljarða kr. tekjum í ríkissjóð .
Segir að þessi hækkun komi þungt niður á eldri borgurum og valdi því að þeir tekjulægstu hafi ekki efni á að leita sér læknis- eða sjúkrahúshjálpar .
Þá er skorað á ríkisstjórnina að falla frá hækkun virðisaukaskatts á matvæli úr 7 í 11% .
Sú skattlagning bíti á þeim sem minnst hafi .
Er mat kjaranefndar að með bættum hag ríkissjóðs eigi ekki að ganga að þeim sem minnstar hafa tekjurnar .
Kjaragliðnum enn ekki verið leiðrétt Kjaranefndin mótmælir tillögu fjárlaganefndar Alþingis um að draga úr hækkun tryggingabóta aldraðra og öryrkja um áramót úr 3,5% í 3% á þeim forsendum að dregið hafi úr verðbólgu .
" Stjórnvöld tóku ekkert tillit til verðlagsforsendna þegar bætur voru frystar á krepputímanum og ekkert hefur enn verið leiðrétt vegna kjaragliðnunar þess tímabils , " segir í ályktun .
