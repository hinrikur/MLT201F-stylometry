Tvíburinn hefur sjaldan verið í betra standi til að læra og verða sér úti um meiri menntun , hann er í góðu jafnvægi og móttækilegur .
Sprenglærðir Tvíburar ættu að koma þekkingu sinni í orð , í ræðu eða riti .
Þetta er árið sem Tvíburinn á að láta í sér heyrast , hvort sem er í ljóðum , sögum , fyrirlestrum , greinum eða öðru .
Það verður hlustað á hann .
Þó er smá áhyggjuefni í kortunum er snýr að ástarlífinu sem síðustu tvö árin hefur verið einkar gott í lífi Tvíburans .
Hveitibrauðsdagarnir eru yfirstaðnir hjá þeim sem bundust tryggðaböndum til frambúðar og nú líta áskoranirnar dagsins ljós .
Tvíburinn ætti að komast að því núna hvort það að fara í sambúð á rósrauðu skýi hafi verið góð hugmynd eður ei og mun ekki þurfa að bíða lengi til að reka sig á núningsfletina í sambandinu .
Einhleypir Tvíburar ættu að búa sig undir að rekast á gamla drauga ; endurfundi með gömlum kærasta eða kærustu .
Á móti kemur að baklandið mun styðja vel við Tvíburann og stórfjölskyldan njóta óvenjumargra gleðilegra stunda á árinu .
Sömuleiðis , ef Tvíburinn hefur verið að íhuga að fjárfesta í nýju húsnæði eða bíl , þá er þetta allra besti tíminn núna þar sem stuðningur fjárhagslega er mikill og almennt er Tvíburinn vel settur og mun njóta stöðugleika á því sviði áfram .
Engra stórtækra breytinga er að vænta á starfsvettvangi , sviptingar eru ekki líklegar né að eitthvað nýtt sé í kortunum .
Best er að fylgja innsæinu í þessum málum og stökkva á eitthvað ef tilfinningin fyrir því er góð en Tvíburinn verður einkar næmur á árinu og finnur auðveldlega á sér hluti .
Tvíburinn mun samfara auknu álagi í sínu persónulega lífi vera viðkvæmari til heilsunnar og á að fara vel með sig , annars gera slappleiki og þreytueinkenni auðveldlega vart við sig .
