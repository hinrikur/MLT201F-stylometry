Sporðdrekinn hefur verið eitthvað lítill í sér , þreyttur og búinn á því síðasta árið , sjálfstraustið ekki sem best og í versta falli hefur þrítugum Sporðdrekum liðið sem þeir væru sextugir og sextugum liðið sem níræðum .
Góða fréttirnar eru þær að þetta lagast , Sporðdrekinn finnur aukinn innri styrk , meiri og meiri eftir því sem líður á árið og laðar að sér fólk .
Þetta mun einnig sýna sig sérstaklega hjá þeim Sporðdrekum sem eru í námi þar sem þeim gengur vel með auknu sjálfstrausti og þeir sem vinna í hvers kyns sölustörfum og þar sem þeir þurfa að koma fram og tala og sannfæra fólk finna fyrir miklum meðbyr og sköpunarkrafturinn er með blómlegasta móti .
Sporðdrekinn gæti haldið eitt augnablik að spenna í stórfjölskyldunni sé að minnka eftir átök við foreldri eða aðra nána fjölskyldumeðlimi síðustu misserin og það er rétt , en hann má ekki verða fyrir vonbrigðum ef einhver vandamál koma upp , þetta gerist smátt og smátt en í það heila má hann kætast því flestallt er á uppleið í lífi hans þótt það gerist ekki á einni nóttu og það á líka við um fjármálin .
Er það helst því að þakka að Sporðdrekinn hagar neyslu sinni skynsamlegar .
Þeir sem kjósa það að hlutirnir breytist ekki og allt haldist við það sama njóta góðs af því að það er ólíklegt að það flosni upp úr ástarsamböndum en á hinn bóginn er Sporðdrekinn ekki líklegur til að bindast neinum sterkum böndum í ár .
Það er ekki þar með sagt að það skorti rómantíkina , það verður nóg af fólki á vegi hans og létt ástarskot hægri / vinstri .
Þetta gæti orðið valdamikill einstaklingur eða ríkur , í það minnsta mun Sporðdrekinn eignast einhvers konar félaga , vini eða elskhuga á árinu sem eru ríkari en hann sjálfur .
