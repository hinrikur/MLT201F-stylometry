Tónlist Fleetwood Mac virðist hafa átt sérstaklega upp á pallborðið í ár hérlendis en í lok október voru meðal annars haldnir tónleikar þar sem íslenskir tónlistarmenn fluttu tónlist sveitarinnar .
Bergur Ebbi Benediktsson , lögfræðingur og uppistandari , skrifar svo um þetta æði á Twitter : " Rökrétt framhald Fleetwood Mac hipstera appreciation-ins er Eurythmics .
Og það er svo sem alveg að gerast meðal premium hipstera .
" Fjölmiðla- og kvikmyndagerðarmaðurinn Þorsteinn J. Vilhjálmsson átti sitt innlegg um náttúrupassann í vikunni á Facebook : " Ef ríkið ætlar að rukka inn á náttúru Íslands , þá vil ég fá endurgreitt fyrir þetta rok , ríkið strax í rjúkandi skuld .
" Björk Vilhelmsdóttir , borgarfulltrúi Samfylkingar hjá Reykjavíkurborg , skrifaði á Facebook um mál málanna síðustu daga : " Jólin og Jesús eru óaðskiljanleg .
Við menntum ekki börn og fólk með því að halda einhverju frá þeim , heldur með fræðslu , kynningu og umræðu .
Trúboð er ekki hluti af skólastarfi en á jólunum fögnum við fæðingu Jesú .
" Edda Sif Pálsdóttir , fjölmiðlakona hjá 365 miðlum , ritaði á Twitter í gær : " Tók kjól með mér í vinnuna sem ég hef ekki farið í síðan ég las síðast fréttir á RÚV .
Núna er búið að boða til starfsmannafundar .
" Eftir þessa klausu skrifaði Edda Sif fjögurra stafa orð ; Fxxx .
Og Ásdís Rán fyrirsæta á lokaorð vikunnar : " Í framhaldi af öllum þessum glæsilegu matreiðslubókum og þar sem eru ekki til fleiri uppskriftir ætla ég að gefa út nýtt concept fyrir næstu jól – 20 ways to make your husband happy in the kitchen ! " 