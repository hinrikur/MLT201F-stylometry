" Það er nánast ógnvekjandi að það skuli vera til einhver sem er eins ekta góður og Edda Magnason .
Þú finnur að þú stendur frammi fyrir einhvers konar Mozart , " segir blaðamaður og gagnrýnandi Svenska Dagbladet í gagnrýni um nýjustu sólóplötu Eddu Magnason .
Woman Travels Alone er heitið á nýrri plötu hinnar hálfíslensku tónlistar- og leikkonu en Edda , sem er ein vinsælasta tónlistarkonan í Svíþjóð , átti stjörnuleik í kvikmyndinni Monica Z og var valin leikkona ársins í Svíþjóð árið 2013 .
Platan fær glimrandi dóma í öllum helstu dagblöðum og fjölmiðlum landsins .
Í dómi Svenska Dagbladet kallar gagnrýnandinn Eddu jafnframt " ofurmenni " .
