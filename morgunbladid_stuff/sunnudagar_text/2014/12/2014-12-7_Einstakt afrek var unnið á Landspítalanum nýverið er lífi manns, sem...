Einstakt afrek var unnið á Landspítalanum nýverið er lífi manns , sem stunginn var með hnífi í hjartað , var bjargað og sérstaka athygli vakti að hjarta- og lungnaskurðlæknirinn Tómas Guðbjartsson , hnoðaði hjarta mannsins með berum höndum .
Margir höfðu innlegg í þá umræðu , meðal annarra Bergsteinn Sigurðsson útvarpsmaður sem sló á létta strengi á Facebook og skrifaði : " Fyrst að þessi Tómas töfralæknir getur bjargað mannslífum með hnífapörum frá KFC , er ég ekkert viss um að Landspítalinn þurfi öll þessi nýtísku tæki .
" Rithöfundurinn Jóhanna Kristjónsdóttir hrósaði Tómasi líka á Facebook : Þvílíkur snillingur sem Tómas Guðbjartsson læknir er .
Og einstakur öðlingur og umhyggjusamur við sjúklinga sína .
" Vinir hennar skrifuðu hjá henni athugasemdir og tóku í sama streng , þar á meðal Björn Bjarnason , fyrrverandi ráðherra og alþingismaður .
" Það var einstakt að sjá myndirnar í Kastljósi .
Frábært afrek ! " skrifaði Björn .
Karl Sigurðsson Baggalútur átti þá líka sitt innlegg í læknaumræðuna í vikunni á Twitter og skrifaði : " Hérna ...
Þessir læknar sem eru að flýja land .
Koma þeir ekki örugglega svo aftur eftir einkavæðinguna ? " Þá er Margrét Erla Maack með smáádrepu á Twitter : " Það merkilega við jólapeysuáheit Barnaheilla er að rosamargar svona cheap jólapeysur eru framleiddar í t.d. Bangladesh .
" 