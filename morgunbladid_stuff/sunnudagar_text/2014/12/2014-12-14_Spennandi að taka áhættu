Litlu dauðarnir er nýjasta skáldsaga Stefáns Mána en þar segir hann sögu manns sem reynir að bjarga sér og fjölskyldu sinni úr vandræðum en kemur þá öllum í enn meira klandur .
" Að mörgu leyti er þessi bók ólík mínum fyrri bókum , " segir Stefán Máni .
" Aðalpersónan er hvorki glæpamaður né lögga heldur einn af okkur .
Þetta er ekki eiginleg glæpasaga en samt spennubók .
Mig langaði til að skrifa spennandi sögu án þess að það væri mikið verið að drepa og meiða .
Drifkrafturinn í sögunni er andlegri og sálfræðilegri en ofbeldi og hryllingur .
" Ertu ekki sammála því að það megi greina pólitískan tón í þessari bók ? " Ég fer inn á þær brautir því þarna eru umræður um samfélagið og öflin í samfélaginu .
Ég er alls ekki flokkspólitískur en þar sem ég bý í þessu samfélagi hef ég skoðanir á því .
En ég er ekki vakinn og sofinn á netinu að segja álit mitt og rífast .
Mig langar ekki þangað .
" Þú ert að taka vissa áhættu með því að vera á nýjum slóðum sem rithöfundur .
Finnst þér þessi áhætta hafa borgað sig ? " Í sjálfu sér er ekki hægt að spyrja fyrr en að leikslokum en mér finnst áhættan hafa borgað sig .
Það hefði verið auðvelt og fyrirsjáanlegt að gera það sama og síðast en mig langaði alls ekki til þess .
Mér fannst spennandi að taka þessa áhættu og nauðsynlegt að stíga út fyrir þægindarammann og gera eitthvað nýtt .
Ég hef fengið mjög góð viðbrögð frá lesendum mínum .
Það getur vel verið að einhverjir vilji fá sín morð og viðbjóð en ég held að margir sem eru ekki fyrir morð og hrylling og hafa ekki lagt í að lesa bækurnar mínar muni lesa þessa bók .
" Ertu farinn að huga að næstu bók ? Já , það er óhjákvæmilegt .
Það er ekki nema ár í næstu jól .
Ég ætla að vera með unglingabók í vor , framhald af Úlfshjarta sem kom út fyrir örfáum árum .
Úlfshjarta er lesin í skólum og er mjög vinsæl .
Ég fæ sterk viðbrögð frá unglingum og ekki síst frá foreldrum sem eru himinlifandi af því að unglingurinn þeirra er allt í einu farinn að lesa .
Strákar sem eru yfirleitt tregir til að lesa eru farnir að biðja um bók í jólagjöf .
Þannig að mér rennur blóðið til skyldunnar og hlakka til að koma með framhaldið .
Næsta haust verð ég svo með bók , stóra spurningin er hvort Hörður Grímsson verði þar persóna .
Hann mun snúa aftur en ég get samt ekki lofað að það gerist næsta haust .
" Hvernig finnst þér að taka þátt í jólabókaslagnum ? " Það er líflegt og skemmtilegt , en um leið stressandi og tekur á taugarnar .
Ég er á þeytingi að lesa upp og fer í viðtöl og þarf að yfirgefa þægindahring heimilisins og skrifstofunnar .
Ég hlakka til að leggjast upp í sófa á aðfangadag með góða bók og slaka á .
" Ertu búinn að ákveða hvaða bók það verður ? " Nei , það fer eftir því hvað ég verð heppinn með jólagjafir .
Siggi Páls væri til dæmis góður sófanautur .
" Ertu búinn að lesa eitthvað af jólabókunum ? Ég er búinn að lesa Gyrði , les allar hans bækur og er stórhrifinn af þeim .
Hann er frábær stílisti með ríkt ímyndunarafl og það er gefandi að lesa bækur hans .
" 