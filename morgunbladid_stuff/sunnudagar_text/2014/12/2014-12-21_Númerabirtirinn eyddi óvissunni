Hver skyldi nú eiginlega vera að hringja í mig ? Þetta var spurning sem heltók marga hérna áður fyrr þegar síminn glumdi skyndilega á stofuborðinu og engin leið var að svara henni nema með því að taka sénsinn og svara í símtólið .
Númerabirtirinn kom að góðum notum á þessum tíma og gerði fólki kleift að sjá hver væri að hringja án þess að þurfa nauðsynlega að svara viðkomandi .
Ekki var óalgengt að sjá slík tæki auglýst á seinni hluta tíunda áratugarins .
Þá geymdi hann 50 síðustu númer og virkaði þannig líka sem símboði – tæki sem einnig á skilið sjálfstæða umfjöllun .
Það var í raun ekkert minna en bylting að koma heim eftir langan dag og þurfa ekki að lifa í óvissu um hver hafði reynt að hringja í mann .
Númerabirtirinn eyddi óvissunni og lítið mál að hringja til baka .
Eftirspurn eftir númerabirtum varði þó ekki lengi enda tóku fljótlega að koma á markað heimasímar sem voru með innbyggðan númerabirti .
Þá leið ekki á löngu þangað til farsíminn hóf innreið sína á íslenskan markað og þá varð ekki aftur snúið , hver einasti sími sem var framleiddur bauð upp á innbyggðan númerabirti .
