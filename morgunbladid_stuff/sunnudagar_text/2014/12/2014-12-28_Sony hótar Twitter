Sony hefur hótað samskiptamiðlinum Twitter málsókn leitist hann ekki við að koma í veg fyrir að notendur hans birti afrit af stolnum tölvupóstum Sony .
Tölvupóstarnir voru hluti af lekanum stóra í kjölfar tölvuárásarinnar á fyrirtækið nú fyrir skemmstu .
Lögmaður Sony sendi nýlega bréf til Twitter þar sem þess var krafist að öllum reikningum sem birta leynilegar upplýsingar frá Sony yrði lokað .
Tölvupóstarnir hafa valdið miklu fjaðrafoki innan Hollywood enda er þar talað af hispursleysi um mörg af stærstu nöfnum kvikmyndaiðnaðarins .
