Þekktust þið félagar fyrir Hraðfréttir ? Heldur betur .
Við kynntumst fyrst í prufum fyrir Verzlósöngleik .
Í stuttu máli flaug Benni inn en Fannar fékk ekki inngöngu .
Síðar meir kynntumst við betur í kringum skemmtiþáttinn 12:00 ( tólfnúllnúll ) sem við sáum um í skólanum og erum nú í 16 manna þéttum Verzlóvinahópi .
Förum alltaf í fótbolta á fimmtudögum í íþróttahúsi Verzló til að þétta hópinn .
Fannar átti upphaflega ekki að vera í boltanum af því hann var svo lélegur , en svo vantaði bara 16. mann svo Frikki Dór ákvað að taka hann inn ..
Frikki sumsé ræður öllu .
Hvernig verður grínið til ? Nú höfum við starfað við þetta í tvö og hálft ár .
Þetta er eins og góður traktor , skröltir áfram .
Annars venjum við okkur á það að setjast inn í fundarherbergi og " brainstorma " og förum í raun og veru ekki út fyrr en við erum komnir með slatta af hugmyndum .
Einu sinni fórum við ekki út í tvo daga .
Það var erfitt og sveitt .
Horfið þið alltaf á þáttinn kl. 19.40 sharp á föstudagskvöldum ? Stundum og stundum ekki .
Það er hollt að horfa á sitt eigið efni og Fannar á það til að horfa á þættina með fjölskyldunni sinni , honum finnst svo gaman að sjá Svenna pabba sinn hlæja .
Mörgum finnst óþægilegt að hlusta á eigin rödd á upptöku , er það eins með sjónvarpið ? Við höfum verið að brasa með vídeómyndavélar í 10 ár svo þetta er hefur vanist nokkuð vel og eiginlega aldrei verið óþægilegt eða vandamál .
Við erum líka með svo óaðfinnalegar raddir og þá sérstaklega Benni .
Nú hafið þið fengið fleiri til liðs við ykkur í þáttinn , hvernig gengur samstarfið ? Eru þau jafn fyndin og þið ? Rosalega vel , þau smellpassa inn í konseptið .
Vissulega var það stórt skref að leyfa öðrum að koma að vinnslu þáttarins en við stukkum bara á það og sjáum alls ekki eftir því .
Við erum líka öll mjög ólík sem gerir þetta svo skemmtilegt , allir með mismunandi skoðanir og hugmyndir sem er gríðar mikilvægt þegar það á að búa til sjónvarp .
sitja fyrir svörum 