Tvær ungar konur frá Litháen , búsettar hér á landi , afhentu hjónunum Bryndísi Schram og Jóni Baldvini Hannibalssyni sérstaka þjóðarköku Litháa milli jóla og nýárs 1999 .
Konurnar , Sigita Leminskaite og Maria Karolina Skackauskaeté , störfuðu sem au pair á heimilum Sivjar Friðleifsdóttur og Ástu K. Ragnarsdóttur en það var einmitt í samkvæmi heima hjá Ástu og eiginmanni hennar , Valgeiri Guðjónssyni , að kakan góða var afhent með viðhöfn .
Ásta tjáði Morgunblaðinu að stúlkurnar hefðu viljað færa Jóni Baldvini gjöf þar sem hann hefði á sínum tíma verið fyrstur utanríkisráðherra á Vesturlöndum til að viðurkenna sjálfstæði þjóðar þeirra .
" Ásta segir þessa þjóðarköku Litháa , sem er bökuð í eldi og vafin upp á sívalning , afar sérstaka , " segir í frétt blaðsins .
" Kakan sé borin fram á öllum stórhátíðum og tengist brúðkaupum alveg sérstaklega .
Þess vegna hafi stúlkunum þótt tilvalið að gefa þeim hjónum kökuna saman .
" Í fréttinni kom ennfremur fram að Sigita væri kennari að mennt en Maria Karolina hefði verið við nám í rekstri og fjármálum .
