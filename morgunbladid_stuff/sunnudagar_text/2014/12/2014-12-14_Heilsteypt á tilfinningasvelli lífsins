Aníta Hinriksdóttir fæddist 13. janúar árið 1996 .
Á þeirri stundu voru Sólin ( grunneðli og lífsorka ) og Merkúr ( hugsun ) í hinni jarðbundnu og duglegu Steingeit , Tunglið ( tilfinningar ) í hinni ljúfu og félagslyndu Vog , Venus ( samskipti ) og Mars ( baráttuorka ) í hinum sérstaka og sjálfstæða Vatnsbera , Júpíter ( sóknarorkan ) í hinum fjölhæfa og órólega Tvíbura og Satúrnus ( kerfisorkan ) í hinum sveigjanlegu Fiskum .
Ljúf og jarðbundin Aníta Hinriksdóttir er jarðbundin og dugleg stúlka .
Hún er alvörugefin , en jafnframt ljúf og yfirveguð .
Hún er innhverf í grunneðli sínu .
Samt sem áður er hún ekki dul .
Það hvílir ákveðin heiðríkja yfir tilfinningum hennar .
Í návígi er hún vinsamleg og þægileg .
Hún er ekki manneskja sem æsir sig upp og logar af ólgandi reiði .
Nei , hún er öguð og skynsöm .
Að klífa tinda og bíta á jaxla Það sem einkennir Steingeitur umfram allt er seigla og dugnaður .
Geiturnar setja sér markmið og síðan klífa þær fjöllin .
Þær stefna alltaf á toppinn , hver í sínu fagi .
Vekjaraklukkan er stillt til að glymja snemma að morgni .
Geitin snarar sér fram úr , borðar léttan og hollan morgunmat og byrjar síðan á verkefnum dagsins .
Framgangan er skipulögð .
Dag eftir dag er sama skipulagi fylgt .
Annars vegar á að ná settu marki og hins vegar á að setja markið stöðugt hærra .
Bæta sig .
Koma svo .
Þenja hvern vöðva og hverja sin til hins ýtrasta .
Finna þolmörkin .
Beita sig aga .
Bíta á jaxlinn .
Þannig er Steingeitin .
Þannig er Aníta hvað varðar hugsun og grunneðli .
Hún er manneskja sem virkjar lífsorkuna .
Skipulög og leitandi Hvernig hugsar Aníta ? Hún er jarðbundin og skipulögð .
Hún sækir í fróðleik sem er gagnlegur og leiðir til áþreifanlegs árangurs .
Hún er metnaðargjörn og kröfuhörð .
Hún hefur gott formskyn .
Jafnframt því er hún leitandi í hugsun .
Hún safnar að sér alls konar upplýsingum sem geta gagnast henni til árangurs .
Hún er því sveigjanleg og leitandi í aga sínum .
Aníta er ljúf , vinsamleg og yfirveguð í tjáningu tilfinninga .
Henni er eðlislægt að halda aftur af tilfinningasemi .
Hún er manneskja sem leitast við að láta hugann ráða viðbrögðum sínum .
Hún tekur málefnalega afstöðu til tilfinningamála .
Hún er skynsemishyggjukona .
Það þýðir um leið að hún er frekar ópersónuleg og ekki gefin fyrir að tala um sjálfa sig .
Já , við mennirnir erum flóknar skepnur .
En Aníta okkar er heilsteypt á tilfinningasvelli lífsins .
Ráðleggingar til Anítu Þær ráðleggingar sem ég vil gefa þér , Aníta , tengjast hita , mýkt og húmor .
Þú ert Steingeit .
Þú viðheldur lífskrafti þínum með því að vera stöðugt að byggja þig upp og bæta þig í þínu fagi .
Þú þarft að klifra æ hærra upp lífsins fjall .
Þú ert alveg til í að axla ábyrgð .
Þannig eruð þið geiturnar .
Þið eruð alltaf að bæta ábyrgðarpokum á axlirnar .
Með tíð og tíma verður þetta að heljarstórri byrði .
Það setur spennu í vöðva , álag á bakið , svo ekki sé talað um hnén .
Stoðkerfið á að halda þessu öllu uppi .
Þetta er kannski ekkert mál þegar þú ert 18-19 ára gömul .
Hér koma ráðin frá mér til þín Aníta og um leið til allra sem hafa sterka Steingeit í stjörnukorti sínu .
Þú þarft að gæta hófs hvað varðar reglur , skipulag og ábyrgð .
Of mikið af því góða getur leitt til stífni og stirðleika .
Orkuflæðið stíflast og stoðkerfið veikist .
Því er flest það sem slakar og mýkir líkama og sál af hinu góða , svo sem nudd , gufuböð , sund , tónlist , gönguferðir , hiti , sól , jóga , pílates og líkamsteygjur .
Að mýkja líkamann með hita og teygjum , það er málið .
Og síðast en ekki síst .
Þú býrð yfir djúpstæðri innri alvöru .
Lundin er þung að upplagi .
Einnig er gott að létta álagið á því sviðinu .
Hvernig er það gert ? Jú , húmor og grín .
Hlátur .
Þetta er einn brandari , er það ekki ? Lífið það er að segja .
Settu á þig hnakk og beisli .
Þendu klárinn til hins ýtrasta .
Axlaðu ábyrgð .
Klífðu upp fjallið .
En taktu hnakkinn og beislið af þér annað slagið .
Leggðu byrðarnar frá þér .
Hleyptu hita inn í orkukerfið .
Mýktu sálina .
• Aníta er dóttir Bryndísar Ernstsdóttur og Hinriks Jóns Stefánssonar , alin upp í Reykavík .
Fósturfaðir Anítu er Arnaldur Gylfason og eiga þau Bryndís þrjú börn saman .
Faðir Anítu á tvö önnur börn og hlaupadrottningin á því fimm hálfsystkini .
• Hún stundar nám við Menntaskólann í Reykjavík og vinnur stundum á Café Haiti .
Aníta er sögð snillingur í að laga gott kaffi og sérlegur áhugamaður um þá þekktu landbúnaðarvöru .
• Aníta er ÍR-ingur og aðalkeppnisgrein hennar er 800 hlaup .
• Aníta varð heims- og Evrópumeistari í 800 metra hlaupi ungmenna með aðeins sex daga millibili í júlí 2013 ; heimsmeistari 17 ára og yngri í Donetsk í Úkraínu og Evrópumeistari 19 ára og yngri í Rieti á Ítalíu .
Um miðjan ágúst sama ár varð hún svo Norðurlandameistari 19 ára og yngri í 800 m hlaupi í Espoo í Finnlandi .
• Aníta er systurdóttir hlaupakonunnar Mörthu Ernstsdóttur , sem keppti fyrir Ísland á sumarólympíuleikunum í Sydney 2000 .
• Árið 2013 varð Aníta í 2. sæti í kjöri íþróttamanns ársins hjá Samtökum íþróttafréttamanna .
Hún var útnefnd vonarstjarna evrópskra frjálsíþrótta í kvennaflokki í október 2013 af Frjálsíþróttasambandi Evrópu .
Aníta var kjörin frjálsíþróttakona og frjálsíþróttamaður ársins af FRÍ , íþróttakona Reykjavíkur 2013 , íþróttamaður ársins 2013 á vefsíðunni sport.is og maður ársins á Rás 2 .
• Þjálfari Anítu er Gunnar Páll Jóakimsson .
