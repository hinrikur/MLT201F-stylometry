Undirbúningur og aftur undirbúningur er það mikilvægasta við það að halda gott gamlársboð segir Anna Björk Eðvarðsdóttir .
" Það er ofboðslega gott að klára allt sem hægt er að klára fyrirfram og hafa sem mest tilbúið og við höndina svo að maður geti notið kvöldsins og gestanna sinna .
Einnig er fínt að passa sig að vera ekki með of flókinn mat .
" Sjálf hefur hún haldið gamlársboð fyrir fjölskyldu sína í mörg ár .
" Það sem kemur manni í stemningu fyrir gamlársdag er hins vegar fyrsti reiðtúrinn , " skeifnatúrinn " , sem hestamannafélagið okkar stendur fyrir og er ómissandi .
Lagt er af stað upp úr hádegi og þá verður allt að vera klárt , steikin komin í ofninn , borðið skreytt og kjóllinn hangandi á herðatrénu .
Þá er allt tilbúið þegar klukkurnar hringja inn hátíðina .
" Anna Björk heldur úti matarbloggi og er með sjúklegan áhuga á mat að eigin sögn .
" Ætli það megi ekki segja að ég sé ansi illa haldin af mataráhuga , " segir Anna Björk og hlær .
" Ég er samt ekki stödd á neinni sérstakri matreiðslulínu .
Flestallt sem viðkemur mat vekur áhuga minn , hvort sem það eru nýjustu straumarnir í matargerð , hvernig við nýtum matinn sem við kaupum dags daglega , eða að halda í hefðirnar í gömlu íslensku matargerðinni , hún má ekki gleymast í öllum nýjungunum .
Svo getur matargerð verið útrás fyrir sköpun og tjáningu .
" Eftir að dætur Önnu urðu eldri fann hún meiri tíma fyrir sjálfa sig og ákvað að stofna matarblogg .
" Mér finnst ég ótrúlega lánsöm að hafa tíma til ráðstöfunar til að gera það sem mér finnst skemmtilegt , veitir mér mikla ánægju og ýtir mér stundum út fyrir þægindarammann , það er gaman .
" Hún segist fá hugmyndir út frá eigin matarvenjum , en hún borðar árstíðabundinn mat , eða það sem er best hverju sinni .
Skraut segir hún geta verið hvað sem er .
" Það getur verið eitthvað sem ég sé í kringum mig , í tímariti , stundum lag í útvarpinu en svo er það líka tilefnið .
Stundum fæ ég mynd í hugann og reyni að framkalla hana í borðskrautinu eða í matnum .
Ég þarf að fá útrás og gleði við það að grúska og undirbúa mig þegar ég held boð , það er helmingur ánægjunnar .
En umfram allt er það stemningin og upplifun gestanna sem skiptir máli , hvort sem það er gamlársboð eða soðning á mánudegi , " segir Anna Björk kát að lokum .
Rúlluð eggjakaka með graslauk og hrognum 24 stk. 4 egg 4 msk .
rjómi 4 msk .
ferskur graslaukur , saxaður 1 msk .
olía 40 g smjör u.þ.b. 6 sneiðar hvítt samlokubrauð 60 g sýrður rjómi 50 g laxahrogn 50 g svartur kavíar skraut : saxaður graslaukur og radísuspírur Aðferð : 1 egg , 1 msk .
rjómi og 1 msk .
af graslauk ásamt salti og pipar þeytt saman og steikt á olíuborinni pönnukökupönnu í þrjár mín .
á annarri hliðinni , eða þangað til eggjakakan er rétt stífnuð .
Þá er henni rennt af pönnunni á bökunarpappír og rúllað þétt upp um leið og hún er orðin nógu köld til að handleika .
Passa að ofsteikja kökuna ekki , þá er erfitt að rúlla henni upp .
Þetta er svo endurtekið með restina af eggjunum .
Hverri rúllu er svo pakkað í matarfilmu og kæld í minnst eina klst. ( má gera daginn áður ) , áður en rúllurnar eru skornar í 24 jafnstóra bita .
Brauðið er ristað í brauðrist og smurt heitt svo smjörið bráðni inn í það .
Svo eru skornir fjórir hringir út úr sneiðunum .
Ofan á hvern hring er sett ½ tsk .
af sýrðum rjóma , síðan er einum bita af eggjaköku þrýst létt upp á endann , ofan á og skreytt með hrognum , graslauk og spírum .
Bakaðar míní-geitaostskökur með chili 24 stk. 24 lítil muffinform úr áli olíuspray 1/4 bolli gott brauðrasp 1/4 tsk .
oregano , þurrkað 1/4 bolli ristaðar pekanhnetur 2 msk .
parmesanostur , rifinn 2 msk .
brætt smjör 250 g rjómaostur til matreiðslu ( ekki light ) , mjúkur 90 g geitaostur ( lurkur ) , mjúkur 1 stórt egg 2 msk .
rjómi 1 msk .
sriracha-chilisósa , sterk ½ bolli rauð chilisulta , brædd í potti Aðferð : Ofninn er hitaður í 180°C .
Álformin eru sett í míní-bökunarformin og þunnu lagi af olíu spreyjað ofan í þau .
Brauðmylsnu , óreganói , kryddi , hnetum , osti og smjöri er blandað vel saman í skál og u.þ.b. 1 tsk .
af mylsnunni þrýst þétt í botninn á formunum .
Blandið rjóma- og geitaosti vel saman á meðalhraða í hrærivél þar til léttir og hafa blandast vel .
Þá er eggi , rjóma og sriracha-sósu hrært út í .
Hrærunni er skipt á milli formanna þannig að þau séu full að 3/4 .
Bakað í 10 mín. , eða þar til kökurnar eru stífar .
Kældar í formunum í 20 mín .
Chilisultan er brædd í potti og 1 tsk .
af henni sett ofan á hverja ostaköku .
Kældar í 2-12 tíma .
Má frysta .
Thai-kjúklinga-smjördeigsrúllur 24 stk. 200 g kjúklingabringur eða filet , grófsaxaðar 150 g beikon , saxað 1 hvítlauksrif , marið 3 vorlaukar , saxaðir 2 msk .
ferskt kóríander , saxað 1 chili , fræhreinsað og fínsaxað 1 msk .
fiskisósa 1 egg 1 tsk .
ferskt engifer , rifið 400 g frosið smjördeig 1 eggjarauða , þeytt 2 msk .
sesamfræ , svört eða ljós til að dýfa í : sweet chili-sósa Aðferð : Ofninn er hitaður í 180°C .
Kjúklingur , beikon , hvítlaukur , vorlaukur , kóríander , chili , fiskisósa , egg og engifer allt sett í matvinnsluvél og hakkað þar til það er lauslega blandað saman ( ekki of mikið ) .
Smjördeiginu er rúllað út , langsum í 100 kr. penings þykkt , á hveitistráð borð .
Fyllingunni er skipt jafnt á deigplöturnar , jaðrarnir á langhliðunum eru penslaðir með vatni og deiginu rúllað þétt utan um fyllinguna .
Lengjurnar eru penslaðar með þeyttri eggjarauðu og sesamfræjum stráð yfir .
Á þessu stigi er hægt að frysta rúllurnar .
Þær eru svo skornar í 3 cm bita og bakaðar í 15 mín. , eða þar til þær eru gylltar og bakaðar í gegn .
Bornar fram með sweet chili-sósu .
Nýárs-kransakökusamlokur með dulce de leche u.þ.b. 15 stk. 250 g ren rå marsipan 2-3 eggjahvítur 50 g ljóst súkkulaði ½ krukka dulce de leche Aðferð : Ofninn er hitaður í 180°C .
Marsipanið er rifið á rifjárni og sett í skálina á hrærivél og hrært á litlum hraða .
Eggjahvítunum er blandað út í jafnt og þétt á meðan hrært er , deigið á að vera mjúkt en ekki laust í sér .
Það er sett í sprautupoka með meðalstórum stút og topp á stærð við valhnetu sprautað á pappírsklædda bökunarplötu , með jöfnu millibili .
Bakað í 10-12 mín. , eða þar til þær eru gylltar , kældar á grind .
Súkkulaðið er brætt yfir vatnsbaði og sett í sprautupoka með mjög litlum stút og drussað yfir kældar kökurnar , eða með gaffli , kælt .
Þykku lagi af karamellukremi er smurt á botninn á einni köku og önnur lögð ofan á .
Ég hef notað tilbúinn kransamassa til að gera kökurnar og það er í fínu lagi líka .
Má frysta .
