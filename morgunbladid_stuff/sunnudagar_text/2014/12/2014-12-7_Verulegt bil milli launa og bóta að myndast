Kjaramálanefnd Landssambands eldri borgara lýsir í ályktun undrun á tillögum fjárlaganefndar Alþingis um að skerða væntanlega hækkun á bótum almannatrygginga um næstu áramót um tæpar 500 milljónir um næstu áramót .
Í fjárlagafrumvarpi næsta árs hafi verið gert ráð fyrir 3.6% hækkun sem nú eigi að lækka í 3% .
Eldri borgarar segja að kjarasamningar á árinu 2014 séu nú komnir að meðaltali í 7% launahækkun .
Því sé verulegt bil milli þeirra og bóta í almannatrygginga .
Það sama hafi gerst fyrir ári síðan og halda verði því til haga að forystumenn ríkisstjórnar hafi á fyrri stigum heitið leiðréttingu vegna skerðinga frá árinu 2009 .
Leitar til barna sinna Í þessu samhengi minnir kjaramálanefnd á að þúsundir eldri borgara búi við fáækt , þurfi að leigja húsnæði og eigi ekki fyrir mat í mánaðarlok , geti ekki leitað læknis eða keypt lyf né leyft sér dagamun um jól .
" Fjöldi fólks leitar til barna sinna í sínum vandræðum .
Við skorum á Alþingi að huga að þessum hópi eldra fólks sem hefur lagt grunn að okkar velferðarsamfélagi og menntun í landinu .
Ekki lítilsvirða fólk eftir langa starfsævi , " segir í ályktun .
sbs@mbl.is 