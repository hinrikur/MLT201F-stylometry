Meyjan á sér smá leyndarmál sem fáir vita af en innra með henni hafa undursamlegir hlutir verið að gerast .
Hún hefur tekið út mikinn þroska síðasta árið og öðlast djúpan skilning á sínu umhverfi og í stærra samhengi .
Í ágúst verður þessu deilt með fleirum í minna eða stærra samhengi .
Meyjan afrekar eitthvað sem hana hefur lengi dreymt um og nær langtímamarkmiðum .
Líklegt er að sambönd við fjölskyldumeðlimi svo sem foreldra og systkini batni þar sem Meyjan er til í málamiðlanir í þessu ástandi og sér stóra samhengið frekar í ár heldur en oft áður .
Meyjan mun ekki upplifa fjárhagsáhyggjur en líklegt er að aðrir í fjölskyldunni gleymi sér og einu áhyggjurnar sem Meyjan þarf að hafa af fjárhagnum í ár eru að hinir fari fram úr sér .
Ef fólk hefur samráð sín á milli er ekkert sem varpar skugga á bankareikninginn nema að aprílmánuður er viðkvæmur .
Á starfsvettvangi munu spennandi verkefni falla inn á borð vegna fjölskyldu- eða vinatengsla en Meyjan veit að hún á tækifærið þó fyllilega skilið .
Meyjan á þá alls ekki að segja nei við verkefnum sem virðast ekki gefa mikið af sér við fyrstu sýn því þau geta leitt til þess að hún fái önnur ábatasamri verkefni í framhaldinu .
Meyjan skal vera fljót að stökkva til og grípa gæsina .
Í sínu blómlega innra ástandi er ólíklegt að Meyjan nenni að standa í stuttum , yfirborðskenndum ástarsamböndum og hún býður einfaldlega ekki upp á það .
Annaðhvort er hún því bara ein í sínum eigin heimi eða það stígur einhver andlegur jafningi hennar inn í hringinn sem vill meira en nokkurra nátta gaman .
Dramatískar breytingar gætu orðið á hennar högum ef hún er í slæmu hjónabandi .
12 og 18 eru sérstakar happatölur ástarinnar á árinu .
