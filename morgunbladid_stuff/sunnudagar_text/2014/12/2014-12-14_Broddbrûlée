Fyrir 6-8 2 vanillustangir , kjarninn 1,2 dl sykur ½ dl vatn 1 l broddur ( ábrestir ) ½ dl hrásykur Setjið vanillukjarnann , sykur og vatn í pott og látið sjóða í 1 mín .
Kælið lítið eitt og blandið saman við broddinn .
Hellið í eldfast mót eða á fallega pönnu og lokið vel fyrir með álpappír .
Bakið í vatnsbaði við 150°C í u.þ.b. 25 mín .
eða þar til broddurinn er orðinn stífur .
Takið þá formið úr vatnsbaðinu og kælið .
Stráið þá hrásykrinum yfir og brennið með crème brûlée-brennara eða bakið undir grillinu í ofninum þar til sykurinn er gullinbrúnn og stökkur .
Berið fram með t.d. berjum og ástríðuávöxtum .
Súkkulaði- og möndlukaka 175 g suðusúkkulaði 175 g smjör 3 egg 100 g saxaðar möndlur 2 dl sykur 1 dl hveiti 1 tsk .
instant kaffi Bræðið súkkulaðið og smjörið í potti og kælið lítið eitt .
Skiljið eggjarauður frá -hvítunum .
Stífþeytið eggjahvíturnar og haldið köldum .
Blandið saman möndlum , sykri , hveiti og kaffi saman í hrærivél og setjið síðan eggjarauðurnar út í .
Þá er súkkulaðismjörinu bætt við .
Síðast er stífþeyttu eggjahvítunum blandað varlega saman við .
Setjið í smurt og hveitistráð form , best er að klippa út bökunarpappír og setja í botninn á forminu og smyrja hliðar og strá hveiti yfir þær .
Bakið við 175°C blástur í 30 mín .
