Þegar horft er yfir þá gagnrýni sem klassískur tónlistarrýnir Morgunblaðsins , Ríkarður Örn Pálsson , hefur skrifað á árinu sem senn er að líða fer ekki milli mála að Harpa trekkir að fremstu tónlistarmenn og hljómsveitir heims .
Sinfóníutónleikar í Eldborg Hörpu á Listahátíð í Reykjavík 23. maí * * * * * Mahler : Sinfónía nr. 3 .
Jamie Barton mezzós. , Vox feminae og Stúlknakór Reykjavíkur .
Stjórnandi : Osmo Vänskä .
" Allt þetta sagði mér að Mahler ætti líklega meira erindi við mig en ég hélt .
Þ.e.a.s. í réttum höndum – og þar var Osmo Vänskä tvímælalaust fremstur meðal jafningja .
Mér er satt að segja til efs hvort nokkur hafi skilað glæsilegri árangri í samanlagðri sögu hljómsveitar allra landsmanna .
Enda var honum og flytjendum fagnað að verðleikum með standandi lófataki .
" Sinfóníuhljómsveit Torontoborgar í Hörpu 24. ágúst * * * * * Tsjækofskíj : Fiðlukonsert í D Op .
35 .
Vivier : Orion ( 1979 ) .
Rakhmaninoff : Sinfónískir dansar Op .
45 .
James Ehnes fiðla .
Stjórnandi : Peter Oundjian .
" Fiðlukonsert Tsjækofskíjs [ ...
] var í framúrskarandi höndum kanadíska einleikarans James Ehnes , er fór jafnt með fingurbrjótafjöldann sem syngjandi innileik verksins eins og að drekka vatn .
[ ...
hyllingu á fæti ] hlutu TSO og stjórnandi hennar síðan frá blístrandi þakklátum áheyrendum að loknu verki Rakhmaninoffs eftir hlé , og ekki að sökum að spyrja " Einleikstónleikar í Eldborg Hörpu á Listahátíð í Reykjavík 29. maí * * * * ½ Verk eftir Brahms , Ravel , Chopin og Stravinskíj .
Khatia Buniatishvili píanó .
" Eiginlega var hvergi dauðan punkt að finna í gjörvallri dagskránni .
Buniatishvili hélt hlustendum sínum á stöðugum nálum frá byrjun til enda [ ...
] ekki aðeins nutu dreymandi unaður jafnt sem drynjandi fítonskraftur sín til fullnustu af gagnkvæmum andstæðum , heldur gat einnig að heyra gegnmúsíkalska mótun á jafnt söngrænum augnablikum sem í trommusveiflandi hrynseið – og allt tandurskýrt , sama hvað á gekk ! " Baldursbrá , ævintýraópera eftir Gunnstein Ólafsson og Böðvar Guðmundsson í konsertuppfærslu í Langholtskirkju 9. júlí * * * * ½ Fjóla Nikulásdóttir s. , Eyjólfur Eyjólfsson t. , Jón Svavar Jósefsson bar .
og Davíð Ólafsson b. Stjórnandi Gunnsteinn Ólafsson .
" Það er sjaldgæft , svo ekki sé meira sagt , að heyra jafnaugljóslega innblásið og heiðtært tónverk sem ber jafnsterka vísbendingu um varanlegt endingargildi þegar við fyrstu heyrn .
" Sinfóníutónleikar í Eldborg Hörpu 8. maí * * * ½ - Rakhmanínoff : Dauðraeyjan .
Mússorgskíj : Söngvar og dansar dauðans .
Brahms : Sinfónía nr. 1 í c. Ólafur Kjartan Sigurðarson bar .
og Sinfóníuhljómsveit Íslands .
Stjórnandi : Vladimir Ashkenazy .
" ...
var ekki annað að heyra en að [ Ólafur Kjartan ] nyti ómvistarinnar fram í fingurgóma .
[ ...
] Heiðrík túlkun Ashkenazys sneiddi blessunarlega hjá tízkuviðleitni til að sýna " nýja hlið " á [ verki Brahms ] með t.a.m. öfgakenndu hraðavali líkt og stundum heyrist .
Eftir stóð ómenguð perla öllum til óblandinnar ánægju .
" 