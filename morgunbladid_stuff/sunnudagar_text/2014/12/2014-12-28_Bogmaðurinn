Leiðtogahæfileikar Bogmannsins muna njóta sín til fullnustu á árinu og yfirmenn hans eða viðskiptavinir sjá gusta af honum .
Bogmaðurinn verður mikils metinn á vinnustaðnum en fjölskyldumeðlimir þurfa að sætta sig við að hann er eilítið fjarlægur heima við , ekki er ólíklegt að hann endi á að fá gusu frá einhverjum í sínum nánasta hring sem fær sig fullsaddan á því sem viðkomandi upplifir sem kulda eða afskiptaleysi .
Þess má geta að af því hve mikið verður að gera hjá Bogmanninum gleymir hann jafnvel stundum að borða , þeir sem mega ekki við því að fara niður í vigtinni þurfa að passa að borða vel og reglulega .
Bogmenn þekkja það sjálfir að þeir eru ekki til í að hanga í sambandi bara til að vera í því , til þess eru þeir of sjálfstæðir og þurfa frelsi til að skoppa út um allar trissur .
Bogmaðurinn er með aðdráttaraflið í lagi á árinu og er hvattur til að njóta þess að klæða sig fallega og leyfa sér að njóta sín því það æxlast svo að hann verður miðdepill athyglinnar víðast hvar sem hann kemur .
Þeir sem falla fyrir Bogmanninum árið 2015 eru fólk sem er veiðimenn í eðli sínu og vilja þurfa að hafa fyrir því að ná ástum einhvers .
Einhleypir Bogmenn eru nefnilega ekkert sérstaklega uppteknir af því að sinna einhverjum öðrum en sjálfum sér í ár , þeir sem alla jafna eru svo hlýir og tilbúnir til að elska .
Ef Bogmaðurinn verður ástfanginn á næstu mánuðum er það því að öllum líkindum manneskja sem er ákveðin og ákaflega sjarmerandi .
Og það er langlíklegast að það gerist einhvers staðar á tímabilinu 1. maí til 21. júní .
Peningar þefa Bogmanninn uppi í ár fremur en að hann finni þá með því að leita sérstaklega að þeim og þá rekur helst á land í formi einhvers konar velgjörðar frá nánum aðstandanda eða skonsu sem verður fyrirframarfur .
