Eru einhverjar sérstakar hefðir á heimilinu fyrir jólin ? " Þær eru nokkrar , já .
Ein sú allra vinsælasta er að fara í góðan göngu- eða bíltúr og skoða jólaskreytingar húsa .
Því fylgir mikill " stemmari " eins og við köllum það , enda eru þær allavegana og oft á tíðum bráðfyndnar og skemmtilegar .
" Hvað gerir fjölskyldan á Þorláksmessu ? " Við förum í bæinn , kaupum síðustu gjafirnar og skreytum jólatréð .
" Hver sér um að skreyta jólatréð og hvenær er það yfirleitt gert ? " Við skreytum yfirleitt seint á Þorláksmessu og gerum það öll saman .
" Hver sér um að kaupa jólagjafirnar ? " Við reynum að gera það sem mest saman því þá næst hinn sanni jólaandi .
" Hver sér um hreingerningar ? " Að sjálfsögðu við bæði en í ár munum við líklega fá liðsauka því tvíburadrengjunum okkar sem eru rétt að verða þriggja ára finnst fátt meira spennandi en að sópa , hlaupa um og þurrka af , setja úr og í þvottavélina og ganga frá .
Við vonum innilega að þessi áhugi þeirra á heimilisverkunum fari ekki dvínandi með árunum .
" Hver sér um bakstur ? " Mamman og tvíburarnir sjá um baksturinn saman .
Pabbinn þrífur svo áhöldin .
" Hver sér um eldamennskuna á jólamatnum sjálfum ? " Við erum svo lánsöm að eiga bæði yndislegar fjölskyldur sem við skiptumst á að vera hjá á aðfangadag og jóladag .
En þegar að því kemur að elda okkar eigin jólamat mun húsbóndinn á heimilinu sjá um það enda er hann yfirkokkur heimilisins og einn sá allra besti .
" 