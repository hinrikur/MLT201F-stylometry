Rúna Magdalena Guðmundsdóttir er eigandi hárgreiðslustofunnar Hárgallerí á Laugavegi 27 .
Hún og eiginmaður hennar Sigurður Kaldal eiga þrjú börn , Vilhjálm Kaldal , Írenu Líf og Ingibjörgu Kaldal .
Fimmti fjölskyldumeðlimurinn er hundurinn Nótt sem færir þeim mikla gleði og kátínu .
Fjölskyldan nýtur þess að eiga sunnudaga saman í notalegheitum .
Þátturinn sem allir geta horft á ? Við stelpurnar erum duglegar að horfa saman á létta þætti þar sem mikið er hlegið svo sem Ástríði , Stelpurnar og Modern family en það er ansi erfitt að draga karlmennina frá þessu fótboltaglápi .
Ef ég fengi að ráða þá myndi ég vilja skammta þeim minni tíma í þetta áhorf en það gerist aðeins í draumalandi .
Maturinn sem er í uppáhaldi hjá öllum ? Nýjasta æðið á heimilinu er grillaður heill kjúklingur með soði eins og foreldrar mínir gerðu alltaf í gamla daga .
Annars er sushi og tacos í miklu uppáhaldi hjá öllum og við getum ekki beðið eftir kalkúninum á aðfangadag .
Skemmtilegast að gera saman ? Sunnudagarnir geta verið ansi kósý þegar við erum öll saman og fáum okkur brunch og liggjum í leti .
Unglingarnir eru samt ansi fljótir eitthvað út eftir hádegismatinn .
Það kannast örugglega allir við það .
Borðið þið morgunmat saman ? Það gerist ansi sjaldan þar sem við þurfum að vera mætt á hinum ýmsu tímum , það er þá helst með yngstu prinsessunni .
Hvað gerið þið saman heima ykkur til dægrastyttingar ? Við nýtum Laugardalinn mikið allan ársins hring í göngutúra þar sem við erum með einn mömmusjúkan schnauzer hund sem þarf á hreyfingu að halda .
Ég myndi sennilega ekki hreyfa mig jafn mikið nema fyrir tilkomu litla sæta hundsins ...
Mæli með einu stykki hunds inn á hvert heimili , gleðinnar vegna .
