Anna Einarsdóttir , eigandi fyrirtækisins Hind ehf. , vinnur ljósmyndir af íslenskri náttúru , sólarlagi og náttúruperlum á einstakan máta .
Myndirnar , sem bera heitið Hind , eru í samstarfi við Glerborg brenndar á gler en sú aðferð hefur ekki verið notuð áður hér á landi .
Myndirnar eru því ekki límdar á gler , heldur er filma sett á glerið og það síðan sett í brennsluofn .
" Við eigum frábæra ljósmyndara og náttúra Íslands er einstök .
Hvers vegna ættum við þá ekki að dreifa fegurðinni sem víðast og helst á nýjan og frumlegan hátt ? " segir Anna sem hóf hugmyndavinnu myndanna haustið 2013 , eftir vettvangsferð í minjagripaverslanir þar sem hún tók eftir vöntun á fallegum ljósmyndum af íslenskri náttúru .
Hind-myndir komu á markað snemmsumars 2014 og eru nú fáanlegar í gjafaöskju ásamt viðarstalli .
Myndirnar halla eilítið og rétt eins og náttúran sjálf breytast myndirnar eftir birtuskilyrðum og er því tilvalið að hafa þær úti við glugga eða setja teljós fyrir aftan myndirnar .
