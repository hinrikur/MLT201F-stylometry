Google kemur víða við og vinnur að þróun ýmissa tækninýjunga á borð við drón , sjálfakandi bíla , blöðrur sem flytja með sér þráðlaust internet og fleira .
Nú hefur lítil uppfinning bæst í hóp þeirra ; snjallskeiðin mun vonandi hafa í för með sér mikla lífsgæðaaukningu fyrir skjálfhenta .
Skeiðin nefnist Liftware og styðst við mörg hundruð algóritma til þess að skynja hvernig höndin skelfur og aðlagar sig jafnóðum að skjálftanum til þess að haldast stöðug .
Hún er ætluð þeim sem glíma við mikinn handskjálfta , til að mynda af völdum Parkinson-sjúkdóms .
Samkvæmt upplýsingum frá Google getur skeiðin minnkað skjálfta um 76% .
Titringur og Parkinsons-sjúkdómur hrjá um 100 milljónir manna út um allan heim , þar á meðal móður Sergey Brin , annars af stofnendum Google .
Brin hefur jafnframt sagt að hann þjáist af genastökkbreytingu sem valdi því að meiri líkur séu á því að hann fái Parkinsons .
Hann hefur veitt meira en 50 milljónum dollara í rannsóknarstarf sem tengist sjúkdómnum .
Google eignaðist Lift Lab , hönnuð snjallskeiðarinnar , fyrr á þessu ári og upphafsmaður Lift Lab , Anupam Pathak , vinnur í dag fyrir Google X. Google hefur á undanförnum árum sýnt aukinn áhuga á heilbrigðisvísindum og fjárfest í mörgum fyrirtækjum á því sviði .
Google X vinnur nú meðal annars að því að rannsaka hvernig nýta mætti nanósameindir í blóðrás til þess að greina sjúkdóma og aðrar hættur .
Snjallskeiðarnar eru nú fáanlegar fyrir um 300 dollara , eða rúmlega 30 þúsund krónur .
