Fiskurinn á viðburðaríkt ár framundan , með eindæmum .
Hann er allra vinsamlegast beðinn um að huga vel að heilsunni því hún er viðkvæmari en oft áður enda þolir Fiskurinn illa stress .
Fiskurinn er ekkert gefinn fyrir dramatískar breytingar á eigin högum og Fiskar sem eru sáttir við eigin hagi í langtímasamböndum eða hjónaböndum eru ekki að fara að stokka þá hluti upp .
Segja má að árið verði lærdómsríkt fyrir Fiskinn .
Hann mun læra , með því að reka sig á veggi , hvernig hann þarf að haga fjármálunum betur en það eru góð tíðindi .
Í Fisknum blundar smááhættufjárfestir en engu að síður getur það vel skeð í ár að hugmyndir hans verði að peningum í stað þess að misheppnast , það getur brugðið til beggja vona .
En ýmiss konar viðskipta- og gróðahugmyndir munu skjóta upp kollinum allt næsta ár .
Gott er ef Fiskurinn ráðfærir sig við jarðbundið og skynsamt fólk , allra helst naut .
Góðu fréttirnar eru að í heild eru næstu ár ábótasöm og margir Fiskar gætu farið að kallast " ríkir " í veraldlegum skilningi orðsins innan nokkurra ára .
Miklar kröfur verða gerðar til Fisksins á vinnustað og honum er ráðlagt að standa sig og sýna sínar bestu hliðar því hann getur vel staðið undir þeim væntingum .
Enda er líka alltaf betra að einhver trúi á mann en að öllum sé nákvæmlega sama .
Það verður ógurlega gaman í félagslífinu seinni part árs .
Og þarna er eitthvað alvarlegt í kortunum , það skellir sér einhver á skeljarnar , vill endilega fara í sambúð með Fisknum eða gefa honum allan heiminn .
Þetta er einhver sem er þegar farinn að gefa Fisknum gaum en líklega er Fiskurinn heldur blindur á þessa athygli enn sem komið er .
