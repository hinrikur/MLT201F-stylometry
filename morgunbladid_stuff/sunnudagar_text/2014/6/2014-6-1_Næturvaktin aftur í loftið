" Ég er rosalega ánægð , eiginlega alveg í skýjunum .
Nú verður útvarpstækið tekið út úr skápnum , " segir Vagna Sólveig Vagnsdóttir , alþýðulistakona á Þingeyri , en baráttu hennar fyrir endurkomu Næturvaktarinnar á Rás 2 er lokið með sigri .
Guðni Már Henningsson fer í loftið laugardaginn 7. júní .
Þátturinn verður á dagskrá öll laugardagskvöld frá klukkan 22 til 02 eftir miðnætti , eins og hann var í áratugi áður en hann var lagður niður um síðustu áramót .
Vagna Sólveig hét því að opna ekki fyrir Ríkisútvarpið , hvorki Rás 1 né Rás 2 , fyrr en Næturvaktin yrði komin aftur á dagskrá og mun ekki gera það fyrr en klukkan 22 á laugardaginn eftir viku .
" Ég vil þakka öllum sem lögðu baráttu minni lið en þeir voru fjölmargir , " segir hún , " og sérstaklega Frank Þóri Hall , nýjum dagskrárstjóra Rásar 2 , fyrir að hlusta á okkur .
Ég vil líka þakka dótturdóttur minni , Klöru Alexöndru Birgisdóttur , lögreglukonu á Ísafirði , fyrir að setja upp síðu fyrir mig á Facebook en sjálf er ég ekkert sérstaklega klár á tölvur .
Án Klöru hefði þetta aldrei verið hægt .
" Aðspurð kveðst Vagna Sólveig hafa verið tilbúin að berjast áfram .
" Ég hefði aldrei gefist upp .
" Frank Þórir Hall , dagskrárstjóri Rásar 2 , segir sér hafa verið ljúft og skylt að setja Næturvaktina aftur á dagskrá .
" Næturvaktin er huggulegur þáttur .
Vinur á kvöldin og Guðni Már er útvarpsmaður af gamla skólanum , með mjög þægilega nærveru .
Ég skil vel að hlustendur hafi saknað hans .
" Á föstudagskvöldum milli klukkan 22 og 02 verður á dagskrá þátturinn MillJón í umsjá Millu Óskar Magnúsdóttur og Jóns Þórs Helgasonar .
" Næturvakt fyrir yngra fólkið , " segir Frank .
