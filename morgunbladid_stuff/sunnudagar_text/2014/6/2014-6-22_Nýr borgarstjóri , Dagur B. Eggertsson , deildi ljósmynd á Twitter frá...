Nýr borgarstjóri , Dagur B. Eggertsson , deildi ljósmynd á Twitter frá fyrsta vinnudegi sínum þegar hann var á ferð í póstnúmerinu 111 í Breiðholti .
" Hitti einn grjótharðan í heimsókn á fyrsta vinnudeginum - í 111 Reykjavík .
Hvar annars staðar ? " Á myndinni má sjá íbúa í 111 með húðflúr á bringunni þar sem á stendur ; " Heaven - 111 " .
Kristján Þór Júlíusson heilbrigðisráðherra var í miklu stuði á 17. júní og póstaði þjóðhátíðarslagaranum " Hæ , hó , jibbí jei og jibbí , jei " með Dúmbó og Steina .
" Gleðilega hátíð , kæru vinir , maður má ekki láta þjóðhátíðardaginn líða án þess að hlusta á þennan slagara a.m.k 3... , " skrifaði heilbrigðisráðherra .
Gullveig Teresa Sæmundsdóttir , fyrrverandi ritstjóri Nýs Lífs , skrifaði á Facebook í vikunni að hún væri hugsi yfir spurningunum sem dynja á börnum og fullorðnum um sumarið .
" Hvert ferðu í frí í sumar ? Nú , ferðu ekkert í frí ? Ætlarðu ekkí eitthvað út úr bænum ? Ferðu á íþróttanámskeið ? Ertu að hugsa um að skella þér til útlanda ? " Margir eiga svör við slíkum spurningum en hreint ekki allir .
Hrós vikunnar fá þeir sem verða eða ákveða að fara ekkert sérstakt í sumar eða gera ekkert sem orð er á gerandi .
Fyrir því geta verið ótal margar ástæður : Ákvörðun um að njóta sumarsins heima hjá sér , bágur fjárhagur , tímaskortur , heilsuleysi eða eitthvað annað .
Hrós vikunnar fá þeir sem fylla þann flokk en njóta sumarsins ekkert síður en flökkukindurnar sem eru annaðhvort að koma einhversstaðar frá eða á leiðinni eitthvert , " skrifaði Gullveig meðal annars .
