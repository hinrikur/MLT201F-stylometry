Umrætt umhverfisverkefni nefnist Water < Less og gengur í stuttu máli út á að minnka með afgerandi hætti vatnsmagnið sem venjulega er notað til framleiðslu á gallabuxum .
Gallabuxurnar sem framleiddar eru innan verkefnisins bera samsvarandi merki til auðkenningar og hlutur línunnar innan heildarframleiðslu Levi Strauss & Co. verður sífellt fyrirferðarmeiri , eins og Lilja Bjarnadóttir segir frá en hún er rekstraraðili Levi ' s á Íslandi .
Water < Less gallabuxur má fá í verslunum Levi ' s hér á landi .
Árangurinn er ótrúlegur " Buxurnar komu hingað til lands tiltölulega fljótt í kjölfar þess að verkefninu var hleypt af stokkunum , " segir Lilja .
" Reyndar er það svo að höfuðstöðvar Levi ' s hafa oftast haft meiri trú á Evrópumarkaðunum til að taka við svona nýjungum heldur en Bandaríkjamarkaði , telja Evrópubúum sjálfsagt meira umhugað um umhverfismál , " bætir hún við og kímir .
En hvort heldur það skrifast aðallega á Bandaríkjamenn eða Evrópubúa er það staðreynd að árangurinn sem þegar hefur náðst með þessu framtaki er lyginni líkastur , um það vitna tölur sem liggja fyrir .
Til að byrja með er vatnsmagnið sem notað er í Water < Less buxurnar 96% minna en í venjulegar buxur , og þegar hafa verið framleidd um 13 milljón pör af Water < Less gallabuxum .
Það er í sjálfu sér eftirtektarverð tölfræði en hitt er enn merkilegra að síðan 2011 hefur fyrirtækið þannið sparað hvorki meira 172 milljón lítra af vatni .
Levi ' s hefur í framhaldinu gengið til samstarfs við Water.Org en sú starfseining hefur með höndum dreifingu hreins vatns til svæða þar sem drykkjarvatn er af skornum skammti .
Sama verð til neytenda " Vatnslausu " buxurnar fást hér á landi í flestum vinsælustu sniðunum , að sögn Lilju .
Þar á meðal eru hinar sígildu 501 , ásamt 504 , 508 , 511 sem hafa verið meðal helstu tískusniðanna síðustu misseri .
" Flestar " Red Tab " buxurnar hafa verið fáanlegar í Water < Less línunni og það er því ekki verið að takmarka framtakið við tiltekið snið , " bætir Lilja við .
Á vef Levi ' s má einnig lesa að þar á bæ er litið á vatnsleysið sem lengri tíma verkefni og verður það í fyllingu tímans heimfært á nánast alla framleiðslu fyrirtækisins .
Aðspurð um það hvort umhverfissinna viðskiptavinir þurfi að borga meira fyrir gallabuxur merktar Water < Less segir Lilja svo ekki vera .
" Þeir hjá Levi ' s hafa frá upphafi lagt áherslu á að það verði ekki verðmunur á þessum buxum til neytenda enda sé það andstætt hugsuninni á bakvið framtakið að það kosti neytandann aukalega að leggja sitt af mörkum með því að kaupa vatnslausar buxur .
Um leið hefur umfangsmikil úttekt átt sér stað hjá Levi ' s í þá átt að gengið sé úr skugga um að þeirra birgjar sem sjá fyrirtækinu fyrir bómull til gallabuxnaframleiðslunnar sinni sínu af sóma , búi rétt að starfsfólki sínu og stundi sína starfsemi án þess að níðast um of á umhverfinu .
Sama er að segja um bómullina ; þó hún sé fengin hjá vottuðum framleiðendum þá hefur engum kostnaði þar verið velt áfram út í verðið til kaupendanna .
" Lilja segir gallabuxur úr umræddri hágæðabómull frá vottuðum framleiðendum ekki vera sérmerktar heldur sé þeim dreift inn í framleiðsluna svo lítið beri á .
" Það er einfaldlega af því að framboðið af slíkri bómull er ekki orðið nægilegt ennþá til að láta vita af því sérstaklega og þangað til öll framleiðslan verður afgreidd með þessum hætti þá er vottaða bómullin í buxnaformi á slám og hillum með annarri bómull svo lítið beri á .
Water < Less-buxurnar eru aftur á móti merktar sérstaklega með lógói verkefnisins sem sýnir útlínur vatnsdropa og í honum flatan lófa – sem merkir stopp .
" Forstjórinn með gott fordæmi Chip Bergh heitir forstjóri Levi ' s og hann hefur farið fyrir sínu fólki með góðu fordæmi hvað minni vatnsnotkun varðar .
Hann hefur um leið biðlað til almennings að leggja sitt af mörkum og þvo gallabuxurnar ekki eins ótt og títt og flestum er tamt að gera .
Vatnið sem fer um gallabuxurnar á lífsleiðinni skiptist nefnilega að hans sögn 50/50 á tímann sem buxurnar eru í framleiðslu annars vegar og svo eftir að þær koma í hendur eigandans hins vegar .
Það geta því allir lagt sitt af mörkum til að minnka vatnið sem fer í einar gallabuxur .
Levi ' s hreinsa til að mynda allt vatn sem fellur til áður en það fer í frárennslið .
Fleira býr þó hér að baki heldur en einskær umhverfissjónarmið .
Harðkjarna gallabuxnafólk þvær nefnilega gallabuxurnar sínar eins sjaldan og hægt er og helst aldrei .
Það fer að sögn illa með uppáhalds buxurnar að velta þeim ótt og títt upp úr vatni og sápu .
Hr. Bergh sat til að mynda fyrir svörum í sjónvarpssal í þætti tileinkuðum sjálfbærni og umhverfisvernd á vegum viðskiptatímaritsins Fortune í síðasta mánuði .
Þar upplýsti hann meðal annars að hann hefði ekki þvegið buxurnar sem hann klæddist þar og þá í meira en ár ! Uppskar hann töluverðan klið úr röðum áhorfenda í sjónvarpssal en hlæjandi fullvissaði forstjórinn viðstadda um að þannig ætti maður að hirða um Levi ' s gallabuxur og þvo þær ekki fyrr en í fulla hnefana .
Meðvitundin að aukast Að sögn Lilju er enginn munur á áferðinni eða efninu í Water < Less og venjulegum buxum .
" Það er það sem mér finnst nú vera það flotta við þetta allt saman , en það er svo aftur á móti ef til vill ástæðan fyrir því að fólk er ekki alltaf að átta sig á þessu .
" Aðspurð segir Lilja að ákveðin meðvitund um þetta sé að skapast meðal viðskiptavina Levi ' s búðanna hér á landi , í Smáralind og Kringlunni .
" Þetta er að gerast hægt og sígandi , skulum við segja .
Það er ekki eins og fólk bíði í röðum í búðinni eftir næstu sendingu af Water < Less buxum því allir vilji vera svo rosalega umhverfisvænir , " segir Lilja og hlær við .
" En því er heldur ekki að neita að það eru alltaf fleiri og fleiri farnir að pæla í þessu og það á ekki síst við um þá hlið mála sem kalla mætti " slow fashion vs .
fast fashion " .
Levi ' s leggur áherslu á að skipta við hráefnisbirgja sem starfa í sátt við náttúru og menn , og leitast um leið við að framleiða vöru sem endist lengi " .
Skyldi Lilja fylgja forskrift forstjórans og taka hann sér til fyrirmyndar með þvott sinna Levi ' s gallabuxna ? Myndi hún ganga í gallabuxum sem ekki hafa verið þvegnar í heilt ár ? Lilja skellir upp úr og hlær dátt .
" Nei , ég myndi kannski ekki treysta mér til að ganga alveg svo langt .
En ég reyni samt sem áður að þvo buxurnar mínar sjaldan og þær þurfa að vera sýnilega notaðar til þess að ég fáist til að setja þær í þvottavélina .
Gallabuxur , og þá sérstaklega úr svokölluðu raw denim , eins og var ávallt notað í gallabuxur í gamla daga , verða alltaf flottari eftir því sem þær eru notaðar meira .
Þær laga sig að eigandanum og línum hans og passa því fullkomlega , upplitast hægt og rólega með sínum einstaka hætti og verða þannig hluti af þeim sem á þær .
" Þar er uppáhalds gallabuxunum rétt lýst .
