Hildur Steinþórsdóttir , arkitekt hjá PK-Arkitektum , býr í einstaklega fallegri íbúð við Ljósvallagötu .
" Ég bý í byggingu frá 1934 .
Skemmtilegast við hana er hve vel hún er skipulögð með rúmgóðum björtum herbergjum og garði fyrir framan .
Birtan kemur jafnt frá tveimur áttum og á vorin og haustin fara sólargeislar stundum í gegnum íbúðina .
" .
Hildur segir mikilvægt að líða vel á heimilinu og að fólki líði eins og það sé velkomið .
" Ég er arkitekt og þar með algjörlega heltekin af umhverfinu og staðháttum , þeir sem þekkja arkitekta vita hvað ég meina .
" Hildur segir heimilið jafnframt vera griðastað og þess vegna þykir henni mikilvægt að þar sé rými til að sinna eigin hugðarefnum .
" Ég t.d. þarf enga stássstofu eða einhver fínheit , helst vantar mig verkstæði þar sem ég get bardúsað hitt og þetta .
" Spurð hvert hún sæki innblástur segir Hildur hann snúast um að gera hluti sem kveikja í henni .
" Svo kemur slatti af þrjósku og aga inn í þetta allt saman .
Í stað þess að ýta verkefnum áfram finnst mér áhugaverðara að elta þau .
Orkuna fæ ég frá því að gera helst 100 hluti í einu , hitta vini mína og eiga góð samtöl .
" 