Hverju mega gestir eiga von á í Sirkus Íslands ? Nákvæmlega öllu því sem fólki dettur í hug þegar það hugsar um sirkus og meira til : loftfimleikar ýmis konar , trúðar , kastlistir , húllahringir , áhættuatriði , grín ...
og það í alvöru sirkustjaldi .
Nema dýr , við erum ekki með dýr .
Hvernig hljómar sumarið hjá Sirkus Íslands ? Við erum spennt og sýningarnar eru klárar .
Þetta er sögulegt sumar í Íslandssögunni , fyrsta farandsirkussumarið.Daglegt líf er að taka á sig mynd , við erum að læra á hvað maður gerir mikið af mat fyrir 20 sirkuslistamenn og hvað við erum lengi að koma tjaldinu upp og niður og fylla það af dótinu okkar .
Er tjaldið eign ykkar eða þjóðarinnar sem hjálpaði ykkur að kaupa það ? Þjóðin hjálpaði okkur að kaupa það - og þeir sem styrktu það voru í raun að kaupa sér miða á sýningarnar okkar .
Þú tókst þátt í ritsmíðum unga fólksins 1999 og lentir í öðru sæti .
Semur þú enn ? Ó guð , versta ljóð í heimi .
Held að við höfum bara þrjár í verðlaunasætunum tekið þátt .
Ég sem ekki ...
ekki svona uppúr mér .
Ég skrifa mikið , t.d. pistla fyrir Kjarnann , spurningar fyrir Gettu betur og fréttatilkynningar fyrir sirkusinn .
Heyrðu , jú , feisbúkkstatusa .
Ég sem þá .
Svo saumaðir þú eftirminnilegan kjól í hönnunarkeppni grunnskólanna , kennir magadans , hefur verið fararstjóri á vegum CISV samtakanna , sjónvarpsstjarna og ýmislegt fleira .
Er eitthvað sem þú getur ekki ? Ég get ekki spilað á hljóðfæri , en það er vel hægt að læra það síðar .
Amma Erla byrjaði að læra á píanó upp úr sjötugu .
Horfir þú á Heimsmeistaramótið í fótbolta ? Það er hvorki tími fyrir slíkt né áhugi .
Ég er meira fyrir það leika mér sjálf en að horfa á annað fólk leika sér , sérstaklega á björtum og fögrum sumardögum og -kvöldum .
Svo er svo andskoti mikið af mannréttindabrotum í kringum þetta að ég get verið með prinsippástæður líka fyrir að taka ekki þátt í þessu .
Fótboltar , fótboltaskór og fleira fótboltatrums er t.d. framleitt með barnaþrælkun .
