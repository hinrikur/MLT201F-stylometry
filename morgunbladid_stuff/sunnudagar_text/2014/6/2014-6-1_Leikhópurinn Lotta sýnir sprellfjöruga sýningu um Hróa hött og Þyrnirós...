Leikhópurinn Lotta sýnir sprellfjöruga sýningu um Hróa hött og Þyrnirós í Bolungarvík og á Ísafirði í dag , laugardag .
Þetta er sýning sem hægt er að mæla með fyrir alla fjölskylduna en sex leikarar fara með 12 hlutverk .
Áhugaverðri sýningu Guðrúnar Kristjánsdóttur myndlistarkonu , Lestur , lýkur í Artóteki Borgarbókasafns á sunnudag .
Í verkunum les listakonan á persónulegan hátt í náttúruna og menningararfleifð okkar .
Áhugafólk um myndlist ætti að skunda í Nýlistasafnið við Skúlagötu því í næstu viku lýkur starfsemi þar , um leið og sýningunni æ ofaní æ , með kvikmynd um Hrein Friðfinnsson og verkum eftir hann .
Gagnrýnandi Morgunblaðsins sagði kvikmyndina vel heppnaða tilraun og gaf sýningunni fjórar stjörnur .
Á laugardag klukkan 15 hefst vorsýning fyrsta árs nema í Ljósmyndaskólanum , í húsnæði skólans að Hólmaslóð 6 .
Þetta eru ætíð forvitnilegar sýningar að skoða , með fjölbreytilegum myndverkum og sýna verk vaxtasprotanna í íslenskri ljósmyndun .
Fyrir kvikmyndaunnendur er óhætt að mæla með bandarísku kvikmyndinni Short Term 12 sem tekin hefur verið til sýninga í Bíó Paradís .
Hún hlaut Grand Jury-verðlaunin á SXSW-hátíðinni á dögunum .
