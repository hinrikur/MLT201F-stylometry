Ragnar Hólm Ragnarsson opnar í dag , laugardag klukkan 14 , sýningu í Populus tremula á Akureyri og kallar hana " Loftið & landið " .
Ragnar hefur á undanförnum árum haldið nokkrar sýningar á vatnslitamyndum en að þessu sinni sýnir hann ný olíumálverk .
Sýningin er einnig opin á hvítasunnudag og annan í hvítasunnu kl. 14 til 17 en aðeins verður opið þessa einu helgi .
Um sýninguna segir Ragnar : " Ég hef aðeins verið að færa mig út undir bert loft með olíulitina en það er örlítið þyngra í vöfum að þvælast með þá um landið en vatnslitina þótt hvort tveggja sé gríðarlega skemmtilegt .
Á sýningunni verða mestmegnis flunkuný olíumálverk , bæði stílfært landslag og minni abstraktmyndir .
" 