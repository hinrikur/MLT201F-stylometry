Crossfit nýtur sífellt vaxandi vinsælda á Íslandi og hefur fjöldi iðkenda margfaldast á einum áratug .
Hjólreiðar hafa einnig verið að sækja í sig veðrið og eru Íslendingar farnir að ferðast meira um á hjólinu og þá sérstaklega yfir sumartímann .
Nú hefur hins vegar verið komið á fót hjóla-crossfitæfingum hjá Crossfit Reykjavík og geta hjólreiðamenn sem ekki treysta sér til að hjóla allt árið um kring úti sótt inniæfingatíma í hjóla-crossfit yfir veturinn og æft úti á sumrin .
Vilhjálmur A. Kjartansson vilhjalmur@mbl.is Crossfit hefur notið sívaxandi vinsælda undanfarin ár um allan heim og Ísland er engin undantekning .
" Árið 2005 voru 15 crossfitstöðvar í heiminum , árið 2014 eru þær vel yfir 9.000 í heiminum enda er crossfit í raun ekki ein íþrótt heldur sambland af öllum mögulegum og ómögulegum íþróttum þar sem lögð er áhersla á úthald , styrk og liðleika .
Fjölhæfar æfingar crossfit eru ekki síst ástæða vinnsælda þess , " segir Ólafur Tryggvason , þjálfari hjá Crossfit Reykjavík .
Þeir sem stunda crossfit eru hvattir til að æfa sem fjölbreyttastar íþróttir og í þeim anda tóku nokkrir meðlimir Crossfit Reykjavík þátt í IronMan-keppni árið 2012 en það varð til þess að fljótlega uppgötvuðu þeir möguleikan á því sem í dag nefnist hjólacrossfit .
" Hjólreiðar eru orðnar stærri þáttur í lífi margra og nú gefst þeim sem hafa áhuga á að styrkja sig og getu sína færi á að mæta á æfingar hjá okkur sem eru hannaðar með það í huga að bæta einstaklinga á þeim sviðum sem reynir mest á við hjólreiðar .
Byrjaði með þátttöku í keppnum Eftir þátttöku okkar fólks í IronMan-keppninni 2012 fór að bera æ meira á áhuga á hjólreiðum .
Ekki skemmdi fyrir að hjólreiðar voru partur af heimsleikunum í crossfit sama ár .
Þannig má segja að lítill hópur hafi fljótlega farið að vinda upp á sig og byrjað var að taka þátt í hjólreiðakeppnum eins og Bláalónsþrautinni og WOW Cyclothon , " segir Ólafur en árið 2013 var Crossfit Reykjavík með tvö fjögurra manna lið í WOW Cyclothon ; kvennaliðið endaði í þriðja sæti og karlaliðið í tíunda .
Hjólaþálfun hófst í kjölfarið hjá Crossfit Reykjavík en þegar illa viðraði til útiæfinga veturinn 2011 til 2012 voru þær færðar inn og þá fóru þær að taka á sig þá mynd sem þær eru í dag .
" Þegar Crossfit Reykjavík flutti sig í stærra og betra húsnæði í Faxafeni kviknaði sú hugmynd að setja upp varanlega æfingaaðstöðu fyrir hjólreiðamenn þar sem hægt væri að stunda æfingar allan ársins hring .
Við sömdum í kjölfarið við Örninn um búnað fyrir inniæfingar frá Elite en í æfingastöðunni hjá Crossfit Reykjavík eru núna 20 watta trainerar frá Elite .
Wattatrainerar gera hjólreiðamanninum kleift að sjá power output við æfingarnar sínar og gera þær því markvissari .
" Eins og áður sagði er crossfit blanda af mörgum íþróttum og segir Ólafur því ávallt leitað til bestu þjálfara hverju sinni þegar kemur að sérhæfðum æfngum .
" Við leituðum til Hákons Hrafn Sigurðssonar , margfalds meistara í hjólreiðum og þríþraut , til að ráðleggja okkur sem höldum utan um hjólacrossfitæfingarnar , þ.e. mér og Hirti Grétarssyni , en við stöndum að hjólreiðaæfingaaðstöðunni í Crossfit Reykjavík .
" Sprengdu strax utan af sér aðstöðuna Vinsældir hjólreiða ættu ekki að hafa farið framhjá neinum þótt flestir leggi hjólinu yfir háveturinn .
Inniæfingar eru því kærkomin viðbót og geta hjólreiðamenn haldið sér í góðu hjólaformi yfir veturinn þó svo veðrið hamli þeim í að munda hjólið úti .
" Síðasta haust var inniæfingaaðstaðan opnuð og æfingar hófust 6. október 2013 og var fljótlega ljóst að þeir trainerar sem til taks voru í byrjun dugðu ekki og fljótlega var boðið upp á aðstöðu fyrir 20 hjólara að æfa saman inni .
Einnig býðst geymsla á hjólum á staðnum .
Var þessi nýlunda gífurlega vinsæl þar sem iðkendur losna við að ferja hjól sitt fram og til baka og geta gengið að því vísu hvenær sem er sólarhringsins .
Í vetur voru yfir 40 hjól í geymslu , " segir Ólafur en hann segir að boðið hafi verið upp á fimm hjólaæfingar á viku .
" Við vorum með þrjár traineræfingar þar sem hver og ein hafði það markmið að bæta ákveðna eiginleika hjólreiðanna og tvisvar í viku voru crossfitæfingar sem miðuðust að því að bæta styrk og úthald .
Þegar sól hækkaði á lofti færðust æfingar út og hjólar þá hópurinn saman og æfir fjölmarga þætti hjólreiða eins og t.d. að hjóla í hópi til að nýta það sem kallast draft , brekkuspretti og fjallahjólreiðar .
" Hjólaæfingar eru hannaðar fyrir alla Hjólreiðar eru góð leið til að vinna upp þol og kynnast umhverfi sínu með öðrum hætti en í bíl .
Flestir geta stundað hjólreiðar og eru hjólaæfingar Crossfit Reykjavík þannig úr garði gerðar að allir geta tekið þátt í þeim .
" Æfingarnar henta öllum og er mið tekið af getu hvers og eins .
Á æfingum er þeim sem mæta skipt upp í hópa eftir getu hvers og eins svo allir fái eitthvað við sitt hæfi enda snýst crossfit um keppni við sjálfan sig þar sem við vinnum að því að bæta okkar eigin styrk og þol með öðrum en ekki í keppni við aðra .
" Í vetur var stofnað Hjólreiðafélagið CFRvk sem er í umsóknarferli að ÍSÍ .
Í sumar hefur félagið verið áberandi í hjólreiðakeppnum það sem af er tímabilinu .
" Flestir ef ekki allir félagsmenn eru að stíga sín fyrstu skref í keppnishjólreiðum en hafa þó verið að vinna til verðlauna í byrjendaflokkum í ýmsum keppnum , " segir Ólafur .
Það er ljóst að Crossfit Reykjavík og Hjólreiðafélag CFRvk eru komin til að vera í keppnishjólreiðum á Íslandi og munu halda áfram að hlúa að hressum hópi hjólara og er hjólreiðamót á vegum félagsins á teikniborðinu .
