Ætli það megi ekki segja að leyndardómsfullar bækur séu uppáhaldsbækur mínar og það er sama hvaðan þær koma .
Bækurnar sem ég las sem peyi eru mér enn minnisstæðar .
Sv alur og Valur og Tinnabækurnar voru í mestu uppáhaldi hjá mér þegar ég var krakki og eins bækurnar um Fimm fræknu og aðrar klassískar ævintýrabækur fyrir börn .
Núna þegar ég er farinn að eldast hef ég gaman af spennu- og afþreyingarbókum eins og Da Vinci lyklinum , þar sem er að finna mystík , frímúrarareglur og alls kyns samsæri , semsagt dálítið bull en skemmtilegt .
Eins finnst mér Lygi eftir Yrsu Sigurðardóttur , sem kom út í fyrra , vera frábær bók .
Ég hef smekk fyrir alls konar bókum , en hef því miður dregið mjög úr lestrinum með árunum .
Ég stefni þó hiklaust að því að auka lesturinn eftir fimmtugt , það eru átta ár í það .
