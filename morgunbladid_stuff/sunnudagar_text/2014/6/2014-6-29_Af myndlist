Laugardaginn 28. júní verður opnuð sýning á verkum fjögurra íslenskra myndlistarmanna í Galleri Tornby í danska bænum Tversted á Norður-Jótlandi .
Sýningin ber yfirskriftina " Islandsk Billedkunst i Verdensklasse " sem á íslensku útlegðist " Íslensk myndlist í heimsklassa " .
Listamennirnir sem verk eiga á sýningunni eru Sævar Karl Ólason , Arnór Bieltvedt , Tolli Morthens og Sossa Björnsdóttir .
Opnunin verður hátíðleg , boðið upp á íslenskan harðfisk og hugsanlega eitthvað með honum .
Sævar og Arnór verða viðstaddir opnunina , en þeir eru báðir búsettir erlendis .
Galleri Tornby sýnir fyrst og fremst myndlist , jafnt danska sem alþjóðlega , en helsta markmið gallerísins er að bjóða almenningi upp á aðgengilega list í hágæðaflokki .
