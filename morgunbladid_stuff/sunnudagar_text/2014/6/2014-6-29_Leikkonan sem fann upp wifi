Það er ekki á allra vitorði að austurríska leikkonan Hedy Lamarr á heiðurinn af þráðlausum samskiptum og hefur tækniheimurinn jafnvel kallað hana ættmóður allra þráðlausra samskipta .
Farsímar , þráðlaus netsamskipti ( wifi ) , gagnvirkt sjónvarp , gps og margt fleira byggist á tækninni sem Lamarr fann upp og sótti um einkaleyfi á 1942 .
Lamarr vissi , eftir að hafa setið veislur með Hitler og Mussolini í Vínarborg með fyrrverandi eiginmanni sínum , að Þjóðverjar kepptust við að finna lausn á ónákvæmni tundurskeyta í síðari heimsstyrjöldinni .
Höfðu þeir hugleitt að nota útvarpstækni en þeir lentu alltaf á þeim vegg að það var auðvelt að hlera þau samskipti og því hefði verið auðvelt fyrir skip að forða sér frá tundurskeytunum .
Lamarr datt í hug að hægt væri að láta útvarpsmerki hoppa frá einni tíðni til annarrar og eftir að hún og samferðamaður hennar í tæknimálum , George Antheil , höfðu útfært hugmyndina fóru þau á fund hersins og buðu honum uppfinninguna .
Hann neitaði en eftir að einkaleyfið rann út 1952 var herinn búinn að nota hugmynd hennar í öll sín skip og flugvélar ! Lamarr lést árið 2000 , 85 ára að aldri .
Þau Antheil fengu aldrei eyri í sinn hlut fyrir að finna upp grunninn að þráðlausum samskiptum .
