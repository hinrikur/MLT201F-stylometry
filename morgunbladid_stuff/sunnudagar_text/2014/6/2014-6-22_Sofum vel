Góður svefn er mikilvægur fyrir heilsuna þar sem svefninn gefur líkamanum færi á að endurnýja frumur og hvílast .
Margir eiga þó erfitt með svefn eða sofa illa .
Nokkur almenn en góð húsráð hafa hjálpað mörgum að ná tökum á svefninum .
Fyrst er að forðast allt nart í mat rétt fyrir svefn .
Alkóhól og koffíndrykki ætti einnig að forðast .
Hafið ljósin slökkt í herberginu , reynið að útiloka öll hljóð og ekki skrúfa ofninn upp því mikill hiti í herberginu getur komið í veg fyrir góðan svefn .
Þá er alltaf gott að skella sér í heitt bað rúmum klukkutíma fyrir háttatíma til að slaka á vöðvum .
