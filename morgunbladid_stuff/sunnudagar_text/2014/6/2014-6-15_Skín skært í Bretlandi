" Þetta eru afskaplega fín blöð .
Ég hef ekki lesið þessa dóma en hlakka svo sannarlega til , " segir Benedikt Erlingsson , leikstjóri myndarinnar Hross í oss , sem nú rakar inn stjörnum frá kvikmyndagagnrýnendum í Bretlandi .
Gagnrýnandi Independent , Geoffrey Mcnab , bættist í gær í flokk með Telegraph , Financial Times og The Guardian sem mæra myndina út í eitt .
McNab gaf henni fimm stjörnur af fimm mögulegum eða fullt hús stiga .
" Hann er greinilega alvörumaður .
Ég þarf að leita hann uppi og gerast vinur hans , " segir Benedikt léttur og bætir við að hann ætli að finna þessi blöð sem allra fyrst .
Einn virtasti gagnrýnandi Guardian , Peter Bradshaw , tekur í sama streng og gefur myndinni fjórar af fimm stjörnum .
" Hann er gamall vinur .
Hann var sá sem uppgötvaði mig .
Það er hægt að orða það þannig .
Hann spáði myndinni góðu gengi á San Sebastián-hátíðinni sem gekk síðan eftir .
" Benedikt segist vona að allar þessar jákvæðu umsagnir um myndina verði til þess að Bretar flykkist í bíó að sjá myndina .
" Ég vona bara að fólk kaupi miða .
Það er spurning hvort það gerist .
Hrós dugði ekki hér á Íslandi – þótt það sé enn hægt að sjá hana í Bíó Paradís .
Það eru reyndar bara túristar sem sjá hana hér .
" 