Á heitum sumarkvöldum getur verið gaman að leyfa sér svalandi kokkteil .
Þrátt fyrir að klassískir kokkteilar séu alltaf eftirsóttir virðast gestir veitingahúsa einnig vera reiðubúnir að prófa nýjungar .
Til að mynda hafa kryddaðir og sterkir kokkteilar verið að ryðja sér rúms á drykkjarseðlum landsins .
Guðný Hrönn gudnyhronn@mbl.is Veitingastaðirnir Sushisamba og Tapashúsið eiga það sameiginlegt að bjóða upp á fjölbreytt úrval gómsætra kokkteila .
Kokkteilameistarar þeirra útbúa hér sína uppáhalds sumarkokkteila og deila uppskriftinni með lesendum .
Kokkteilarnir eru báðir sérstakir að því leyti að þeir eru kryddaðir og rífa vel í bragðlaukana .
Kokkteill sem kallast Chili-passion Mojito varð fyrir valinu hjá Ronald Kopka , barþjóni Tapashússins .
Þetta er endurbætt útgáfa af hinum víðfræga Mojito-kokkteil , en Chili-passion Mojito inniheldur sætt ástaraldin og sterka skífu af rauðum eldpipar sem gefur smá spark .
Útkoman er kryddaður og ferskur drykkur sem nýtur sín best úti í íslenskri kvöldsól .
Sama á við um kokkteilinn frá Sushisamba , en hann inniheldur jalapeno , sem bragðast einstaklega vel í bland við sætleika mangóávaxtarins .
2 cl Patron Silver tekíla 2 cl Grand Marnier 3 cl límónusafi 1,5 cl sykursíróp 4 cl mango puree ½ jalapeno , skorið í sneiðar Aðferð : Allt hráefnið er hrist saman og síað í viskíglas með salti á kantinum .
Chili-Passion Mojito 3 cl ljóst romm 1cl ástaraldinsíróp 2 límónubátar 6 myntulauf Skvetta af hrásykursírópi 1 skífa af rauðum eldpipar 2 skeiðar af ástaraldin púrru Sprite Aðferð : Límóna , mynta , hrásykursíróp , eldpipar og ástaraldinpúrra kramið vel saman í glas .
Glasið er fyllt með muldum ís og svo er romminu og ástaraldinsírópinu hellt yfir .
Að lokum er fyllt upp í glasið með Sprite og skreytt með myntulaufi .
