Einn nánasti aðstoðarmaður Nelson Mandela , Zelda la Grange , er höfundur bókarinnar Good Morning , Mr. Mandela sem nýkomin er út , en þar lýsir hún löngu samstarfi sínu við hinn dáða forseta Suður-Afríku .
Zelda , sem ólst upp í Suður-Afríku og er hvít , segist hafa sjálfkrafa orðið kynþáttahatari þrettán ára gömul og þegar Nelson Mandela var leystur úr haldi eftir 27 ára fangelsi sagði faðir hennar : " Við erum í vanda .
Það er búið að sleppa hryðjuverkamanninum .
" Sem ung kona greiddi hún atkvæði í kosningum gegn því að aðskilnaðarstefnunni yrði aflétt og var stolt af því .
Viðhorf hennar áttu sannarlega eftir að breytast .
Tilviljun varð til þess að hún fór seinna að vinna á forsetaskrifstofu Mandela og eftir að hafa hitt forsetann iðraðist hún þess mjög að hafa kosið með aðskilnaðarstefnunni .
Zelda varð með tímanum hægri hönd forsetans og milli þeirra ríkti traust og góð vinátta , en margir í fjölskyldu Mandela voru ekki ýkja hrifnir af vináttu þeirra .
Zelda lýsir vináttusambandi þeirra í bókinni og ljóst er að væntumþykja hennar í garð Mandela og virðing fyrir honum er mikil .
Hún segir skemmtilegar sögur af honum eins og af fundum hans með Elísabetu Englandsdrottningu , sem hann talaði ætíð kumpánlega við og ávarpaði alltaf með fornafni en aldrei sem yðar hátign .
" Sæl Elísabet , þú hefur grennst , " sagði Mandela þegar hann heilsaði henni á einum af fundum þeirra .
Þegar eiginkona Mandela sagði honum að það væri ekki við hæfi að kalla drottninguna Elísabetu var Mandela nokkuð misboðið og sagði : " En hún kallar mig Nelson .
" 