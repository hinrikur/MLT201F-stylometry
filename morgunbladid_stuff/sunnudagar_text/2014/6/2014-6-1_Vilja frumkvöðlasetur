Fulltrúar Austurbrúar ses. , Afls starfsgreinafélags og Djúpavogshrepps hafa undirritað viljayfirlýsingu um stofnun frumkvöðlaseturs á Djúpavogi .
Tilgangur setursins er að styðja frumkvöðla við að hrinda hugmyndum sínum í framkvæmd og skapa þannig ný atvinnutækifæri .
Þjónusta við frumkvöðla og aðstoð við stofnun og rekstur fyrirtækja verður hluti af grunnþjónustu Austurbrúar – sem annars sinnir atvinnulífi , menntun og menningu með margþættum stuðningi .
Austurbrú mun fyrst um sinn veita vinnu við stofnun frumkvöðlasetursins forstöðu en stefnt er að því að ráðinn verði verkefnastjóri í haust , fáist til þess peningar .
Sótt verður um styrk til atvinnuvega- og nýsköpunarráðuneytis og fleiri og leitað eftir samstarfi við Nýsköpunarmiðstöð .
Verkefnastjórn mun setja reglur um aðgang að frumkvöðlasetrinu og verður greitt fast mánaðargjald fyrir hverja vinnustöð .
Afl starfsgreinafélag leggur setrinu til að byrja með til húsnæði í húsinu Sambúð í Mörkinni Þá kemur 250 þúsund króna heimanmundur frá hreppnum .
