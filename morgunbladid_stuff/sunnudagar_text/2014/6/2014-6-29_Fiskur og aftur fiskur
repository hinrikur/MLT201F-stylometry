Sigurveig Káradóttir opnaði á dögunum Sælkerabúð Sigurveigar á Bergstaðastræti 4 þar sem hún selur ýmsar kræsingar , m.a. makkarónur sem hún lærði sérstaklega að gera í Frakklandi og aðrar kökur .
Sigurveig segir að fjölskylda sín sé ferðalangar og dreymi oft um ferðalög .
Þátturinn sem allir geta horft á ? Amazing Race – og þá láta sig allir dreyma um að ferðast .
Maturinn sem er í uppáhaldi hjá öllum ? Allt mögulegt , sjávarréttapasta , nautasteik , humar , góður fiskur og aftur fiskur .
Skemmtilegast að gera saman ? Skemmtilegast er að ferðast .
Allir í fjölskyldunni eru góðir og skemmtilegir ferðafélagar .
Borðið þið morgunmat saman ? Nei , við borðum aldrei morgunmat saman .
Við erum ekkert sérlega vel samstillt hvað varðar tímann þegar við vöknum .
En við borðum saman á kvöldin .
Hvað gerið þið saman heima ykkur til dægrastyttingar ? Maður þarf ekki að gera mikið til dægrastyttingar heima ef fólki líður vel í nærveru hvert annars .
Hvað er á dagskrá í sumar hjá fjölskyldunni ? Sumarið er dálítið skrítið vegna þess að ég var að opna búðina mína í Bergstaðastræti .
Eiginmaðurinn og sonurinn fengu leyfi til að skreppa til Grikklands .
Vonandi getum við farið eitthvað öll saman seinna í sumar eða í haust , út á land eða út í heim .
Kannski til Bandaríkjanna – okkur finnst gaman að fara þangað .
