Sú tilraun sem gerð var með kjarasamningum Alþýðusambands Íslands og Samtaka atvinnulífsins , sem undirritaðir voru í lok síðasta árs , hefur mistekist .
Þetta segir í ályktun miðstjórnar ASÍ sem fundaði í vikunni .
Segir þar að samningsaðilar hafi litið á samninginn sem tilraun .
Hún hafi byggst á því að breið samstaða næðist í samfélaginu um þá sýn að leggja áherslu á stöðugleika og hóflegar kauphækkanir .
Samið hafi verið um 2,8% almennar launahækkanir auk sérstakra hækkun lægstu launa .
" Nú er ljóst að tilraunin hefur mistekist .
Stórir hópar sem sömdu í kjölfarið hafa samið um allt annað og meira en talið var að væri til skiptanna í kringum áramótin .
Má þar nefna grunn- og framhaldsskólakennara sem sömdu við ríki og sveitarfélög um tæplega 30% hækkanir til þriggja ára , flugmenn sem meta nýgerðan skammtímasamning sinn við Icelandair á 8% á ársgrundvelli og háskólamenn hjá sveitarfélögum , " segir ASÍ .
Leiðrétta hlutinn Miðstjórn ASÍ telur einsýnt , segir í ályktun , að verkefnið í þeim samningum sem á eftir að landa , svo sem við sveitarfélögin , sé að taka mið af breyttum forsendum .
" Þá er ljóst að í þeim kjarasamningum sem losna upp úr næstu áramótum verður áherslan á að leiðrétta hlut þeirra sem setið hafa eftir .
" 