Í kringum aldamótin fóru raftækjaverslanir hér á landi að auglýsa nýjar gerðir af fermingargræjum .
Þetta voru græjur sem gátu tekið þrjá til sex geisladiska í einu og áttu að spara eigendum þeirra sporin svo þeir þyrftu ekki að standa upp og skipta um diska .
Sumar græjurnar gátu jafnvel spilað eitt og eitt lag af hvaða diski sem var í spilaranum án þess að hlustandinn þyrfti að bíða mjög lengi .
Þær voru reyndar aðeins á færi þeirra ríku því verðmiðinn var í kringum 220 þúsund .
Hefðbundnu græjurnar kostuðu frá 25 til 50 þúsund en auðvitað var hægt að finna græjur á nánast öllu verðbili .
Margra diska fermingargræjurnar voru ekki langlífar .
Það var eins og þessi tækni hefði ekki verið fullkláruð þegar hún kom á markað því þessar græjur biluðu mikið og duttu því út af markaðnum á undraskömmum tíma .
Geislaspilari sem getur tekið við mörgum geisladiskum í einu þekkist í bílum nútímans og þar virðist tæknin ganga – en ekki í gömlu fermingargræjunum .
