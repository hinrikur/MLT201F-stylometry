Ásta er jafnframt leiðsögukona og hefur staðið fyrir öræfaferðum inn á miðhálendi á sumrin þar sem gengið er í kyrrð að hluta .
Tvær slíkar ferðir eru á dagskránni nú í sumar .
" Það er alltaf mikið hlegið og sungið í ferðunum en svo er dýrmætt að eiga tíma inni á öræfum þar sem gengið er saman í kyrrð og þögn .
Öræfakyrrðin er ein af gjöfum öræfanna og það er afar þakklátt að eiga stund þar í kyrrð .
Það er eitthvað dásamlegt við að iðka þar í sameiningu .
Sumum hefur fundist þetta skrýtin tilhugsun en oftar en ekki er byrjað að kalla á kyrrðargöngu á þriðja degi .
Stundum göngum við berfætt .
Þá er hver og einn með sjálfum sér og beinir athygli sinni að snertingu við jörð .
Slík ganga getur dýpkað tengsl við náttúruna og gefið náin augnablik í öræfum .
Áhrifin eru oft svipuð og á kyrrðarvöku .
Hugurinn hljóðnar , það hægist aðeins á og það kemur upp mikið þakklæti .
Skynfærin verða oft mjög næm og fólki verður meira ljóst hvað er aðalatriði og hvað er aukaatriði .
Þannig öðlast margir djúp tengsl við náttúruna og sjá til dæmis að allt líf á jörðu er samtengt og við erum nátengd því öllu .
" 