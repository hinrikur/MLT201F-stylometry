Í Sádi-Arabíu eru uppi plön að byggja hæstu byggingu heims sem mun heita Kingdom Tower .
Mun turninn standa einn kílómetra upp í loftið .
Burj Khalifa er hæsta bygging heims í dag , rúmir 830 metrar .
Prinsinn Alwaleed Bin Talal Bin Abdulaziz Alsaud valdi finnska fyrirtækið Kone til að sjá turninum fyrir 65 lyftum og segist hönnunardeild Kone fundið upp nýja aðferð til að hífa fólk upp í hæstu hæðir .
Alls verða 157 hæðir á turninum og útsýnispallur í 610 metra hæð .
Þangað mun lyfta frá Kone hífa upp fólk sem vill njóta útsýnisins og mun hún ferðast 12,5 metra á sekúndu eða 750 metra á mínútu sem slagar upp í eina hraðskreiðustu lyftu heims .
Hraðskreiðasta lyfta heims er núna í Taipei 101 turninum í Taiwan .
Búist er við að turninn verði tekinn í notkun 2018 en hann mun kosta 1,2 milljarða dollara .
Prinsinn ætti ekki að vera í vandræðum með þá upphæð en hann er talinn eiga 34 milljarða dollaraað sögn Forbes-tímaritsins .
