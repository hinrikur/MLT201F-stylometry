Nú er síðasti skóladagur runninn upp í flestum skólum landsins .
Þá tekur sumarið við hjá krökkunum og margir fara á leikjanámskeið eða annað sem býður upp á mikla útiveru .
Margir þurfa að taka með sér nesti og þá er gott að vera meðvitaður um að hafa snarlið sem næringarríkast fyrir litla kroppa .
Gunnþórunn Jónsdóttir gunnthorunn@mbl.is Krakkar eru með minni maga en fullorðnir og borða því frekar margar smærri máltíðir heldur en færri og stærri .
Auk þess getur matvendni verið tíður gestur á vissum aldri og þá flækjast málin .
Hugmyndir að bragðgóðum en hollum mat koma ekki á færibandi og það getur stundum verið vandasamt að útbúa hollt nesti sem hentar gormunum .
Nokkrar hugmyndir að ýmsu gómsætu í nestisboxið .
1 .
Hrískökur með hnetusmjöri Hnetur eru uppfullar af nauðsynlegri fitu .
Vinsælt er að setja hnetusmjör á brauð , en í staðinn fyrir brauðið er snjallt að nota hrískökur eða hrökkbrauð og búa til samloku úr því .
Gott er að bæta við smá sykurlausri sultu með hnetusmjörinu frá merkinu St .
Dalfour sem fæst í flestum matvörubúðum eða einfaldlega setja nokkrar bananasneiðar .
2 .
Grautur í krukku Grautinn er betra að búa til daginn áður og setja hann í krukku .
Hráfæðisgrautur er virkilega gómsætur og hentar vel í morgunmat eða milli mála .
Hægt er að útfæra hráfæðisgrautinn á ýmsa vegu og nota hráefni sem hentar hverjum og einum .
Þessi uppskrift er hins vegar einstaklega ljúffeng .
Miðlungs stærð á krukku 2 dl hafrar ½ stappaður banani 2 tsk .
hrátt kakó 2/3 tsk .
chia-fræ 1 tsk .
vanilluduft 2 dl rísmjólk eða möndlumjólk nokkur bláber eða um ½ dl , frosin eða fersk 3 .
Eggjafyllt tortilla Mexíkanskar heilhveitipönnukökur fást í flestum matvörubúðum og er hægt að leika sér mikið með þær .
Gott er að setja eggjahræru á milli eða einfaldlega skera niður harðsoðið egg og bæta smá salsasósu við .
Skorið í litlar sneiðar .
4 .
Sætkartöflusnakk Það er fátt betra en sætar kartöflur .
Þær eru fullar af A-vítamíni en einnig B6 , C og fólinsýru .
Notið kartöflur í mjórri kantinum ( betra að skera þær ) , afhýðið og skerið þær í þunnar sneiðar , eins og snakk .
Olíuberið þær með góðri ólífuolíu og raðið á ofnplötu .
Kryddið með salti og pipar og örlitlu af rósmaríni .
Hitið á 180°C uns þær fá gylltari áferð og endarnir mega brenna örlítið .
Kælið og setjið í lítið box .
Frábært snarl í ferðalagið .
5 .
Hummus-ídýfa og gúrkur 1 dós kjúklingabaunir 3 msk .
sólþurrkaðir tómatar 2 tsk .
steinselja 2 msk .
góð ólífuolía 2 msk .
sítrónusafi Allt hrært saman með töfrasprota eða sett í hrærivél Hummus er dásamlegur ofan á allskonar brauð en einnig er gott að nota hummus sem ídýfu .
Setjið hummusinn í litla krukku og skerið gúrku ílangt í bita .
Þetta er hollt og gott og skothelt snarl .
