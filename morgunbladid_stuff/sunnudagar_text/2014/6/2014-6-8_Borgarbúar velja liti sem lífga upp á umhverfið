Reykjavíkurborg vill lífga upp á umhverfið í borginni og sérstaklega þar sem götur verða lokaðar og breytt í sumargötur yfir sumartímann .
Hildur Gunnlaugsdóttir , arkitekt og umhverfisfræðingur , leiðir verkefnið Sumar götur eru sumargötur og segir hún að fólk taki almennt vel í verkefnið en í ár fá borgarbúar að velja sér liti sem verða notaðir til þess að mála borgarbekki , nestisborð og hjólahlið og þannig fríska upp á borgina .
Um er að ræða þrenns konar litasamsetningar , PollaPönk-liti , MelónuÆði og StrandarSnilld sem má finna á vef Reykjavíkurborgar .
" Markmiðið okkar er að fólk fái að hafa áhrif á umhverfi sitt og fái að velja liti sjálft , " segir Hildur .
" Síðustu sumur hefur verið lokað fyrir umferð víða í bænum og götur gerðar að sumargötum fyrir gangandi vegfarendur .
" Hún hvetur fólk til þess að fara inn á vef Reykjavíkurborgar og kjósa hvaða litasamsetningu það vill .
gunnthorunn@mbl.is 