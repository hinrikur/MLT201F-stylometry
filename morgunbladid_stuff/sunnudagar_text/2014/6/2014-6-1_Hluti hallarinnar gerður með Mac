Hluti húss stofnanda Microsoft , Bills Gates , er teiknaður með ModelShop-forritinu sem virkar aðeins með Apple .
Setur Gates var hannað af arkitektinum James Cutler í samstarfi við arkitektastofuna Bohlin , Cywinski & Jackson .
Fyrirtækið hefur lengi notað Macintosh-tölvur og -forrit en Cutler sagðist á sínum tíma hafa teiknað mestallt setrið með blýant að vopni .
Þegar hann lenti hins vegar á hindrunum þegar hann ætlaði að teikna bæði bílskúrinn og svokallaða eltihátalara sem þarna eru notaði hann forritið til að hjálpa sér .
Þess má geta að allar Apple-vörur eru bannaðar í húsi Gates .
Húsið kostaði 63 milljónir dollara og var sjö ár að verða klappað og klárt .
Í húsinu er að finna 24 baðherbergi og ef kveikt er á tónlist í einu herbergi eltir tónlistin þig að því næsta .
Gates borgar eina milljón dollara í skatt af húsinu á ári .
