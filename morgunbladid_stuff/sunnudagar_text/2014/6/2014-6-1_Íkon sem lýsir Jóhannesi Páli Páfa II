Íkon sem berfætt Karmelnunna í Hafnarfirði hefur gert lýsir hinum heilaga föður Jóhannesi Páli II. páfa sem pílagrími heimsins – vitni Jesú , sem af atorku boðar heiminum fagnaðarerindið .
Íkoninn er gerður á árunum 2010 til 2014 í tilefni af töku páfans í dýrlingatölu sunnudaginn 27. apríl 2014 og komu hans til Íslands 3. til 4. júní árið 1989 , fyrir 25 árum .
Hér er birt skýring Karmelnunnanna á því sem íkoninn sýnir og táknar .
Hjartahlýja og kærleikur geisla af íkoninum .
Páfinn blessar og einnig er sem hann faðmi hvern og einn með viðmóti sem honum var svo eðlislægt .
Hin hönd hans hvílir á krossinum .
Þannig minnumst við hins pólska páfa og íkoninn birtir djúpstæðari sannleika : Kross Jesú veitti Karol Wojtyla [ skírnarnafn Jóhannesar Páls II .
] ætíð mikinn styrk .
Krossinn var honum stöðug áminning um takmarkalausan kærleika Guðs .
Með öllu lífi sínu allt fram til síðustu ævidaga ( þegar hann máttvana vegna veikinda hvíldi enni sitt á krossinum við krossgönguna ) boðaði hann stöðugt hinn magnaða kraft og dýrð sem stafaði frá dauða og upprisu Jesú .
Á íkoninum má greina ljúft bros hins heilaga föður .
Bros er ekki algengt við gerð íkona , en bros var sérstakt einkenni Jóhannesar Páls II. , fyrsta gjöfin sem hann veitti mönnum í návist sinni .
Páfinn er hér klæddur rauðum hökli .
Rauði liturinn á íkoninum er táknrænn fyrir hinn guðlega kærleika sem ávallt stafaði frá Jóhannesi Páli II. Rauði liturinn táknar auk þess píslarvætti .
Hann vísar til blóðs Jóhannesar Páls II. sem úthellt var þegar reynt var að myrða hann .
Liturinn minnir á hjartablóðið sem hann fórnaði í þjónustu sinni við Guð og menn .
Orka er hluti af táknmynd páfans .
Orkan birtist í myndmáli sem sýnir hökul hans sveiflast í vindinum .
Blaktandi hökull ber kröftugri athafnasemi hans vott , en fyrst og fremst minnir blærinn á heilagan anda , sem ávallt fylgdi " páfanum frá hinu framandi landi " á pílagrímsferðum hans .
Form möttulsins , hinn öflugi logi , bendir til nálægðar heilags anda .
Fóður hökulsins ásamt höfuðfati eru í ljósum lit , allt að því gylltum – þessi litur táknar hið guðdómlega ljós sem ristir djúpt inn í hjarta og huga Jóhannesar Páls II. Það kann að vekja undrun að sjá fætur páfans hjúpaðar fábrotnum bandaskóm sem stinga í stúf við hefðbundinn páfaskrúðann .
Skórnir eru til marks um samhug hans með fátækum og auðkenni pílagrímsins víðförla .
Á æskuárum kynntist Karol Woityla mikilli fátækt og þekkti af eigin raun verðleika erfiðisvinnu .
Þegar hann fetaði í fótspor Jesú " sem gjörðist fátækur yðar vegna , þótt ríkur væri , til þess að þér auðguðust af fátækt hans , " ( 2Kor 8:9 ) lærðist honum að ljómi heimsins var einskis virði .
Allur klæðnaður páfa , þótt til skrúðklæða teljist , er laus við skraut fyrir utan gylltar liljur .
Þær tákna sterkan gullinn streng til móður Guðs , streng sem gagntók og mótaði allt líf Karols Wojtyla .
Hinn ljóslitaði miðborði á höklinum lýsir lífshlaupi Jóhannesar Páls II. Það birtist hér í níu sérvöldum myndum .
Þeim virðist raðað í tímaröð .
Þar sem þær spanna allt lífshlaup hans falla þær saman og að hluta hver yfir aðra .
Fyrsti þáttur – Neðsti hluti hökulsins lýsir barnæsku og fyrri hluta ævi Karols Wojtyla .
Á vegg Wadowice-kirkjunnar hangir sólskífuklukka .
Karol litli sá hana út um gluggann heima hjá sér og gat lesið áletrunina sem var grafin á hana : " Tíminn líður undir lok , meðan eilífðin varir – bíður .
" Þessi áletrun var fyrsti vísirinn að hinum eilífa sannleika , sem sáð var í hjarta hans .
Fyrir augu ber þrjár grafir : Hin fyrsta , skreytt hvítri lilju , er gröf móður hans sem hann missti aðeins níu ára gamall .
Síðar á ævinni vísar hann til hennar með ljóði : " Yfir hvítri gröf þinni blómstra hin hvítu blóm lífsins .
" Næst hvílir Edmund , bróðir hans .
Rauð rós táknar læknisstörf hans .
Þá er gröf föður hans sem Karol missti 21 árs gamall .
Fjólan á gröfinni er auðkenni réttlætiskenndar og sterkrar trúar .
Til vinstri handar rísa skorsteinar Solvay , sódaduftsverksmiðju í Kraká , Til hægri handar er grjótnáma .
Í stríðinu var Wojtyla verkamaður á báðum þessum stöðum .
Verkfæri , fábrotinn matur og tréklossar minna á erfiðisvinnuna .
Við vinnu á Solvay hafði hann með sér bókina Ritgerð um sanna hollustu við hina helgu Maríu mey eftir Louis-Marie Grignion de Montfort .
Leikhúsgrímurnar vísa til ástríðu Karols Wojtyla fyrir leikhúsi allt frá unglingsskólaárum hans .
Hann tók þátt í leikhússtörfum á stríðsárunum til framdráttar pólskum þjóðargildum .
Annar þáttur lýsir Karol Wojtyla sem manni er sameinar innra með sér kærleika til Guðs og kærleika til sköpunarverks Guðs .
Sér til ánægju las hann náttúruna sem bók og hann fór í 27 kajakferðir með ungu fólki um hin mismunandi svæði Póllands .
Hann fór margoft á fjöll með bakpoka og göngustaf aleinn eða með vinum og námsfólki .
Þriðji þáttur kynnir Jóhannes Pál II. sem fræðimann um leið og hann glímir við þjóðfélagsleg vandamál líðandi stundar .
Brúnt er litur jarðar og alls sem jarðneskt er .
Hér minnir liturinn einnig á einræðið sem hrundi fyrir tilstuðlan Jóhannesar Páls II. Á íkoninum flæðir ljósið , sem hrekur burt myrkrið , frá málverki af Vorri frú frá Czestochowa , verndardýrlingi Póllands .
Á miðju sviði blasir við minnismerki hinna föllnu verkamanna skipasmíðastöðvarinnar frá árinu 1970 , við hlið þess má greina merki verkalýðsfélagsins Samstöðu – hið heimsþekkta tákn Pólverja sem börðust fyrir frelsi undan stjórn kommúnista .
Fjórði þáttur .
Frá veraldlegu sjónarmiði hefði páfadómur Jóhannesar Páls II. átt að líða undir lok 13. maí 1981 .
Í stað þess urðu heimssöguleg straumhvörf .
Nærvera Maríu meyjar – hin áþreifanlega reynsla af umhyggju hennar og um leið skýri boðskapur varð kveikjan að eftirfarandi yfirlýsingu páfa : " Ég gerði mér ljóst að eina leiðin til þess að bjarga heiminum frá styrjöld , að bjarga honum frá guðleysi , væri að snúa Rússlandi til kristni í samræmi við boðskapinn í Fatima , " sem birtist 13. maí 1917 .
Á íkoninum er Jóhannes Páll II. umlukinn svörtum lit dauðans sem víkur fyrir bláum lit hinnar helgu Frúar fá Fatima .
Særður af byssuskoti skjögrar hinn heilagi faðir og hnígur til jarðar á stundinni .
Hjálparhendur umkringja hann og milljónir spenna greipar í fyrirbæn .
Þá vísar íkoninn til atburðarins 25. mars 1984 .
Páfinn fól í samfélagi við alla biskupa heims í móðurhendur Maríu heit forsjónar hins flekklausa hjarta .
Skömmu eftir helgunina hrundu Sovétríkin .
Fimmti þáttur endurspeglar kærleika Jóhannesar Páls II til allra manna í anda Jesú .
Má greina unga sem aldna , sjúka og börn auk fólks frá ólíkum heimsálfum .
Karmelnunna er fulltrúi allra íhugunarreglna nunna .
Af hinum mikla fjölda sem hann tók í tölu heilagra sjást hér nokkrir .
Lengst til hægri er heilagur Þorlákur sem páfi viðurkenndi sem verndardýrling Íslands .
Sjötti þátturinn er til minningar um heilaga árið 2000 og er Péturskirkjan tákn hinna miklu hátíðarhalda .
Hún minnir á leyndardóm kirkjunnar sem boðaður var af Jesú Kristi og er óháður tíma og rúmi , jarðnesku sniði og takmörkunum .
Jóhannes Páll II. lifði í trú á þessa leyndardóma , boðaði þá milljónum manna og út fyrir mörk kaþólsku kirkjunnar .
Sjöundi þáttur .
Þegar Karol Wojtyla gegndi biskupsembætti , var hann ákafur stuðningsmaður helgunar guðlegrar miskunnar sem pólska nunnan heilög Faustina Kowalska miðlar í dagbókum sínum .
Þegar Faustina var tekin í helgra manna tölu árið 2000 lýsti Jóhannes Páll II. páfi yfir að sunnudagurinn eftir páska skyldi haldinn hátíðlegur sem sunnudagur guðlegrar miskunnar í heimskirkjunni allri .
Tveimur árum síðar í síðustu pílagrímsför sinni til Póllands helgaði hann allan heiminn guðlegri miskunn .
Íkoninn skírskotar til þessa og minnir á hið persónulega samband páfans á við hinn miskunnsama Jesú .
Áttundi þáttur .
Jarðneskri pílagrímsför Jóhannesar Páls II er lokið .
Við jarðarför hans hefur vindhviða þegar lokað bók hins fagra lífs .
Líkkista á berum kletti táknar ósk hins látna um fábrotna útför og greftrun .
Allt til hinstu stundar varðveitti hann sinn innri mann , látleysi , auðmýkt en jafnframt hinn óbifanlegi klettur .
Heimurinn sameinast allur í kveðjuskyni .
Níundi þáttur .
Allt líf heilags Jóhannesar Páls II. var helgað hollustu við vora frú Maríu mey skapúlarins ( skapúlarið er í raun smækkuð mynd af Karmelbúningi nunna ) .
Einkennistákn páfastóls , skjöldurinn , hvílir á bringu Jóhannesar Páls og María stendur undir krossinum sem leiðarstjarna .
Einföld táknmyndin lýsir kærleika hans til hennar .
Guðsmóðir birtist sem vor frú á Karmelfjalli og bakgrunninn myndar Karmel skapúlar ritað gullnu letri Karmel .
Þarna er vísað til þess að hinn heilagi páfi minntist margsinnis á að dulhyggja Karmelreglunnar ætti sér djúpar rætur í sálu sinni .
Hann klæddist skapúlar Karmel í tilefni af fyrstu altarisgöngu sinni og bar það alla daga síðan .
Allt líf og starf heilags Jóhannesar Páls II. og mikilvæg boðun hans beindist að einu marki , að Jesús Kristur færði hjarta hvers manns hinn takmarkalausa kærleika .
Við embættistöku sína sem páfi sagði hann : " Opnið ! Ég segi opnið upp gátt dyrnar fyrir Kristi. [ ...
] Óttist ekki ! Kristur veit hvað í manninum býr .
[ ...
] Lofið Kristi að tala til mannsins .
Hann einn flytur orð lífsins , já , eilífs lífs .
" ( Prédikun við vígslumessu 22. október 1978 ) .
* * * Íkoninn ( gríska : eik ) afhjúpar og gerir hinn andlega veruleika sýnilegan .
Hann er gluggi inn í ósýnilega leyndardóma sem lesa má með hjartanu .
Íkonar gefa atburðum og fólki líf á mjög sérstakan hátt .
Maðurinn skapaður í mynd Guðs er íkon skaparans .
Þegar syndin hafði spillt þessari mynd endurskapaði Jesús Kristur hana með holdtekju sinni , dauða og upprisu .
Í boðskap íkonans felst leyndardómur sáluhjálpar .
Jóhannes Páll II. páfi kallar á íhugun um hinn guðdómlega íkon .
Frá honum geislaði kærleiki , hann vakti hughrif og innblástur sem gagntók okkur af hamingju .
Allir þrá návist heilagleika .
Hin eilífa áætlun Guðs kallar okkur öll til heilagleikans sem ritaður er í hjörtu okkar .
Einmitt þess vegna höfða tákn Jóhannesar Páls II. til okkar þegar hann er horfinn burt úr þessum heimi og við leitum leiða til að njóta jákvæðra áhrifa hans .
Við tilheyrum hans kynslóð , við ólumst upp við fræðslu hans og viljum hagnýta okkur hana .
Íkoninn verður að sérstökum samverustað .
Ímyndin og táknin tala oft af meiri krafti til okkar en orð .
Ósjálfrátt tekur sá sem vill ná sambandi við páfann sér stöðu fyrir framan íkon af honum .
Íhugun sem beinist að Jóhannesi Páli II. og lífi hans , algjörlega helguðu Guði , verður uppspretta náðar sem birtist í heitri þrá til að mega líkjast honum og í ljósi vilja Guðs leyfum við Guði að rita sína eigin ímynd í okkur .
