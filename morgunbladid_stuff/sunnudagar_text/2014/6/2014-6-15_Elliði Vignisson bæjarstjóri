Það kann að vera klisjukennt en Sjálfstætt fólk er ein af eftirlætisbókum mínum og ég hef lesið hana oftar en ég á tölu yfir .
Í dag er ég reyndar hættur að lesa hana sem skáldsögu og fletti frekar upp í henni til að rifja upp , svona líkt og maður gerir með símaskrá eða alfræðirit .
Sem uppreisnargjarn ungur framhaldsskólanemi reyndi ég reyndar lengi að hafa meira dálæti á Gunna ri Gunnarssyni en Kiljan , svona rétt til að vera á móti kennurum og trúr hægrimennskunni í mér .
Ég hef líka gaman af því að lesa ljóð og verð oft agndofa yfir mætti góðra ljóðskálda .
Í viðbót við stóru skáldin hef ég sérstakt dálæti á ljóðum fólks sem ekki hefur skarað fram úr og myndi aldrei kalla sig ljóðskáld .
Fólk sem eingöngu hefur birt stök ljóð í skólablöðum , tímaritum eða jafnvel á húsveggjum .
Það er oft eitthvað svo hreint og fallegt við ljóðrænar hugsanir sem ekki verða of bundnar við lærða og þjálfaða fagurfræði .
Ég grúska líka mikið í gömlum tímaritum og dagblöðum sem gefin hafa verið út hér í Vestmannaeyjum , svo sem Bliki , Fylki og fleira .
Það hjálpar manni að skilja samtímann að sjá hvernig viðfangsefnin eru nánast ætíð þau sömu .
Það eru bara viðbrögðin sem breytast .
Svo er ég svo heppinn að Bertha , konan mín , er bókmennta- og íslenskufræðingur og mikill lestrarhestur .
Til mín slæðist því hver konfektmolinn á eftir öðrum af náttborðinu hennar .
Núna voru til að mynda að rata til mín bækurnar Og fjöllin endurómuðu eftir Khaled Hosseini og Uppreisn eftir Jakob Ejersbo .
Ég hlakka sérstaklega til að lesa Uppreisn enda hafði ég gaman af bókinni Útlagi eftir Ejersbo , sem þekkti sögusvið bókanna af eigin raun .
