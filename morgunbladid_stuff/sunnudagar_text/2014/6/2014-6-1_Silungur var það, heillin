Silungur er nátengdur Mývatnssveit og forsætisráðherrum Norðurlanda var að sjálfsögðu boðið upp á það hnossgæti á Hótel Reynihlíð á mánudagskvöldið , eftir fund þeirra .
Að vísu er ekki fiskur úr vatninu lengur á boðstólum , heldur frá eldisstöðinni Haukamýri við Húsavík .
Á veitingastaðnum Gamla bænum við Hótel Reynihlíð er silungur vinsælasti rétturinn og óhætt að mæla með honum .
" Við sykursöltum silunginn og geymum í kæli í 25 mínútur , skolum hann svo og þerrum og og steikjum á pönnu , " segir Theodór Páll Theodórsson yfirmatreiðslumaður .
Sítrónusafa og hvítlauk er því næst skellt yfir fiskinn og herlegheitin borin fram með kartöflusmælki úr garði sem hótelið er með í Bjarnarflagi og sósu úr sýrðum rjóma , hvítlauk og gúrku ; sjá mynd .
Ráðherrarnir fengu aðeins öðruvísi útgáfu af silungnum og var góður rómur gerður að matnum , segir Theodór Páll .
