Meðvirkni hefur lengi verið þekkt hér á landi .
Flestir tengja hugarástandið réttilega við alkóhólisma en meðvirkni á sér fleiri uppruna og kemur fram með margvíslegum hætti .
Kjartan Pálmason er ráðgjafi hjá Lausninni , en þar fær fólk fræðslu um helstu einkenni meðvirkni og aðstoð við að losa sig við hugarástandið .
" Meðvirkni getur komið fram með margvíslegum hætti og þess vegna er erfitt að skilgreina vandann með einum einstökum hætti en það er alveg öruggt að meðvirkni verður til í barnæsku og fylgir okkur síðan öll fullorðinsárin ef við tökum ekki á vandanum , " segir Kjartan , en hann segir meðvirkni best lýst sem brotinni sjálfsmynd einstaklings sem geri það að verkum að viðkomandi búi við innri sársauka og vanmáttarkennd .
" Þegar við upplifum vanmátt og sársauka innra með okkur fer heilinn að leita að lausn á því ástandi .
Vandinn er hins vegar sá að þegar heilinn reynir að leysa vandann skortir hann oft á tíðum þekkingu til að finna skynsamlega lausn .
Þannig verða viðbrögð við sársauka og vanlíðan einkenni meðvirkninnar .
" Hvenær myndast meðvirkni ? " Meðvirkni verður ávallt til í æsku og þá þegar barn býr við langvarandi vanvirkar aðstæður , " segir Kjartan , en vanvirkar aðstæður geta veið margvíslegar .
" Þegar háttalag annarra , hegðun , framkoma eða aðstæður gera það að verkum að barn hefur ekki frelsi til að vera það sjálft .
Við slíkar aðstæður laga börn sig að aðstæðum til að forðast vanlíðan , en þetta er grundvöllur meðvirkni .
" Sem dæmi nefndir Kjartan rifrildi foreldra sem barn verður reglulega vitni að .
" Við slíkar aðstæður getur barnið tekið upp á því að blanda sér inn í rifrildið , hafa áhrif á rifrildið eða forðast það með því að einangra sig .
Allar þessar leiðir setja barnið í aðstæður sem því eru ekki eðlislægar .
Barnið er farið að laga sig að vanvirkum aðstæðum af einskærri sjálfsbjargarviðleitni .
Barnið lærir leiðir til að láta sér líða betur í aðstæðum sem valda því sársauka .
" Birtingarmynd meðvirkni Hlutverk barna sem ala með sér meðvirkni geta verið margvísleg en allt eru þau flóttaleiðir barnsins í sjálfsbjargarviðleitni þess til að láta sér líða betur að sögn Kjartans .
" Algengt hlutverk elsta barns er að verða fjölskylduhetjan , en þá leggur barnið sig fram við að fá hrós og viðurkenningar fyrir að standa sig vel í skóla og íþróttum .
Þetta kann að virðast jákvæð afleiðing en getur haft slæm áhrif á tilfinningalíf barnsins .
Bjargvætturinn er annað hlutverk , en þá einblínir barnið á hagi annarra og líðan og setur aðra fram fyrir sjálft sig .
" Í öðrum tilvikum segir Kjartan börn taka sér hlutverk svarta sauðsins með því að vera hvatvís og setja upp tilfinningalega veggi .
" Við sjáum líka týnda barnið sem einangrar sig og trúðinn sem notar skopskynið til að fela eigin tilfinningar .
Hlutverkin eru margs konar og flestir hafa verið í fleiri en einu hlutverki á lífsleiðinni en hlutverkið sem barnið fer í á milli tveggja og átta ára aldurs hefur mér fundist vera mesti áhrifavaldurinn á líf barnsins .
Hvert hlutverk skilur eftir sig ákveðna vanvirkni sem betur kemur í ljós á fullorðinsaldri .
" Umfjöllun um meðvirkni hefur ekki skipað stóran sess í fjölmiðlaumræðunni þó að vandinn sé gífurlega stór að mati Kjartans .
" Meðvirknivandinn er grunnur allra fíkna og hefur bein áhrif á gífurlegan fjölda einstaklinga á Íslandi .
Meðvirkni hefur áhrif á samskipti okkar , háttalag og lífshamingju , " segir Kjartan , en Lausnin – Fjölskyldumiðstöð hefur haldið námskeið um bæði meðvirkni og samskipti sem fjöldi fólks hefur sótt .
" Námskeiðin geta verið fyrsta skrefið og síðan tökum við fólk einnig í einstaklingsviðtöl og / eða tökum fjölskylduviðtöl .
Meðvirkni er ekki ólæknandi en hún krefst meðhöndlunar sem reynir á þolinmæði og vilja fólks , og til okkar hér hjá Lausninni hefur gífurlegur fjöldi fólks leitað aðstoðar .
" Einkenni - Lítil sjálfsvirðing : Ég á erfitt með að taka ákvarðanir .
Ég dæmi allt sem ég hugsa , segi og geri harðlega og finnst það aldrei nógu gott .
Ég fer hjá mér þegar ég fæ viðurkenningu , hrós eða gjafir .
Ég bið aðra ekki um að mæta þörfum mínum eða þrám .
Ég tek álit annarra á hugsunum mínum , tilfinningum og hegðun fram yfir mitt eigið .
Mér finnst ég ekki vera manneskja sem hægt er að elska og virða .
