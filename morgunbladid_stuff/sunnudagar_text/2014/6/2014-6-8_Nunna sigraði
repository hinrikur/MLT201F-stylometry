Ung ítölsk nunna , sem vakti mikla athygli þegar hún tók þátt í vinsælli hæfileikakeppni í ítölsku sjónvarpi , sigraði í úrslitum keppninnar .
Systir Cristina Scuccia flutti lag Aliciu Keys " No One " í forkeppninni og sló það í gegn í netheimum ; horft hefur verið á það meira en 50 milljón sinnum .
Í úrslitunum kom hún fram í nunnubúningi með kross um hálsinn , söng það aftur og þakkaði Guði fyrir sigurinn .
Scuccia sagði lagið tjá " fegurð Guðs " og sagði frammistöðu sína í keppninni ekki sér að þakka " heldur manninum þarna uppi ! " Hún sagðist ekki vera að hefja söngferil heldur væri hún sendiboði trúarinnar og fór að því loknu með faðirvorið .
