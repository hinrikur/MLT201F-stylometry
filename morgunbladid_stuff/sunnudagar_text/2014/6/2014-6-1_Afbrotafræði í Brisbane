Ég er stödd í Brisbane , höfuðborg Queensland-fylkis í Ástralíu .
Brisbane er fjölmenningarleg og skemmtileg borg sem rúmar allt í senn skýjaklúfa , fallega almenningsgarða og vel skipulögð úthverfi auk þess sem nokkrir stórir háskóla-campusar setja svip sinn á lífið í borginni .
Hér býr fólk alls staðar frá en með mér í tímum í skólanum eru t.d. nemendur frá Úganda , Singapúr , Nígeríu , Kanada , Kína , Sádi-Arabíu , Noregi og Bandaríkjunum .
Þessa dagana er ég að leggja lokahönd á síðustu verkefni í meistaranáminu mínu í afbrotafræðum .
Um daginn heimsótti ég lögreglustöðina í hverfinu þar sem ég bý og fékk að fylgjast með rannsóknarlögreglumanni að störfum .
Það var kærkomin truflun og góð afsökun til þess að líta upp úr vísindagreinum .
Erla María Tölgyes 