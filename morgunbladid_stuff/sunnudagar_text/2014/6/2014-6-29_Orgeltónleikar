Finnski konsertorganistinn Pétur Sakari kemur fram á Alþjóðlegu orgelsumri í Hallgrímskirkju laugardaginn 28. júní kl. 12 á hádegi og sunnudaginn 29. júní kl. 17 .
Á hvorum tveggja tónleikunum mun Pétur flytja verk eftir klassísk tónskáld en einnig leika af fingrum fram .
Pétur hóf nám í sellóleik einungis þriggja ára gamall og bætti orgelinu við þegar hann var átta ára .
Fyrstu einleikstónleikana hélt hann árið 2005 , þá þrettán ára , en hefur síðan þá haldið fjölda tónleika víða um Evrópu .
Pétur hefur undanfarin ár stundað framhaldsnám í París .
Listvinafélag Hallgrímskirkju stendur að orgelhátíðinni en tónleikar verða alls 38 í sumar .
