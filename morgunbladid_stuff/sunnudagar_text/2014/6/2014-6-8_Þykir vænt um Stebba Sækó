Hvort talar þú betur íslensku með enskum hreim eða ensku með íslenskum hreim ? Ensku með íslenskum hreim .
Fannstu þig í hlutverki Christophers í Furðulegu háttalagi hunds um nóttu ? Ég fann mig í honum og hann í mér .
Hvor er meiri sjarmur , Þorvaldur Davíð eða Thor Kristjansson ? Það er meira flæði í ÞDK en TK er mystískari .
Stebbi Sækó og Bright Eyes hittast í myrku húsasundi .
Hver verður útkoman ? Stebbi sækó myndi bjóða Bright Eyes upp á sígó .
Bright Eyes myndi neita því boði og upp úr því hæfust slagsmál .
Annaðhvort myndi Stebbi Sækó ná að tala sig út úr þessum aðstæðum eða þá að Bright Eyes gengi frá honum , sem er leiðinlegt því mér þykir alveg afskaplega vænt um Stebba Sækó .
Var það móðgun að vera ekki beðinn um að tala fyrir ljónið Aslan í Narníu eftir að hafa leyst hlutverk Simba svo snilldarlega af hólmi hér um árið ? Já , engin spurning .
Algjörlega út í hött .
En ef Pétur Einarsson fékk hlutverkið þá er þetta í góðu lagi .
Sem leikari , hvort lítur þú meira upp til Nicolas Cage eða Jerry Seinfeld ? Þeir eru ólíkir .
Nicolas Cage er karakterleikari en Jerry er skemmtikraftur .
Yrði líklega að segja Nicolas Cage þó hann hafi gert misjafnlega góðar myndir í gegnum árin .
Hvort liggur framtíðin , í stóra eplinu eða borg óttans ? Bæði betra .
Svona eins og Homeblest .
Þorvaldur Davíð fer með aðalhlutverkið í Furðulegu háttalagi hunds um nóttu en síðasta sýning leikritsins er einmitt um helgina .
Einnig fer Þorvaldur með burðarhlutverk í kvikmyndinni Vonarstræti auk þess sem hann vinnur nú að Hollywood-myndinni Dracula Untold sem kemur út í haust .
