Reykingar valda fleiri dauðsföllum á Íslandi en nokkur annar lífsstílstengdur áhrifaþáttur samkvæmt athugun Landlæknisembættisins á árunum 1995 til 2004 en á þeim tíma mátti rekja 18 prósent af dauðsföllum til reykinga .
Besta forvörnin gegn reykingum er að bryja ekki að reykja en þeir sem hafa tekið sér rettuna í munn vita að það er hægara sagt en gert að hætta .
Ástæðan er nikótín en það er mjög vanabindandi og koma fram ýmis fráhvarfseinkenni eftir að síðasta sígarettan er reykt .
Meðal einkenna getur verið þunglyndi , höfuðverkur , kvíði , svefnleysi , aukinn hjartsláttur , pirringur og jafnvel aukin matarlyst .
Nikótín er þó ekki alslæmt því það er einnig notað í lyfjafræðilegum tilgangi , t.d. gegn hrörnunarsjúkdómum eins og parkinsonsveiki og Alzheimers-sjúkdómnum .
