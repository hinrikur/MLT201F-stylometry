Tveir átta vikna hvítir ljónshvolpar , Mombasa og Nala , voru frumsýndir í dýragarði í Ungverjalandi í vikunni .
Hvolparnir , sem fæddust á Norður-Ítalíu í apríl , hafa dafnað vel síðan þeir komu í heiminn .
Þeir æfðu í það minnsta öskrin fyrir blaða- og fréttamenn sem fjölmenntu til að sjá þá .
Hvít ljón eru meðal sjaldgæfustu dýra veraldar en samkvæmt Vísindavefnum er ekki vitað til þess að villt hvít ljón finnist lengur í náttúrunni .
Að sama skapi finnast á þriðja tug hvítra ljóna í dýragörðum .
Ástæða þess að hvít ljón eru ekki lengur til í náttúrunni er að hvítum ljónum gengur mun verr að veiða sér til matar .
Ljón hlaupa ekki langar vegalengdir á eftir bráð sinni heldur reyna að laumast sem næst og taka síðan á sprett , en þau geta hlaupið á 60 kílómetra hraða á klukkustund .
Til að komast nálægt bráðinni kemur hinn klassíski feldur þeim vel en getur reynst hvítum ljónum erfiður , enda er hvítur litur ekki beint algengur á sléttum Afríku .
Þau Mombasa og Nala munu eyða ævinni í Magán-dýragarðinum , sem er rúma 60 kílómetra frá höfuðborginni Búdapest .
