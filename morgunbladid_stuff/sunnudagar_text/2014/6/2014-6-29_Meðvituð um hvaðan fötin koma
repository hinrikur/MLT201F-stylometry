Hulda Halldóra Tryggvadóttir er einn fremsti stílisti landsins .
Hulda hefur tekið að sér stíliseringar fyrir fjölda verkefna bæði innanlands og utan , meðal annars fyrir tískuhúsið Kenzo .
Í sumar ætlar Hulda að klífa Kilimanjaro og mun því næla sér í góð útivistarföt fyrir sumarið .
Sigurborg Selma Karlsdóttir sigurborg@mbl.is H var kaupir þú helst föt ? Hér heima versla ég í GK , Zöru og Topshop .
Annars versla ég mest erlendis og þá finnst mér alltaf gaman að fara í Cos og Colette .
Hvaða þekkta andlit finnst þér með flottan stíl ? Alexa Chung og Yasmin Sewell .
Hver er þín uppáhaldsárstíð og hvers vegna ? Haustið er alltaf uppáhalds , fallegir litir og alltaf flott að klæðast lagskiptum fatnaði .
Áttu þér einhverja uppáhaldsfatahönnuði ? Acne , Alexander Wang og Carven .
Hverju er mest af í fataskápnum ? Það munu vera yfirhafnir .
Á að fá sér eitthvað fallegt fyrir sumarið ? Útivistarföt frá 66°Norður , því maður verður að lúkka á toppi Kilimanjaro – fyrir eina rándýra " selfie " seinna í sumar .
Áttu þér eitthvert gott stef , ráð eða mottó þegar kemur að fatakaupum ? Kaupa vandaðri flíkur og vera meðvitaðri um hvaðan fötin koma .
Hverju myndir þú aldrei klæðast ? Crocs og Skechers-brennsluskóm .
Ef þú þyrftir aldrei að kíkja á verðmiðann , hvaða flík eða fylgihlut myndirðu kaupa ? Leðurjakka frá Acne .
Hver eru uppáhaldstímaritin þín ? The Gentlewoman , Eurowoman , Cover , Self Service og Rum .
