Einhverjir hafa eflaust orðið varir við brenninetlur í sumarsólinni .
Eins og nafnið gefur til kynna getur sá sem snertir jurtina orðið fyrir ertingu en plantan er þakin tveggja millimetra brennihárum sem vernda hana .
Jurtin er þó ekki eingöngu hvimleið því fáar plöntur státa af jafnmiklu næringargildi og brenninetlan og hafa menn gjarnan nýtt sér það .
Plantan , sem er einungis slæðingsjurt hér á landi og finnst aðallega í görðum eða í nánd við ræktað land , inniheldur gríðarlegt magn kalks , járns og C-vítamíns auk annarra bætiefna og því kannski ekki að furða að hún hafi þróað með sér þá varnartækni er minnst var á hér að framan .
Brenninetlur hafa víða verið notaðar í jurtate og er það talið hreinsa líkamann og bæta hjartaheilsu viðkomandi .
Græðlingar plöntunnar eru gjarnan notaðir við tegerð en jurtin getur orðið rúmur metri að hæð .
Því skal þó haldið til haga að nálgast skal plöntuna með mikilli varúð þar sem ertingin getur verið ansi sársaukafull .
