Sveinbjörg Birna Sveinbjörnsdóttir , oddviti Framsóknarflokksins í Reykjavík og borgarfulltrúi , er mikil fjölskyldukona .
Hún á þrjú börn og þrjú stjúpbörn og ætlar fjölskyldan að njóta þess að vera saman í sumar og meðal annars ferðast víða um landið .
Þátturinn sem allir geta horft á ? Þátturinn sem allir geta horft á saman mun vera hinn klassíski þáttur um Friends .
Annars erum við ægilega löt að horfa á sjónvarpið .
Maturinn sem er í uppáhaldi hjá öllum ? Það mun vera grillaður humar með miklu íslensku hvítlaukssmjöri .
Skemmtilegast að gera saman ? Okkur þykir skemmtilegast að tala saman .
Við gerum mikið af því og tölum oftast saman à kvöldin , áður en við förum að sofa .
Borðið þið morgunmat saman ? Já , við gerum það og ég baka oft hafralummur fyrir alla fjölskylduna á morgnana .
Við gefum okkur oftast mjög góðan tíma á morgnana saman .
Hvað gerið þið saman heima ykkur til dægrastyttingar ? Njótum þess að vera saman og spjalla , deilum draumum okkar og vonum .
Stundum púslum við , lesum og svo höfum við gaman af því að elda saman kvöldmatinn .
Hvað er á dagskrá í sumar hjá fjölskyldunni ? Við erum að fara til Vestmannaeyja á fótboltamót .
Ætlum einnig að skella okkur á ættarmót í Djúpinu og berjatínsluferð í Súðavík .
Annars ætlum við bara að njóta sumartímans og slaka vel á fyrir veturinn .
