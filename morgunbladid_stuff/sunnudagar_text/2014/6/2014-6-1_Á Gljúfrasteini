Laufey Sigurðardóttir fiðluleikari og Aladár Rácz píanóleikari koma fram á fyrstu tónleikum sumarsins í stofunni á Gljúfrasteini á sunnudag klukkan 16 .
Þau leika ýmiss konar klassíska tónlist , meðal annars Sónötu eftir Beethoven fyrir píanó og fiðlu , opus 12 nr. 2 .
Tónleikarnir eru öllum opnir og miðaverð 1.500 kr. Laufey Sigurðardóttir hefur verið virk á vettvangi tónlistarinnar um árabil og fastráðin hjá Sinfóníuhljómsveit Íslands frá 1980 .
Aladár hefur verið búsettur í Reykjavík síðan í fyrra og kennir við Tónlistarskólann Do Re Mi og er meðleikari í Söngskóla Sigurðar Demetz .
