Íslenska sumarið er yndislegt , enda fjölgar sólarstundum til muna , en sólin getur verið varasöm .
Í rannsókn bresku krabbameinssamtakanna , Cancer Research UK , kemur fram að þó svo að sterk sólarvörn með SPF gildi upp á 50 sé notuð er samt sem áður hætta á að fólk fái sortuæxli .
Richard Marais , prófessor við Manchester-háskóla er einn þeirra sem stóðu að rannsókninni og segir hann mikilvægt að fólk noti sólarvörn til að draga úr hættunni á krabbameini en hafi hugfast að hún veiti ekki fullkomna vörn .
