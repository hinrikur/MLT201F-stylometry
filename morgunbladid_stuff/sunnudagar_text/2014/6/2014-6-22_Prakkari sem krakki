Þú hefur leikið víða og komið fram í mörg ár .
Tók það meira á taugarnar að fá að vera fjallkonan en hin hlutverkin ? Vissulega var ég með fiðring í maganum .
Þetta er svo hátíðleg stund .
En ég held að ég hafi verið örlítið stressaðri þegar ég fór á svið sem María í Söngvaseið eða Fantine í Vesalingunum .
Af hverju valdir þú að lesa eftir Valgeir Guðjónsson ? Það var nú ekki ég sem valdi það .
Hann Benóný Ægisson sendi mér kvæðið sem ákveðið hafði verið að skyldi verða ávarp fjallkonunnar .
Við Valgeir þekkjumst vel .
Hann vissi ekkert hver myndi lesa kvæðið hans , þar sem það er best geymda leyndarmál lýðveldisins hver fjallkonan er hverju sinni .
Hann var mjög glaður með þetta og við bæði .
Kvæðið finnst mér ákaflega fallegt .
Er það rétt að þú hafir stolist inn í grunnskólann þinn og gist þar með vinkonum þínum ? Já , það er satt .
Ég var hinn mesti prakkari sem krakki .
Við vinkonurnar , þríburasamlokurnar Tinna , Vala og Gulla , laumuðumst inn í skólann eftirmiðdag nokkurn og gistum í púðaherberginu svokallaða um nóttina .
Þetta var vissulega alveg hrikalegur prakkaraskapur og foreldrar okkar ekki sáttir með okkur en minningin er skemmtileg og enginn hlaut skaða af .
Þú fermdist með stæl í barokkkjól .
Hvernig kom það til ? Þá komum við aftur að þríburasamlokunum Tinnu , Völu og Gullu sem vildu vera öðruvísi en aðrir .
Við teiknuðum upp barokkkjóla með dyggri aðstoð Dísu systur Gullu .
Gulla reddaði ekta períóðu kjól úr Þjóðleikhúsinu frá ömmu Dísu ( Herdísi Þorvalds leikkonu ) og við hinar létum sauma á okkur kjóla með barokkívafi .
Þetta var kannski hluti af því að vera ævintýralegur .
Horfir þú á heimsmeistaramótið ? Já með öðru auganu .
Var t.d. mjög hissa á að Spánverjar skyldu detta út í riðlakeppninni .
Held annars með Ítalíu .
