Miklir hestamenn hafa búið á Lækjamóti í Víðidal í árafjöld .
Nú er á lokastigi smíði glæsilegrar reiðhallar á bænum , þar sem verður fjölbreytt starfsemi .
" Við erum að byggja upp aðstöðu til þjálfunar á okkar gripum og hugmyndin er að vera líka með reiðkennslu , sölu á hrossum og endurhæfingu fyrir hesta .
Þetta verður alhliða þjálfunarmiðstöð , " segir Ísólfur Líndal Þórisson hrossabóndi í samtali við Morgunblaðið .
Gott fyrir samfélagið Seinna í sumar verður þessi glæsilega hestamiðstöð tekin í gagnið .
" Það eru til svona búgarðar á Íslandi en ekki víða hér norðan heiða , " segir Ísólfur aðspurður .
" Þetta eru fallegar byggingar .
Verkefnið ætlar að takast vel , " segir hann lítillátur þegar blaðamaður hefur á orði hve glæsilega er að verki staðið .
" Það er rétt rúmt ár síðan fyrsta skóflustungan var tekin , þetta hefur gengið fljótt og vel og við erum á lokasprettinum núna .
Stefnt er að því að opna um mánaðamótin júlí , ágúst .
" Erlendur vinur fjölskyldunnar tekur þátt í uppbyggingunni með henni .
Bakhjarl sem hjálpar við þetta , eins og Ísólfur kemst að orði .
" Það er gaman að standa í þessu og gott fyrir svæðið .
Framkvæmdirnar eru mikil innspýting í samfélagið , mikil vinna hefur skapast við uppbygginguna , heimamenn koma að jarðvegsframkvæmdum og smíðum .
Það er frábært að geta hjálpað til í héraði .
" Í húsinu verður 31 stía .
" Þær eru allar stórar þannig að tveir hestar geta í sjálfu sér verið í hverri þó það sé reyndar ekki hugmyndin .
Við hugsum okkur einn í hverri stíu .
" Ísólfur er frá Lækjamóti .
" Ég hef alla tíð verið mikið í hestamennsku .
Það má segja að ég sé fæddur og uppalinn á hestbaki ! " segir hann og hlær .
Hann er reyndur og margverðlaunaður keppnismaður og var einmitt staddur á kynbótasýningu á Sauðárkróki þegar Morgunblaðið ræddi við hann í vikulokin .
" Fjölskyldan er öll í hestamennsku með einum eða öðrum hætti .
Nú eru orðnar þrjár fjölskyldur sem búa á Lækjamóti og lífið snýst meira og minna um hesta .
" Foreldrar Ísólfs , Þórir Ísólfsson og Elín Líndal , búa enn á jörðinni og Sonja systir hans og Friðrik Már Sigurðsson , maður hennar , eru nýflutt þangað en Sonja var að ljúka námi í dýralækningum .
Þrjár Morgunblaðsskeifur Fjölskyldan hefur stundað hrossarækt lengi og hefur unnið til margvíslegra verðlauna á þeim vettvangi eins og á keppnisvellinum .
Gott dæmi um glæsilegan árangur er að á Lækjamóti eru varðveittar þrjár Morgunblaðsskeifur , verðlaun sem í nærri sex áratugi hafa verið veitt fyrir afbragðs árangur í tamningum og reiðmennsku í bændaskólunum .
Þórir vann Skeifukeppnina á Hólum árið 1973 , sonurinn Ísólfur afrekaði það á Hvanneyri fyrir liðlega aldarfjórðungi og Sonja Líndal Þórisdóttir fetaði í fótspor föður síns og varð hlutskörpust á Hólum árið 2007 .
