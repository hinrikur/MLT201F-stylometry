Daníel Magnússon myndlistarmaður hefur hannað þrjá nýja stóla það sem af er árinu 2014 .
Daníel segir stólana smíðisgripi en þeir eru allir handsmíðaðir og merktir og eru nú orðnir 23 talsins .
Nýju stólarnir þrír heita Dwarf og Keilir , sem eru lágir viðarkollar , og Proletarian sem er hár , stillanlegur stóll úr eik með leðursessu .
" Þetta eru 23 einstaklingar í fjölskyldu sem ég hef búið til út frá sama stefi , " segir Daníel en hann segist jafnframt nýta sér myndlistarþekkingu sína við þróun þessara fallegu gripa .
