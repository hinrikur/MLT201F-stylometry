Oddvitar framboðslista í Reykjavík eru misduglegir að uppfæra facebook-síður sínar og þegar skautað var yfir síður þeirra á föstudegi var misjafnt hvort fólk stóð í pólitískum áróðri eða póstaði inn myndum og deildi greinum frá öðrum .
Halldór Halldórsson , oddviti sjálfstæðismanna í Reykjavík , skrifaði " Við erum að kjósa um mismunandi stefnur á laugardaginn .
Sjálfstæðisflokkurinn í Reykjavík býður upp á stefnu sem þýðir betri borg og betri lífskjör fyrir alla .
" Dagur B. Eggertsson , oddviti Samfylkingarinnar , birtir mynd af Heiðari Helgusyni sem segist ætla að kjósa Dag og Dagur sjálfur skrifar : " Við orðabókaskilgreininguna á baráttujaxli .
Og heltraustur .
Hann gefst aldrei upp – og er nú kominn heim í Laugardalinn ásamt Eik frænku og allri fjölskyldunni og gerir út trillu .
Mér finnst verst að bakvarðarferlinum var lokið áður en ég gat tekist á við hann – en líklega er það eins gott .
" Börn Blöndal , oddviti Bjartrar framtíðar , er með matarstatus sem einn af síðustu statusum sínum og skrifar : " Þessir kjúklingavængir Dóra voru epískt stórvirki , það er bara svoleiðis , " skrifar hann og vísar í kosningagleði .
Þá birtir hann mynd af nokkrum sómakonum eins og hann orðar það og sjálfum sér með þeim og má þar meðal annars sjá Vigdísi Finnbogadóttur .
Þorvaldur Þorvaldsson , oddviti Alþýðufylkingarinnar var ekki duglegur á Facebook síðustu vikurnar fyrir kosningar og síðasta færsla hljómaði svo ; " Korter fyrir kosningar .
Viðburður á vegum Reykjavíkurráðs ungmenna .
Frambjóðendum stillt upp og þeir spurðir spjörunum úr .
Gaman .
" Sóley Tómasdóttir , oddviti Vinstri grænna , birti mynd af blómvendi á Facebook í gær og skrifaði : " Unglingskrúttið kann að gleðja stressaða móður á lokaspretti kosningabaráttunnar .
vinstravor vinstragram .
" Sveinbjörg Birna Sveinbjörnsdóttir , oddviti Lista Framsóknar og flugvallarvina , póstaði mynd af svakalegri geymslutiltekt .
Einhver hrósaði henni en hún svaraði og sagði að þetta væri ekki hún heldur börnin .
Halldór Auðar Svansson , oddviti Pírata , vitnaði í Noam Chomsky á Facebook í gær : " The more you can increase fear of drugs and crime , welfare mothers , immigrants and aliens , the more you control all the people .
" Þorleifur Gunnlaugsson , oddviti Dögunar , vitnaði í grein Salmanns Tamimi og birti á Facebook í gær tilvitnun í þá grein : " Ég bauð mig fram í Reykjavík til að reyna að koma góðum hlutum í verk og ég hef lagt áherslu á að aðstoða þá sem minna mega sín , þá sem eru fátækir og búa við kröpp kjör .
Ísland er eitt ríkasta land heims en þrátt fyrir það búa þúsundir barna við fátækt .
" 