Martin Cooper er maðurinn sem hringdi fyrsta GSM-símtalið .
Það gerði hann þriðja apríl 1973 þegar hann gekk inn á blaðamannafund sem hann hafði boðað og hringdi í dr. Joel S. Engel sem stýrði rannsóknarstofu Bell .
Engel var erkióvinur Cooper í farsímastríðinu á árum áður .
Cooper vann fyrir Motorola og síminn sem hann hringdi úr var kallaður DynaTAC 8000x sem var 1,1 kíló að þyngd , var 25 sentimetrar og aðeins var hægt að tala í 20 mínútur áður en síminn þurfti að fara í tíu klukkutíma hleðslu .
" Þetta skapaði enginn vandræði þá .
Síminn var svo þungur að það gat enginn haldið á honum svo lengi , " sagði Cooper þegar hann fékk doktorsviðurkenningu frá Stanford háskóla í tilefni af áttræðisafmæli sínu .
1983 var Dynatac-síminn orðinn helmingi léttari .
Símtalið sem Cooper hringdi stóð ekki lengi .
Blaðamenn horfðu furðu lostnir á hann velja tölurnar og taka upp tólið .
Símtalið fór í gegnum stöð sem Motorola hafði sett upp á þaki Alliance Capital byggingarinnar og þaðan fór það inn á landlínukerfi AT & T-símafyrirtækisins .
" Joel , þetta er Marty .
Ég er að hringja í þig úr alvöru farsíma .
" Svo lagði hann á .
Fyrsta símtalið hafði verið afgreitt .
Cooper er af flestum kallaður faðir GSM-símans .
Hans sýn á þráðlaus samskipti breyttu heiminum , enda er kona hans , Arlene Harris , kölluð forsetafrú þráðlausa kerfisins .
