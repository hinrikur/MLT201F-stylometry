Stýripinni sem flugstjórinn Dave Scott notaði til að lenda geimflauginni Lunar Module Falcon á tunglinu árið 1971 seldist fyrir metfé á þriðjudag .
Stýripinninn var sleginn á 610 þúsund dollara eða rúmlega 70 milljónir króna sem er hæsta verð sem borgað hefur verið fyrir hlut frá NASA á almennu uppboði .
Scott hafði stýrt Apollo 15 geimferjunni upp að tunglinu en þeir Scott og aðstoðarflugstjórinn Jim Irwin fóru svo niður að tunglinu í Lunar-vélinni .
Skömmu fyrir lendingu á tunglinu uppgvötuðu þeir Scott og Irwin að tölvan hafði reiknað vitlaust þar sem þeir áttu að lenda og því tók Scott sjálfstýringuna af og stýrði Lunar Module Falcon flauginni með handafli og notaði þennan stýripinna til þess að lenda á réttum stað .
Kaupandinn vildi ekki láta nafns síns getið .
Þegar Apollo 15 yfirgaf gufuhvolf jarðarinnar var það í níunda sinn sem mannað geimfar fór til tunglsins og í fjórða sinn sem Bandaríkjamenn lentu þar .
