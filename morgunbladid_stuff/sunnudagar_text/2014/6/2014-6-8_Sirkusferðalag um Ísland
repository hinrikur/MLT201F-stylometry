Eftir vel heppnaða sirkushátíð í Vatnsmýrinni síðasta sumar efndi Sirkus Íslands til söfnunar fyrir fyrsta íslenska sirkustjaldinu en það kom til landsins í byrjun apríl .
Ferðalag Sirkuss Íslands hefst miðvikudaginn 25. júní á Klambratúni í Reykjavík .
Margrét Erla Maack , einn aðstandenda sirkussins , segir ferðinni síðan heitið til Ísafjarðar , Akureyrar , Selfoss og Keflavíkur .
" Yfir tuttugu sirkuslistamenn verða með í för og þrjár sýningar koma með á flakkið um landið .
Við verðum með sýninguna SIRKUS fyrir yngri börn þar sem ýmsar litríkar persónur birtast sem börnin þekkja , " segir Margrét en einnig verður í för fjölskyldusýningin Heima er best .
" Í fjölskyldusýningunni verða gripl , húla , loftfimleikar , trúðar og margt fleira fyrir alla fjölskylduna og síðan verður fullorðinssirkusinn Skinnsemi , sem er kabarettsýning með sirkusívafi .
" 