Meira en fjórðungur Bandaríkjamanna segist reyna að minnka glúten-neyslu eða hætta henni alveg .
Rannsakendur telja að verðmæti iðnaðarins í kringum glútenfrítt mataræði kunni að verða 15,6 milljarðar dollara árið 2016 .
Þetta kemur fram í The New York Times .
Glúten er prótínið í hveiti sem gerir að verkum að það er teygjanlegt .
Tískubylgjur í kringum mataræði koma og fara en í Bandaríkjunum telja margir að glútenfría mataræðið sé komið til að vera í ljósi aukinnar meðvitundar meðal almennings um mataróþol , heilbrigt meltingarkerfi , erfðabreytt korn og svo framvegis .
Um eitt prósent Bandaríkjamanna er greint með glútenóþol en mun fleiri hafa tileinkað sér mataræðið , til dæmis þeir sem heyja baráttu við aukakíló eða vilja losna við bólgur .
