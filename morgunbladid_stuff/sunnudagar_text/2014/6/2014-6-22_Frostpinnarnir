Það er mjög auðvelt að afgreiða ís- og frospinna-át sumarsins með því að skreppa út í búð og kaupa dísæta frostpinna með aukaefnum og fullt af viðbættum sykri í .
Enda dettur engum í hug þegar frostpinnalöngunin gerir vart við sig , að útbúa klaka sjálfur og bíða eftir því í nokkrar klukkustundir að hann verði tilbúinn .
Þess vegna er sniðugt að taka eitthvert rigningarkvöldið , þegar enginn er hvort sem er að gera neitt nema horfa á sjónvarpið , í að útbúa nokkra girnilega heimatilbúna klaka .
Hægt er að fá form til að nota í slíka pinna víðast hvar í búsáhaldaverslunum og IKEA er til dæmis með gott úrval slíkra boxa .
Á netinu er hægt að finna fjöldann allan af uppskriftum og má leika sér við að þróa eigin uppskriftir eða hreinlega nota það sem er til hverju sinni í ísskápnum og ávaxtaskálinni .
Bæði er hægt að nota alls kyns boost-uppskriftir ; með skyri , möndlumjólk , bláberjum , jarðarberjum og banönum , skella stórri uppskrift í blandarann og skipta niður í form og frysta .
Þá er ekki síðra að blanda græna drykki , með sítrónu og límónu , spínati og fleiru góðu og frysta .
Möguleikarnir eru óteljandi .
