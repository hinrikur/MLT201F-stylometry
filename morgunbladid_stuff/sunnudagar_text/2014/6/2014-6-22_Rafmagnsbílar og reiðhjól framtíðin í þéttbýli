Sölvi Aðalbjarnarson , vélvirki á Egilsstöðum , hefur árum saman ekið um bæinn á dönskum Kewet-rafbíl .
Slíkir vagnar eru ekki algengir .
" Bíllinn er módel 1991 en ég flutti hann árið 2000 frá Danmörku , þar sem hann hafði verið notaður fram að því .
" Hvers vegna rafbíll ? " Mig langaði bara í þennan bíl , " svarar Sölvi að bragði .
Hann segir tvo hafa verið í notkun á landinu á sínum tíma , annan í Reykjavík og hinn á Akureyri en sá sé nú á samgönguminjasafninu á Ystafelli í Köldukinn .
Kewet-bíll Sölva er keyrður á 48 volta spennu .
" Hann er bara með tvo gíra og kemst á 50 til 60 kílómetra hraða .
Það er því vonlaust að fara í langferðir á honum en hann er kjörinn innanbæjar í svona litlu plássi eins og Egilsstöðum .
Ég keyri um alla daga , sting bílnum svo í samband á kvöldin og hleð yfir nóttina .
" Sölvi flutti bílinn inn sjálfur sem fyrr segir en seldi síðar norður á Hvammstanga .
" Þar var hann í nokkur ár en hætti að ganga og var lagt .
" Ég fékk þá bílinn aftur og gerði upp og hann er í fínu lagi núna .
" Vagninn vekur jafnan töluverða athygli eins og nærri má geta .
" Menn gefa honum auga og margir verða undrandi að sjá svona skrifli koma eftir götunni ! " Annar rafbíll er í notkun á Egilsstöðum , í eigu rafveitu bæjarins og notaður af manni sem vinnur í Fljótsdalsvirkjun .
" Þangað inn eftir eru tæpir 50 kílómetrar og bíllinn gengur á einni hleðslu fram og til taka .
Ég kemst 40 til 50 kílómetra á hleðslunni á mínum bíl .
Það er ákveðinn leikaragangur að eiga svona bíl og það er gaman að vera öðruvísi en aðrir , " segir Sölvi sem er hættur að vinna enda orðinn " forngripur " eins og bíllinn verður senn .
" Ég er fæddur 1929 en aldurinn segir ekkert ef maður er alveg í lagi .
" Sölvi telur rafbílinn framtíðartæki .
" Auðvitað eiga Íslendingar að keyra um á rafbílum og engu öðru .
Á nýjustu bílunum er hægt að keyra 400 kílómetra á einni hleðslu , svo við kæmumst til dæmis ekki héðan til Reykjavíkur nema stoppa á leiðinni til að hlaða en það á eftir að breytast .
Litlir rafmagnsbílar og reiðhjól eru framtíðin í þéttbýli .
" skapti@mbl.is 