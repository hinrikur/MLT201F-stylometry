Kæra Morgunblað .
Hér er ég stödd í miðju alheims , að mér finnst , þar sem Pétur Pan passar upp á að enginn verði fullorðinn .
Lundúnaborg hefur upp á margt að bjóða og helgin er alltaf rétt að byrja .
Í kvöld er fyrsti fimmtudagur mánaðarins og þá opnast dyr gallería með nýskreyttum veggjum og ókeypis öli .
Listin er jú lokkandi .
Föstudagar og laugardagar gleymast yfirleitt í dansi og þá tekur sunnudagur við , það eru bestu dagarnir .
Þeir byrja oftast á markaði eða almenningsgarði þar sem farið er yfir stöðu mála í góðra vina hópi .
Ef einhver afgangs orka er til staðar þá er ekkert annað í stöðunni en að eyða henni í eðaljazz á hverfispöbbnum þar sem maður getur þóst vera heimsborgari .
Svo kemur mánudagur , en það er allt í lagi því helgin er þá hvort sem er rétt að byrja .
Það er gott að vera listamaður í London .
Þangað til næst .
Sigurrós Eiðsdóttir .
