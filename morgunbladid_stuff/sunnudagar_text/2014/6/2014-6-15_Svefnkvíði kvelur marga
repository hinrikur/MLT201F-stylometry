Margir kannast við að eiga erfitt með að sofna og tengist það gjarnan svefnkvíða .
Oft vill það engu að síður vera svo að þegar loks tekst að sofna þá sefur viðkomandi eins og ungabarn .
Ýmis ráð hafa því verið notuð til að festa svefn og snúast þau mörg hver um einhverskonar rútínu .
Forðast skal vinnu eða annað lýjandi áreiti í um klukkustund áður en lagst er til rekkju og þá getur verið gott að klæðast þægilegum sokkum enda fátt verra en kaldar tær á rúmstokki .
Einnig getur verið fínt að hafa daufa birtu í einhverju horninu en mörgum þykir kolsvart myrkrið þrúgandi .
Að sama skapi getur verið fínt að sofna út frá rigningarhljóði eins og finna má á vefslóðinni rainymood.com en þá verður að sjálfsögðu að passa upp á að ekki myndist eldhætta út frá hljóðgjafanum , hver sem hann er .
Taktfastir regndroparnir sía gjarnan út aukahljóð sem annars gætu haldið vöku fyrir viðkomandi .
