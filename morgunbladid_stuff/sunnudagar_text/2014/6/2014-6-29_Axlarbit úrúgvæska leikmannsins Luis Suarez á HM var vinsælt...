Axlarbit úrúgvæska leikmannsins Luis Suarez á HM var vinsælt umfjöllunarefni á samfélagsmiðlum í vikunni .
Lögmaðurinn og pistlahöfundurinn Sigríður Ásthildur Andersen velti upp þessari spurningu : " Hvort er nú verra fyrir fótboltamann með milljarð á mánuði að vera nagaður smá af andstæðingi sínum eða tæklaður til örorku ? ¡ Venga Uruguay ! " Helgi Seljan fjölmiðlamaður hafði þetta um bitmálið að segja : " Á internetinu fer nú fram stórkostleg umræða þar sem fullorðnir menn keppast við að finna fólskulegheit annarra fótboltamanna sem þannig eiga að afsaka það að eitthvert yfirborgað krakkarassgatið hafi bitið annað í íþróttakappleik í gærkvöldi .
Ég vil í þessu sambandi benda á að bankahrunið var ekkert í samanburði við hryðjuverkaárásirnar 11. september .
" Lögmaðurinn Helga Vala Helgadóttir hafði aðra sýn á málið : " Æ dúllan , er þessi síbítandi Suarez ekki bara með eyrnabólgu ? Hvað segja ungbarnaforeldrar ? " Eftir stöðugar uppfærslur og athugasemdir um atvikið fengu einhverjir nóg .
Bloomberg-fréttamaðurinn Ómar R. Valdimarsson skrifaði þessa stöðuuppfærslu : " Ókey , þá eiga bara örfáir Facebook-vinir mínir eftir að búa til Suárez-brandara og skella í newsfeed-ið .
Bið viðkomandi að drífa sig að koma með eitthvað hnyttið svo við getum snúið okkur að öðru ...
" 