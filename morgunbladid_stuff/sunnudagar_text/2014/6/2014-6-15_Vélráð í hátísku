Þungarokkshljómsveitin Dimma hélt útgáfutónleika í Hörpu í vikunni .
Bandið er nýbúið að gefa út diskinn Vélráð og var fullt út úr dyrum á tónleikunum , þar sem boðið var meðal annars upp á sprengjur og annað sjónarspil .
Ingó Geirdal , gítarleikari hljómsveitarinnar , og Stefán Jakobsson söngvari vöktu athygli tónleikagesta fyrir ekki aðeins magnaða frammistöðu heldur einnig fataval .
Stefán skartaði sérhannaðri flík sem Selma Ragnarsdóttir , fatahönnuður og frænka hans , gerði en Ingó hafði samband við sjálfa Cindy Smith Dunaway , sem gerði búninga fyrir Alice Cooper .
" Við bræður erum búnir að vera að spila öðru hvoru með upprunalegum meðlimum Alice Cooper bandsins frá 1998 .
Kona bassaleikarans , hún Cindy , var búningahönnuður Alice Cooper og algjör frumkvöðull þegar kom að þessu glam útliti .
Cooper var kominn í glamgallann 1968 – löngu áður en þetta komst í tísku .
Hún er góð vinkona okkar og fyrst bróðir minn og Birgir trommari voru búnir að kaupa sér ný og flott hljóðfæri bað ég hana að hanna fyrir mig eitthvað flott fyrir þennan túr .
Ég á bara enn gamla gítarinn , " segir Ingó og hlær , en alls gerði Cindy fjóra búninga fyrir hann .
