Blómin á þakinu var nýlega endurprentuð á fjölda tungumála .
Bókin , sem er sívinsæl meðal bæði Íslendinga og ferðamanna , kom fyrst út árið 1985 , en höfundur texta er Ingibjörg Sigurðardóttir og Brian Pilkington myndskreytti af alkunnu listfengi .
Bókin var unnin á filmum eins og tíðkaðist á þeim tíma en síðan var hætt að prenta eftir þeim og filmurnar glötuðust þegar prentsmiðja úti í heimi fór á hausinn .
Hluti af myndunum var til en eitthvað var glatað og annað upplitað og þar sem Brian vill ekki senda neitt frá sér sem ekki er fullkomið tók hann tók sig til og endurgerði hluta af myndunum í bókinni .
Fæstir munu taka eftir því að sumar myndirnar eru nýjar en þó leyfir listamaðurinn sér að breyta litlum smáatriðum sem glöggir lesendur munu kannski taka eftir .
Það er til dæmis kominn nýr blómavasi á kommóðuna hennar Gunnjónu í sveitinni og fleira af þessu tagi .
Blómin á þakinu fjallar um Gunnjónu , sem ákveður að flytja úr sveitinni sinni .
Hana langar að upplifa hvernig er að búa í borg .
Í blokkinni sem hún flytur í býr forvitinn krakki sem fylgist með því hvernig henni gengur að aðlagast borgarlífinu .
Það gerir hún á sinn hátt og á endanum er borgaríbúðin orðin nógu sveitaleg til að henni líði vel þar .
