Bók skosku sjónvarpskonunnar Sallyar Magnusson , Where Memories Go - why dementia changes everything , kom út fyrr á þessu ári í Bretlandi .
Bókin hlaut afar góðar viðtökur gagnrýnenda og komst á metsölulista þar í landi .
Í bókinni fjallar Sally opinskátt um veikindi móður sinnar , Mamie Baird Magnusson , sem þjáðist af alxheimer .
Mamie , sem var virtur blaðamaður , var gift hinum íslenska Magnúsi Magnússyni sem var frægur sjónvarpsmaður og rithöfundur í Bretlandi og saman áttu þau fimm börn og er Sally elst .
Mamie lést árið 2012 en Sally og systur hennar önnuðust móður sína í veikindum hennar .
Bók Sallyar kemur út í íslenskri þýðingu í september hjá bókaforlaginu Sölku og í tilefni þess kemur Sally hingað til lands .
Auk þess að lýsa í þessari áhrifamiklu bók móður sinni og veikindum hennar varpar Sally fram áleitnum spurningum um það hvernig komið er fram við eldra fólk og hvað það merkir að vera mennskur .
