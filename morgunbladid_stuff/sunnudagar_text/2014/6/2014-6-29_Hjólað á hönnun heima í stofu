Æfingahjól sem gerð eru fyrir heimili verða seint talin mjög flott .
Oftar en ekki safna þau ryki í geymslum skömmu eftir að þau hafa verið keypt .
Nú gæti það breyst því nýjasta útgáfan af Ciclotte-æfingahjólinu er mikið stofudjásn .
Ciclotte er hannað af Luca Schieppati en hann fæddist 1979 og er einn efnilegasti hönnuður Ítala .
Hjólið er framleitt þar í landi , er 55 kíló að þyngd og er einungis hægt að fá það svart að lit .
Hjólið tekur við öllum hjólreiðamönnum sem eru undir 130 kílóum , notast er við snertiskjái til að skipta um gíra og hægt er að stilla hallann á stýrinu mjög auðveldlega .
Hjólið er langt frá því að vera ókeypis , það kostar rúma 11 þúsund dali eða 1,2 milljónir í verslunum í Bandaríkjunum og þá á eftir að borga tolla og annað til að koma því inn í landið .
Hjólið hefur fengið glimrandi dóma , ekki aðeins fyrir fegurðina heldur einnig fyrir að vera frábært æfingahjól .
Ætli það skipti ekki meira máli .
