Langar þig í útibíó ? Hvað segirðu um ókeypis útibíó ? Í sumar stendur sjónvarpsstöðin Zulu fyrir útisýningum mynda á borð við The Wolf of Wall Street og Gravity í Fælledparken og í Østre Anlæg , sem eru almenningsgarðar í austurhluta Kaupmannahafnar , skammt frá miðborginni .
DFI , danska kvikmyndastofnunin , verður sömuleiðis með útibíósýningar í sumar .
Þær verða í Kongens Have sem er garðurinn umhverfis Rósenborgarhöll , örskammt frá miðborginni .
Þær eru þó ekki fyrir viðkvæma , því mynd Stanleys Kubricks , The Shining með Jack Nicholson , verður m.a. þar á dagskrá .
Farðu með teppi og nesti og komdu þér vel fyrir .
Upplýsingar um kvikmyndir og sýningartíma eru á vefsíðu dönsku kvikmyndastofnunarinnar ; dfi.dk og á vefsíðu Zulu : zulu.dk .
