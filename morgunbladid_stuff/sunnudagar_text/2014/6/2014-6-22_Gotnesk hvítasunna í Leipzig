Ár hvert er haldin í Leipzig yfir hvítasunnuhelgina svokölluð Wave-Gotik-hátíð , sem er ein sú stærsta sinnar tegundar í Evrópu .
Þar hittist fólk í viktoríönskum síðkjólum og göddóttum leðurfrökkum , með pípuhatt , ólar og í rifnum sokkabuxum og nýtur ýmissa menningarviðburða , s.s. þungarokkstónleika og ljóðaupplesturs .
Það bregst þó ekki að á sama tíma ganga fyrstu hitabylgjurnar yfir Þýskaland , hinum svartklæddu og fölu gestum hátíðarinnar til mikillar mæðu .
Við gerðumst ekki svo djörf að klæða okkur upp á og taka þátt í hátíðinni , heldur létum okkur nægja að rölta í gegnum miðbæinn og berja búningana augum .
Næst skelltum við okkur á flóamarkað á gamalli hestaveðhlaupabraut og keyptum tvær dósir undir jólasmákökur , enda orðið löngu tímabært að hefja baksturinn .
Við enduðum síðan daginn í bjórgarði þar sem við svöluðum þorsta okkar í kvöldsólinni .
Bestu kveðjur , Bergdís , Jakob & Karl Marx 