Hið árlega Cooper ' s Hill-ostahlaup fór fram á mánudag í brekkunni sem hlaupið er kennt við sem stendur við bæinn Brockworth í Englandi .
Hlaupið dregur að sér hlaupara alls staðar að úr heiminum og áhorfendur skipta þúsundum .
Síðan árið 2010 hefur hlaupið verið skipulagt af sjálfskipuðum hlaupurum því bæjaryfirvöld hættu stuðningi sínum því þeim fannst bærinn ekki geta borið ábyrgð á öllum þessum fjölda .
Það var Josh Shepard sem hljóp niður brekkuna eins og raketta og sigraði í ár .
" Ég ætlaði mér að standa á löppunum allan tímann .
Það var eiginlega eina markmið mitt , " sagði Shepard eftir hlaupið við AFP-fréttaveituna .
Reglurnar í hlaupinu eru einfaldar .
Oststykki er fleygt niður brekkuna og keppendur reyna að ná því .
Sá sem kemst fyrstur í mark vinnur .
Keppt er fjórum sinnum og samanlagður árangur gildir .
Shepard var eðlilega sáttur við sigurinn en ekkert sérstaklega við sigurlaunin .
" Ég hef ekki hugmynd um hvað ég á að gera við þetta oststykki því ég borða ekki ost nema ofan á ristað brauð .
" 