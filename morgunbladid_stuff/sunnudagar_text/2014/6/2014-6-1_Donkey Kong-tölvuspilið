Tvöfalda tölvuspilið Donkey Kong kom út árið 1982 og varð feikilega vinsælt hér á landi og víðar .
Donkey Kong var úr línu frá Nintendo sem hét Game & Watch en fyrirtækið gaf út alls 60 tölvuspil undir því nafni á árunum 1980 til 1991 .
Seldust þau samtals í um það bil 43 milljónum eintaka um allan heim .
Donkey Kong-tölvuspilið skartaði tveimur LCD-skjáum .
Markmið leiksins var einfalt .
Spilarinn stýrir góðkunningja tölvuleikjaspilara , Mario , sem berst við úrilla górillu sem kastar olíutunnum niður .
Kærasta Mario var í haldi górillunnar og þurfti að komast upp á efri skjáinn til að kveikja á rofa sem setti af stað krana .
Þegar kraninn var kominn af stað þurfti að hoppa með Mario á hárréttum tíma upp í kranann sem lyfti Mario upp að fjórum lyklum sem héngu efst .
Þegar allir lyklarnir voru komnir brotnuðu undirstöðurnar undan górillunni Donkey Kong og leikurinn hófst að nýju .
Donkey Kong 2 kom síðan út og var fyrsta tölvuspilið sem notaði D-Pad-stýripinna en þá var hægt að fara upp og niður og til hægri og vinstri .
Á vinstri hlið var svo stökktakkinn .
