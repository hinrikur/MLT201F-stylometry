Bílaframleiðandinn Kia frá Suður-Kóreu byrjaði ekki að framleiða bíla heldur var fyrirtækið stofnað árið 1944 til að selja varahluti í reiðhjól .
Árið 1951 byrjaði KIA svo að gera sín eigin reiðhjól og fyrsti bíllinn rúllaði af færibandi Kia árið 1974 .
Á mótorsýningunni í Genf í marsbyrjun sýndi KIA tvö ný rafmagnsreiðhjól , MTB og City .
Fengu þau afar jákvæð viðbrögð og hefur bílaframleiðandinn ákveðið að setja þau í framleiðslu .
Bæði hjólin sem sýnd voru í Genf voru með 250 vatta mótor og voru rúmlega 20 kíló að þyngd .
Hámarkshraðinn verður í kringum 25 kílómetrar á klukkustund .
City-hjólið er á 28 tommu dekkjum og þykir minna á fyrstu hönnun Kia að reiðhjólum .
MTB-hjólið er töluvert frábrugðið í hönnun og minnir helst á nútíma fjallahjól .
Grindin á báðum hjólunum verður úr áli og öðrum léttmálmum .
Bremsurnar og gírarnir koma frá fyrirtæki í Japan en lokafrágangur fer fram í Þýskalandi .
