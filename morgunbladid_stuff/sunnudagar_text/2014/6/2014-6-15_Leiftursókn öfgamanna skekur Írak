Leiftursókn íslamistahreyfingarinnar Isis í Írak í liðinni viku hefur komið mörgum í opna skjöldu .
Viðnám yfirvalda í landinu hefur nánast ekkert verið .
Þegar íslamistarnir tóku Mosul , næststærstu borg landsins , köstuðu hermenn frá sér vopnum og einkennisbúningum og hurfu á braut .
Talað er um að 30 þúsund hermenn hafi flúið undan 800 uppreisnarmönnum.Talið er að hálf milljón manna hafi lagt á flótta frá borginni , flestir í átt til yfirráðasvæðis kúrda þar sem einna mest kyrrð hefur ríkt í landinu .
Sveitir kúrda lögðu undir sig borgina Kirkuk eftir að stjórnarherinn yfirgaf hana til að koma í veg fyrir að hún félli í hendur íslamistanna .
Kúrdar hafa löngum gert tilkall til borgarinnar , sem er auðug af olíu .
Norðrið stjórnlaust Stjórnvöld í Bagdad hafa að miklu leyti misst völdin í norðurhluta landsins .
Markmið Isis er að stofna íslamskt ríki í Írak , Sýrlandi og nágrenni .
Samtökin eiga rætur í hryðjuverkasamtökunum al-Qaeda .
Þau hafa þegar náð fótfestu á löglausum svæðum í Sýrlandi .
Í desember náðu þau borginni Fallujah í Írak á sitt vald .
Bandaríkjaher háði á sínum tíma mannskæða orrustu um Fallujah og var mörgum áfall að hún skyldi falla svo auðveldlega í hendur öfgamanna á ný .
Liðsmenn Isis eru úr röðum súnníta .
Árangur hreyfingarinnar má ekki rekja til sigra á vígvellinum .
Má segja að stjórnarhættir Nuris al-Malikis , forsætisráðherra Íraks , eigi að hluta til sök á því hvað Isis hefur vaxið fiskur um hrygg .
Maliki , sem er sjíti , hefur sýnt einræðistilburði .
Sjítar eru í meirihluta í Írak og Maliki hefur útilokað súnníta í stað þess að fá þá til samstarfs .
Súnnítar hjálpuðu til við að kveða niður al-Qaeda meðan á hernámi Bandaríkjamanna stóð og nú gæti Maliki notað þá sem bandamenn gegn Isis .
Fjöldi erlendra vígamanna Hreyfingin Isis hefur innan sinna raða fjölda erlendra vígamanna , sem margir hafa mikla reynslu .
Þeir hafa auðgast á mannránum og fjárkúgun .
Í Sýrlandi hafa aðrir uppreisnarhópar snúist gegn Isis .
Bashar al-Assad , forseti Sýrlands , hefur hins vegar að því er tímaritið The Economist heldur fram markvisst látið samtökin í friði í þeirri von að ríki heims myndu ekki styðja uppreisnarlið með slíka öfgamenn innan borðs .
Á vef breska ríkisútvarpsins , BBC , kemur fram að Isis hafi skilið eftir sig blóði drifna slóð .
Fólk sé tekið af lífi án dóms og laga .
Uppreisnarmennirnir munu einnig hafa látið greipar sópa um banka borgarinnar og uppskorið fúlgur fjár .
Mörg þúsund manns var sleppt úr fangelsum borgarinnar .
Ekki einu sinni al-Qaeda styður Isis .
Al-Qaeda telur samtökin of öfgafull og stofnun ríkis ótímabæra .
Samtökin hafa komið upp æfingabúðum fyrir hryðjuverkamenn í Sýrlandi , sem sagðar eru minna á fyrirkomulagið sem Osama bin Laden var með í Afganistan á sínum tíma .
Um þessar mundir er áherslan á að vinna landsvæði í Sýrlandi og Írak , en markmiðið er að breiða út harðlínustefnuna í Austurlöndum .
The Economist segir að nái samtökin markmiðum sínum muni sá dagur renna að búast megi við að útsendarar þeirra geri sjálfsmorðsárásir í Evrópu og Bandaríkjunum .
Talið er að mörg hundruð vígamenn úr röðum Isis kunni að hafa evrópsk vegabréf .
Samtökin ætla nú að sækja að Bagdad , samkvæmt fréttum .
Félagar í Isis munu ekki vera nema 11.000 .
Samtökin hafa því ekkert bolmagn til þess að leggja undir sig stjórnkerfi alls landsins og líklega verða þau að hörfa aftur frá borgum á borð við Mosul .
Árangur þeirra sýnir hins vegar hvað Írak er veikburða ríki .
Íranar hafa lýst yfir að þeir séu tilbúnir til að brjóta samtökin á bak aftur og kúrdarnir segjast sömuleiðis reiðubúnir til að nota herafla sinn .
Bandaríkjamönnum ættu að vera hætturnar ljósar .
Írak er á barmi þess að liðast í sundur og í Sýrlandi við hliðina ríkir glundroði og upplausn .
