Celine I. Aagaard er einn vinsælasti tískubloggari í Skandinavíu .
Hún vann nýlega titilinn tískubloggari ársins í Noregi fyrir blogg sitt hippiehippiemilkshake.blogspot.com .
Celine ritstýrir einnig tískutímaritinu STYLEmag og hefur vakið ahygli fyrir óaðfinnanlegan fatastíl .
Sigurborg Selma Karlsdóttir sigurborg@mbl.is Hvað er nauðsynlegt í snyrtitöskuna ? Ég kýs náttúrulega förðun .
Á sumrin nota ég léttan farða sem gefur húðinni ljóma .
Það sem er í miklu uppáhaldi hjá mér þessa dagana er náttúrulegi , ljómandi og nærandi farðinn frá Bobbi Brown , sólarpúðrið Soleil tan de Chanel , svartur maskari frá Nilens Jord , brúnn augnpensill frá Lancome , varagloss frá Clarins og dagkrem með sólarvörn frá Dr. Schrammeck .
Ég ferðast mikið og vil því að snyrtitaskan mín passi í handfarangurinn .
Áttu þér uppáhaldsflík eða -fylgihlut ? Já , " vintage " pallíettubuxurnar mínar sem ég keypti í London fyrir mörgum árum .
Ég ferðast ekki án þeirra , enda verða þær alltaf fyrir valinu þegar ég veit ekki hverju ég á að klæðast .
Ég er líka mjög hrifin af leðurjökkum og finn mér alltaf ástæðu til þess að fá mér nýjan leðurjakka .
Um helgina fann ég til dæmis " vintage " hermannagrænan ACNE-leðurjakka á flóamarkaði .
Annar leðurjakki sem er í miku uppáhaldi hjá mér er frá BLKDNM með orðinu FREEDOM prentað á bakið .
Hvað er uppáhaldstrendið þitt fyrir sumarið ? Ég er mjög hrifin af víðum buxum , þær eru bæði þægilegar , svalar og fínar .
Ég á svartar víðar buxur frá Filippu K – sem ég hef klæðst í hverri viku síðan ég fékk þær .
Ég fíla líka röndóttu víðu buxurnar mínar í náttfatastíl – eina vandamálið er að þær eru aðeins of síðar ...
Fyrir sumarið er ég einnig veik fyrir sundfötum , bæði fyrir ströndina og við önnur föt í partíið ! Fullkominn lykilfatnaður – sem þú getur farið í beint af ströndinni á strandklúbbinn ! Hvaðan sækir þú innblástur ? Ég hef alltaf sótt mikinn innblástur í götustíl .
Hverju fólk klæðist og hvernig fólk raðar saman áhugaverðum flíkum .
Ég sæki mikinn innblástur í tískuvikurnar , af götutískubloggum , instagram , úr tímaritum og frá vinum mínum .
Margir af vinum mínum starfa í tískubransanum og eru annaðhvort hönnuðir eða umboðsmenn .
Ég elska skandinavískan stíl og hönnun og sæki mikinn innblástur í stíl danskra kvenna .
Áttu þér uppáhaldsfatahönnuð ? Ég er mjög hrifin af Céline , Chanel , Alexander Wang , Balenciaga og Stellu McCartney .
Ég á nokkrar töskur og skó frá stóru hönnuðunum en ekki endilega það mikið af fötum frá þeim .
Áttu þér eitthvert gott stef , ráð eða mottó , þegar kemur að fatakaupum ? Þú getur keypt fullt af fínum fötum en þú getur ekki keypt stíl ! Ég er mjög hrifin af fólki sem hefur einstakan , áreynslulausan og svalan stíl alla vikuna frekar en þá sem klæða sig bara upp um helgar eða fyrir rauða dregilinn .
Fólk með flottan stíl kann að blanda saman merkjum og stílum og gera flottan alklæðnað úr nokkrum flottum flíkum .
Þegar kemur að því að versla er mitt ráð að kaupa frekar einfaldar grunnflíkur og klæða þær upp með áberandi aukahlutum eða fallegri tösku , þú munt allavega ekki sjá eftir því .
Háir hælar gera allt flottara , meira að segja gallabxur .
Detoxaðu fataskápinn áður en þú ferð í verslunarleiðangur , þannig getur þú verið viss um að kaupa ekki sömu flíkur og þú átt nú þegar eða fatnað í lit sem þú átt ekki eftir að nota .
Hvernig myndir þú lýsa stílnum þínum ? Ég er mjög svarthvít , og fataskápurinn minn er skipulagður eftir því .
Ef ég finn til dæmis kjól sem mér finnst flottur í svörtu spyr ég alltaf hvort að hann sé líka til í hvítu .
Stíllinn minn er svarhvítur , örlítið " androgyne " , ég klæðist miklu frekar buxum en kjólum og vona að það virki áreynslulaust .
Ég vil koma á óvart og tileinka mér klassískan og jafnframt djarfan stíl .
Ég plana aldrei hverju ég klæðist fyrirfram og mér þykir gaman að ákveða á hverjum degi hvað ég ætla að setja saman .
Ég fíla það miklu betur að klæðast til dæmis sundbol við víðar buxur í partí en að klæða mig upp fyrir rauða dregilinn .
Þægilegt og afslappað eru mín lykilorð .
Ég fíla stutta boli og á sumrin er nauðsynlegt að sýna örlítið meiri húð .
Hvaða tískublöð og tískublogg eru í uppáhaldi ? Ég starfa sem ritstjóri Stylemag þannig að ég les eins mikið af tímaritum og bloggi og ég get .
Ég er hrifin af danska blaðinu Cover , L ' Officiel , Vogue , Eurowoman og i-D .
Hvað er það síðasta sem þú festir kaup á fatakyns ? ACNE-jakkinn minn .
Hann hafði verið á óskalistanum lengi og á laugardaginn síðasta fann ég hann á flóamarkaði á 10% upprunalegs verðs , ég var ekkert smáheppin ! Að endurnýta föt skiptir mig miku máli .
Það er svo mikið úrval af fallegum endurnýttum fatnaði og ef þú átt föt heima sem þú notar ekki ættirðu að gefa þeim áframhaldandi líf hjá fólki sem á eftir að nota þau .
Ég keypti líka Supreme-hatt fyrir son minn .
Hvað er það súrrealískasta sem þú hefur upplifað í tískuheiminum ? Þegar það var mynd af mér á forsíðu arabíska style.com á meðan á tískuvikunni í París stóð og á New York Times á tískuvikunni í London .
Annað ákaflega súrrealískt augnablik var þegar ég klæddist bleikri kápu og rauðu dressi frá Proenza Schouler á síðustu tískuviku – götuljósmyndarar elska liti meira en allt og það voru allir á eftir mér ...
Mjög skrýtið .
Á síðasta ári vann ég að hönnun silkiklúta og að sjá bloggara og stjörnur víðsvegar um heiminn klæðast hönnun minni var mikill heiður .
