Yoko Ono mun koma fyrir " óskatrjám " á Glastonbury-tónlistarhátíðinni sem fram fer í Englandi um helgina .
Óskunum verður svo safnað saman og þær geymdar undir friðarsúlunni í Viðey í minningu eiginmanns hennar heitins , Johns Lennons .
Ono skrifar í The Glastonbury Free Press , tímarit sem dreift er frítt á hátíðinni , að sér hafi fyrst flogið í hug að koma fram á hátíðinni eftir að hafa leikið á tvennum tónleikum í Dalston í London fyrr á þessu ári .
Hugsað verði til heimsfriðar " Fyrr á þessu ári lék ég í tvígang á litlum tónleikum í Dalston og annar tónlistarmaður vék sér að mér og sagði að sér þætti gaman að sjá mig halda eins tónleika á Glastonbury .
Ég varð afar spennt við tilhugsunina , svo spennt að margir sögðu mér að bíða til 2015 en ég einfaldlega gat ekki hugsað mér að bíða svo lengi , " skrifar Ono .
Ono mun koma fram á sunnudag klukkan fimm að íslenskum tíma með nýrri útgáfu af hljómsveit sinni , The Plastic Ono Band , sem inniheldur meðlimi Yo La Tengo .
Hún skrifar jafnframt að hún óski þess að allir gestir hátíðarinnar muni " hugsa til þess dags þegar heimsfriður ríkir .
Í sameiningu getum við náð þeim áfanga " .
