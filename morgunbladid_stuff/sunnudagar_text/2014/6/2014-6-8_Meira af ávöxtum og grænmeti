Ráðlagt er að borða fimm skammta af grænmeti og ávöxtum á dag eða a.m.k. 200 grömm af ávöxtum og 200 grömm af grænmeti .
Íslendingar uppfylla ekki þessa lágmarkskröfu þrátt fyrir að neysla ávaxta og grænmetis hafi aukist á undanförnum árum .
Rífleg neysla grænmetis og ávaxta getur haft jákvæð áhrif á þyngdarstjórn þar sem við fáum mettunartilfinningu eftir að hafa borðað annaðhvort grænmeti eða ávexti .
Einnig hjálpar það meltingunni að fá trefjaríkar fæðutegundir og sætuefnið í ávöxtum er góður kostur í stað sælgætis eða matvöru með viðbættum sykri .
Hollusta ávaxta er ekki síður fólgin í fjölda nauðsynlegra efna svo sem ýmissa vítamína t.d. C- og E-vítamíns ; annarra efna á borð við kalíum , magnesímum , andoxunarefni , karótenóíð og trefjar .
Venjum okkur á að borða nokkra skammta af ávöxtum og grænmeti á dag og höfum valið fjölbreytilegt .
