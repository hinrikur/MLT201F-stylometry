Ekki voru allir á eitt sáttir með skemmtanagildi úrslitaleiks Meistaradeildarinnar í fótbolta þegar Real Madrid vann sigur á Atlético Madrid um síðustu helgi .
Tónlistarmaðurinn Stefán Hilmarsson gekk svo langt að kalla leikinn leiðinlegasta úrslitaleik " frá því á HM 1990 ! Vonbrigði plús " , skrifaði hann á Twitter .
Nanna Rögnvaldsdóttir er ekki á því að Facebook sé með allar upplýsingar um notendur samskiptasíðunnar á hreinu .
" Það er alltaf verið að tala um að Facebook viti allt um mann .
Ég held það sé ekki rétt því Facebook er alltaf að spyrja um uppáhaldsíþróttafélögin mín .
Je ræt , " skrifaði matargúrúið á Facebook í vikunni .
Lára Björg Björnsdóttir , ráðgjafi hjá KOM almannatengslum , ávarpaði föður sinn á Facebook í gær og spurði hann : " Pabbi , hvar er ég aftur tryggð , " og bætti svo við : " Maður er ekki mikið í því að róa aldraða foreldra svona á föstudögum .
" Tónlistarmaðurinn Logi Pedro Stefánsson er staddur í Bandaríkjunum .
Ýmislegt hefur á daga hans drifið þar ytra og meðal annars hefur hann rekist á söngkonuna Tracy Chapman og fylgdi sögunni á Twitter að það hefði nærri liðið yfir bróður hans , Unnstein Manuel .
Retro Stefson-meðlimurinn deildi því svo á samskiptamiðlinum að hann hefði gengið inn á Stumptown Dumpling í Portland og pantað sér mat .
" Þegar ég var búinn að panta matinn fattaði ég að ég væri inni á strippstað , " skrifaði Logi og bætti svo við : " Ég hef aldrei orðið jafnvandræðalegur og þegar ég spurði kokkinn : " Wait , is this a strip club ? ! " Og það hlógu allir að mér .
" 