Það mæðir á Lárusi Halldóri Grímssyni á sumrin enda er hann stjórnandi Lúðrasveitar Reykjavíkur og ófár skrúðgöngurnar þar sem halda þarf uppi fjörinu .
Hvað eruð þið mörg í heimili ? Við erum 2-4 í heimili .
Á sumrin allt upp í 6 manns , þegar synir mínir eru á landinu .
Hvað áttu alltaf til í ísskápnum ? Ég er úr sveit , á því mjólk , ostinn Skagfirskan sveitabita , reyktan silung og allskonar nýgræðing .
Á líka alltaf vestfirskan harðfisk og viðbit , skola þessari tvennu niður með Sól appelsínusafa og sódavatni blönduðu 50/50 .
Hvað fer fjölskyldan með í mat og hreinlætisvörur á viku ? Góð spurning , sem ég hef aldrei velt sérstaklega mikið fyrir mér .
Við erum allavega ekki svo dýr í rekstri .
Hvar kaupirðu helst inn ? Í Vesturbænum er óvenju góð flóra af smáum og stórum verslunum , allt til staðar nema Kaupfélag Skagfirðinga .
Þeir ætla að opna útibú á Fiskislóð fyrir næstu jól , það verður örugglega fullt út úr dyrum hjá þeim .
Ég þarf oft að fara í margar búðir í sömu ferð ef mig vantar t.d. ferskan kóríander og enda gjarnan svoleiðis innkaupaferðir í Melabúðini .
Þar fæst allt , villtur lax , öll fersku kryddin og allt á grillið , sem sagt allt ! Hvað freistar helst í matvörubúðinni ? Heitur sviðakjammi úr hitaofninum í Melabúðini , ekkert toppar það .
Ég er sko úr sveit eins og fram hefur komið .
Hvernig sparar þú í heimilishaldinu ? Sendi sambýliskonuna út í búð , það þræl-virkar .
Hvað vantar helst á heimilið ? Stærri frysti fyrir fiskinn sem ég veiði á sumrin í Veiðivötnum , á Arnarvatnsheiði og norður í Fljótum .
Eyðir þú í sparnað ? Já , Sönnlæf o.fl. Skothelt sparnaðarráð ? Hér er eitt skothelt , fyrir íslenska ólofaða karlmenn .
Ég hitti gamlan félaga fyrir 10 árum .
Hann var nýgiftur , kominn með góða og glæsilega konu frá Filippseyjum plús tvö börn hennar .
Hann sagði mér að hún sæi um öll matarinnkaup , það væru í mesta lagi 5000 kr. á viku sem færu í matinn fyrir 4 á heimilinu .
Framreiknað á verðlagi dagsins í dag eru það þrjár 12 tommu pizzur á viku , borðleggjandi dæmi ! Koma svo , strákar ! 