Þórdís Lóa Þórhallsdóttir er formaður Félags kvenna í atvinnurekstri , FKA , fjárfestir og framkvæmdastjóri Pizza Hut á Íslandi .
Hún og eiginmaður hennar eiga þrjú uppkomin börn en skella sér gjarnan saman í ferðalag norður í land eða til útlanda þegar tími gefst til .
Þátturinn sem allir geta horft á ? Við eigum þrjú börn sem öll eru orðin fullorðin og einungis eitt þeirra býr hjá okkur þessa stundina .
Sjónvarpsáhorf er því afar einstaklingsmiðað , hver og einn horfir á sína þætti og þá oftast á netinu .
Ef við horfum saman þá er það á How I meet your mother eða tökum Lord of the Rings " kvöldaþon " .
Sjónvarpsgláp hefur því breyst í tölvu- og iPad-gláp .
Maturinn sem er í uppáhaldi hjá öllum ? Uppáhaldsmaturinn er eitthvað sem við veiðum eða ræktum , s.s. silungur úr Másvatni , gæsir sem við veiðum eða hreindýr .
Pétur maðurinn minn er sósugerðarsnillingur svo það er alveg sama hvað er í matinn svo framarlega sem við fáum sósu a la Pétur , þá erum við glöð .
En svo er einn gamall arabískur kjúklingaréttur í miklu uppáhaldi hjá börnunum en það var lengi eini rétturinn sem ég kunni að elda .
Skemmtilegast að gera saman ? Þar sem við erum með stór og afar upptekin börn þá reynum við að lokka þau með okkur í ferðalög norður í land eða til útlanda .
Við erum nýkomin úr mikilli ævintýrapáskaferð norður í Reykjadal þar sem við komumst ekki heim að kotbýlinu okkar fyrir vorleysingum og drullu .
Þá var á það ráð brugðið að fá lánaðan snjósleða frá frændum okkar í Mývatnssveit , allir selfluttir niður að bæ .
Svo var vatnið okkar Másvatn ísilagt af þykkum ís sem við lögðum net undir .
Þetta var mikil ævintýraför og allir voða kátir .
Nú er sumarið komið og við byrjuðum það með Esjugöngu og armbeygjuáskorun .
Borðið þið morgunmat saman ? Nei , við borðum ekki morgunmat saman , sá tvítugi fer fyrst af stað með strætó í skólann .
Svo fer ég af stað á æfingu með " Sérsveitinni " í Elliðaárdalnum og þá rumskar bóndinn .
Við borðum því öll morgunmat sitt í hvoru lagi .
En hins vegar erum við mikið " brunch " -fólk þar sem börnin , fjölskylda og vinir koma oft saman hjá okkur um helgar í góðum brunch og þá er vanalega boðið upp á heimalagað brauð , pesto og hummus a la Lóa .
Hvað gerið þið saman heima ykkur til dægrastyttingar ? Dægrastytting er allt sem tengist útivist , ferðalögum , sveitalífi og matjurtarækt .
Við veiðum mikið , bæði í skotveiði og einnig silung og lax .
Förum saman á skíði og í ferðalög .
Á vorin sökkvi ég mér í mat- og kryddjurtarækt og á sumrin breytist ég í " mini " -bónda .
