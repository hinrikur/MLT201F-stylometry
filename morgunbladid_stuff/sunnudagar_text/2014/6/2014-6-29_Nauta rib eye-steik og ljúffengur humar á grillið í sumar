Sjónvarpsþátturinn Grillsumarið mikla hóf göngu sína á Stöð 2 í maí en það eru matreiðslumennirnir og vinirnir Jóhannes Steinn Jóhannesson og Bjarni Siguróli Jakobsson sem stýra þættinum listilega .
Í þættinum kenna þeir áhorfendum að töfra fram gómsæta og sumarlega grillrétti .
Guðný Hrönn gudnyhronn@mbl.is Jóhannes og Bjarni nýta sumarið vel og grilla reglulega .
" Þeir dagar sem hægt er að grilla á árinu mættu vera fleiri en það kemur auðvitað fyrir að maður grilli á veturna , " segir Jóhannes .
Þeir Jóhannes og Bjarni deila hér með okkur uppskrift að gómsætum og veglegum aðalrétti sem myndi vekja lukku í hvaða grillveislu sem er , rétturinn samanstendur af nauta rib eye-steik , humri og bragðmiklu meðlæti .
" Þessi réttur kemur einstaklega vel út , aðalhráefnið er nokkuð þungt en meðlætið er létt og virkilega bragðmikið og skemmtilegt , " útskýrir Bjarni .
Fyrir fjóra Naut og humar 1 kg nauta rib eye-steik 8 stk. stórir humarhalar Sjávarflögusalt og svartur pipar ½ sítróna Aðferð : Skerið rib eye-steikina í fjórar þykkar sneiðar .
Kryddið með salti og pipar , grillið svo í u.þ.b. tvær mínútur á hvorri hlið og látið svo hvíla í fimm mínútur .
Skellið steikinni svo aftur á grillið í nokkrar sekúndur rétt áður en rétturinn er borinn fram .
Pillið humarinn úr skelinni , setjið hann langsum á spjót og grillið í stutta stund , kreistið svo sítrónusafa yfir hann og saltið .
Karamelluð lauksulta Þrír laukar 200 g smjör 2 msk .
Meyer ' s eplaedik Salt Aðferð : Skerið laukana í smáa bita og setjið í pott .
Hitið smjörið á pönnu þar til það byrjar að freyða og komnir eru brúnir deplar á smjörfroðuna , hellið þá smjörinu yfir laukinn og eldið þar til hann er orðinn mjög mjúkur og gylltur á litinn .
Það þarf að fylgjast vel með honum og hræra reglulega .
Setjið í lokin eplaedikið út á og látið það sjóða alveg niður .
Smakkið til .
Salat Little Gem-salat Mizuna-salat Red Giant-salat 1 búnt hvítur aspas Kryddjurtaolía og salt - Það má vel nota aðrar týpur af salati en þessar fást m.a. á bændamörkuðum eða í matjurtagörðum yfir sumartímann .
Aðferð : Skolið salatið og skerið eftir smekk .
Grillið spergilinn eftir að hafa skorið neðsta hlutann burt .
Dressið svo með olíu og salti .
Setjið svo allt salatið í skál og veltið upp úr piparrótardressingu .
Piparrótardressing 120 g majónes 60 g grísk jógúrt 10 g rifin piparrót 1 hvítlauksrif ½ sítróna , raspaður börkur og safi 1 msk .
Meyer ' s-eplaedik Salt Aðferð : Setjið allt saman í matvinnsluvél og maukið .
Chimicurri með fáfnisgrasi og kapers 50 g flöt steinselja ½ hvítlaukur 10 g basilíka 10 g bergmynta ( bara blöðin ) 20 g fáfnisgras ( bara blöðin ) 2 msk .
kapers 3 msk .
Mayer ' s-kirsuberjaedik 6 msk .
ólífuolía 1/4 tsk .
þurrkaður chili- eða cayanne-pipar Salt Aðferð : Grillið hvítlaukinn þar til hann er meyr í gegn .
Saxið jurtirnar smátt , bætið olíu og ediki saman við ásamt kapers , kreistið svo hvítlaukinn út í , hrærið saman og saltið eftir smekk .
