Samsung hefur sótt um einkaleyfi á nýju snjallúri .
Einkaleyfið útskýrir með töluverðri nákvæmni hvernig það mun virka .
Samsung sækir um rúmlega fimm þúsund einkaleyfi á ári og því má vel vera að ekkert verði af þessari hönnun fyrirtækisins .
Snjallúrið verður keyrt á Tizen-stýrikerfinu , mun virka með handahreyfingum og hægt verður að nota það einnig sem hálsmen .
Teikningar af úrinu , sem láku út í vikunni , sýna að Samsung ætlar að gera úrið að hluta til snertilaust .
Það er að segja að úrið mun nema bendingar og virka með þeim .
Á teikningunni má sjá hið klassíska " Ok " -merki og " Like " -merkið sem og nokkrar þekktar bendingar sem þýða það sama víða um heim .
Sé leyfið lesið kemur í ljós að Samsung ætlar einnig að gera úrið að fjarstýringu fyrir sjónvarp frá framleiðandanum .
Enn er þetta þó bara hugmynd á pappír en gefur innsýn í hvað Samsung er að hugsa .
