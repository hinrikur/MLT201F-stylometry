" Við fengum kennara með okkur í lið til að gera þetta kennslufræðilega gott .
Það er ekki bara verið að kenna börnunum nöfnin á stöfunum heldur líka hljóð hvers og eins bókstafs og dæmi um notkun í orðum .
Auk þess geta þau leikið sér á sniðugan hátt með hvern staf , sem gerir lærdóminn enn skemmtilegri , " segir Helga Árnadóttir , önnur af stofnendum Tulipop , en fyrirtæki Helgu og Signýjar Kolbeinsdóttur setur nýtt smáforrit á markað á þriðjudag .
Forritið mun virka með iPhone , iPad , iPod Touch og snjalltækjum með Android-stýrikerfi .
Forritið fylgir í kjölfar Tulipop-stafrófsplakatanna sem fyrirtækið setti á markað síðastliðið sumar og skreyta mikinn fjölda barnaherbergja hér á landi og erlendis en vörur Tulipop fást í átta löndum auk Íslands .
Ævintýraheim Tulipop má skoða á www.tulipop.is .
Tulipop-smáforritið er gert í samstarfi við breska hugbúnaðarfyrirtækið Boluga en samstarf fyrirtækjana hófst í kjölfar þess að stofnendur fyrirtækjanna hittust fyrir tilviljun í byrjun ársins 2014 .
Forritið mun kosta 0,99 dali eða 113 krónur í Apple App Store , Google Play og Amazon app store .
