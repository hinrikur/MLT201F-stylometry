Jónsmessuhátíð verður haldin á Eyrarbakka í dag , laugardag , í 15. skipti .
Dagurinn byrjar með viðburðum fyrir fjölskylduna og börn en síðan verður dagskráin fremur menningarleg .
Hægt er að kíkja í heimsókn til valinkunnra Eyrbekkinga í sumarhúsum og vinnustofum .
Í Konubókastofunni í Blátúni verða dregnar fram rómantískar ástarsögur .
Í Byggðasafni Árnesinga og Sjóminjasafninu er aðgangur án endurgjalds .
Kvöldið hefst svo með hópsöng í Húsinu , hinu fornfræga Kaupmannshúsi , og hápunktur hátíðarinnar er Jónsmessubrennan í fjörunni .
" Fólk gleðst saman og fagnar bjartri sumarnóttinni , " segir Magnús Karel Hannesson sem er meðal þeirra sem að sumargleði þessari standa .
Hátíðin endar á dansleik í gamla frystihúsinu .
