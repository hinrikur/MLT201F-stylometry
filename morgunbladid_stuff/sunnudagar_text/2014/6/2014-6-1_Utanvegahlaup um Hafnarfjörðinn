Hvítasunnuhlaup skokkhóps Hauka var haldið í fyrsta sinn í fyrra og verður endurtekning á því í ár .
Hlaupið er utanvega í fallegri og margbreytilegri náttúrunni í kringum Hafnarfjörð og er því hlaupið á mýkra undirlagi en gengur og gerist í innanbæjarhlaupum þegar hlaupið er á malbiki .
Vilhjámur A. Kjartansson vilhjalmur@mbl.is Útihlaup hefur verið vinsælt sport á Íslandi í mörg ár og víða hafa verið stofnaðir skokkhópar og haldnar hlaupaæfingar fyrir byrjendur .
Í Hafnarfirði eins og öðrum bæjum landsins er virkt íþrótta- og tómstundastarf enda öflug íþróttafélög í bænum .
Krafturinn og lífið í íþróttastarfi bæjarins lýsir sér vel í skokkhópi Hauka en hann var stofnaður árið 2007 af Sigríði Kristjánsdóttur og voru meðlimir hópsins þá fjórir .
Hópurinn hefur stækkað ört á undanförnum árum og eru meðlimir hans í dag á þriðja hundrað sem gerir skokkhóp Hauka þann fjölmennasta á landinu .
" Skokkhópurinn spannar frá einstaklingum sem eru að hefja hlaupaferil sinn til einstaklinga sem eru lengra komnir .
Allt frá stofnun skokkhópsins hefur áhersla verið lögð á að hver og einn fái notið sín , " segir Pétur Svavarsson , meðlimur í skokkhópi Hauka .
Hlaupið í guðsgrænni náttúrunni Skokkhópur Hauka og Sportís efna til Hvítasunnuhlaups í annað sinn í ár og er hlaupið um uppland Hafnarfjarðar annan í hvítasunnu , 9. júní .
Hlaupið fer því fram utanvega en Pétur segir vaxandi fjölda fólks sem kýs að hlaupa í náttúrunni .
" Mikil fjölgun hefur verið á hlaupurum sem hlaupa utanvegahlaup á sumrin til að njóta bæði þess að hlaupa og vera úti í náttúrunni .
Hjá Haukunum er fjöldi hlaupara sem hafa notað uppland Hafnarfjarðar til æfinga , bæði svæðið í kringum Hvaleyrarvatn , Helgafellið og Heiðmörkina enda höfum við Hafnfirðingar stórkostlegt útivistarsvæði rétt við bæjardyrnar .
" Auk stórbrotinnar náttúru leita margir í utanvegahlaup til að draga úr álagi á liði og lappir .
" Kosturinn við utanvegahlaup er að hlaupið er á mýkra undirlendi þannig að þau hlaup fara betur með lappir .
Á veturna og þegar verið er að æfa undir götuhlaup er samt hlaupið á gangstígum .
" Í fyrra tók mikill fjöldi hlaupara þátt í Hvítasunnuhlaupi Hauka , þar á meðal margir af fremstu hlaupurum landsins .
" Í ár hafa boðað komu sína flestir af sterkustu kven- og karlkyns utanvegahlaupurum landsins , meðal annars sigurvegarar á síðasta ári í Hvítasunnu- , Laugavegs- , Esju- og Snæfellshlaupi auk þess sem sigurvegari í 21 km Reykjavíkurmaraþoni mun taka þátt , " segir Pétur en hann tekur þó sérstaklega fram að hlaupið sé fyrir alla og þeir sem ekki treysti sér til að hlaupa alla vegalengdina ættu samt sem áður að skrá sig til leiks og þá frekar labba hluta leiðarinnar .
" Í ár verður sú breyting á framkvæmd hlaupsins að boðið er upp á tvær vegalengdir , annarsvegar 17,5 km eins og áður auk þess sem sú nýjung verður að nú verður boðið upp á 14 km leið þar sem erfiðleikastigið er minnkað mikið .
" Í fyrra heppnaðist hlaupið einstaklega vel og mikil ánægja með hlaupið í heild sinni , að sögn Péturs .
" Margir voru heillaðir af hlaupaleiðinni sem liggur um einstaka náttúruperlu Hafnarfjarðar í nágrenni Hvaleyrarvatns og hefur hlauparinn stórkostlegt útsýni allt frá því að hann leggur af stað og þar til hann kemur í mark enda stórkostleg náttúran í kringum Hafnarfjörðinn .
" Hlaupaleiðin er vel merkt og engin hætta á því að hlauparar villist af leið þó ekki sé hlaupið um stræti og götur .
Lagt er af stað frá Ásvöllum , íþróttasvæði Hauka í Hafnarfirði , en hlaupið hefst klukkan tíu .
Hægt er að sjá myndbandsupptöku af hlaupaleiðinni á heimasíðu hlaupsins , www.hvitasunnuhlaup.is , og þá er einnig hægt að skrá sig í hlaupið á síðunni www.hlaup.is .
Allir geta unnið verðlaun í hlaupinu Pétur segir ekki bara þá sem koma fyrstir í mark vinna til verðlauna því allir þátttakendur geta unnið stórglæsileg útdráttarverðlaun en meðal verðlauna eru 6 pör af hlaupaskóm frá Asics .
Þá er sú nýjung að sjálfboðaliðar sem koma að hlaupinu geta einnig unnið til verðlauna .
" Sjálfboðaliðum verður skipt í hópa og munu hlauparar að hlaupi loknu velja úr besta sjálfboðaliðahópinn .
Heyrst hefur að sjálfboðaliðar taki keppnina mjög alvarlega og hafa meðal annars boðað plötusnúða á staðinn .
" 