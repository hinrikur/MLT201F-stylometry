Guðjón Andri Gylfason , efnafræðikennari við Menntaskólann á Akureyri , hefur gefið út gagnvirka rafbók með kennsluefni í efnafræði .
Þetta er fyrsta bók sinnar tegundar sem kemur út á íslensku , a.m.k. í þessari námsgrein að sögn Andra .
" Þarna er möguleiki á að vera með þrívíddarmyndir sem hægt er að snúa á alla kanta og gagnvirkni yfir í vefinn , " segir Andri , sem gaf bókasafni skólans iPad-spjaldtölvu til að hlaða bókinni á , á þjóðhátíðardaginn , þegar stúdentar voru brautskráðir frá MA .
Guðjón Andri hlaut styrk í fyrra frá Þróunarsjóði námsgagna og Uglunni , Hollvinasjóði MA , til bókaskrifa og aftur á dögunum frá hvorum tveggja , til að skrifa aðra bók .
Í þeirri sem út er komin er efnafræði fyrir fyrsta áfanga framhaldsskóla , sama efni og Guðjón Andri hefur kennt upp á gamla mátann .
" Hugmyndin var í rauninni að nálgast nemendur þar sem þeir eru : í tölvunni .
Allir þeir stóru sem gefa út námsbækur eru að fara yfir í þetta form .
" 