Á sólríkum dögum er upplagt að sækja heim bryggjuböðin svokölluðu sem Kaupmannahafnarbúar kalla havnebade .
Þau eru fimm talsins víðs vegar um borgina og þar eru sólbekkir , sundlaugar , heitir pottar , busllaugar og við sum þeirra eru litlar baðstrandir .
Almenningssamgöngur eru góðar í Kaupmannahöfn og samanstanda af neðanjarðarlestum , strætisvögnum og lestum .
Hagkvæmast er að kaupa tíu skipta klippikort .
Þau eru misdýr eftir því hvað þau ná yfir stórt svæði , sé ferðinni t.d. heitið frá flugvellinum og í miðbæinn þarf að nota þriggja svæða kort .
Það kostar 200 danskar krónur , 20 hver ferð , sem er lítið brot af því sem kostar að fara með leigubíl sömu leið .
Hvert klipp gildir í eina klukkustund .
Reyndar stendur til að leggja þessari gerð korta á næstu mánuðum og taka upp rafræn kort í staðinn sem leggja þarf inn á fyrirfram .
Þau fást á vefsíðunni rejsekort.dk .
Nokkrir aðilar bjóða upp á ókeypis gönguferðir með leiðsögn um borgina .
Upplýsingar um eina slíka eru á vefsíðunni newcopenhagentours.com og þar er líka hægt að bóka ferðina .
Sjálfsagt þykir að gefa leiðsögumanni þjórfé í lok ferðar .
Varðmannaskiptin við hallir Margrétar Danadrottningar eru skemmtileg og hátíðleg sjón , sem kostar ekki krónu .
Þar ganga lífverðir drottningar fylktu liði á hverjum degi kl. 11:30 á hádegi frá Rósenborgarhöll að Amalíenborg .
Viðhöfnin er misjöfn og fer eftir því í hvaða höll drottning og aðrir meðlimir dönsku konungsfjölskyldunnar dvelja í hvert skipti .
