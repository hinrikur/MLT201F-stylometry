Aurapúkinn lét það eftir sér á dögunum að kaupa PlayStation 4 leikjatölvu .
Púkinn er á þeirri skoðun að leikjatölvur séu bráðgóð fjárfesting enda leitun á þeim miðli sem veitir fleiri og betri afþreyingarstundir á hverja krónu en góður tölvuleikur .
Ekki nóg með það heldur eru leikjatölvur í dag nettengdar afþreyingarmiðstöðvar sem geta gert ótrúlegustu hluti .
Þannig uppgötvaði Púkinn t.d. á dögunum að hann getur opnað YouTube í vafra leikjatölvunnar , og samstillt við snjallsímann eða fartölvuna , og stýrt þaðan því YouTube-efni sem spilast á sjónvarpsskjánum .
Núna lætur Púkinn myndböndin rúlla við hvert tækifæri , nýtur góðrar tónlistar á færibandi í gegnum heimabíókerfið , horfir á fyrirlestra , umræðu- og skemmtiþætti eins og honum hugnast hverju sinni , sinn eigin útvarps- og sjónvarpsstjóri .
