Alþjóðlegi nektarhjólreiðadagurinn ( World Naked Bike Ride ) fór fram þann 14. júní en þá kemur hjólreiðafólk saman til að mótmæla aukinni bílamenningu í heiminum og til að auka vitund fólks fyrir því að hjólreiðar eru vistvænn ferðamáti .
50 borgir víðsvegar um heiminn í fjórum heimsálfum tóku þátt í deginum að þessu sinni en nektarhjólreiðadagurinn var fyrst haldinn árið 2003 .
Suðurafríski kvikmyndaleikstjórinn og aðgerðasinninn Conrad Schmidt er titlaður faðir þessa dags .
Hann skipulagði slíkan dag en þá var hjólað fyrir heimsfriði , gegn olíuborunum og til að fagna mannslíkamanum .
Ári síðar tóku 28 borgir þátt í tíu löndum en þá var þetta orðinn dagur til að vekja borgaryfirvöld í viðkomandi borg til umhugsunar um að auka vægi hjólreiða á kostnað bílaumferðar – ekki öfugt .
Klæðaburður er algjörlega frjáls en yfirskrift dagsins er " Komdu eins og þú þorir " .
Það má því alveg hjóla með þó viðkomandi sé í fötum , með hlífar eða annað .
