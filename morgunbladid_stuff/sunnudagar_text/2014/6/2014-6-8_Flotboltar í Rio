Lífið verður fótbolti í Brasilíu ( og víðar ) næstu vikurnar en heimsmeistaramótið hefst þar á fimmtudaginn .
Að sjálfsögðu verður leikið í Rio de Janeiro og fjölmargir gestir munu örugglega vilja stytta sér stundir milli leikja með því að sigla á hinu fræga lóni Rodrigo de Freitas .
Í samræmi við tilefnið er búið að græja sérstaka rafbáta sem eru eins og fótbolti í laginu og taka allt að tíu manns í sæti .
Ætla mætti að hugmyndin væri brasilísk en svo er ekki , bátar þessir voru hannaðir fyrir HM í Suður-Afríku fyrir fjórum árum .
