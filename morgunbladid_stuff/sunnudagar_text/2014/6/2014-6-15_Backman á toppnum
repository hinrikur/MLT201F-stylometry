Fredrik Backman sló í gegn með fyrstu skáldsögu sinni , Maður sem heitir Ove , sem var bæði hjartnæm og fyndin .
Það kemur því ekki á óvart að ný skáldsaga hans , Amma biður að heilsa , skuli fara rakleitt í fyrsta sæti metsölulista Eymundsson strax við útkomu .
Aðalpersóna bókarinnar er hin sjö ára gamla Elsa , sem býr í fjölbýlishúsi með mömmu sinni og afar óvenjulegri ömmu .
Íbúarnir í fjölbýlishúsinu búa yfir alls kyns örlagasögum sem litla stúlkan flækist fljótlega í og viðburðarík atburðarás fer af stað .
Bókin fékk mjög góðar viðtökur í heimalandinu og virðist sömuleiðis ætla að njóta vinsælda hér á landi .
