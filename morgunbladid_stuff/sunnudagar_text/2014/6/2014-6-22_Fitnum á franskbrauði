Nýleg spænsk rannsókn sem gerð var í Háskólanum í Navarra hefur staðfest það sem margir hafa talið sig vita , að franskbrauð eykur líkurnar á því að fólk fitni .
Rannsóknin byggðist á því að fylgst var með matarvenjum 9.000 ungmenna í fimm ár í þeim tilgangi að sjá hvað neysla á franskbrauði hefði í för með sér .
Niðurstaðan ætti ekki að koma neinum á óvart , en þeir einstaklingar sem borðuðu bæði franskbrauð og heilkornabrauð áttu síður á hættu að fitna en þeir sem eingöngu borðuðu franskbrauð .
Miguel Martinez-Gonzalez , prófessor við Navarra-háskóla , hélt utan um rannsóknina og að hans sögn liggur helsta ástæðan fyrir því að fólk fitnar af franskbrauði í því að mikið unnið hveiti dregur í sig mikinn sykur , en unnið hveiti er uppistaðan í franskbrauði .
Það liggur því fyrir svart á hvítu að franskbrauð ætti síður að vera á boðstólum en heilhveitibrauð ef fólki er annt um útlitið og heilsuna .
Hins vegar ætti einstaka franskbrauðsneið ekki að koma að sök ef neyslan er í hófi .
