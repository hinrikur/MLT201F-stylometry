Sjálfboðaliðar frá útlöndum hafa að undanförnu unnið að viðhaldi göngustíga í Þórsmörk og á Goðalandi .
Verkefnið snýst um að beina vatni frá gönguleiðum , en úrrennsli þar er vandamál .
Einnig er verið að rækta upp rofsár með sáningu sem skapa á rótakerfi fyrir birki .
Göngustígaverkefnið er unnið af sjálfboðaliðum stjórn Charles Goemans .
Er leitað eftir þjálfuðu fólki í útlöndum til þessara starfa .
Einnig hafa innlendir sjálfboðaliðar lagt hönd á plóg .
Á sl. ári var komið upp aðstöðuhúsi og matartjaldi fyrir sjálfboðaliða í Langadal og nú verður hið sama gert í Básum á Goðalandi .
Við viðhald leiða er reynt er að nýta sem mest af efniviði af svæðinu til að lagfæra gönguleiðirnar .
Þar má nefna trjáboli úr skógum , fluttar eru torfur til að græða upp rof , grjót er fært úr næsta nágrenni til þrepa- og ræsagerðar og svo fleira .
Gamalt efni úr pöllum við sæluhús er nýtt til tröppugerðar .
