Ný rannsókn hefur leitt í ljós að virk efni í grænu tei trufla efnaskipti í krabbameinsfrumum sem valda briskrabbameini .
Frá þessu var sagt í grein í tímaritinu Metabolomic .
Wai-Nang Lee hjá Los Angeles Biomedical segir niðurstöður rannsóknar sinnar sýna það í fyrsta sinn hvernig grænt te hafi áhrif á frumur sem valdi krabbameini í brisi .
" Með aðstoð nýjustu tækni hefur okkur tekist að greina ferlið sem á sér stað og veldur því að grænt te hefur reynst áhrifaríkt í baráttunni við krabbameinsfrumur í brisi .
Það sem gerist er að EGCG í grænu tei truflar svokallað flux-ástand í krabbameinsfrumunni , " segir Wai-Nang Lee .
