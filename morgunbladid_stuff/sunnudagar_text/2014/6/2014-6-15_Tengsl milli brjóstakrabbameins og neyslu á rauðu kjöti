Lengi hefur verið vitað að mataræði hefur áhrif á sjúkdóma og sérstaklega hefur verið varað við mikilli neyslu á rauðu kjöti , en það hefur verið talið auka líkur á ýmsum tegundum krabbameins .
Í rannsókn við Harvard-háskólann í Bandaríkjunum hafa verið tekin saman gögn um 88 þúsund konur á aldrinum 26 til 45 ára sem tekið höfðu þátt í könnun um mataræði árið 1991 .
Spurt var hversu mikið af rauðu kjöti þær borðuðu á viku og voru svörin allt frá því að borða ekkert rautt kjöt upp í sex eða fleiri skammta á dag .
Árið 2006 voru fyrst birtar niðurstöður sem sýndu tengsl milli brjóstakrabbameins og neyslu rauðs kjöts .
Í dag hafa vísindamenn enn frekari upplýsingar um þátttakendur upphaflegu könnunarinnar og telja þeir staðfest að mikil neysla á rauðu kjöti auki líkurnar á brjóstakrabbameini .
Í hverjum 1.000 tilvikum eru 6,8 fleiri tilvik í hópi þeirra sem borða mikið rautt kjöt .
Fjölgunin virðist ekki mikil en sýnir samt sem áður skýr tengsl .
Vísindamenn telja að prótein í rauðu kjöti geti flýtt fyrir vexti í krabbameinsfrumum og aukið líkurnar á stökkbreytingu á heilbrigðum frumum líkamanns .
