Allir hafa líklega bragðað sveppasúpu , en súpa úr íslenskum lerkisveppum er ekki eins algeng .
Hún hefur verið í boði á Klausturkaffi í Fljótsdal í hálfan annan áratug og hefur alla tíð verið mjög vinsæl .
" Ég bauð upp á lerkisveppasúpuna þegar Klausturkaffi var opnað árið 2000 og verð alltaf að eiga hana til .
Fólk kemur stundum og segist hafa fengið svo góða súpu hér fyrir nokkrum árum og spyr hvort hún sé ekki örugglega til ennþá , " segir Elísabet Þorsteinsdóttir , vert á veitingastaðnum að Skriðuklaustri í Fljótsdal .
Lerkisveppir eru algengir á Héraði en þeir sem notaðir eru í súpuna þó ekki tíndir í Hallormsstaðaskógi eins og einhver kynni að halda .
" Það er betra að komast að þeim þar sem lerkið er ekki orðið eins stórt og í skóginum .
Eitt árið var tæpt með sveppi en sá sem tínir fyrir mig er mjög lunkinn og það bjargaðist .
" Einnig er boðið upp á súpu úr lerkisveppum á Gistihúsinu á Egilsstöðum , en Elísabet segist ekki vita um aðra staði á landinu , þó svo kunni vissulega að vera .
