Það er ævinlega ánægjulegt þegar nýjar bókabúðir eru opnaðar .
Nýlega var opnuð ný Eymundsson -verslun í miðbænum , á Laugavegi 77 þar sem Landsbankinn var með aðsetur .
Bókabúðin er hin notalegasta , þar eru seldar bækur , tímarit , gjafa- og ferðamannavörur og til stendur að opna kaffihús von bráðar .
" Búðin er hefðbundin bókabúð með þær vörur sem Penninn selur .
Áherslan verður meira á ferðamannavörurnar á sumrin og meiri á bækurnar á veturna , " segir Borgar Jónsteinsson rekstrarstjóri verslunarsviðs hjá Pennanum-Eymundsson .
" Verslunin var opnuð um síðustu helgi og þangað komu fleiri hundruð manns .
Viðtökur hafa verið gríðarlega góðar .
Þetta fer því mjög vel af stað .
" 