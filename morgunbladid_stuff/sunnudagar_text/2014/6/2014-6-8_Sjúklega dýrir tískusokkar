Sokkar við sandala voru áður fyrr eitt versta tískuslys sem hugsast gat .
En eins og vitað er fer tískan í hringi – og eiginlega bara í ólíklegustu áttir .
Það sem áður þótti ljótt er skyndilega aðaltískufyrirbrigðið .
Sokkar við sandala eru nú eitt heitasta tískufyrirbærið og hafa hátískuhönnuðir að sjálfsögðu hafið framleiðslu á sokkum .
Tískuhúsið Saint Laurent er með puttann á púlsinum og hefur hafið sölu á ökklasokum á 64.640 krónur parið .
En er þetta söluvænt ? Sölustjóri vefsíðunnar net-a-porter.com , Sasha Sarokin , telur svo vera og segir sokkana " gríðarlega vinsæla " .
