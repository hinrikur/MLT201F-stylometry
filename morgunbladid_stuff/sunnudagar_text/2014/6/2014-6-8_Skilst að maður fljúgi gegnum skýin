Hver man eftir sínu fyrsta flugi ? Eflaust fáir , alltént hér um slóðir .
Íslendingar eru þjóða duglegastir að fljúga út í hinn stóra heim enda vegirnir helst til blautir ! Myndband sem tekið var af tveimur hollenskum ömmum , Riu og An , í sínu fyrsta flugi fyrir skemmstu fer nú eins og eldur í sinu um netheima .
Enda þótt myndbandið sé partur af markaðsherferð alþjóðlegs fyrirtækis er reynsla kvennanna tveggja ósvikin .
Þær höfðu aldrei áður stigið fæti upp í flugvél .
Bakgrunnur þeirra er ólíkur .
Riu , 78 ára , hefur alltaf langað að fljúga en var gift manni sem tók það ekki í mál .
An , 72 ára , hefur á hinn bóginn alla tíð glímt við mikla flughræðslu og engu tauti var við hana komið – fyrr en nú .
Fyrir vikið er nálgun þeirra ólík , Ria stekkur upp í vélina meðan An óttast að allt fari úrskeiðis .
Förinni er heitið til Barselóna .
Konurnar tvær höfðu aldrei hist áður , en þessi glænýja lífsreynsla , að svífa skýjum ofar , þykir sameina þær á einstakan hátt .
Margt kostulegt veltur upp úr ömmunum meðan á fluginu stendur .
Svo sem : " Almáttugur .
1.000 km hraði á klukkustund .
Ég hélt að 140 km hraði í bíl væri nóg .
" Og : " Mér skilst að maður fljúgi gegnum skýin .
" Þá segir önnur : " Ef þú veist ekki hvað það er er ástæðulaust að vera hrædd við það ! " Hægt er að skoða myndbandið á heimasíðu BBC , bbc.com .
