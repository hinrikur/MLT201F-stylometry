Hvort hentar þér betur að koma fram á sviði eða á hvíta tjaldinu ? Ég hef verið rosalega mikið á sviðinu og finnst það frábært en miklu minna á hvíta tjaldinu og hlakka til að kynnast því betur .
Hver er helsti kostur þess að hafa alist upp á Ísafirði ? Tónlistin , frelsið og náttúran .
Ég lærði það ung að ekkert er ómögulegt .
Það er stórhuga fólk sem býr á Ísafirði sem lætur drauma sína rætast í faðmi fjalla blárra , þrátt fyrir smæð og snjó .
Hvað er það vandræðalegasta sem hefur hent þig á sviði ? Man ekki eftir neinu stóru sem stendur upp úr .
En eitt af því skemmtilegasta sem leikari lendir í eru litlu óvæntu mómentin og vandræðin sem skapast við að bjarga því þegar eitthvað fer öðruvísi en ætlað var .
Nú ertu leik- og söngkona að mennt .
Ertu jafnfær dansari ? Ég get leikið það að ég sé rosalega góður dansari en vonandi tekst mér að láta ballerínudrauminn rætast í ellinni .
Hvort átt þú auðveldara með að tjá tilfinningar þínar með söng eða tali ? Ég elska ljóð .
Þegar bætist síðan við falleg laglína ofan á fallegt ljóð þá finnst mér ekkert til í þessum heimi sem getur toppað það .
Þess vegna finnst mér svo gaman að syngja .
Í einu sönglagi getur maður sagt svo mikla sögu og túlkað stórar tilfinningar í aðeins örfáum setningum .
Það eru töfrar ! Hvaða leiksýning er þér minnisstæðust ? Af þeim sýningum sem ég hef tekið þátt í verð ég að segja að ég sé stoltust af Karma fyrir fugla .
Hugrökk sýning , unnin af frábærum listamönnum .
Eyrarfjall og Ernir eða Esjan ? Eyrarfjall og Ernir ! Saman gefa þau manni kraftmesta faðmlag sem hægt er að hugsa sér .
Leik- og söngkonan Þórunn Arna Kristjánsdóttir hefur að undanförnu meðal annars farið með burðarhlutverk í leikritinu Litla prinsinum í Þjóðleikhúsinu .
Í haust mun hún hins vegar breyta um vinnustað og hefja störf við Borgarleikhúsið .
