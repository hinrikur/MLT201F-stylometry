Reynir Ingibjartsson er 73ja ára göngubókahöfundur .
Fyrir stuttu sendi hann frá sér bókina 25 gönguleiðir í Borgarfirði og Dölum og er það sú fimmta í röðinni .
Hvað eruð þið mörg í heimili ? Við erum bara tvö eftir í kotinu , ég og konan mín , Ritva Jouhki frá Finnlandi .
Börnin þrjú og barnabörnin fimm koma bara í heimsókn og stundum gista barnabörnin .
Hvað áttu alltaf til í ísskápnum ? Þessu hef ég nú bara aldrei velt fyrir mér .
Ætli það sé ekki osturinn .
Sjálfsagt einhver skyldleiki við mýsnar .
Hvað fer fjölskyldan með í mat og hreinlætisvörur á viku ? Oftast er farið einu sinni í viku að kaupa og ætli meðaltalið sé ekki um 15 þúsund krónur .
Ég kaupi oft í matinn en konan mín sér um hreinlætisvörurnar .
Hvar kaupirðu helst inn ? Ég er með afslátt hjá NETTÓ en það er styttra að fara í Krónuna og Bónus .
Konan mín , , laumast " stundum í betri búðir .
Hvað freistar helst í matvörubúðinni ? Grillaður kjúklingur og jarðarber .
Hvernig sparar þú í heimilishaldinu ? Með því að kaupa sem sjaldnast inn , t.d. vikulega , og vita hvað vantar í skápinn .
Hvað vantar helst á heimilið ? Ætli það sé ekki ryksuga til að ryksuga bókahillurnar .
Skothelt sparnaðarráð ? Ekki fara með frúnni í innkaupaferð nema það vanti eitthvað sem þú fattar ekki að vanti .
Betur sjá augu en auga og konan mín veit um alla afslætti .
Svo er að fara ekki í ísskápinn eftir klukkan 10 á kvöldin .
Þá hverfa dýrustu bitarnir .
