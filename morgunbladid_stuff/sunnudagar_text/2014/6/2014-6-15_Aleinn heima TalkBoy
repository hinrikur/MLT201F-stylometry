Flestir í kringum þrítugsaldurinn kannast við TalkBoy græjuna sem Macaulay Culkin notaðist við í kvikmyndinni Aleinn heima 2 ( e. Home Alone 2 ) til að panta sér hótelherbergi og leika á vonda hótelstjórann .
TalkBoy græjan var ekki búin til fyrr en 1993 en myndin kom út um jólin 1992 .
Vegna þrýstings frá börnum víða um heim ákvað Tiger Electronics að gera græjuna sem var ekkert sérstaklega flókin .
Hún var í raun og veru bara diktafónn sem gat hægt á röddum eða hraðað þeim .
TalkBoy var eins og flest kassettutæki á þessum tíma með fimm tökkum og hægt var að hraða röddinni um 130% og hægja á henni um 76% .
Deluxe módelið fékkst síðan með fjölmörgum línum úr myndinni Aleinn heima .
Töluvert var um að börn fengju TalkBoy að gjöf árið 1993 en tæknin breyttist ört á þessum tíma og áður en Tiger Electronics náðu að átta sig voru örlitlir diktafónar komnir á markað og nánast útrýmdu TalkBoy sem leiktæki .
Í dag þykir Deluxe útgáfan töluvert eftirsóttur safngrupir og kostar óopnaður TalkBoy rúmlega 50 þúsund krónur á eBay .
