Í sálfræðitryllinum Öngstræti ( Apple Tree Yeard ) eftir Louise Doughty segir frá Yvonne sem er erfðafræðingur , gift og tveggja barna móðir .
Hún hittir ókunnugan mann og fyrr en varir eiga þau í eldheitu ástarsambandi .
Það samband hrindir af stað ófyrirsjáanlegum og skelfilegum afleiðingum fyrir þau bæði .
Bókin hefur hlotið mjög góða dóma erlendis .
New York Times sagði til dæmis að frásögnin væri meistaralega spunnin og bókin skrifuð af miklu sálfræðilegu innsæi .
Guardian sagði að höfundi tækist frábærlega að draga upp mynd af hversdagslegum harmleik .
