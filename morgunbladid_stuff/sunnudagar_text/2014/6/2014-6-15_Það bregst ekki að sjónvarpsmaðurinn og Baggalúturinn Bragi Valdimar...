Það bregst ekki að sjónvarpsmaðurinn og Baggalúturinn Bragi Valdimar Skúlason sé sniðugur á Facebook .
Í vikunni setti hann inn stöðufærslu sem hljóðaði svo : " Þennan dag fyrir 100 árum var djókurinn " Hvað er þetta hvíta ? – Kallinn var að skíta " fundinn upp .
" Edda Björg Eyjólfsdóttir svaraði : " og stuttu síðar þetta græna , kallinn er að spræna ...
" Fimmaurinn klikkar ekki .
Ragnheiður Elín Árnadóttir , iðnaðar- og viðskiptaráðherra , á tvo sniðuga stráka á skemmtilegum aldri og deilir hún gjarnan því sem þeir taka sér fyrir hendur og ýmsum gullmolum sem þeir láta út úr sér .
" Helgi Matthías ...
frekar frústreraður yfir því að þurfa að nota kúta í sundlauginni : " Ég fót einu sinni á sundnámskeið með mömmu - en það mistókst .
Glatað " , " skrifaði hún í vikunni .
Börkur Gunnarsson , leikstjóri og rithöfundur , er greinilega mikill fótboltaáhugamaður .
Hann komst að raun um að ekki deildu allir sama áhugamáli .
" Mér varð litið útum gluggann núna áðan á meðan leikurinn var enn í gangi og sá að það var bíll á ferli úti á götu .
Ok , já ? Það er semsagt einhver þarna úti sem veit ekki að fótbolti er tilgangur lífsins ? Greyið hann .
" Auður Jónsdóttir rithöfundur er búsett í Berlín .
Einn morguninn var sonur hennar eitthvað ósammála því hvernig móðir hans útbjó morgunverðinn sinn .
" Ég var að hella Chia-fræjum yfir hafragrautinn minn í morgun þegar sonur minn hrópaði æstur : Nei , nei , ekki , mamma .
Þetta er matur fuglanna ! " skrifaði hún á Facebook .
Chia-fræ , alveg fáránlegt ! 