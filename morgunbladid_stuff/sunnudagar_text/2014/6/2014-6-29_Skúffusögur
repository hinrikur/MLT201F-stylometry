Listakonan og skáldið Hekla Björt Helgadóttir opnar sýninguna " Kastala í Mjólkurbúðinni " í Listagilinu á Akureyri , laugardaginn 28. júní kl. 15 .
Hekla er þekkt fyrir myndlist sína , hefur haldið samsýningar og er með vinnustofu í Listagilinu og sýningarrýmið Geimdósina .
Sýningin " Kastalar í Mjólkurbúðinni " geymir , að sögn listakonunnar , skúffusögur , eða " vondar " sögur sem hafi verið betrumbættar og endurskapaðar sem mínímaliskar allegóríur í þrívíðu formi .
Sögum , sem upphaflega hafi verið gerðar fyrir skúffuna eina , hafi þannig verið fundinn staður og stund til að láta ljós sitt skína .
Sýning Heklu er aðeins opin helgina 28. og 29. júní en allir eru boðnir velkomnir .
