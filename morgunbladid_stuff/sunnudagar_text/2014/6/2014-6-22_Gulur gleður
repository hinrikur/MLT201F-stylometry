Er kominn tími til að fríska upp á heimilið ? Þá er tilvalið að nýta gula litinn , sem sérfræðingar telja auka bjartsýni , orku og sjálfstraust ásamt því að örva minni og sköpunargáfu .
Þá er mikilvægt að velja rétta tóninn sem hentar hverju rými fyrir sig .
Ljósgulur hefur róandi áhrif , dökkgulur gefur heimilinu fágað yfirbragð og skærgulur gefur frá sér birtu og hentar vel í lítil og gluggalaus rými .
Þá er ekki nauðsynlegt að mála heilu veggina gula því gulur litur kemur einnig vel út á mublum og aukahlutum , svo sem púðum og gluggatjöldum .
Gulur er vinalegur litur sem býður fólk velkomið .
