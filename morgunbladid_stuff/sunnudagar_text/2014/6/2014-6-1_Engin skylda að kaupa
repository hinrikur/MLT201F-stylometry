Aurapúkinn hefur tekið eftir því að sumt fólk á mjög erfitt með að standast útsölur og tilboð .
Þegar útsölutímabilin hefjast fer þetta fólk á stjá og þræðir verslaninar í leit að einhverju sem gaman væri að kaupa .
Eða þegar t.d. matvöruverslun eða veitingastaður er með tilboð , þá er haldið af stað og keyptar nokkrar stjörnumáltíðir eða svínabógar á hagstæðari kjörum en venjulega bjóðast .
Púkinn veit betur .
Sama hversu grimmt útsölurnar eru auglýstar , og sama hversu rausnarleg tilboðin eru í prósentum talið , þá veit Aurapúkinn að hann sparar ekkert á því að kaupa eitthvað sem hann ekki vantar .
Eflaust má gera góð kaup á strigaskóm eða gallabuxum næst þegar verslunarmiðstöðvarnar halda útsölu , en Púkann vantar bara ekki auka-skó eða auka-buxur í augnablikinu .
Púkinn sparar því 100% en ekki bara 20% eða 30% .
