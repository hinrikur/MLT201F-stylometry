Það er líf og fjör í Húsdýragarðinum um þessar mundir en í byrjun viku kom í heiminn splunkunýr kópur í Húsdýragarðinum .
Það var hún Esja sem kæpti fyrsta kópnum snemma á mánudagsmorgun .
Esja er sjálf fædd 2005 .
Urturnar sem búa í Fjölskyldu- og húsdýragarðinum eru þrjár talsins og hafa yfirleitt fært sjómönnum landsins einn kóp að gjöf enda flestar kæpt í kringum sjómannadaginn .
Stella Kristjánsdóttir , dýrahirðir í Fjölskyldu- og húsdýragarðinum , segir að allt hafi gengið að óskum .
" Það er búið að ganga ljómandi vel , " segir Stella .
Urturnar hafa allar kæpt árlega og er venjan að einn kópur komi í hvert skipti .
" Við gerum ráð fyrir að það komi tveir kópar í viðbót á allra næstu dögum .
" Spennan er því mikil og um að gera að skella sér í Fjölskyldu- og húsdýragarðinn til þess að berja þessi dásamlegu dýr augum .
