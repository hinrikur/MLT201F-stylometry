Grétar Sigfinnur Sigurðsson er vesturbæingur í húð og hár .
Hann byrjaði ungur að æfa fótbolta með KR og spilaði upp alla yngri flokka félagsins .
Í dag er hann hjartað í vörninni og algjör lykilmaður í liði Íslandsmeistaranna .
Þrátt fyrir að vera kletturinn í vörninni er hann enn sem komið er meðal markahæstu leikmanna KR á tímabilinu og hefur að undanförnu skorað í nærri því hverjum leik .
Grétar varð stúdent frá Kvennaskólanum og lauk námi í viðskiptafræði frá Háskólanum í Reykjavík .
Auk þess að spila fyrir Knattspyrnufélag Reykjavíkur á hann og rekur auglýsingaskrifstofuna Babylon , er að byggja fallegt hús yfir fjölskylduna í Skerjafirðinum og mikill útivistargarpur .
Gælunafn : Siffi , Gressi .
Íþróttagrein : Fótbolti , samt góður í öllum íþróttum Hversu oft æfir þú á viku : Ég æfi svona 6-8 sinnum í viku .
Hver er lykillinn að góðum árangri : Æfa vel og leggja sig alltaf 100% fram .
Hvernig er best að koma sér af stað ? Besta leiðin til að koma sér af stað er að hafa markmið fyrir hvern dag og gott skipulag .
Hvað ráðleggurðu fólki sem vill hreyfa sig meira ? Hætta að vilja og bara framkvæma .
Hvernig heldurðu þér í formi þegar þú ferð í frí ? Æfi ! Ertu almennt meðvitaður um mataræðið ? Já , ég er alla jafna meðvitaður um mataræðið en fer á hinn bóginn ekki nægilega oft eftir því .
Hvað borðarðu til að halda þér í formi ? Mér hefur þótt það góð regla að borða allt sem mér finnst gott .
Ég er t.d. mikill kjúllamaður .
Hvaða óhollusta freistar þín ? Kók , ís , súkkulaði ...
á ég að telja áfram ? Hvað ráðleggurðu fólki sem vill bæta mataræðið ? Sleppa millimálum og kvöldsnakki .
Það er einföld og góð regla .
Hvaða gildi hefur hreyfing fyrir þig ? Hreyfing er mér allt , ég væri örugglega ekki á sama stað í lífinu og ég er núna ef ég hefði ekki íþróttir , fótboltann og alla hreyfinguna sem ég stunda .
Hvað eru algeng mistök hjá fólki við æfingar ? Að halda að æfingin ein og sér létti mann , mataræði skiptir miklu meira máli .
Hverjar eru fyrirmyndir þínar ? Mel Gibson , fyrir skilnað .
