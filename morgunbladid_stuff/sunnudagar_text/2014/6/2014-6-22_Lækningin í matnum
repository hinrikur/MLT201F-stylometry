Hugmyndir um lækningu með mataræði eru ekki nýjar af nálinni en rannsóknir undanfarinna ára og áratuga hafa staðfest það í síauknum mæli að mataræði er grunnurinn að góðri heilsu .
Unnur Guðrún Pálsdóttir , eða Lukka eins og hún er betur þekkt , hefur komið fjölda Íslendinga inn á braut betra mataræðis og um leið betri heilsu frá því hún stofnaði heilsu- og matsölustaðinn Happ árið 2006 .
" Virkni fæðunnar og áhrif matar á heilsu fólks hafa verið mér hugleikin lengi .
Við notum fæðuna bæði til að lækna okkur og einnig til að byggja upp öflugar forvarnir .
Góður og hollur matur er ein besta forvörnin sem völ er á , samhliða hæfilegri hreyfingu .
" Vísindaleg nálgun byggð á gömlum grunni Gildi góðs mataræðis hefur lengi verið þekkt en Lukka lætur það eitt og sér ekki duga enda alltaf verið vísindalega þenkjandi .
" Auðvitað sé ég mun á fólki sem kemur til okkar og munurinn getur verið töluverður á skömmum tíma og það er gaman að sjá jákvæða breytingu á fólki .
Mér þykir þó enn skemmtilegra þegar fólk kemur með niðurstöður rannsókna til staðfestingar um árangur mataræðisins , " segir Lukka , sem fær fjölda fólks til sín eftir ráð frá lækni eða öðru heilbrigðisstarfsfólki .
" Hugarfarsbreyting hefur átt sér stað um gildi mataræðis og mér finnst læknar og annað heilbrigðisstarfsfólk vera , sem betur fer , að beina fólki inn á braut betra mataræðis til að vinna á ýmsum kvillum .
" Hjá Happi er ekki einungis boðið upp á girnilegan matseðil heldur gefst viðskiptavinum kostur á að fá matarpakka eftir þörf .
" Annars vegar býð ég upp á nokkra staðlaða matarpakka sem eiga að duga flestum yfir daginn .
Þegar hins vegar þarf að taka á sérstöku vandamáli , sem hrjáir viðkomandi , sest ég niður með fólki og sníð matarpakkann eftir þörf hvers og eins .
Ef um háan blóðþrýsting er að ræða er ég t.d. með meira af fæði sem hjálpar til að lækka hann og tek út það sem getur hækkað hann .
" Hollur matur á að vera góður matur Í Happi eru þrjár grunnstoðir sem Lukka segir að allur matur verði að uppfylla .
" Ég hef lagt mikið upp úr því að allur matur hjá okkur sé allt í senn hollur , líti vel út og síðast en ekki síst : sé góður .
Auðvitað getur þetta verið smekksatriði en almennt á þetta við um allan mat hjá okkur .
Þetta er eins og kollur , hann þarf þrjár stoðir til að standa .
Þetta eru stoðirnar okkar sem byggjast á hollustu , útliti og bragði .
" Nálgun Happs að mat er langt í frá fráleit enda segir það sig sjálft að matur hefur áhrif á líkaman .
Það er undir okkur einum komið hvort við kjósum að láta ofan í okkur hollan eða óhollan mat .
Hindberja chia-grautur með kasjúhneturjóma og hempfræjum 1/3 bolli chia-fræ 2 ½ bolli möndlumjólk ( t.d. frá Isola Bio ) ½ bolli hempfræ ½ msk .
kanill 1 bolli bláber Hellið chia-fræjunum í skál og möndlumjólkinni yfir .
Hrærið reglulega í næstu 10-15 mínútur .
Bætið því næst hempfræjum , kanil og bláberjum út í og haldið áfram að hræra .
Hellið hindberjasósu út á grautinn og hrærið létt .
Setjið í 4 skálar og skreytið með kasjúhneturjóma , berjum og hempfræjum .
Kasjúhneturjómi 1 bolli kasjúhnetur 1/3 bolli vatn 2 döðlur Setjið allt hráefnið í blandara og blandið vel .
Hindberjasósa 1 bolli hindber ( fersk eða frosin ) 3-4 msk .
hunang ( eða hreint hlynsíróp ) Setjið allt hráefnið í blandara og blandið vel .
Kúrbítsspaghetti með rauðu quinoa og cumin-krydduðu lambafilet Fyrir 4 400 g lambafillet 2 tsk .
broddkúmen ( cumin ) ½ tsk .
rautt chilli 1 tsk .
sjávarsalt 1 tsk .
svartur pipar ¼ bolli ólífuolía 4 dl soðið kínóa 1 box kokteiltómatar 1 gul paprika 1 lítil rauðrófa 2 stk. kúrbítur Hellið ólífuolíunni í skál og bætið út í broddkúmeni , rauðu chilli , sjávarsalti og svörtum pipar .
Húðið lambakjötið með kryddleginum og steikið á vel heitri pönnu í 3-5 mínútur á hvorri hlið .
Skerið papriku , tómata og rauðrófu í bita og léttsteikið á pönnunni sem kjötið var á ( án þess að hreinsa hana á milli ) .
Sjóðið quinoa samkvæmt leiðbeiningum á pakka .
Skerið kúrbítinn í lengjur sem líkjast spaghetti .
Gott er að nota mandolin eða önnur rifjárn til að skera kúrbítinn í skemmtilegar lengjur .
Blandið steikta grænmetinu saman við soðið quinoa og berið fram á kúrbítsstrimlunum ásamt lambakjötinu .
Engifer- og hnetusósa 1 kúfuð msk .
fínt rifið engifer 1 ¼ dl kasjúhnetur , ristaðar 1 ¼ dl eplasafi 1 tsk .
agave-síróp cayenne-pipar á hnífsoddi sjávarsalt eftir smekk Setjið allt hráefnið í blandara eða matvinnsluvél og maukið flauelsmjúkt .
Möndluterta frá Happi 2 bollar möndlumjöl , ½ bolli hreint kakó , 3 msk .
kókosolía , ¼ bolli hlynsíróp eða hunang .
1 .
Hrærið öllum hráefnunum saman .
Bætið við sírópi ef deigið er of þurrt .
2 .
Þrýstið deiginu niður með fingrunum á botnana og upp kantana í forminu .
Kælið eða frystið .
Hindberjafylling – 3 ¾ dl kasjúhnetur , 5 dl frosin hindber , örlítið sjávarsalt , hlynsíróp ef þurfa þykir , fersk ber og kókosmjöl til skrauts .
Límónufylling – 3 ¾ dl kasjúhnetur , 1 ¼ dl límónusafi , 1 dl agave- eða hlynsíróp , 1 dl kókosolía , 1 tsk .
vanilla , ½ tsk .
sjávarsalt , ¼ vanillustöng og kornin sköfuð úr , 2/3 dl límónubörkur .
