Tvö bónorð hafa verið borin upp á heimsmeistaramótinu í knattspyrnu sem nú stendur yfir í Brasilíu .
Stuðningsmaður Bosníu bað unnustu sinnar í leik gegn Argentínu og Bandaríkjamaðurinn Nick Brusich bað Jennifer Buzan kærustu sinnar til nokkurra ára í hálfleik í viðureign Bandaríkjanna og Gana .
Báðar sögðu þær já .
Bosníumaðurinn vildi ekkert umstang fjölmiðla sem sáu hann biðja kærustunnar og bað hann um að einkalíf sitt yrði virt en Brusich fór alla leið með sitt bónorð .
Ekkert hálfkák þar á bæ .
Hann fékk Subway með sér í lið og gerði innslag fyrir Yahoo sport í aðdraganda bónorðsins .
" Frá því ég sá þig fyrst vissi ég að ég vildi vera með þér að eilífu .
Jennifer viltu giftast mér ? " sagði Nick og áhorfendur fylgdust spenntir með .
Eftir að hún hafði kyngt poppinu sem hún var að borða sagði hún já með tárvot augu .
Lítið hefur verið um pústra eða annað vesen á milli stuðningsmanna liða á þessu heimsmeistaramóti .
Ástin hefur fengið að blómstra og er það mál flestra að hamingjan svífi yfir vötnum í Brasilíu .
