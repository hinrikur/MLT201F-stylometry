Þetta er ákveðinn hópur sem tengist allur sjávarútveginum , Hildur Sif er forsprakki Félags kvenna í sjávarútvegi , sem var nýlega stofnað , og við erum allar í því félagi , " segir Hrönn Margrét Magnúsdóttir , framkvæmdastjóri Ankra , en hún og Karen Kjartansdóttir , upplýsingafulltrúi LÍU , skipulögðu matarboð fyrir hópinn sem haldið var á heimili Hrannar .
Raunar var þetta sjávarútvegsboð út í gegn .
" Ég fékk skipstjóra til að elda fyrir okkur , svona eins og ég geri alltaf , " segir Karen og hlær en aðalrétturinn var útbúinn af bræðrunum Aðalsteini Jónssyni Þorsteinssyni og Daða Þorsteinssyni en Aðalsteinn stýrir fiskvinnslu og Daði er skipstjóri .
Fordrykkur var í höndum matarbloggarans sem kennd er við Ljómandi.is en forréttur og eftirréttur var hins vegar í höndum Hrannar .
Það vakti forvitni að kollagen unnið úr íslensku fiskroði var sett í fordrykkinn .
" Ég set Amino Collagen í öll búst í dag , það er mjög gott fyrir liðina og ekki skemmir fyrir að það geti minnkað hrukkur og fínar línur í húð , " segir Hrönn en fyrirtækið Ankra er að setja sína fyrstu vöru , Feel Iceland - Amino Collagen , á markað hérlendis .
Boðið heppnaðist afar vel .
" Þetta var alveg frábært .
Rosalega góður matur og mikil stemning .
Þótt það sé nokkuð af konum í þessum geira virðast þær vera í minnihluta og fer stundum lítið fyrir þeim .
Því er gaman að vera partur af félaginu og efla tengslin og það skemmir ekki að þetta eru einstaklega skemmtilegar konur .
" Hrönn segist vera nokkuð dugleg að halda matarboð en hún er ekkert að flækja hlutina þótt boðin séu mörg .
Til dæmis sé afar vinsælt að halda pitsuboð og henda þá pitsunum á grillið .
Lúða með laukmauki 170 g lúða á mann smjör olía salt , hér var notað salt frá Norðursalti svartur pipar Skerið lúðuna í mátulega stóra bita .
bræðið smjör á pönnu og bætið olíu við svo að smjörið brenni ekki við við steikinguna .
Setjið lúðuna á rjúkandi heita pönnuna og saltið vel .
Hér var notað salt frá Norðursalti sem kokkurinn er afar hrifinn af en honum finnst best að pipra eftir á svo piparinn brenni heldur ekki við á pönnunni .
Lauksósa 1 laukur ½ chili-pipar 2 hvítlauksgeirar 1 meðalstór kartafla 1 meðalstór blaðlaukur 300 ml fiskisoð 15 g smjör Skerið laukinn í tvennt eftir endilöngu og svo í mjög fínar sneiðar .
Skerið kartöfluna niður á sama hátt .
Saxið hvítlaukinn og chili-piparinn fínt niður og steikið svo laukinn , kartöflu , hvítlauk og chili upp úr smjörinu í um það bil 7 mínútur .
Bætið þá blaðlauknum saman við en hann er skorinn eftir endilöngu og svo saxaður þvert í litla bita .
Steikið þá allt saman þar til kartaflan er orðin lin .
Bætið þá fiskisoðinu saman við og sjóðið niður í ¾ .
Því næst er blandan tekin , sett í matvinnsluvél og maukuð í þykkt mauk .
Sýrt grænmeti 1 dl vatn 1 dl sykur 1 dl rauðvínsedik gulrætur eftir smekk rófur eftir smekk nípur eftir smekk Setjið vatn , sykur og edikið saman í pott og hitið að suðu , eða þar til sykurinn hefur verið leystur upp .
Kokkinum finnst gott að setja stundum aðeins meira af edikinu og minna af sykrinum en þetta er smekksatriði .
Leyfið blöndunni að kólna vel .
Rífið grænmetið niður með rifjárni .
Hellið svo leginum , köldum , yfir grænmetið og látið standa í a.m.k. klukkustund áður en vatnið er síað frá og grænmetið sett í skál .
Berist fram með lúðunni og lauksósunni .
Kollagen-boost 2 dl möndlumjólk 2 msk Feel Iceland - Amino Collagen 1 msk .
hörfræolía 1 banani eða avókadó 1 dl frosin hindber 1 dl frosinn ananas 1 dl frosin bláber smá kanill smá vanilluduft Allt hráefnið fer í blandarann og blandið vel .
Bláberja- og rabarbarakaka rabarbari eftir stærð kökuforms bláber eftir stærð kökuforms 200 g smjör 1 bolli hveiti 1 bolli sykur 2 egg 1 msk .
kókosmjöl 1 tsk .
lyftiduft 1 tsk .
vanillusykur Skerið rabarbara í litla bita og látið þekja smurt form .
Stráið íslenskum aðalbláberjum yfir .
Bræðið smjör í góðum potti og blandið öllum þurrefnunum út í .
Hrærið öllu saman og látið bráðna .
Takið pottinn af eldavélinni og blandið eggjunum út í .
Hellið deiginu yfir rabarbarann í mótinu og bakið við 180°C í 20-30 mín .
Berið fram heitt með vanilluís eða þeyttum rjóma .
Laxapaté 300 g reyktur lax 100 g brætt smjör 300 g sýrður rjómi 2 blöð matarlím 1 dl saxaður graslaukur salt og pipar eftir smekk Smjör brætt í potti og svo kælt í nokkrar mínútur .
Blandið matarlími saman við og hrærið þar til það leysist upp .
Allt hráefnið sett í matvinnsluvél ásamt smjörblöndunni og blandað þar til engir kekkir eru sjáanlegir .
Setjið inn í ísskáp og kælið .
Gott að bera fram með ristuðu brauði eða blinis .
