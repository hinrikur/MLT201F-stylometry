Nætursjónaukar eru alla jafna dýr , flókin og viðkvæm apparöt og því tekur maður við græju eins og þeirri sem hér er til umfjöllunar með nokkurri tortryggni – er hægt að gera svo nettan nothæfan nætursjónauka ? Svarið við þeirri spurningu er já , með fyrirvörum , því Carson miniAura NV-200 virkar býsna vel sem sjónauki í rökkri , meira að segja merkilega vel , þó hann skáki ekki almennilegum sjónaukum á því sviði .
Sjónaukinn að tarna er rafrænn og kannski mætti lýsa honum sem einskonar stafrænni myndavél sem nýtir innrautt ljós til að sýna það sem fyrir augu ber í svarthvítu .
Hann er ekki stór um sig , ekki nema 6,6x5 , 5x5,5 cm að stærð og innan við 100 grömm .
Hann gengur fyrir rafhlöðum , tekur þrjár AAA-rafhlöður .
Það er ákveðinn ókostur við að prófa slíka græju á íslensku sumri , því það er eiginlega aldrei nógu mikið rökkur utan dyra til að ná fullum notum , en hann er hreinræktuð snilld í hellaferð til að mynda , gefur mjög góða mynd þrátt fyrir nær algert rökkur og kostur að það fer nánast ekkert fyrir honum í bakpokanum .
Í ljósi þess hve bjart er úti er erfitt að meta drægi sjónaukans í myrkri , en framleiðandi segir hann drífa ríflega 25 metra í myrkri , en fer vitanlega eftir því hversu dimmt er .
Framan á honum er lampi sem sendir frá sér áðurnefnt innrautt ljós fyrir sjónaukann , en hægt er að draga úr því og auka eftir því sem þurfa þykir .
Bara fjórar stillingar þó , 100% styrkur á lýsingu , 60% , 30% eða slökkt á innrauðu ljósi .
Carson miniAura NV-200 fæst hjá sjonaukar.is og kostar 19.900 kr. 