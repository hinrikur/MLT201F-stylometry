Afmæli fjölskyldumeðlima eru öll í sama mánuði svo það er stundum skellt í eina góða afmælisveislu fyrir alla .
Það er voða praktískt út af afmælisskreytingunum , " segir Erna Kaaber , vert á veitingastaðnum Icelandic Fish & chips sem bauð í afmælishádegisverð á dögunum .
" Mér finnst engin máltíð almennileg án salats svo ég ákvað að það yrði í aðalhlutverki .
Salöt eru seðjandi og næringarrík án þess að keyra meltinguna í yfirvinnu .
Það er góð uppskrift að vellíðun á sumardegi og það er engin ástæða til að taka matargerðinni of hátíðlega , það er ávísun á leiðindi .
Það er nánast hægt að henda hverju sem er saman í skál og skella yfir vínagrettu .
Baksturinn læt ég hins vegar börnunum mínum eftir .
Þar þarf að fylgja eftir reglum sem mér finnst of heftandi .
Þau eru mun betri bakarar en ég .
" Erna eyðir drjúgum tíma í eldhúsinu , annaðhvort heima eða í vinnunni .
" Það er hægt að búa til endalaust margar útgáfur af réttum með mismunandi hráefnum og á meðan ég er að elda eina fæ ég hugmyndir að öðrum .
Að ganga í gegnum matvöruverslun getur verið kveikja að mannmörgu boði .
Lyktin og litirnir kveikja á minningum í bragðpalettunni sem kollvarpa öllum ráðagerðum um eitthvað fljótlegt .
Oft er ég komin af stað með óljósa hugmynd um eitthvað sem verður svo að mörgum réttum .
" Erna segist eiga afar erfitt með að halda sig innan marka uppskrifta , það sé eins og að mála eftir númerum .
" Sumar uppskriftir eða hlutar þeirra krefjast þess engu að síður að farið sé eftir þeim í einu og öllu ef maður þekkir ekki efnafræðina á bak við , til dæmis ris eggja eftir tiltekna þeytingu við ákveðið hitastig .
Þá getur verið gott að googla mismunandi afbrigði af sama rétti til að átta sig á hvað er nauðsynlegt og hverju má breyta .
Eða fletta upp í Harold McGee , hann er besta heimildin í þeim efnum .
Eldhúsið er eins og skapandi efnafræðistofa en ólíkt þeirri í skólanum þá má smakka á öllum tilraununum , hvernig sem þær takast .
Það er bara ein regla sem maður verður að halda í heiðri , matargerðin verður alltaf að vera skemmtileg .
" Bleikjusalat 600 g bleikja 21/2 dl hvítar baunir 600 g soðnar kartöflur 1 fennelhaus , þunnt skorinn 1 búnt steinselja 2 lúkur spínat 1 búnt radísur , þunnt skornar 1 appelsína , skorin í munnbita 1 búnt karsi ( má sleppa ) Límónugretta 1 sítróna , saft og börkur 1 1/2-2 dl kaldpressuð repjuolía 2 msk .
hunang salt og svartur pipar Hægeldið bleikju í ofni í hálftíma við 110° og sjóðið kartöflur .
Kælið bleikju og kartöflur , bútið niður og blandið saman við grænmeti og jurtir .
Sítrónusafi er kreistur og börkur rifinn út í blandara .
Hunangi bætt saman við og þeytt á hægum hraða .
Olíu bætt saman við rólega .
Kryddað með pipar og salti .
Límónuvínagrettu dreift yfir , karsi og mynta rifin yfir og salat borið fram .
Grískt vorsalat 1 dl hirsi 2 dl vatn 1 tsk .
turmerik 1 tsk .
svartur pipar 200 g smáár gænar baunir ( fást einungis frosnar hérlendis ) 200 g sykurbaunir 200 g haricot baunir 1 búnt mynta , rifin af stönglum 1 dl svartar ólífur 1 rauðlaukur , skorinn í strimla 200-300 g fetaostur ólífuolía sítrónusafi úr 1/2 sítrónu salt og svartur pipar 1/4 vatnsmelóna Setjið hirsi í dl af vatni og blandið við það turmerik og svörtum pipar , látið allt sjóða samkvæmt leiðbeiningum á pakka , látið kólna .
Blandið saman grænmeti , jurtum og hirsi .
Bætið ólífuolíu , sítrónusafa , salti og pipar saman við .
Skreytið með feta , svörtum ólífum og osti .
Gott af hafa grillaðar kjúklingalundir með salatinu .
Saltið vatnsmelónu létt .
Berið fram með salati .
Bananabrauð 75 g sykur 75 g púðursykur 2 stór egg 125 g brætt smjör ( kælt örlítið ) 2-3 stórir þroskaðir bananar , stappaðir 175 g glúteinfrí hveitiblanda 2 tsk .
lyftiduft 1/2 tsk .
matarsódi 1/2 tsk .
salt 1 tsk .
kanill 2 tsk .
vanilludropar Hitið ofninn í 175°C .
Hrærið sykri og eggjum saman við , bætið bræddu smjöri út í og loks stöppuðum banönum .
Blandið þurrefnum saman í skál og setjið svo blautefnið út í en gott er að setja til skiptis hluta af þurrblöndu og hluta af blautblöndu og blanda vel á meðan og skafa vel niður á milli .
Bætið vanilludropunum saman við , setjið í vel smurt form og bakið í 45 mínútur .
Berið fram með hreinu smjöri .
Mangósalat 1 búnt spínat 1 óþroskað mangó 1 rauð paprika 1 búnt vorlaukur ristaðar kókosflögur 1 1/2 dl ólífuolía safi úr 1/2 sítrónu og börkur salt og svartur pipar 1 góður þumall engifer Setjið spínat í skál , skerið vorlauk fínt og stráið yfir .
Skerið mangó og papriku þunnt og setjið yfir .
Afhýðið engiferbút og setjið í blandara .
Bætið olíunni og sítrónu saman við og hrærið kröftuglega .
Bragðbætið með salti og pipar .
Hellið engifervínagrettu yfir salatið og hellið ristuðum kókosflögum yfir .
Eplabökur 1 kg epli sneidd 1 1/2 tsk .
kanill 65 g möndlumjöl 45 g smjör 50 g sykur kanilsykur eftir smekk Sneiðið eplin og sjóðið niður í vatni og kanil í um það bil 15 mínútur .
Nuddið saman möndlumjöli og smjöri og bætið þá sykrinum saman við .
Setjið eplablönduna í formin og stráið mjölblöndunni yfir .
Hellið smá kanilsykri ofan á .
Bakið í ofni við 180°C í um það bil 45 mínútur eða þar til að toppurinn er gullbrúnn .
Gott að bera fram með ís eða rjóma .
Hummus 1 dós kjúklingabaunir 1-2 hvítlauksrif safi úr heilli sítrónu 1 tsk .
paprikuduft 1 tsk .
cumminduft salt og chiliflögur ólífuolía eftir þörfum Blandið kjúklingabaunum , hvítlauk og 1/2 bolla ólífuolíu saman í matvinnsluvél .
Hrærið kröftuglega .
Bætið kryddi og sítrónusafa saman við .
Ólífuolíu bætt við eftir þörfum .
Saltið eftir smekk , setjið í skál og hellið góðri ólífuolíu yfir og stráið loks chiliflögum yfir .
Berið fram með góðu brauði .
