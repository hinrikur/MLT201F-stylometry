Aurapúkinn er þessa dagana að lesa Walden eftir Henry David Thoreau .
Eða réttara sagt er Púkinn að hlusta á bókina , á ókeypis upptöku sem hann fann á Librivox .
Walden er ekki bara eitt af merkisritum bandarískra bókmennta , heldur holl lesning fyrir sálina .
Bókin segir frá því hvernig Thoreau bjó um tveggja ára skeið í litlum kofa , sem hann smíðaði sér sjálfur , og lifði nær alfarið af mat sem hann sjálfur ræktaði .
Ein leið til að lýsa bókinni er að kalla hana óð til nægjuseminnar , og gagnrýni Thoreau á neysluhyggju samtímamanna sinna á síst minna erindi við nútímamanninn .
Púkinn mælir með því að lesendur reyni að tileinka sér sumt af lífsstíl Thoreau árin tvö við Walden-tjörn .
Það felst ekki bara sparnaður í því að lifa nægjusömu og einföldu lífi , heldur getur fylgt því meiri frítími og lífsfylling að gleyma sér ekki í lífsgæðakapphlaupinu .
Að lesa Walden er gott sparnaðarráð .
