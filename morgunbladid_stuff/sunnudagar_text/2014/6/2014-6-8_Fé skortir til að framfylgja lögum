Neytendastofa hefur eftirlit með því að lögum um neytendalán sé framfylgt .
Fram til þessa hefur stofnunin einbeitt sér að því að fylgjast með því að fyrirtæki birti neytendum þær upplýsingar sem lögin gera ráð fyrir .
Að sögn Þórunnar Önnu Árnadóttur , sviðsstjóra hjá Neytendastofu , hefur mikil vinna fylgt innleiðingu löggjafarinnar .
Stofnunin hafi ekki getað haldið úti eins virku eftirliti með lögunum og lagt hafi verið upp með við gildistöku þeirra .
Það komi meðal annars til vegna þess að ekkert fjármagn hafi fylgt frá innanríkisráðuneytinu þegar Neytendastofu var falið að hafa eftirlit með því að lögunum væri framfylgt .
Þá séu breytingar , til dæmis á skilmálum lána og samningum , sem fyrirtækin sjálf þurfi að gera vegna breyttra laga mjög umfangsmiklar .
Vafatilvik við túlkun laganna hafa einnig verið fleiri en gert var ráð fyrir .
" Alþingi taldi þörf á að heilu stöðugildi yrði bætt við hjá Neytendastofu í kjölfar lagasetningarinnar en innanríkisráðuneytið setti enga fjármuni í það .
Við höfum reynt eftir fremsta megni að fylgjast með því að lögunum sé framfylgt miðað við þá fjármuni sem við höfum .
Mesta púðrið hefur farið í að fylgja því eftir að fyrirtækin veiti þær upplýsingar sem lögin gera ráð fyrir .
Lögin snúast að miklu leyti um aukna upplýsingagjöf til neytenda og einnig er sett hámark á þann kostnað sem má innheimta af neytendum með hámarki á ÁHK .
Neytendastofa hefur orðið vör við að fyrirtæki eigi í erfiðleikum með að reikna út ÁHK .
Stofnunin vinnur að leið til að geta yfirfarið útreikninga frá fyrirtækjunum þannig að hægt sé að staðfesta að útreikningar séu réttir .
Þá ættu neytendur að geta treyst því að uppgefin ÁHK frá fyrirtækjum sé rétt , " segir Þórunn .
Alþingi taldi þörf á að heilu stöðugildi yrði bætt við hjá Neytendastofu í kjölfar lagasetningarinnar en innanríkisráðuneytið setti enga fjármuni í það 