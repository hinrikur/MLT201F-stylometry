Í gamla bensínstöðvarhúsinu við Austurströnd á Seltjarnarnesi hafa smurning og bónklútar vikið fyrir súkkulaðiplötum í litfögrum umbúðum .
Hnossgætið er íslensk framleiðsla og nafnið á pökkunum – Omnom – gefur skýrt til kynna hvers bragðlaukarnir mega vænta þegar smakkað er .
Kjartan Gíslason , Karl Viggó Vigfússon og Óskar Þórðarson eru mennirnir á bak við merkið og ásamt starfsfólki sínu framleiða þeir súkkulaði með sex mismunandi bragðtónum .
Heita gerðirnar Papua New Guinea , Madagascar , Dark Milk & Burned Sugar , Sea Salted Almonds & Milk , Milk Of Madagascar og loks Dirty Blonde .
Súkkulaðið er fáanlegt víða um borgina en meðal sölustaða má nefna Reykjavík Roasters við Kárastíg , Kex hostel við Skúlagötu , Kjötkompaní við Dalshraun í Hafnarfirði og Fríhöfnina í Flugstöð Leifs Eiríkssonar .
Þá er súkkulaðið fáanlegt erlendis ; í Frakklandi , Hollandi , Danmörku og Bandaríkjunum .
jonagnar@mbl.is 