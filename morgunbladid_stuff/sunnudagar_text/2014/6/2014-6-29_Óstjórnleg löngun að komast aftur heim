Eftir áratuga hlé stendur siglfirskum herramönnum á ný til boða að fara til rakara .
Ekki söfnuðu þeir þó hári allan tímann heldur sáu hárgreiðslukonur bæjarins um að halda þeim snyrtilegum og fórst vel úr hendi .
En í fyrra flutti Jón Hrólfur Baldursson rakari aftur heim og hefur haft nóg að gera .
" Það var óstjórnlega mikil löngun að komast aftur heim eftir 17 ár fyrir sunnan , " svaraði rakarinn að bragði þegar blaðamaður leit inn í vikunni og spurði um ástæðu flutninganna .
Hrólfur er kvæntur og á tvær dætur , tveggja og fimm ára .
" Við sjáum ekki eftir þessu og stelpurnar eru alsælar .
" Rakarastofan er við torgið í miðbænum , í húsinu þar sem leikfélagið starfaði lengi .
Það sameinaðist félaginu í Ólafsfirði í fyrra og Leikfélag Fjallabyggðar hefur nú aðstöðu í félagsheimilinu Tjarnarborg handan Héðinsfjarðarganganna .
Húsið við ráðhústorgið er þó enn merkt leikfélaginu og Jón Hrólfur leikur þar við hvern sinn fingur .
" Uppbyggingin hér og mannlífið togaði í mig .
Ég er ekki viss um að við hefðum komið ef göngin væru ekki fyrir hendi og hve staðurinn hefur breyst .
Mér fannst reyndar alltaf best að koma heim en bragurinn er allur annar ; ferðamenn miklu fleiri en áður og mér heyrist algengt að yngra fólk vilji koma heim aftur .
Hér er gott að vera .
" 