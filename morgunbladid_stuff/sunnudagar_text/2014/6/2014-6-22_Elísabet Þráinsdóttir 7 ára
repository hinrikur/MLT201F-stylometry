Ég var að klára að lesa uppáhaldsbókina mína sem er Heiða .
Ég hef lesið hana svolítið oft .
Ég á meira að segja tvær Heiðu-bækur en önnur þeirra er í uppáhaldi .
Ég held á bókinni Selurinn Snorri á myndinni , mér finnst hún líka skemmtileg .
Amma mín á Heiðu-myndina en bara á ensku og ég skil ekki ensku .
Ég er samt alveg að verða nógu góð að lesa til að geta lesið textann og horft á myndina þannig að ég horfi bráðum á hana .
Kannski í sumar þó ég ætli að vera svolítið í sveitinni hjá afa á hestbaki og í hesthúsinu .
Ég les yfirleitt eina bók á viku , reyni það – þó það fari auðvitað eftir því hvað hún er löng .
Stundum fer ég heim með bækur úr skólabókasafninu og les eftir skóla og fótboltaæfingu .
Um helgar reyni ég að vera úti að leika mér eða með vinkonum mínum .
Ég gisti hjá Matthildi um daginn og þá horfðum við á Harry Potter í kósýkvöldi .
Daginn eftir fórum við svo í mömmó og í leiknum var amman alltaf að lesa bækur .
Mér finnast ævintýrabækur skemmtilegastar .
Ég hef ekki enn lesið Bróðir minn Ljónshjarta en ég hef hins vegar horft á myndina .
Mig langar samt að lesa hana .
Ég les stundum ljóð og finnst þau skemmtileg .
Pabbi minn er í Skálmöld og ég kann suma Skálmaldartextana utan að .
