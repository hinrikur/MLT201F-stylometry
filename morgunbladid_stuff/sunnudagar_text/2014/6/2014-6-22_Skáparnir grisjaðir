Aurapúkinn veit að það er gott að eiga smá varabirgðir af geymsluþolnum mat .
Nokkrar dósir af súpu , niðursoðnir ávextir og núðlupakkar geta komið sér vel þegar þröngt er í búi eða ef tímann skortir til að kaupa í matinn .
Púkinn hefur hins vegar brennt sig á að sumt það sem hann kaupir í þessum tilgangi langar hann svo ekkert að borða þegar á hólminn er komið .
Vara-matarbirgðirnar þurfa að vera ljúffengar ef þær eiga að gera sitt gagn .
Til að grisja eldhússkápana reynir Púkinn að gera hreinsunarátak með reglulegu millibili .
Hann tekur allt fram og setur á eldhúsborðið og saxar svo smám saman á staflann .
Það sem klárast síðast , eða hreyfist jafnvel ekki neitt , er matur sem má sleppa því að kaupa framvegis , sama hversu gott verð er í boði úti í stórmarkaðinum .
Þessar restar má svo losna við í gegnum matarbýttahópinn á Facebook , gefa nágrönnum , ættingjum eða vinum , og njóta þess síðan að hefa meira rými í skápunum .
