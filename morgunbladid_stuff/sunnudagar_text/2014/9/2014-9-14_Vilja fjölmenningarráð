Fulltrúar sjálfstæðismanna í sveitarstjórn Rangárþings eystra hafa lagt til að þar í sveit verði stofnað fjölmenningarráð .
Er hugmyndin sú að það yrði skipað þremur íbúum af erlendum uppruna , sem skipaðir yrðu hver af sínum framboðslistanum sem fulltrúa á í sveitarstjórn .
Í greinargerð segir að fyrir nokkrum misserum hafi sveitarfélagið ráðið til starfa þjónustufulltrúa sem sinni málefnum innflytjenda .
Nú þurfi hins vegar að skapa vettvang fyrir áhugasamt fólk sem á rætur sínar á fjarlægum slóðum er vilji leggja sitt af mörkum til samfélagsins á Hvolsvelli og þar um kring , auðga það og efla .
Samþykkt var að fresta afgreiðslu tillögunnar að svo komnu máli , en vísa henni til velferðarnefndar til umfjöllunar og frekari afgreiðslu .
Samkvæmt tölum frá Hagstofu Íslands bjuggu í Rangárþingi eystra á síðasta ári 186 útlendingar , það er fólk með erlent ríkisfang .
Íbúar í sveitarfélaginu voru 1.735 og eru nýbúarnir svonefndu því um 11% af heildinni .
Sinna þeir ýmsum störfum í byggðinni og hafa verið áberandi í starfsmannahópi SS .
