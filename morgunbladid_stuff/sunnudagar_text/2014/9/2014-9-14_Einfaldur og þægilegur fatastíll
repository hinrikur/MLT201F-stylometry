Jóhanna Dröfn Stefánsdóttir er á fyrsta ári í læknisfræði við Háskóla Íslands og starfar sem flugfreyja hjá Icelandair á sumrin .
Jóhanna hefur gaman af því að fylgjast með tískunni á Íslandi og sækir hún innblástur í sitt nánasta umhverfi og fólk á förnum vegi .
Sigurborg Selma Karlsdóttir sigurborg@mbl.is Ein klassísk - hver hafa verið bestu kaupin þín fatakyns ? Verð að segja Steve Madden-skórnir mínir .
Ég á nokkra og get ekki valið á milli .
Síðan verð ég líka að nefna síða lopapeysu úr Geysi sem kærastinn minn gaf mér , hún er nauðsynleg á köldum vetrardögum .
En þau verstu ? Svona nýlega verð ég að segja Triangl-bikiní sem ég pantaði mér .
Eins flott og það er , er það alveg jafn óþægilegt .
Hefði getað keypt mér þrjú fyrir sama verð í H & M. Manstu eftir einhverjum tískuslysum sem þú tókst þátt í ? Á tímabili klæddi ég mig í víðar Levi ' s-gallabuxur , Henson-peysu og Kawasaki-skó .
Það var mjög slæm tíska .
Hverju er mest af í fataskápnum ? Ég á alltaf nóg á svörtum leggings og síðum skyrtum .
Það er bara svo fínt og þægilegt " outfit " .
Áttu þér eitthvert gott stef , ráð eða mottó þegar kemur að fatakaupum ? " Less is more " finnst mér eiga mjög vel við .
Hvaðan sækir þú innblástur ? Ég fæ innblástur frá fólkinu í kringum mig , bæði vinkonum og bara fólki sem ég rekst á .
Það er svo margt flott fólk á Íslandi og gaman að fylgjast með tískunni hér .
Svo er mamma líka alltaf flott .
Hvað er það síðasta sem þú festir kaup á fatakyns ? Svört síð kápa úr H & M , ótrúlega þægileg og passar við allt ! Ef þú fengir aðgang að tímavél sem gæti flutt þig aftur til árs að eigin vali og þú fengir dag til að versla , hvaða ár myndirðu velja og hvert færirðu ? Mér finnst tískan í dag vera bara blanda af því besta .
Svo mikið gamalt sem hefur komið aftur í tísku , eins og háar buxur , víðar skyrtur , bomber-jakkar , mom jeans , platform-skór og fleira fallegt .
Hvernig myndir þú lýsa þínum fatastíl ? Einfaldur og þægilegur .
Hvaða tískublöð / blogg lestu helst ? Ég fylgist með nokkrum tískubloggurum frá Norðurlöndum á Instagram ; þær eru alltaf ótrúlega smekklegar .
