Útvarpsleikhúsið á Rás 1 frumflytur á sunnudag nýtt íslenskt leikverk , Rökrásina eftir Ingibjörgu Magnadóttur , í leikstjórn Hörpu Arnardóttur .
Var það unnið í samvinnu við Listahátíð í Reykjavík .
Verkið fjallar um eldri hjón sem hafa ekki farið út úr húsi í þrjátíu ár en hafa ákveðið að opna ólöglega útvarpsstöð .
Leikarar eru þau Kristbjörg Kjeld , Erlingur Gíslason , Guðrún S. Gísladóttir , Kristján Franklín Magnús , Jóhanna Friðrika Sæmundsdóttir og Vignir Rafn Valþórsson .
Kristín Anna Valtýsdóttir samdi tónlist við verkið en hljóðvinnslu annaðist Einar Sigurðsson .
