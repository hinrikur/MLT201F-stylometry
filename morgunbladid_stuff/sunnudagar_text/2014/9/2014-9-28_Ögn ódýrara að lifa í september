Nýjustu mælingar Hagstofunnar sýna að vísitala neysluverðs lækkaði um 0,12% í september , en um 0,43% ef húsnæði er undanskilið .
Neysluverðsvísitalan stendur nú í 422,6 stigum .
Lækkuðu flugfargjöld til útlanda um 28,9% milli mánaða og hafði það 0,52% áhrif á vísitöluna .
Á móti hækkaði húsnæðiskostnaður og sömuleiðis verðið á fötum og skóm .
Nemur hækkun neysluverðsvísitölunar 1,8% síðustu tólf mánuði , en 0,4% ef húsnæði er undanskilið .
