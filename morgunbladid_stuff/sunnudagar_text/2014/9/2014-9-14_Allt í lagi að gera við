Aurapúkinn er á þeirri skoðun að samlandar hans séu of gjarnir á að henda heimilistækjum um leið og þau bila .
Það er alveg rétt að stundum borgar sig ekki að gera við tækin , enda geta viðgerðir verið dýrar , tímafrekar og truflandi .
Er til dæmis alveg galið að ætla að gera við flatskjá sem bilar , og oftar en ekki er ódýrara að kaupa nýja tölvu en gera við þá gömlu , ef ábyrgðin er runnin úr gildi .
Ætti samt alltaf að taka upp símann og grennslast fyrir um hvað skoðun og viðgerð gæti kostað .
Eins skemmtilegt og það er að eignast t.d. nýjan ísskáp eða splunkunýja og flotta þvottavél , þá getur vel verið að það eina sem þurfi sé lítill og tiltölulega ódýr varahlutur .
Gamla græjan gegnir þá áfram sínu hlutverki , og munar um sparnaðinn að þurfa ekki að kaupa nýtt alveg strax .
