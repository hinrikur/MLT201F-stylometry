Ökumenn rafbíla geta nú hlaðið þá á hleðslustöð Orku náttúrunnar , framleiðslu- og sölufyrirtækis Orkuveitu Reykjavíkur , sem opnuð var í vikunni .
Þetta er áttunda stöðin af tíu sem ON mun halda úti á Suður- og Vesturlandi .
Fyrir eru stöðvar við höfuðstöðvar ON á Bæjarhálsi 1 , Reykjavík , við bifreiðaumboð BL við Sævarhöfða , við Smáralind í Kópavogi , við Skeljung á Miklubraut , á Fitjum í Reykjanesbæ , við IKEA í Garðabæ og í Borgarnesi .
Guðmundur Ármann Pétursson , framkvæmdastjóri Sólheima í Grímsnesi , opnaði stöðina á Selfossi .
Hann hefur átt rafmagnsbíl í tæpt ár og telur þessar stöðvar lykilþátt í að hraða rafbílavæðingu á Íslandi .
Með tilliti til umhverfissjónarmiða og sparnaðar séu rafbílar góðir fyrir Ísland .
Frá áramótum hafa tíu rafbílar bæst við bílaflota Íslendinga mánaðarlega og bíltegundum í boði fjölgar .
Liður í stefnu Olís Jón Halldórsson , forstjóri Olís , segir í tilkynningu að opnun hraðhleðslustöðvar fyrir rafbíla sé liður í stefnu félagsins að auka aðgengi viðskiptavina að umhverfisvænum og endurnýjanlegum orkugjöfum .
Olís rekur nú tvær metan-afgreiðslur í Reykjavík og opnar þá þriðju í samstarfi við Norðurorku á Akureyri á næstu vikum .
Í fyrra kynntu fulltrúar félagsins fyrst íslenskra olíufyrirtækja , dísilolíu blandaða með vetnismeðhöndlaðri lífrænni olíu , sem er hreinna og umhverfisvænna dísileldsneyti en þekkst hefur .
Allt er þetta liður í umhverfisstefnu félagsins sem starfað hefur verið eftir um árabil .
sbs@mbl.is 