Páll Sigurður virðist hafa fleiri klukkustundir í sólarhringnum en annað fólk .
Auk þess að spila með hjómsveitinni Rafmagnað tekur hann þátt í leiksýningu áhugamannaleikfélagsins Órión í Gaflaraleikhúsinu .
Verkið er Næstum sjö og verður sýnt fjórum sinnum í september .
Hvað eruð þið mörg í heimili ? Ég bý hjá bróður mínum ásamt konunni hans og þremur börnum .
Hvað fer fjölskyldan með í mat og hreinlætisvörur á viku ? Hahah ! Hef ekki hugmynd .
Hvar kaupirðu helst inn ? Ég kaupi nú ekki mikið inn , ég læt nú fólk sem hefur meira vit á því gera það .
Hvað áttu alltaf til í ísskápnum ? Mjólk , skyr og brauð ...
mjög íslenskt bara .
Hvað freistar helst í matvörubúðinni ? Ég er veikur fyrir súkkulaði ( eins og flestir eru ) .
Hvernig sparar þú í heimilishaldinu ? Með því að búa hjá fjölskyldunni bara , svona þangað til maður flytur út .
Hvað vantar helst á heimilið ? Það vantar ekkert þannig séð .
Eyðir þú í sparnað ? Fyrst að planið er að flytja til Englands á næsta ári þá er maður farinn að spara , til að gera hlutina aðeins auðveldari .
Skothelt sparnaðarráð ? Ekki eyða peningum í eitthvað sem þú þarft ekki , ekki að ég sé góður í því .
