Vænst er allt að 600 þátttakenda á kaupstefnuna Vestnorden Travel Mart , sem haldin verður í Reykjavík í byrjun næstu viku .
Að ferðakaupstefnunni , sem nú er haldin í 29. sinn , stendur North Atlantic Tourism Association ( NATA ) sem er ferðamálasamband Norður-Atlantshafsins og samstarfsvettvangur Íslands , Færeyja og Grænlands .
Vestnorden Travel Mart er mikilvægasta kaupstefnan í ferðaþjónustu á norðurslóðum .
Íslandsstofa hefur framkvæmd Vestnorden Travel Mart með höndum , en kaupstefnan er haldin annað hvert ár á Íslandi og hin árin til skiptis í Færeyjum eða á Grænlandi .
Í tilkynningu er haft eftir Ingu Hlín Pálsdóttir að kaupstefnan fái aukið vægi á hverju ári , það er í takt við aukinn fjölda ferðamanna .
" Ísland , Grænland og Færeyjar eru allt áfangastaðir sem búa yfir einstökum tækifærum fyrir ferðamenn .
Náttúran , fólkið og menningin eru eiginleikar sem áfangastaðirnir þrír deila að einhverju leyti og við finnum mikinn styrk í því að geta unnið saman á þessum vettvangi að því að kynna löndin saman .
Löndin bjóða öll spennandi og fjölbreytta ferðaþjónustu sem fellur vel að þörfum okkar markhópa , " er haft eftir Ingu Hlín .
Skapa tengsl og kynnast löndum Kaupstefnan Vestnorden Travel Mart er sögð ekki aðeins gefa tækifæri til að skapa og viðhalda viðskiptatengslum heldur einnig til að kynnast löndunum þremur sem að viðburðinum standa .
Í tengslum við kaupstefnuna er boðið upp á kynnisferðir til landanna þriggja .
Geta ferðalangar þá kynnst vel fjölbreyttum möguleikum og ferðaþjónustu á Íslandi , Grænlandi og í Færeyjum .
sbs@mbl.is 