Tölvurisinn Apple er heldur betur að stimpla sig inn í heilsugeirann .
Það hefur reyndar einkennt fyrirtækið að þegar tekin er ákvörðun um að fara inn á ákveðið svið er það gert með nýrri nálgun sem gjörbyltir gömlum hefðum , líkt og iPod og iTunes gerðu fyrir tónlistarmarkaðinn og iPhone fyrir farsímamarkaðinn .
Nú hefur Apple kynnt HealthKit sem gerir notendum iPhone og síðar iWatch færi á að fylgjast betur með heilsunni yfir daginn .
Þegar eru nokkrir spítalar farnir að prófa HealthKit en Stanford University Hospital notar nýju vöru Apple til að fylgjast með blóðsykri sjúklinga og Duke University er að hanna , í samstarfi við Apple , leið til að nota heilsuforrit Apple til að fylgjast náið með blóðþrýstingi , þyngd og öðrum þáttum sjúklinga með hjarta- og æðasjúkdóma og krabbameinssjúklinga .
