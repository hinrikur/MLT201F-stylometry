Sveitarstjórnarmenn á Austurlandi vilja að hluti útgerðar þyrlusveitar Landhelgisgæslunnar verði á Egilsstaðaflugvelli .
Einnig vilja þeir að á Egilsstöðum verði flugmiðstöð vegna hugsanlegrar olíuleitar á Drekasvæðinu .
Ályktun um þetta var samþykkt á aðalfundi Samtaka sveitarfélaga á Austurlandi sem haldinn var á dögum .
Flugmál bar mjög á góma á fundinum eystra .
Sveitarstjórnarmenn vilja að innanlandsflug verði skilgreint sem almenningssamgöngur og jafnsett öðrum kostum í því sambandi .
Tryggja verði að áætlunarflug til Vopnafjarðar haldist áfram og að peningar fáist til viðhalds á flugvellinum þar .
Þá þurfi bundið slitlag á Norðfjarðarflugvöll , svo hann geti þjónað sjúkraflugi sem best .
Á aðalfundi SSA voru ítrekaðar fyrri ályktanir um mikilvægi þess að Reykjavíkurflugvöllur fái að halda sér .
Ætli Reykjavík að standa undir nafni sem höfuðborg alls landsins sé mikilvægt að samgöngur þangað séu góðar .
Þá verði flugfélög og ríkið að beita sér fyrir endurskoðun óhóflegra flugfargjalda í innanlandsflugi , en það háa verð hefur verið áberandi umkvörtunarefni að undanförnu .
sbs@mbl.is 