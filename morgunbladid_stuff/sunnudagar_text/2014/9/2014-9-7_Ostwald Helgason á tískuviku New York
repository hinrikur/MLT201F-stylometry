Einn stærsti tískuviðburður í heimi hófst í vikunni , Mercedes Benz Fashion Week í New York .
Margir flottir hönnuðir hafa nú þegar sýnt haustlínu sína en um helgina koma fram nöfn á borð við Diane Von Fursternberg , Derek Lam , Thakoon , Victoria Beckham , DKNY og hálfíslenska tískumerkið Ostwald Helgason .
Ostwald Helgason samanstendur af hönnunartvíeykinu Ingvari Helgasyni og Susanne Ostwald .
Saman hafa þau náð gríðarlega langt á sínu sviði og gaman verður að fylgjast með þeim í framtíðinni .
