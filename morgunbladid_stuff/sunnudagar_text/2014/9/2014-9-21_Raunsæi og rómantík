Í Garðastræti í Reykjavík hafa hjónin Gunnhildur Ásta Guðmundsdóttir og Sigurður Hannesson komið sér vel fyrir .
Húsið er hinn svokallaði Hringjarabær sem byggður var árið 1908 af Bjarna Matthíassyni , þáverandi hringjara í Dómkirkjunni og kirkjugarðinum við Suðurgötu .
Sigurborg Selma Karlsdóttir sigurborg@mbl.is Heimilisstíllinn er góð blanda af raunsæi og rómantík .
" Ég er bæði hrifin af praktískri skandinavískri hönnun og hef gaman af því að beygja frá henni , með nýjum og gömlum munum sem skipta mig máli , " útskýrir Gunnhildur Ásta sem telur miklilvægt að manni líði vel heima hjá sér .
Hjónin hafa búið bæði á Englandi og Ítalíu , auk Íslands , og segja heimilið því bræðing áhrifa .
" Innblásturinn kemur síðan líka úr kvikmyndum , blöðum , bókum og öðru sem kryddar tilveruna , " segir Gunnhildur og bætir við að mikilvægt sé að heimilið gleðji augað og næri andann – án þess að þrengja að honum .
" Á heimilinu er það alltaf stofan – þar líður okkur vel og við getum slakað á við lestur , tónlist eða spjall .
Við horfum lítið sem ekkert á sjónvarp – geymum það því niðri í kjallara , " svara hjónin , aðspurð hver sé griðastaður heimilisins .
