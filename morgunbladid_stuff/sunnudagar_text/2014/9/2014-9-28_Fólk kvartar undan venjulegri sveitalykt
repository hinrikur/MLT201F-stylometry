Kostirnir við að vera sveit í borg eru fjölmargir eins og varðar fóðuröflunina en því fylgja líka gallar .
" Fólk kemur og vill búa hérna og finnst þetta fallegur staður og gaman að vera í sveit en gallinn við þetta er að svo þolir fólk ekki að það sé sveitalykt í kringum það .
Við höfum lent í rosalega leiðinlegum útistöðum við fólk sem flytur hingað .
Það er ekki rósailmur af dýrum og ekki hægt að búast við því ef þú býrð við hliðina á bóndabæ .
Fólk er jafnvel að taka mynd af skítadreifaranum og senda mynd til heilbrigðiseftirlitsins , " segir Helga .
Finnst þér þá fólk komið úr tengslum við búskap ? " Það er vandamálið .
Við fáum ekki frið .
Skriffinnskan er farin að verða svo stór hluti af samfélaginu .
Fólk er komið svo langt frá upprunanum .
Það gerir sér ekki grein fyrir því hvað þarf til þess að framleiða mat .
Við erum ekki að framleiða mat en það er mjólkurbú hérna og kindabú og það fólk fær kvartanir líka .
Það er eins og fólk geri sér ekki grein fyrir því hvað þarf til að maturinn þeirra komist á borðið .
Og hvað það er sem þarf til að við getum verið að framleiða vörur sem við fáum gjaldeyri fyrir .
Það er það sem við erum að gera .
Við erum að taka það sem við viljum ekki borða sjálf , það sem gæti verið að fara á haugana , og framleiða úr því verðmæti .
Þetta eru mörg hundruð tonn á ári sem við framleiðum af fóðri og þetta verður að gjaldeyri .
Sama með bændur sem framleiða mat fyrir fólk .
" Hún segist stundum velta fyrir sér áhrifum teiknimynda .
" Við erum þriðja eða fjórða kynslóðin sem horfir á teiknimyndir þar sem dýr eru í fötum með mannlegar tilfinningar .
Fólk gerir sér ekki grein fyrir því hvað skepnur eru eða til hvers þær eru .
" 