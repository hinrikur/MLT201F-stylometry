Aron Bergmann Magnússon , teiknari , leikmyndahönnuður og hugmyndasmiður , allt í senn , starfar á Pipar auglýsingastofu .
Hann á tvær dætur , Chloe og Ísmey Myrru , og eru þau feðgin dugleg að eyða góðum stundum saman .
Þátturinn sem allir geta horft á ? Ég myndi segja að þátturinn sem við öll horfum á og höfum gaman af saman sé Útsvar .
Við reynum oft að giska á rétt svar og stemningin magnast í takt við það .
Maturinn sem er í uppáhaldi hjá öllum ? Öllum þykir tagliatelle-rétturinn sem ég geri langbestur .
Hann er með rjómaostasósu og stökkum beikonbitum .
Rétturinn er í miklu uppáhaldi ! Skemmtilegast að gera saman ? Það skemmtilegasta sem við gerum saman myndi ég segja að væri að föndra saman heima og teikna saman .
Það endar þó iðulega með því að pabbi þarf að klára föndrið fyrir skvísurnar .
Borðið þið morgunmat saman ? Það er misjafnt hvernig morgnarnir eru hjá okkur .
Stundum erum við öll á spani , við það að verða of sein .
Af og til tökum við léttan morgunmat saman áður en allur herinn heldur af stað í skóla eða vinnu .
Hvað gerið þið saman heima ykkur til dægrastyttingar ? Það skemmtilegasta sem við gerum er án efa að fara upp í sumarbústað eða út í eyju til vinar míns sem er mikil náttúruperla og fullt skemmtilegt að gera .
Stelpunum líður alltaf vel í sveitinni .
Svo klikkar ekki að fara í keilu á virkum dögum til að brjóta upp hið daglega amstur vikunnar og hversdagsleikann .
