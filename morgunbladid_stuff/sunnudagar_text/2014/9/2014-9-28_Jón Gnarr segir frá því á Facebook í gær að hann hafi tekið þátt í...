Jón Gnarr segir frá því á Facebook í gær að hann hafi tekið þátt í athyglisverðum umræðum í breskum útvarpsþætti á fimmtudag um leiðbeiningabæklinga .
" Bretunum fannst athyglisvert að heyra að yfirleitt eru leiðbeiningar á Íslandi ekki þýddar á íslensku heldur fáum við þær oftast á ensku eða hinum Norðurlandamálunum .
" Guðríður Haraldsdóttir blaðamaður , eða Kaffi Gurrí eins og hún er oft nefnd , var ein þeirra sem tóku þátt í umræðunum sem spunnust út frá þessum skrifum .
" Mér tókst einu sinni að tengja vídeótæki ( meira að segja með RÚV á 1 og Stöð 2 á 2 ) eftir hollenskum leiðbeiningum og kann ekki orð í hollensku .
Það efldi sjálfstraustið til muna , " skrifaði Guðríður .
Samkvæmisleikur sá að nefna 10 plötur sem hafa haft áhrif á mann sjálfan og biðja svo aðra um að nefna þær 10 plötur sem mótuðu þá er í fullum gangi á Facebook .
Bergsteinn Sigurðsson útvarpsmaður tók saman lista yfir þær 10 plötur sem hann segir hafa mótað sig og eru það plöturnar : Pottþétt 1 , Pottþétt 2 , Pottþétt 3 , Pottþétt 4 , Pottþétt 5 , Pottþétt 6 , Pottþétt 7 , Pottþétt 8 , Pottþétt 9 og Pottþétt 10 .
Út frá þessari játningu spunnust umræður um ýmsar íslenskar safnplötur sem heita nöfnum eins og Reif í kroppinn .
Heiða Kristín Helgadóttir , stjórnarformaður Bjartrar framtíðar , játaði í kjölfarið að vegna fjölskyldutengsla ætti hún heiðurinn af nafnbótinni Algjört möst sem fylgdi í kjölfar safnplötunnar Ýkt stöff .
" Mitt stærsta framlag til íslenskrar tónlistar , " skrifar Heiða Kristín .
