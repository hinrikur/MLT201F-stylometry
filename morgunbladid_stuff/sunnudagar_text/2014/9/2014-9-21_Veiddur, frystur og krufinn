Risasmokkfiskur var krufinn í vikunni á Nýja-Sjálandi .
Smokkfiskurinn hafði flækst í net fiskimanna við Suðurskautslandið en afar sjaldgæft er að svona dýr lendi í neti og sé svona heillegt .
Algengara er að slíka smokkfiska reki á land og eru þá yfirleitt rotnir og illa farnir .
Krufningin var sýnd beint á netinu og horfðu 142 þúsund manns í 180 löndum á vísindamennina sinna sínum störfum .
Smokkfiskurinn er engin smásmíði en skipstjórinn John Bennett sagði í samtali fyrir krufninguna að það fyrsta sem hann hefði tekið eftir væru augun .
" Þau voru eins og stórar súpuskálar á veitingahúsum .
Það var ótrúleg sjón að sjá þetta dýr koma upp úr sjónum , " rifjaði skipstjórinn upp .
Kat Bolstad , sem sérhæfir sig í rannsóknum á risasmokkfiskum , sagði að dýrið væri einstakt enda heillegt með eindæmum .
" Það er nánast óskemmt og því frábært tækifæri fyrir okkur að skoða .
" 