Apple kynnti í vikunni nýja símann sinn , iPhone 6 , og sömuleiðis Apple-úrið .
Úrið mun fást í þremur útgáfum – Apple Watch , Apple Watch Sport og Apple Watch Edition .
Ódýrasta útgáfan mun kosta 349 dollara eða rúmlega 41 þúsund krónur í Bandaríkjunum en ekki gaf Tim Cook , forstjóri Apple , upp nákvæma dagsetningu , hvenær viðskiptavinir mættu búast við úrinu .
Hann minntist heldur ekki neitt á endingu á batteríinu og tækniheimurinn varð ekkert sérlega hrifinn af því .
Hver vill eiga úr sem dugar aðeins nokkra klukkutíma ? Markmið Apple var samt að framleiða besta úr allra tíma og það verður fróðlegt að sjá , þegar úrið kemur loks á markað , hvort það hefur tekist .
Úrið er að sjálfsögðu með snertiskjá en einnig með hringlaga takka á hliðinni , takka sem er venjulega til að trekkja upp úr .
En þessi takki trekkir ekki neitt heldur stýrir hann fjölmörgum aðgerðum sem úrið býður upp á .
Úrið mun fást í tveimur stærðum og hægt verður að föndra eitthvað með ólarnar .
Þeir ríku geta síðan keypt 18 karata gullúr .
