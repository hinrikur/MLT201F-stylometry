Laun félagsmanna SFR stéttarfélags og Starfsmannafélags Reykjavíkurborgar hækkuðu um á bilinu 5-7% milli þessa og síðasta árs , samkvæmt nýrri könnun sem Capacent gerði .
Kjarasamningsbundnar hækkanir hjá félögunum á tímabilinu voru krónutöluhækkanir og 3,25-3,5% .
Það þýðir , að því er fram kemur í tilkynningu frá félögunum , að laun borgarstarfsmanna hafa ekki haldið í við launavísitöluna .
Er það sagt áhyggjuefni .
SFR-félagar hafa hins vegar náð að halda í við vísitölu á tímabilinu .
Enn er sögð mælast nokkuð mikil óánægja með laun hjá báðum félögum en þó mismikil milli stétta .
" Enda hafa starfsstéttir innan félaganna notið mismikilla hækkana og bilið milli þeirra hæstu og lægstu hefur aukist .
Hjá SFR hafa þeir hæst launuðu um þreföld laun þeirra sem lægstu launin hafa , " segir í frétt .
Karlar fá frekar aukagreiðslur Kynbundinn launamunur er nú 6% hjá St.Rv .
en hefur verið um 8-10% síðustu þrjú ár .
Hjá SFR eru vísbendingar um að launamunur þess sé aftur að aukast eftir að dregið hafi lítillega úr honum undanfarin ár .
Kynjamunur á launum félagsmanna fór úr 7% árið 2013 í 10% nú .
Við útreikninga liggja til grundvallar heildarlaun fólks í fullu starfi .
Tekið er tillit til áhrifa fjölmargra þátta í útreikningunum þannig að sá munur sem fram kemur á launum karla og kvenna skýrist ekki af vinnutíma , ólíkum atvinnugreinum og svo framvegis .
Niðurstöður kannananna sýna einnig að karlar eru enn mun líklegri til að fá aukagreiðslur og hlunnindi í starfi en konur .
Þannig fær 21% kvenna hjá SFR engar aukagreiðslur en aðeins 7% karla .
Munurinn á aukagreiðslum milli kynjanna hjá St.Rv .
er hins vegar aðeins minni .
" Það er sannarlega jákvætt að sjá að það dregur úr kynbundnum launamun hjá félagsmönnum St.Rv .
en hins vegar er aukinn kynbundinn launamunur meðal félagsmanna SFR áhyggjuefni og einnig mismunurinn á aukagreiðslum og hlunnindum sem við sjáum að er á milli kynjanna .
Þessar reglulegu mælingar félaganna sýna að hvergi má slaka á í baráttunni fyrir launajafnrétti , " segir í frétt .
Þar kemur einnig fram að enn sé mikið álag hjá starfsmönnum beggja félaga .
Um 54% félaga í St.Rv .
telja vinnuálag sitt of mikið en 42% hjá SFR stéttarfélagi .
Starfsöryggi ríkisstarfsmanna minnkar " Þá stendur tilfinning félagsmanna fyrir starfsöryggi í stað milli ára , en þó hafa fleiri félagsmenn SFR tilfinningu fyrir minnkuðu starfsöryggi en áður , eða um 13% .
Þetta skýrist m.a. af stefnu stjórnvalda um sameiningar og niðurskurð ríkisstofnana sem óneitanlega hefur mikil áhrif á starfsöryggi opinberra starfsmanna .
Í könnununum má glöggt sjá að ánægja með lífið og tilveruna helst í hendur við tilfinningu fólks fyrir starfsöryggi og ánægju með laun , " segja SFR og St.Rv .
sbs@mbl.is 