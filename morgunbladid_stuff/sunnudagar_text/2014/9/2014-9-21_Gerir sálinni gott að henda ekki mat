Í næstu viku sýnir Snædís Lilja Ingadóttir nýtt verk , GOOD / BYE , í Tjarnarbíói .
Þessi unga hæfileikakona segir að það að byrja að leggja regulega fyrir sé efst á verkefnalistanum .
Hvað eruð þið mörg í heimili ? Við erum bara tvö á mínu heimili , ég og kærastinn minn .
Hvað áttu alltaf til í ísskápnum ? Ég á næstum alltaf avókadó , tómata og hrökkkex eða flatkökur og svo er ég ómöguleg ef það er ekki til gott salt , Norðursalt , maldon eða eitthvað þannig .
Ég hef stundum smá áhyggjur af saltneyslu minni en ég bara elska það svo mikið að ég get ekki hætt .
Hvað fer fjölskyldan með í mat og hreinlætisvörur á viku ? Hummm – ég er bara alls ekki viss en ætli það sé ekki örugglega 20.000 eða kannski meira .
Mér finnst búðarferðin fljót að kosta 10.000-kall og nær varla í tvo poka .
Hvar kaupirðu helst inn ? Ætli ég fari ekki mest í Bónus og Krónuna en svo kemur Víðir sterkur inn með gæða-grænmetið .
Hvað freistar helst í matvörubúðinni ? Það fer mjög mikið eftir því hvort ég er svöng eða ekki þegar ég er stödd í búðinni .
Ef ég er svöng langar mig alltaf í eitthvað óhollt eins og nachos eða franskar , annars er það bara rosa misjafnt .
Hvernig sparar þú í heimilishaldinu ? Ætli helsti sparnaðurinn sé ekki hvað ég borða oft hjá mömmu .
Mamma er ein með bróður minn svo við kaupum oft saman í matinn og eldum saman fyrir fjóra eða vel rúmlega svo það er nóg í hádegismat daginn eftir líka .
Svo á mamma oft allskyns gúmmelaði sem ég tími ekki að kaupa sjálf en fæ hjá henni .
Hvað vantar helst á heimilið ? Helst langar mig í stærra eldhús sem hægt er að sitja í og borða eða bara drekka kaffi í huggulegheitum , annars man eg ekki eftir neinu sem vantar .
Eyðir þú í sparnað ? Mig langar svo að geta sagt já en , nei ég get ekki sagt að ég geri það .
En það er á lista yfir hluti sem ég þarf að fara að gera , skelli því efst frá og með núna .
Skothelt sparnaðarráð ? Ekki henda neinu , nýta allan matinn sem er keyptur .
Það verða líka oft til frábærir réttir úr því sem er til í ísskápnum , smá af allskonar .
Það er líka svo gott fyrir sálina að henda ekki mat .
