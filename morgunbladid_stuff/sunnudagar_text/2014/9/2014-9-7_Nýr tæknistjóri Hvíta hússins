Hvíta húsið hefur ráðið konu sem tæknistjóra hússins .
Sú heitir Megan Smith og hefur starfað meðal annars sem framkvæmdastjóri hjá Google og hefur áratuga reynslu í tæknigeiranum .
Stefna Bandaríkjanna er sú að fylgja öllum tækninýjungum sem ríða yfir heiminn og tengja jarðarbúa sífellt betur saman .
Obama og hans föruneyti er því í góðum höndum hjá Smith við að læra á nýjustu tæknina jafnóðum .
Obama sagði í fréttatilkynningu að Megan hefði á farsælum ferli verið leiðandi á sínu sviði , stjórnað hæfileikaríkum hópum og átt frumkvæði að ýmsum krefjandi og frumlegum hugmyndum , hönnun og uppsetningu á sviði tækni og nýsköpunar .
Hann segist sannfærður um að í nýju starfi sem tæknistjóri Bandaríkjanna muni Smith nýta forystuhæfileika sína og framúrskarandi hæfni til að starfa í þágu bandarísku þjóðarinnar .
