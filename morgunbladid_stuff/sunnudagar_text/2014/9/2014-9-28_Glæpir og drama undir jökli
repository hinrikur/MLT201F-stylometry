Þú varst ungur farinn að kynna þig sem kvikmyndagerðarmann .
Var alltaf draumurinn að búa til kvikmyndir ? Ég byrjaði frekar ungur að gera stuttmyndir og tónlistarmyndbönd svo þetta var frekar borðliggjandi titill .
Ég og félagi minn Arnar Jónasson vorum ekki nema 15 ára þegar við hlutum fyrstu verðlaun á Stuttmyndadögum í Reykjavík fyrir myndina Athyglissýki .
Kvikmyndagerðin hefur , frá því ég var barn , átt hug minn allan svo það var aldrei neinn vafi hvað mig langaði að gera við líf mitt .
Fyrst ég gat ekki verið persónurnar á skjánum þá var það bara að skapa þær .
Hver var fyrsta myndin sem þú gerðir ? Fyrsta alvörustuttmyndin var fyrrnefnd Athyglissýki , svart / hvít grínmynd sem var gerð á Hi 8-vél .
Hún fjallaði um strák sem á erfitt með að fóta sig í skóla sökum athyglissýki .
Í dag fengi þessi drengur líklegast greiningu sem ofvirkur .
Þið Arnar unnuð stuttmyndadaga tvö ár í röð fyrir Athyglissýki og Matarsýki .
Komu þessir sigrar ykkur á kortið ? Já , ætli það ekki bara .
Þetta var svolítið fyndið , okkur var boðið með myndirnar á nokkrar kvikmyndahátíðir í Skandinavíu og víðar .
Þar vorum við 15-16 ára viðstaddir frumsýningu en komumst ekki inn í frumsýningarpartíin sökum aldurs .
Á Kaffibarnum hófst svo Gullfoss og Geysir-ævintýrið og þið spiluðuð um víða veröld .
Spilið þið enn saman ? Við í Jói B í Gullfossi og Geysi erum enn að og aldrei verið betri .
Við köllum þetta ævintýri okkar oft trilluna .
Þegar allt annað klikkar er alltaf hægt að fara út á trillunni og fiska smá .
Nú átt þú tvö börn , Unu Margréti , 12 ára , og Nínu Magneu , eins árs .
Hefur foreldrahlutverkið breytt þér sem kvikmyndagerðarmanni ? Að vera foreldri er það besta sem hægt er að hugsa sér og ég vona að það hafi gert mig að betri manni .
Ég sé alla vega heiminn öðru vísi núna en fyrir 12 árum .
Kvikmyndin Frost þótti ákaflega vel heppnuð hryllingsmynd .
Er hún komin í frost eða verður framhald ? Það er kannski ekki svo vitlaus hugmynd ! Mér skilst á framleiðendunum að það séu enn pælingar í gangi með endurgerð í Hollywood .
Kannski gerir það fólk bara framhald ! Annars langar mig að gera meira grín , það verður vonandi næst , grínmynd .
Kitlan úr Hrauninu lofar góðu .
Ertu að fara að halda þjóðinni í heljargreipum á sunnudagskvöldum ? Ég vona að Hraunið verði fólki að skapi , ég get alla vega lofað glæpum og drama undir Snæfellsjökli .
