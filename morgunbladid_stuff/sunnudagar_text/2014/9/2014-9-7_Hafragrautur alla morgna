Nafn : Anna Björk Kristjánsdóttir Gælunafn : Ein sem kallar mig Spói , annars ekkert .
Íþróttagrein : Fótbolti .
Anna Björk Kristjánsdóttir er uppalin í Vesturbænum og spilaði knattspyrnu með KR upp alla yngri flokkana þar til hún fór yfir í Stjörnuna 2009 þar sem hún hefur verið síðan .
Hún er Stúdent frá Menntaskólanum í Reykjavík og er nú á öðru ári í sjúkraþjálfun í Háskóla Íslands auk þess að þjálfa stelpur hjá Gróttu og KR. Hversu oft æfir þú á viku ? Yfir sumartímann æfi ég 5-6 sinnum í viku og spila einn leik , en á vetrartímanum fer ég á 5 fótboltaæfingar og reyni að lyfta 2-3 yfir vikuna .
Hver er lykillinn að góðum árangri ? Mæta á allar æfingar og leggja sig 100% fram .
Aukaæfingar eru alltaf góðar en mikilvægast er að gera æfingarnar vel .
Gæði fram yfir magn .
Svo er líka mikilvægt að hugsa vel um sig , mataræði og svefn .
Alltaf að hafa trú á því að maður geti gert betur og náð lengra .
Hvernig er best að koma sér af stað ? Erfiðasti parturinn við að fara að hreyfa sig er að koma sér af stað .
Ég mæli með að finna sér æfingafélaga og byrja rólega .
Gott er að hafa einhvern sem rekur þig áfram og öfugt .
Setja sér raunsæisleg markmið .
Hvað ráðleggurðu fólki sem vill hreyfa sig meira ? Prufa sig áfram og finna hvað hentar þeim .
Ekki festast í einhverju einu .
Hvernig heldurðu þér í formi þegar þú ferð í frí ? Ég reyni að taka æfingar sem tengjast ekki fótboltanum beint .
Prufa nýja tíma og halda mataræðinu góðu .
Ertu almennt meðvituð / ur um mataræðið ? Verð meir og meir meðvituð með tímanum .
Reyni að borða mikið og hollt í kringum æfingar og leiki .
Hvað borðarðu til að halda þér í formi ? Ég byrja daginn alltaf á því að fá mér hafragraut , svo borða ég t.d. mikið af kjúklingi , salati , hnetum og boozti .
Hvaða óhollusta freistar þín ? Domino ' s er minn veikleiki .
Gæti aldrei tekið það alveg út af mataræðinu mínu .
Fæ mér stundum Domino ' s eftir leiki .
Hvað ráðleggurðu fólki sem vill bæta mataræðið ? Aldrei að byrja of ákaft og ætla sé að taka alla óhollustu út í einu .
Taka það í skrefum , þetta er oft spurning um hvað þú venur þig á .
Ekkert að því að leyfa sér óhollustu við og við .
Hvaða gildi hefur hreyfing fyrir þig ? Hún hefur mjög mikið gildi í mínu lífi .
Ég næ að losa vissa spennu við að hreyfa mig , fæ útrás og mér líður illa ef það líður of langur tími milli æfinga .
Ég finn fyrir þreytu og leti ef ég fer ekki reglulega á æfingar .
Hvað eru algeng mistök hjá fólki við æfingar ? Ætla sér að ná of miklum framförum á of stuttum tíma og byrja of geyst .
Oft nauðsyn að fá hjálp frá fagfólki .
Hverjar eru fyrirmyndir þínar ? Bjarni Páll , bróðir minn , og foreldrar mínir .
