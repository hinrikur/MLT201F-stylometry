Stefán Baldursson , óperustjóri Íslensku óperunnar , og Þórunn Sigurðardóttir , háskólanemi og fyrrverandi stjórnandi Listahátíðar , buðu heim í kvöldverð í vikunni , en tilefnið var komandi uppsetning á óperunni Don Carlo eftir Verdi , í fyrsta skipti á Íslandi .
Hópinn skipuðu því söngvarar , með Kristin Sigmundsson í öndvegi og var hann settur til borðs til slíkur , enda syngur hann í fyrsta skipti í mjög langan tíma með Íslensku óperunni og leikur sjálfan Spánarkonung .
Þá voru leikstjórinn og hljómsveitarstjórinn líka á staðnum .
" Ég er svo einstaklega heppinn að vera kvæntur meistarakokki , sem hefur endalaust gaman af að elda , þannig að allt laut hennar stjórn , þótt ég hafi aðstoðað með handtaki og handtaki , " segir Stefán .
Þórunn segir sviðslistafólk þurfa nokkuð kjarnmikinn mat , enda sé þetta fólk sinn eigin traktor , þurfi að nota bæði líkama , rödd , hug og hjarta og allt í einu á sviðinu .
Eldsneytið þarf því að vera kröfugt og hollt .
Stefán segir að það skili sér í vinnuna að samstarfsfólk hittist utan vinnu og slappi af yfir góðum mat og skemmtilegum samræðum .
Í boðum sem þessum sé ekki spiluð mikil tónlist enda þurfi gestirnir yfirleitt ekki slíka aðstoð heldur skemmti sér og öðrum með nærveru sinni og frásagnargleði .
" Reyndar var heimstenórinn Jonas Kaufmann á fóninum í upphafi kvölds en var fljótlega kaffærður , " segir Stefán .
Þórunn ákvað að bjóða upp á nokkuð þungan , íslenskan haustmat með suðrænu ívafi .
" Á haustin má fá dásamlegt grænmeti úr eigin garði , ber , kartöflur og svo að sjálfsögðu nýslátrað lambakjöt .
Ég nota hvorki hveiti né sykur í matargerð , en talsvert af mjólkurvörum .
Íslenska smjörið , sumir ostar , rjómi – þetta er úrvalsmatur .
Matinn er hægt að hafa að mestu tilbúinn daginn áður .
" Kvöldið heppnaðist sérdeilis vel en meðal þess sem var á boðstólum var meinholl súpa með engu hveiti né aukaefnum , íslenskt lambakjöt af nýslátruðu með marokkósku ívafi en Þórunn notaði saffran sem hún hafði keypt í Tyrklandi þótt því megi sleppa í aðalréttinum .
Hún segir langan eldunartíma lykilatriðið í lambakjötseldamennsku .
Þá má ekki gleyma sérstaklega góðum eftirrétti sem var ekki síður fagur á að líta .
Sveppasósa með osti 1 bakki sveppir 1 peli rjómi 2 hvítlauksrif , fínt skorin smjör og olía til steikingar ½ hreinn súputeningur ½ sveppateningur u.þ.b. 200 ml vatn 1 rjómaostur með graslauk einn biti af Camenbert , smátt skorinn smávegis af bláberjasultu og / eða bláberjasafti fersk steinselja eftir smekk Þerrið sveppina með pappír en þvoið þá alls ekki upp úr vatni .
Sneiðið þá niður og steikið í smjör- og olíublöndu ásamt hvítlauknum .
Bætið við vatni og rjóma og setjið svo ostinn út í og hrærið vel .
Smakkið til með bláberjasultu og / eða bláberjasafti .
Sósan á að vera með kraftmiklu bragði og smásætu .
Stráið niðurklipptri steinselju yfir .
Tómatsalat 4-5 íslenskir tómatar , skornir í sneiðar 2 hvítlauksrif , smátt söxuð 1 rauðlaukur , skorinn í sneiðar fersk steinselja eftir smekk 1 búnt klettasalat Salatdressing ferskur sítrónusafi eftir smekk smávegis rauðvínsedik ca ¼ bolli góð olívuolía Blandið öllu grænmetinu saman nema klettasalatinu .
Blandið sósuna og smakkið til .
Hún má ekki vera of sterk .
Gott er að setja klettasalatið út í salatið rétt áður en rétturinn er borinn fram svo að það sé stökkt og fallegt .
Berbalamb Íslenskt lambakjöt af nýslátruðu er besti matur í heimi .
Hér er það með marokkósku ívafi , fyllt með sveskjum og rúsínum , sem gefa gott sætt bragð .
Svo átti ég saffran sem ég keypti í Tyrklandi , en því má sleppa .
Mynta og rósmarín gefa lambakjöti einstakt bragð .
Langur eldunartími er grundvallaratriði þegar ég elda lambakjöt .
1 vænn úrbeinaður lambahryggur af nýslátruðu ½ pakki sveskjur ½ bolli rúsínur ¼ bolli furuhnetur ferskt rósmarínkrydd og mynta eftir smekk örlítið saffran , má sleppa salt og pipar eftir smekk Úrbeinið hrygginn , hægt er að láta gera það fyrir sig í ýmsum matvöruverslunum .
Blandið saman kryddinu , furuhnetum , sveskjum og rúsínum .
Setjið fyllinguna inn í hrygginn og bindið hann saman með kjötgarni .
Kryddið ekki puruna en vefjið álpappír utan um kjötrúlluna .
Setjið kjötið í um 220°C heitan ofn í örfáar mínútur og lækkið svo niður í 150°C , hafið í ofninum í um 10 mínútur og lækkið þá niður í 120°C .
Hafið kjötið í um 4 klst. í ofninum .
Fjarlægið álpappírinn þegar kjötið er komið út úr ofninum og kryddið þá puruna með salti og pipar eftir smekk og látið undir grillið örstutt .
Notið beittan hníf til að losa garnið og skera hrygginn í sneiðar .
Haustsúpa Fullt af grænmeti að eigin vali , til dæmis blómkál , brokkólí og púrrulaukur , skorið í bita nokkur hvítlauksrif , fínt skorin 1 lítri kjúklingasoð 1 múskathneta , rifin grænn pipar , mulinn smjör og olía til steikingar nokkrar msk .
sýrður rjómi sesamolía eftir smekk Snöggsteikið allt grænmetið fyrst upp úr blöndu af smjöri og góðri olíu .
Hellið kjúklingasoði yfir og látið sjóða vel þar til grænmetið er mjúkt .
Kryddið með grænum pipar og rífið múskathnetuna yfir .
Maukið allt vel í matvinnsluvél eða með töfrasprota .
Hellið smávegis af sesamolíu út í og smakkið til .
Setjið eina msk .
af sýrðum rjóma , eða þeyttan rjóma ef vill , út á hvern disk þegar borið er fram .
Dalahringur með berjum 1 Dalahringur , vel þroskaður ( einn hringur dugar fyrir 2-3 gesti ) 1 bolli ný ber fyrir hvern hring , til dæmis bláber , sólber og rifsber smáskvetta birkisíróp og skógarberjasíróp frá Héraði , hægt að nota annað síróp í staðinn 1 tsk .
bláberjasulta nokkrar pekanhnetur sýrður rjómi og þeyttur rjómi blandaður saman Passið að osturinn sé ekki með harða miðju og látið hann standa á borði svo hann sé mjúkur áður en hann er útbúinn .
Bláberin fékk Þórunn að þessu sinni að Narfastöðum í Þingeyjarsýslu .
Setjið ostana í smurt form , stærð þess fer eftir því hvað fólk er með marga osta .
Raðið þeim fallega í formið , setjið síróp yfir og síðan berin í miðju ostsins .
Til að grilla ostinn notaði Þórunn sírópsþrennu , sem er íslensk afurð frá Hallormsstað .
Setjið þá bláberjasultu ofan á og loks nokkrar pekanhnetur ofan á hvern hring .
Setjið ostinn á grillstillingu í ofninn og grillið við um 190°C í nokkrar mínútur .
Passið að hafa ostinn ekki of lengi í ofninum því hann getur runnið , sérstaklega ef hann er mjög þroskaður .
Berið fram með nýjum ferskum berjum og þeyttum rjóma blandað til helminga saman við þeyttan rjóma .
