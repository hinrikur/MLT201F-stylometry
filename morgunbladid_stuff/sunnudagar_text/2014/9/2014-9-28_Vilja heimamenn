Sveitarstjórnarmenn á Austurlandi vilja að stjórnvöld nýti sér betur starfskrafta heimamanna við ýmis verkefni sem sinna þarf í fjórðungnum .
Slíkt sé ódýrara en að senda starfsmenn með ærnum tilkostnaði frá höfuðstöðvum stofnana á höfuðborgarsvæðinu út á mörkina .
Ályktun um þetta var samþykkt á aðalfundi Samtaka sveitarfélaga á Austurlandi nýlega " Staðbundnar stofnanir eins og sýslumannsembætti og heilbrigðiseftirlit , svo dæmi séu tekin , eru vel til þess fallnar að sinna verkefnum við tollgæslu , matvælaeftirlit og fleira sem nú er verið að senda fólk landshluta á milli til að sinna , " segja Austfirðingar .
Sömuleiðs er fagnað að með breyttri embættisskipan hafi lending náðst , það er að sýslumaðurinn á Austurlandi sé á Seyðisfirði og lögreglustjóri á Eskifirði .
Því verði að fylgja eftir með því að færa verkefni úr borginni út á land og efla þannig starfsemi þar .
