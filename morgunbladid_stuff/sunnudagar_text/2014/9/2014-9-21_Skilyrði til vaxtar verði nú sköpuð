Á aðalfundi Sambands sveitarfélaga á Suðurnesjum sem haldinn var um síðustu helgi var lögð áhersla á mikilvægi þess að skapa atvinnulífi þar um slóðir nauðsynleg skilyrði til vaxtar og viðgangs .
Ríkisvaldið er hvatt til þess að leggja sitt af mörkum í samstarfi við sveitarfélög svo aðstæður fyrir þau fyrirtæki sem vilja hasla sér völl á Suðurnesjum séu til staðar .
Auk almennra aðgerða segir aðalfundurinn að jafnræðis skuli gætt svo iðnaðar- og hafnarsvæðið í Helguvík njóti sambærilegs stuðnings og verið er að veita framkvæmdum á Bakka við Húsavík með sérstakri löggjöf .
Í ályktun er ríkisvaldið er sérstaklega hvatt til að huga að flutningi opinberra stofnana , og með fjölgun opinberra starfa , til Suðurnesja .
Jafnframt að huga vel að allri áætlanagerð , meðal annars uppbyggingu raforkumannvirkja , samgangna og fleira með hagsmuni fyrirtækja að leiðarljósi .
Á landsvísu sé atvinnuleysi mest á Suðurnesjum og því þurfi allir að leggjast á árar til að bæta stöðuna .
