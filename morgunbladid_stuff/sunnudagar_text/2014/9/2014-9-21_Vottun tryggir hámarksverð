Fjarðalax fékk á dögunum inngöngu í The Global Salmon Initiative ( GSI ) , samtök laxeldisfyrirtækja sem sérhæfð eru í sjálfbærri og umhverfisvænni ræktun og vilja stuðla að framförum í greininni hvað þau atriði varðar .
Aðeins þau eldisfyrirtæki fá inngöngu í GSI sem annaðhvort eru nú þegar sjálfbær í umhverfismálum eða ætla sér að ná þeim markmiðum fyrir árið 2020 .
Meginástæða þess að Fjarðalax fékk inngöngu er sú að fyrirtækið stundar eingöngu kynslóðaskipt sjókvíaeldi .
Í rekstri þess eru ekki gefin sýklalyf og stefnt er að innleiðingu ýtrustu umhverfisstaðla .
Fjarðalax fékk fyrr á þessu ári , fyrst laxeldisfyrirtækja í Evrópu , BAP-vottun á framleiðsluaðferðir við laxeldi og umgengni um náttúruna .
Vottanir eru forsenda fyrir hámarksverði á mörkuðum .
Helst það í hendur við að afurðir Fjarðalax fara nær eingöngu á markaði þar sem viðskiptavinir sækjast eftir sjálfbærum og vottuðum afurðum .
Má nefna hinar þekku verslanir Whole Food Market í Bandaríkjunum í því sambandi .
Von á Vestfjörðum Um þessar mundir er fiskeldi , einkum á laxi og silungi , ein helsta vonin í atvinnulífi á sunnanverðum Vestfjörðum .
Nokkur fyrirtæki á því sviði starfa vestra og starfsmenn þeirra eru um 150 talsins .
sbs@mbl.is 