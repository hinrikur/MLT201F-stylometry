Samkvæmt nýrri rannsókn verður að taka stríðni systkina alvarlega en stríðni eða einelti systkina getur valdið þunglyndi síðar á ævinni .
Yfirleitt er það eldra systkinið sem níðist á því yngra , að því er fram kemur í grein á vef Guardian .
Rannsóknin var samvinnuverkefni háskólanna í Oxford , Bristol og Warwick .
Alls voru sjö þúsund tólf ára gömul börn spurð hvort systkini þeirra hefðu sagt eitthvað ljótt um þau , logið um þau , hunsað þau eða barið þau .
Þessi sömu börn voru spurð um andlega heilsu sína þegar þau höfðu náð átján ára aldri .
Góðu fréttirnar eru þær að flest börn höfðu ekki lent í svona slæmri stríðni af hálfu systkina sinna .
Verri fréttir eru hinsvegar þær að þau sem höfðu slíka upplifun að baki voru tvöfalt líklegri til að fá þunglyndi , kvíða eða stunda sjálfskaðandi hegðun .
Hingað til hefur verið horft meira til áhrifa foreldra á þróun persónuleika en á áhrif systkina .
Samskipti við systkini geta haft áhrif á hvernig fólk myndar önnur sambönd á ævi sinni .
Misnotkun af ýmsu tagi snemma á ævinni getur til að mynda valdið því að erfitt getur verið fyrir fólk að treysta öðrum .
