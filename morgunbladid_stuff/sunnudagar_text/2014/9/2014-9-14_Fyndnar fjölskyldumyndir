Það að hitta forseta Bandaríkjanna í eigin persónu getur tekið á , hvað þá að hitta hann í Hvíta húsinu .
Það getur jafnvel verið það erfitt að maður hendi sér á sófann í skrifstofu forsetans .
Þetta kom að minnsta kosti fyrir son leyniþjónustumanns sem fór með mömmu sinni og pabba að hitta Barack Obama .
Foreldrar vita að svona mjúkir sófar eru ómótstæðileg freisting fyrir ung börn .
Þeir eru bókstaflega gerðir til þess að slengja sér í og helst hoppa í þeim .
Myndin fer allavega í flokk fyndinna fjölskyldumynda hjá þessari fjölskyldu en sumar myndir dansa á línunni að vera fyndnar eða vandræðalegar .
Fjölskyldumyndir heppnast ekki alltaf sem skyldi og útfærslurnar eru misgóðar .
Góð leið til að verða ánægður með eigin fjölskyldumyndir er að skoða síðuna awkwardfamilyphotos.com en þar er að finna myndir sem fá mann sannarlega til að hlæja .
Sérstakur hnappur er á síðunni þar sem ófeimnir geta deilt vandræðalegum fjölskyldumyndum af sjálfum sér .
