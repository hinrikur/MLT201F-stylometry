Samtök smærri útgerða hafa sent frá sér ályktun þar sem mótmælt er þeirri skerðingu í línuívilnun á ýsu og steinbít sem nú hefur verið ákveðin .
Þar er minnkað það magn sem hefur farið til ívilnunar í ýsu úr 2.100 tonnum í 1.100 tonn og steinbít úr 900 tonnum í 700 tonn .
Þær útgerðir sem notið hafa línuívilnunar hafa eingöngu leyfi til krókaveiða og óhjákvæmilegt er að stór hluti aflans sé ýsa , segir SSÚ .
Bent er á að á síðasta fiskveiðiári hafi verið miklir erfiðleikar hjá smábátasjómönnum við að ná í ýsukvóta og þó voru veiðiheimildir þá meiri en nú .
" Þessi ákvörðun er algjörlega óskiljanleg og mun hafa alvarlegar afleiðingar í byggðum landsins , m.a. með uppsögnum beitningafólks , " segja SSÚ sem skora á ráðherra að endurskoða ákvörðun sína um skerðingu línuívilnunar .
sbs@mbl.is 