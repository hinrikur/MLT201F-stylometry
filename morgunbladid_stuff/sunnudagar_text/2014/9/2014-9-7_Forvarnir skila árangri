Á árabilinu 2004-2013 létust þrjú börn hér á landi vegna drukknunar .
Tveimur áratugum áður , frá 1984-1993 , var talan 13 börn .
Að sögn Herdísar Storgaard hefur öflugt forvarnarstarf skilað því að nú er nánast óþekkt að börn drukkni í grunnu vatni eins og setlaugum og pollum .
Nauðsynlegt sé þó fyrir foreldra að vera vel vakandi á sundstöðum og annars staðar þar sem börn eru í vatni .
Á aðeins nokkurra daga tímabili komu fréttir um að tvö börn sem voru næstum drukknuð .
Annað í sumarbústað og svo í Vestmannaeyjum .
Þetta er ógnvænleg tilhugsun og ég vona að þetta sé ekki upphafið af einhverri skelfilegri hrinu , " segir Herdís Storgaard , forstöðumaður hjá Miðstöð slysavarna barna .
Fréttirnar sem hún á við eru annars vegar slys um verslunarmannahelgina þar sem Lögreglunni á Selfossi barst tilkynning um meðvitundarlaust barn í heitum potti við sumarbústað í Hrunamannahreppi og hins vegar þriggja ára stúlku sem var bjargað úr sundlaug Vestmannaeyja þar sem hún hafði losað af sér handakútana og hlaupið út í aðra laug þar sem hún náði ekki niður til botns .
Sem betur fer sá sundlaugargestur hana í tæka tíð og lyfti henni upp .
Barnið var flutt til Reykjavíkur til aðhlynningar en barnið hefði verið í kafi í eina og hálfa mínútu .
" Það má segja að þessi tvö síðustu tilfelli þar sem litlu munaði séu dæmigerð fyrir það hvernig þessi slys verða og má þakka fyrir að ekki fór verr .
" Hver sekúnda skiptir máli Herdís hefur í sínu starfi sem forvarnarfulltrúi á þriðja tug ára fylgst með og gert rannsóknir um tíðni drukknana barna hér á landi .
Árið 1993 hóf hún vinnu við það að kanna orsakir fyrir að börn drukkna .
Hún ásamt tveimur læknum á Barnaspítala Hringsins fór að skoða tölfræði tíu ár aftur í tímann og sá að tíðni drukknana var há .
" Á aldrinum 0-15 ára voru 48 drukknunartilfelli á árunum 1984-1993 – þar sem 13 börn létu lífið .
35 tilfelli voru um svokallaða nærdrukknun , sem er skilgreining á þegar manneskja er í lífshættu .
Við skoðuðum ekki börn sem önduðu enn eftir að hafa verið í kafi .
Við skoðuðum bara þau börn sem fóru í hjarta- og öndunarstopp .
Þrjú börn á þessu tímabili hlutu varanlegan heilaskaða því þau fundust of seint – því hver sekúnda skiptir máli .
Ástæðan fyrir að ég fór í þessa vinnu var sú að móðir barns kom til mín eftir að barnið hennar var næstum því drukknað og bað mig að gera eitthvað í málinu .
Hún missti næstum því barnið sitt en það var ekki heilt á eftir .
" Herdís fór að reyna að hafa áhrif á stjórnvöld og fá þau til að setja strangari reglur .
Árið 1994 komu leiðbeiningar fyrir sveitarfélög og rekstraraðila sundstaða að þau ættu að huga að öryggi á sundstöðum .
Á sama tíma var byggingarreglugerð breytt þannig að þeir sem áttu heita potta urðu nú að setja lok á þá og hækka þá upp um 50 sentimetra þannig þeir væru ekki lengur felldir inn í pallinn .
Ástæðan var að lítil börn voru að detta ofan í þessa niðurfelldu potta .
" Þegar við gerðum fyrstu rannsóknina kom í ljós að fleiri börn drukknuðu en létust í umferðinni – sem er óvanalegt því umferðarslys eru yfirleitt númer eitt .
En það sem enginn hafði áttað sig á var að þetta var það sem ég kalla " silent killer " .
Svona slys fóru ekki alltaf í fjölmiðla en ef það er keyrt á barn er það alltaf stórfrétt .
Fólk hafði ekki hugmynd um að þetta væri svona algengt .
" Að hennar sögn sýna tölurnar að ekkert barn hefur næstum drukknað eða drukknað í grunnu vatni á síðustu 20 árum sem sé mikill munur því áður fyrr var það nokkuð algengt .
" Drukknanir í grunnu vatni voru eitthvað sem fáir höfðu heyrt um og þegar við gerðum svona ítarlega rannsókn þá kom sláandi niðurstaða .
Yngstu börnin , yngri en fjögurra ára , voru að drukkna í vatni sem var ekki nema nokkrir sentímetrar og stundum í drullupollum .
Það gerist vegna þroska barnsins því þegar lítið barn dettur þá setur það ekki fyrir sig hendurnar heldur rekur höfuðið í , fer að gráta og andar að sér vatninu .
Með samstilltu átaki þá sjáum við ekki lengur slíkar drukknanir , þær eru orðnar 0 í tölfræðinni .
Þetta er árangur sem eflaust má rekja til fræðslu til foreldra um hættu á að drukkna í grunnu vatni .
" Hún segir að foreldrar verði þó að vera meira á varðbergi , líkt og nýleg atvik sýni .
Slysin geri ekki boð á undan sér og foreldrar verði að vakta börnin allan tímann sem þau eru í sundlauginni og nálægt vatni .
" Það var mikið gæfuspor þegar aldurstakmarkið í sund var hækkað upp í tíu ára .
Flest börn eru orðinn synd tíu ára og viðbrögðin við að gleypa vatn eru orðinn eins og hjá fullorðnum .
Þetta hefur hjálpað mikið .
" Herdís kennir foreldrum slysavarnir á námskeiði sem kallast " Vertu skrefi á undan " en upplýsingar má finna á www.msb.is .
" Ég byggi foreldra frekar upp í staðinn fyrir að hljóma eins og Soffía frænka og segja þetta má ekki fussu svei og skamm .
Slysavarnir snúast ekki um boð og bönn heldur um skynsemi og að foreldrarnir átti sig betur á áhættuþáttum .
" 1984-1993 Samtals 48 börn 13 létu lífið 35 nærdrukknuð , af þeim hlutu 3 varanlegan heilaskaða .
Á þessu tímabili urðu 42% slysanna á opinberum sundstöðum 1994-2003 Samtals 39 börn 11 létu lífið 28 nærdrukknuð , öll heil eftir .
Á þessu tímabili urðu 62% slysanna á opinberum sundstöðum .
2004-2013 Samtals 22 börn 3 létu lífið 19 nærdrukknuð , öll heil eftir .
Á þessu tímabili urðu drukknanir í 83% tilvika á sundstöðum .
Skilgreining á nærdrukknun er að barn fer í hjarta- og öndunarstopp , er endurlífgað og lifir slysið af .
Barnið getur verið heilbrigt eftir en getur einnig verið með varanlegar heilaskemmdir .
Aldrei án eftirlits í sundi Börn á aldrinum 5-9 ára eru sérstakur áhættuhópur á sundstöðum að sögn Herdísar Storgaard .
Hún bendir á nokkrar aðstæður sem foreldrar ættu að vera sérstaklega vakandi um að lenda ekki í enda hafi sýnt sig að slysin gerast einmitt í þessum aðstæðum : Foreldri fer með tvö börn hvort af sínu kyninu í sund og getur því ekki tekið bæði börnin með í klefann sinn .
Annað barnið er aleitt og fer sjálft út í laugina á undan hinum .
Hópur af fólki fer í sund með mörg börn , oft á ferðalögum .
Það er farið með börnin ofan í og allir halda einhverra hluta vegna að hinir séu að fylgjast með en það er enginn í rauninni að fylgjast með .
Foreldrar tala sig ekki saman og allir eru voða uppteknir .
Skyndilega verður eitt barn útundan og finnst á botninum .
Svo er það sólbaðið og heitu pottarnir þar sem foreldrar kalla á börnin sín að vera bara í grunnu lauginni með kútana og fylgjast ekki með þeim .
Fara bara að gera eitthvað annað .
Það líður smástund , barnið tekur af sér kútana og hoppar út í djúpu laugina .
Herdís bendir á að sundlaugarverðir geta ekki fylgst með öllu og foreldrar bera sjálfir ábyrgð á börnum sínum í lauginni .
" Það sem ég er alltaf að reyna að koma að er að sundlaugarverðir eru ekki gæslumenn .
Þeir eiga að stoppa áhættuhegðun gesta en þeir geta ekki fylgst með öllum .
Þessu hef ég verið að hamra á í minni fræðslu til foreldra .
En ég heyri frá sundstöðum að það getur verið erfitt að fá foreldra til að fylgjast með börnunum sínum og verðirnir þurfa oft að sækja foreldra og fá þá til að fylgjast með sínum eigin börnum .
" Þjóðmál Benedikt Bóas benedikt@mbl.is Foreldrar bera ábyrgð á börnum sínum á sundstöðum .
Sundlaugarverðir geta ekki sinnt gæslu barna .
