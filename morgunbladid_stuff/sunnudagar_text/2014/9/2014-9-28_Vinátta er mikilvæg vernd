Vanda Sigurgeirsdóttir , lektor á menntavísindasviði Háskóla Íslands , leggur áherslu á að vinátta skipti miklu máli til að koma í veg fyrir einelti , margir eigi vissulega erfitt með að eignast vini en hægt sé að auka færni þeirra til þess .
Eins og gefur að skilja er erfitt að læra þegar barni líður illa .
Vanda hefur haldið fjölda fyrirlestra um einelti fyrir foreldra grunnskóla og segir eina mikilvægustu forsendu þess að börn nái góðum árangri í skólanum sé að þeim líði vel .
Því verði að skapa þær aðstæður ; hún segir samvinnu skóla og heimila líklega bestu leiðina til að bæta líðan og námsárangur .
" Ef kennarar , starfsmenn skóla , félagsmiðstöðva og íþróttamannvirkja , þjálfarar og foreldrar samhæfa viðbrögð sín gegn einelti aukast líkurnar á æskilegum niðurstöðum töluvert , " segir Vanda .
Til að ná því takmarki þurfi allir fullorðnir að auka þekkingu sína á vandamálinu og hvernig best sé að taka á því .
Umræðan er áberandi , en vita allir hvað felst í þessu litla en þó hræðilega orði , einelti ? Vanda útskýrir það : Einelti er neikvætt , langvarandi og endurtekin áreitni sem beinist gegn einum eða fleiri einstaklingum og hefur margþætt neikvæð áhrif á þá sem fyrir því verða .
Einelti felur í sér valdaójafnvægi og misbeitingu á valdi .
Birtingarmyndir eineltis eru margar .
Vanda nefnir þær algengustu : líkamlegt ofbeldi , eins og barsmíðar , spörk og hrindingar ; munnlegt ofbeldi , þegar þolendur verða fyrir stríðni , uppnefni og niðurlægjandi athugasemdum ; andlegt ofbeldi , þegar þolandinn er skilinn útundan , einangraður og þarf að þola svipbrigði , augnagotur , þögn eða algert afskiptaleysi .
Ögrandi eða hlédræg Einelti fer oftast fram á skólatíma , innan veggja skólans eða utan hans , en þó við aðstæður þar sem erfitt er fyrir fullorðna að fylgjast með , segir Vanda .
Skólalóðin er algengasti staðurinn .
Þau börn sem verða fyrir einelti eru yfirleitt á neðstu þrepum vinsældalistans , eins og Vanda orðar það : Annars vegar ögrandi börn , sem eru reyndar lítill hluti ; börn sem eiga við námsörðugleika að stríða og hafa ekki mikla félagslega færni , en hins vegar hlédræg börn , sem svara oft áreitni með því að fara að gráta og draga sig til baka .
Þau börn eru einmana og eiga fáa eða enga vini , eru með lélegt sjálfstraust og þora ekki að segja frá .
Þess vegna bendir Vanda á hve vinátta er mikilvæg .
Rannsóknir sýni að mjög mikilvægt sé fyrir andlega vellíðan barna að þau eigi vini , og hægt sé að kenna þeim vináttufærni og þjálfa í henni .
Vinátta sé verndandi gegn einelti .
Vanda bendi á að það sé hvorki létt verk né löðurmannlegt að hjálpa börnum að finna og eignast vinni heldur töluverð vinna fyrir foreldra .
" En þetta er vinna sem þið fáið margfalt til baka , kannski ekki í tímum talið en sannarlega í hamingjusamara barni .
Þau börn sem bæta sig mest eru þau börn þar sem foreldrar ræða vandamálin við þau og vita hvernig á að hjálpa .
" Athyglisverð er sú ábending Vöndu að afleiðingar eineltis séu einnig mjög slæmar fyrir gerendur .
Rannsóknir sýni að þeir sem leggi í einelti séu líklegri en aðrir til að lenda í áfengis- og vímuefnavanda og að verða sakfelldir fyrir glæpi .
Auk þess séu þeir líklegri til að beita maka og börn ofbeldi .
Góð ráð til foreldra 1Talaðu við og hlustaðu á barnið þitt á hverjum degi Rannsóknir sýna að um helmingur barna sem verða fyrir einelti segir foreldrum sínum aldrei frá því .
Börn skammast sín oft of mikið og vilja því ekki segja frá .
Einnig finnst þeim stundum að enginn geti hjálpað þeim , ekki einu sinni foreldrar .
Þá trúa sum því að eineltið verði verra ef þau segja frá 2 Komdu í skólann og í frímínútur Rannsóknir sýna að 67% eineltistilfella gerast þar sem fullorðnir eru ekki til staðar .
Ef þú getur komið einu sinni í viku eða einu sinni í mánuði – eða jafnvel einu sinni á önn , þá getur það skipt máli .
3 Sýndu gott fordæmi með góðmennsku Börnin þín læra heilmikið um sambönd og samskipti með því að fylgjast með þér .
Í hvert skipti sem þú talar við aðra manneskju – eða um aðra – á meiðandi eða svívirðandi hátt ertu að kenna barninu þínu að einelti sé í lagi .
4 Lærðu að þekkja einkennin Ef þig grunar að verið sé að leggja barnið þitt í einelti ræddu þá við kennara barnsins eða finndu leið til að fylgjast með samskiptum barnsins við félagana til að fá það á hreint hvort grunsemdir þínar eru á rökum reistar .
5 Skapaðu heilbrigðar venjur / hegðun Byrjaðu strax í leikskóla að þjálfa barnið í hvað á ekki að gera , t.d. lemja , hrinda , ýta , stríða , vera vondur við aðra .
Einnig – og jafnvel enn mikilvægara – er að kenna börnunum hvað á að gera : Að vera góð , samkennd með öðrum og að skiptast á og vera sanngjörn eru hæfileikar sem skipta miklu máli í öllum samskiptum við önnur börn .
6 Aðstoðaðu skóla barnsins Hvort sem barnið þitt hefur verið lagt í einelti eða ekki ættir þú að vita hvað skólinn gerir til að stöðva einelti .
Rannsóknir sýna að aðferðir sem leggja áherslu á að byggja upp jákvæðan anda í skólanum skila bestum árangri .
7 Búðu til heimilisreglur um einelti Börnin þín þurfa að heyra það skýrt frá þér að það er ekki eðlilegt eða í lagi að þau leggi í einelti eða verði lögð í einelti .
Ekki er heldur viðunandi að þau standi og horfi á þegar önnur börn eru lögð í einelti .
Ef barnið þitt leggur í einelti getur þú hjálpað því að finna aðrar leiðir til að nota persónulegt vald sitt , stöðu og leiðtogahæfileika í skólanum .
Síðan geturðu unnið með barninu , kennurum og skólastjóra að því að koma á góðmennsku-áætlun í skólanum .
8 Kenndu barninu þínu að vera góður áhorfandi Börn geta oft stoppað einelti með því að kalla : Hættu , þú ert að leggja í einelti ! Flestir gerendur hætta á innan við 10 sekúndum ef einhver segir þeim að stoppa .
9Einelti á ekki að vera hluti af barnæskunni Sumir fullorðnir hika við að gera eitthvað þegar þeir sjá eða heyra um einelti .
Það er mikilvægt fyrir alla að skilja að engin tegund af einelti ( þar á meðal illgjarnar sögusagnir , útilokun úr hópi og rafrænt einelti ) er eðlilegur hluti æskunnar .
Það má ekki vera hluti af menningunni að eineltishegðun sé í raun eðlileg .
10 Vertu meðvitaður um félagslega stöðu barnanna Hvaða börn eru venjulega saman ? Hvaða börn eru leiðtogar og hafa félagsleg áhrif ? Hvaða börn eru félagslega veik ? Hvaða börnum er ýtt til hliðar ? Hægt er að hafa þetta í huga til dæmis þegar skipt er í hópa Andlegt og líkamlegt • Rannsóknir sýna að strákar beita frekar líkamlegu ofbeldi en stelpur andlegu .
• Aðferðir stelpnanna eru ekki eins sýnilegar .
Þær skilja m.a. út undan , koma af stað kjaftasögum og tala illa um .
• Andlegt ofbeldi er ekki sársaukaminna en líkamlegt .
• Ef börn og unglingar eru spurð finnst þeim andlegt ofbeldi verra .
Hvort tveggja er óþolandi ástand .
