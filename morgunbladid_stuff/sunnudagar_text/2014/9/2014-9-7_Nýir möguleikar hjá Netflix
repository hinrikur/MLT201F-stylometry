Sífellt algengara er að fólk vilji deila með vinum sínum á samskiptamiðlum hvaða kvikmyndir og sjónvarpsefni það horfir á .
Þá nota margir tækifærið og segja skoðun sína á efninu .
Notendur Netflix gera þetta í miklum mæli en fyrirtækið býður nú notendum sínum upp á þá nýjung að stýra því betur hverjir úr þeirra vinahópi á Facebook geta séð hvað horft er á gegnum Netflix .
Þannig er ekki stöðugt streymi af tilkynningum um að þessi hafi horft á þetta og líkað eða líkað ekki , heldur er hægt að velja sér sérstaka vini sem notandinn telur að hafi áhuga á að heyra af áhorfinu .
Með þessu vonast Netflix eftir því að til verði líflegri umræða um hverja þáttaröð eða kvikmynd , þannig að þeir sem raunverulega hafa áhuga á efninu taki þátt í stað þess að áhugalausir séu stöðugt upplýstir um hluti sem þeir þurfa ekki að vita og vilja ekki vita .
Um 50 milljónir manna hafa aðgang að Netflix en þjónustan veitir aðgang að fjölda kvikmynda og sjónvarpsþátta .
Notendur greiða mánaðargjald fyrir notkunina en ekki er greitt fyrir einstakan þátt eða kvikmynd .
Langflestir notendur eru í Bandaríkjunum , eða 36 milljónir , en notendur dreifast allt á 40 þjóðlönd .
Í hverjum mánuði horfa notendur á efni á veitunni í yfir samanlagt einn milljarð klukkustunda .
Hjá Netflix starfa nú um 900 manns .
