Fyrir tveimur árum gerði Michael Mosley heimildarmyndina Eat , Fast , Live Longer fyrir BBC og í kjölfarið kom bókin The Fast Diet .
Það að fasta með hléum komst í tísku um allan heim .
Leiðin sem Mosley styðst við kallast 5:2 en þá fastar hann tvo daga í viku , það er borðar aðeins 500-600 kaloríur á dag , en borðar eins og hann vill í fimm .
Núna er komin ný leið til að fasta sem kallast 16:8 .
Í þetta skiptið er ekki átt við vikudaga heldur klukkustundir .
Fyrirmælin eru skýr en af 24 tímum á sólarhring má borða í átta tíma .
Margir sofa í kringum átta tíma og með því að sleppa að borða fyrir svefninn er þetta ekki eins óyfirstíganlegt og mætti ætla í fyrstu .
Auðveldasta leiðin og sú sem hentar flestum er því að borða á milli klukkan 12 og 20 en fasta það sem eftir er sólahringsins .
Í þessa átta tíma borðar fólk það sem það vill en best er að leggja áherslu á að borða gæðaprótín og grænmeti ef tilgangurinn er að léttast .
Auðveldara en að útbúa margar hollar máltíðir á dag Þessi leið gengur gegn helsta heilsuboðskap síðustu ára , sem er að þeir sem sleppi morgunmat séu feitari og það sé nauðsynlegt að borða margar litlar máltíðir yfir daginn til að halda brennslunni gangandi .
Leiðin 16:8 er að mörgu leyti auðveldari fyrir fólk því reyndin er að fæstir gefa sér tíma til þess að útbúa sex til átta litlar og hollar máltíðir yfir daginn .
Þetta getur því hjálpað einhverjum að lifa heilbrigðara lífi .
Það er erfitt að útbúa margar litlar máltíðir og það þarf ekki að vera stöðugt með hugann við næstu máltíð , hver hún eigi að vera og hvernig eigi að útbúa hana .
Fleiri sérfræðingar eru farnir að mæla með því að fækka máltíðum og fasta með hléum .
Grein frá því fyrr á þessu ári í vísindaritinu Cell Metabolism ( Fasting : Molecular Mechanisms and Clinical Applications ) greindi frá því að stuttar föstur kæmu í veg fyrir margt af því sem ýtir undir öldrun og til viðbótar ýttu þær undir hæfni líkamans til að vernda og gera við sjálfan sig .
Greinin komst að því að föstur " hjálpi til við að minnka offitu , of háan blóðþrýsting , astma og gigt .
Þannig getur fasta hjálpað til við að fresta öldrun og hjálpað til við að koma í veg fyrir og meðhöndla sjúkdóma .
" Kemur í veg fyrir kvöldsnarlið Með því að fasta með hléum eykst yfirleitt meðvitund um hvað er verið að láta upp í sig .
Margir falla í þá gryfju að borða hugsunarlaust , köku eða nammi í vinnunni án þess að njóta þess sérstaklega .
Til viðbótar ef fólk kýs að borða milli 12 og 20 er komið í veg fyrir kvöldnartið .
Snarlið á kvöldin getur hindrað fólk í að léttast því það safnast saman þegar fólk laumast í hrökkbrauð með osti , smá súkkulaði hér og þar og einn bjór .
Best er að hugsa um 16:8 sem lífsstílsbreytingu en ekki kúr .
Alltaf þegar hugsunin snýst um kúr er meiri hætta á að ef fólk brýtur föstumynstrið hætti það alfarið .
Að lokum skal ítreka að þó að 16:8 hjálpi til við að léttast þarf að beita skynsemi .
Ef borðaðar eru fleiri kaloríur en brennt er þá er auðvitað hægt að þyngjast í staðinn .
Kaffi , te og súpur Gott ráð til að gera það léttara að fasta er að fá nægan vökva .
Mikilvægt er að drekka nóg eins og til dæmis af vatni , svörtu tei , piparmyntutei og kaffi .
Fólk ruglar stundum þorsta saman við svengd og fær sér að borða þegar það er í raun og veru þyrst .
Á 16:8 þegar fólk fær sér ekki að borða fyrr en á hádegi er gott að fá heitt te í magann .
Þeir sem nota mjólk út í kaffið geta alveg fengið sér smáskvettu ef kaffið er það sem heldur þeim gangandi og hjálpar þeim að halda föstuna .
Ennfremur má benda á að súpa er bæði góð við þorsta og fyllir magann .
Ef aðeins er verið að drekka vatn fer það beint en góð grænmetissúpa staldrar lengur við og er ágætis kvöldmatur .
Það er auðveldara að halda föstuna þegar búið að hreinsa heimilið af ruslmat .
Þegar búið er að losa sig við snakkið , kexið , nammið og ísinn eru færri freistingar til staðar .
Kvöldin eru flestum erfiðust og búið er að sanna að tilhneigingin til að borða án þess að hugsa er ríkust fyrir framan sjónvarpið þegar verið að að slappa af við skjáinn .
Mikilvægt er að borða nóg af prótíni og grænmeti .
Prótín er seðjandi og hægt er að borða mikið af grænmeti án þess að það telji margar kaloríur .
Í öllu mataræði sem á að vera hluti af lífsstíl en ekki bara enn einn kúrinn er mikilvægt að hætta ekki að borða allt það sem manni þykir gott .
Það endar yfirleitt illa ef búið er að dæma allt gott á " bannlista " .
Það þarf hinsvegar ekki að borða allt súkkulaðistykkið þó að það sé keypt .
Ef þú ert ein / n af þeim sem gera það er kannski betra að kaupa minna súkkulaðistykki .
