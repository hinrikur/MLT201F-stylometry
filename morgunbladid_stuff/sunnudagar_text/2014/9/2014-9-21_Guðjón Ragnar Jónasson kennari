Brekkukotsannál l Halldórs Laxness er í miklu uppáhaldi hjá mér .
Hvað er meira heillandi en hagfræði Björns í Brekkukoti sem seldi fiskinn alltaf á sama verðinu , því sem kostaði að veiða hann enda vildu allir eiga við hann viðskipti .
Persóna Garðars Hólms er líka eftirminnileg , áleitin ádrepa á lygina og sjálfsblekkinguna sem fylgir okkur mönnunum .
Smásagnasöfn Þórarins Eldjárns les ég aftur og aftur .
Upp í hugann kemur saga Sigurlaugar Kjögx sem haldin var óseðjandi viðtalsfíkn .
Hún fór í meðferð við stjórnleysi sínu en féll aftur þegar hún álpaðist í viðtal til að segja frá baráttu sinni við viðtalsfíknina .
Beitt saga það og svo er um fleiri sögur Þórarins af öllum tíðindunum í tíðindaleysinu .
Síðustu misseri hef ég notið þess að lesa töluvert af ljóðum og í sumar las ég þessar fínu ljóðabækur eftir Ingunni Snædal og Gerði Kristnýju .
Núna nýt ég þess mjög að lesa bókina Músin sem gelti á alheiminn en það eru prósaljóð eftir Russell Edson í nýútkominni þýðingu Óskars Árna Óskarssonar .
Edson snýr flestu á hvolf í verkum sínum og afbakar veruleikann svo úr verður absúrd heimur handan við raunheiminn .
