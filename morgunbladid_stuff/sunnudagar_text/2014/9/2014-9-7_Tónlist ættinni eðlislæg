Á dögunum voru haldnir á Hvammstanga minningartónleikar um Gretti Björnsson harmonikuleikara og systkini hans , sem kennd eru við Bjarg í Miðfirði .
Það var frændfólk Grettis sem stóð að þessari samkomu , en það er af fjölmennri ætt í Húnaþingi vestra .
Systkinin frá Bjargi voru börn Margrétar Jónínu Karlsdóttur .
Hún var fædd 1893 og dó í ágúst 1991 .
Ung missti Margrét eiginmann sinn , Axel Valdemar Vilhelmsson , og eftir það ól hún börn sín fjögur , Önnu , Karl , Pál og Sigurgeir , að mestu upp með stórfjölskyldu sinni á Bjargi , þar sem hún átti sterkar rætur .
Í Miðfirðinum eignaðist Margrét soninn Gretti Björnsson , sem ungur gat sér gott orð sem snjall harmonikkuleikari og var þjóðþekktur sem slíkur .
Síðar giftist Margrét Arinbirni Árnasyni og eignuðust þau soninn Árna , einnig kunnan hljómlistarmann .
Gædd mikilum hæfileikum Grettir fæddist 1931 og ólst að hluta upp á Bjargi , meðal annars hjá Páli , móðurbróður sínum .
Hann stofnaði heimili í Reykjavík með konu sinni , Ernu Geirsdóttur .
Þau eignuðust fjögur börn og bjuggu í um áratug í Vancouver í Kanada .
Fjölskyldan kom aftur til Íslands og stundaði Grettir húsamálun , en tónlistin var þó alltaf rauði þráðurinn í lífi hans og starfi .
Grettir lést árið 2005 .
Öll börn Margrétar , sem voru sex alls , voru gædd miklum tónlistarhæfileikum .
Allir synirnir léku á harmonikkur og sumir á fleiri hljóðfæri .
" Söngur og tónlist var þessum systkinum og reyndar allri ættinni eðlislægur , svo sem var alla tíð á Bjargsheimilinu , " segir Karl Sigurgeirsson á Hvammstanga , fréttaritari Morgunblaðsins þar .
Hann var meðal þeirra sem að tónleikunum stóðu , en frumkvæðið átti Elínborg systir hans .
Fjallarefur og Austfjarðaþoka Dagskrá tónleikanna á Hvammstanga var fjölbreytt .
Þar komu meðal annars fram ýmsir af Bjargsættinni og fólk sem henni tengist .
Geir Jón Grettisson , sonur Grettis Björnssonar , sýndi svörtu og hvítu harmonikkurna sem faðir hans átti og lék nokkur lög .
Þá voru leikin lög sem Grettir er þekktur fyrir svo sem Austfjarðaþokan , Þórshafnarskottís , Fjallarefurinn og Á kvöldvökunni .
Margir samstarfsmenn Grettis komu og heiðruðu minningu hans með tónlist , meðal annarra Bragi Hlíðberg og Reynir Jónasson .
