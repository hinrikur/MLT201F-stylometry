Daginn sem George Valdimar Tiedemann , sem á íslenska móður og bandarískan föður , var skírður í Kristskirkju á Landakoti árið 1944 var tekin af honum ljósmynd á kirkjutröppunum – í örmum ókunnugs hermanns .
George hefur lengi langað að vita hver maðurinn er en ekki haft erindi sem erfiði .
Það var svo nýverið , þegar hann var að fara yfir pappíra úr dánarbúi móður sinnar , að hann rakst á skírnarvottorð sitt .
Þar voru tveir menn tilgreindir sem skírnarvottar , Vincent Hermanson og Bucks County .
George áttaði sig strax á því að Bucks County væri ekki nafn á manneskju , heldur sýslu í Pennsylvaniu , um klukkustundar akstursleið frá heimili hans sjálfs .
George rauk beint í símaskrána og viti menn Vincent Hermanson er enn við hestaheilsu , 96 ára að aldri , og búsettur í Bucks County .
George heimsótti skírnarvott sinn á dögunum og fékk staðfestingu á því að hann væri maðurinn á myndinni .
" Hann mundi vel eftir deginum og gat svarað fjölmörgum spurningum mínum um föður minn og reynslu þeirra í seinni heimsstyrjöldinni á Íslandi , " segir George og bætir við : " Hverjar eru líkurnar á þessu ? " 