Makhaya Ntini , krikketgoðsögn frá Suður-Afríku , fer fyrir leiðangri tveggja liða upp á topp Kilimanjaro þar sem áætlað er að spila krikketleik .
Kilimanjaro er í 5.895 metra hæð yfir sjávarmáli og ef tekst að spila verður leikurinn skráð heimsmet yfir leik sem spilaður er í mestri hæð .
Fyrrverandi heimsmet er 5.165 metrar ; sett árið 2009 þegar spilað var í Himalæjafjöllum .
Ntini og félagar eru að safna fjármunum fyrir nokkra málstaði en fyrst og fremst fyrir fyrsta alþjóðlega krikketvellinum í Rúanda en þar er íþróttin mjög vinsæl .
Í leiðangrinum eru 30 leikmenn , Ntini þeirra þekktastur , en einnig er með í för Englendingurinn Ashley Giles sem og Heather Knight landsliðskona Englands .
" Ég vildi að ég væri tvítugur á ný .
Þetta er eitt það erfiðasta sem ég hef gert á ævinni , " sagði Ntini í samtali við AFP-fréttastofuna í grunnbúðum fjallsins .
Ntini og félagar bjuggust við að vera átta daga að klífa fjallið en þeir lögðu af stað 20. september .
Gangi allt samkvæmt áætlun ætti leikurinn að fara fram um helgina .
