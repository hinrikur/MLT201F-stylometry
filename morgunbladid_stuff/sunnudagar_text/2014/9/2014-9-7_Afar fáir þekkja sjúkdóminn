Seliak eða Celiac disease er meltingar- og þarmasjúkdómur sem lýsir sér þannig að þegar sjúklingur borðar fæðu sem inniheldur glúten þá ná þarmarnir ekki að draga í sig næringu úr fæðunni .
Afleiðingar seliak geta verið skaðlegar og er því mikilvægt að þekkja einkenni sjúkdómsins .
Seliak virðist vera lítið þekktur sjúkdómur á Íslandi .
Fimm konur hafa ákveðið að taka málin í sínar hendur og setja á laggirnar Seliak-samtök á Íslandi 13. september nk. í samvinnu við Astma- og ofnæmisfélag Íslands og Trausta Valdimarsson meltingarsérfræðing .
Formaður samtakanna , Anna Kolbrún Jensen , tók mataræði fjölskyldunnar í gegn þegar dóttir hennar greindist með seliak þegar hún var yngri .
" Við bjuggum úti í Svíþjóð þegar dóttir mín greindist með seliak en þar er sjúkdómurinn vel þekktur .
Í Svíþjóð var ekkert mál að tækla sjúkdóminn og gott aðgengi að glútenlausum mat víða , " segir Anna Kolbrún sem hefur gengið með hugmynd að samtökum fyrir fólk með seliak-sjúkdóm í smátíma .
" Þegar við ákváðum að flytja aftur til Íslands sagði hjúkrunarfræðingur í Svíþjóð við mig að þar væri erfitt að vera með barn með seliak á Íslandi .
Það kom mér á óvart , því þetta er Ísland en ekki þróunarríki .
Ég bjóst bara við því að sjúkdómurinn , sem er mjög algengur , væri þekktur hér á landi .
Þegar við komum heim áttaði ég mig hins vegar á því hvað hjúkrunarfræðingurinn átti við .
" Reykjavíkurborg standi við orð sín Vegna þess hve ókunnugur sjúkdómurinn er hér á landi hefur Anna Kolbrún þurft að útskýra fyrir starfsfólki leikskóla og grunnskóla hvað seliak er og hvers vegna dóttir hennar má ekki borða glúten og er það gríðarlega mikil vinna .
" Þetta hefur verið baráttumál fyrir mig alls staðar þar sem ég kem með dóttur mína .
Ég var svo ótrúlega heppin með leikskólann því starfsfólkið stóð sig svo ótrúlega vel og komst inn í þá rútínu að gefa dóttur minni glútenlaust fæði .
Þetta er samt mikil vinna fyrir foreldra barna með seliak-sjúkdóminn , einfaldlega vegna þess að það vita svo fáir hvað þetta er .
Foreldrar þurfa oftast að kynna sjálfir glútenlausar matvörur fyrir starfsfólki leik- og grunnskólanna .
En ég hef mjög góða reynslu af því að fólkið í eldhúsinu vilji allt fyrir mann gera .
Það getur þó verið erfitt , sér í lagi þegar það eru þrjár manneskjur í eldhúsinu að fæða 500 munna .
Manni finnst það eiga að vera í höndum Reykjavíkurborgar að sjá til þess að aðbúnaður og mannafl í eldhúsum leik- og grunnskóla sé þannig að hægt sé að bjóða upp á sérfæði .
Þetta er ekkert grín fyrir starfsfólkið í eldhúsinu , " segir Anna Kolbrún .
" Þarna þarf Reykjavík að standa við sitt og ráða fleira fólk í eldhúsin svo að allir geti fengið sitt sérfæði í skólanum .
" Dóttir hennar er nú nýbyrjuð í grunnskóla og þá hefst fræðsla á vegum Önnu Kolbrúnar á ný .
" Ég hugsaði því með mér hvort það væri ekki sniðugt að stofna samtök fyrir fólk í sömu sporum sem hægt væri að leita til , eins og eru til í Svíþjóð og úti um allan heim .
" Munur á seliak og glútenóþoli Samtökin eru fyrir fólk með seliak , glútenóþol , mjólkuróþol og mjólkurofnæmi .
Með samtökunum vilja stofnendur stuðla að fræðslu og aukinni þekkingu fólks á óþoli og ofnæmi sem þessu , vera áberandi og upplýsandi .
Anna Kolbrún leggur áherslu á það að seliak og glútenóþol sé ekki það sama .
" Fólk getur verið viðkvæmt fyrir glúteni og þolað það illa .
Það fær illt í magann og er ráðlagt að láta það vera .
En þegar fólk er með seliak þá þýðir það að það megi ekki borða neitt sem er glúten í og ekki komast í snertingu við það .
Þetta er þarmasjúkdómur .
Til að mynda þarf fólk með seliak-sjúkdóminn að eiga sérbrauðrist fyrir sitt glútenlausa brauð , því það smitast svo auðveldlega .
Dóttir mín þarf að vera með sérsmjör því ekki má nota sama hníf til að smyrja smjörinu á glútenlaust brauð og venjulegt brauð sem inniheldur glúten .
" Félagslega einangrandi Seliak og annað ofnæmi og óþol getur lagst á bæði börn og fullorðna , á hvaða aldursbili sem er .
Sjúkdómurinn er viðurkenndur og víða algengur en talið er að 2-6 af hverjum 1.000 íbúum í Evrópu séu með einhvers konar glútenóþol .
Seliak og glútenóþol er þó misalgengt milli landa og getur stafað af vangreiningu .
Í Svíþjóð eru 3-4 börn af hverjum 1.000 með glútenóþol eða seliak .
Á Ítalíu eru börn við sex ára aldur send í greiningu og athugað hvort þau séu með glútenóþol .
" Þetta er mjög algengt nema á Íslandi virðist vera .
Ég held að þetta sé bara spurning um að ekki sé verið að greina þetta , " segir Anna Kolbrún .
Fólk með seliak og glútenóþol á erfitt með að fara t.d. út að borða því örfáir staðir hafa sérstakan með sem inniheldur ekkert glúten .
Þetta getur verið mjög félagslega bælandi og það væri í raun óskandi að allir myndu bara taka smá tíma í að fræðast um þetta og taka tillit til þeirra sem þola ekki glúten eða mjólk .
" Ekki í lagi að vera alltaf illt í maganum Glúten er eggjahvítuefni sem má finna í ýmsum korntegundum , svo sem hveiti , byggi eða rúgmjöli .
Einkenni seliak og glútenóþols geta verið margvísleg en helstu einkenni eru magaverkir , niðurgangur eða þyngdartap .
Anna Kolbrún segir hins vegar viðbrögðin við magaverkjum hér á landi vera alltof væg .
" Það er mýta á Íslandi að það sé í lagi að vera illt í maganum og yfirleitt er öllum magaverkjum tekið sem eðlilegum hlut .
Viðbrögðin eru yfirleitt þau að þetta lagist , að barnið sé bara stressað eða eitthvað kvíðið , " segir hún .
" Það þarf að brjóta þetta norm upp þegar kemur að magavandamálum barna og allra annarra og athuga málið .
Það er ekki flókið að greina þetta .
Meltingarsérfræðingur tekur blóðprufu eða gerir þarmaspeglun og þá eru aðrir sjúkdómar útilokaðir í leiðinni .
" Einstaklingur með seliak-sjúkdóminn getur orðið fyrir miklum næringarskorti , þrátt fyrir að borða heilsusamlega fæðu .
Ef sjúkdómurinn er ekki meðhöndlaður getur hann haft alvarlegar afleiðingar og einnig leitt til annarra sjúkdóma .
