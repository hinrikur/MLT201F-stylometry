Hlaup hjálpa til við að koma í veg fyrir hjartasjúkdóma , jafnvel þótt aðeins sé hlaupið í nokkrar mínútur á dag , samkvæmt niðurstöðum nýlegrar rannsóknar sem birt var í tímaritinu Journal of the American College of Cardiology nýverið .
Rannsakendur skoðuðu 55 þúsund einstaklinga á aldrinum 18 til 100 ára og fylgdust með heilsufari þeirra yfir 15 ára tímabil .
Skoðað var hversu lengi fólk lifði , hverjar dánarorsakir voru og hvort viðkomandi stundaði hlaup eða ekki .
Dánartíðni úr hjartasjúkdómum var 45% lægri hjá hópnum sem stundaði einhvers konar hlaup en hjá þeim sem aldrei hlupu .
Þá sýndu niðurstöður að hlauparar lifðu að meðaltali þremur árum lengur en þeir sem ekki stunduðu hlaup , jafnvel þótt tekið væri tillit til aldurs , kyns , reykinga , þyngdar og annarra þátta sem gætu haft áhrif .
Þannig sýndu niðurstöður að manneskja í ofþyngd sem hljóp reglulega var ólíklegri til að fá hjartasjúkdóm en manneskja í kjörþyngd sem aldrei reimaði á sig hlaupaskó .
