Fulltrúar Íslenska kalkþörungafélagsins á Bíldudal afhentu á dögunum Bíldudalsskóla alls 9 iPad spjaldtölvur að gjöf .
Fjöldi tölvanna samsvarar fjölda núverandi starfsmanna hjá Kalkþörungafélaginu .
Með þessu tekur fyrirtækið – ásamt öðrum fyrirtækjum á Bíldudal – þátt í spjaldtölvuvæðingu skólans .
Taka þátt í uppbyggingu Einar Sveinn Ólafsson , framkvæmdastjóri Kalkþörungafélagsins , sem er stærsti einstaki vinnuveitandinn á Bíldudal , segir í tilkynningu að meginástæða þess að ákveðið var að færa skólanum tölvur að gjöf sé einfaldlega áhugi á að taka þátt í frekari uppbyggingu staðarins á sem víðasta grunni .
" Hér er góður skóli með góðu starfsfólki og við viljum efla hann .
Góður og vel tækjum búinn skóli í samræmi við venjulegar nútímaþarfir fólks , er hluti af þessu , " segir Einar .
Einar bendir jafnframt á að eftir því sem samfélagsstoðirnar á svæðinu séu styrkari sé líklegra að barnafjölskyldur vilji setjast að á litlum stöðum eins og Bíldudal .
" Okkur er engin launung á því að það er það sem við stjórnendur atvinnufyrirtækjanna á Bíldudal og á svæðinu í heild viljum stuðla að , það vantar fleira fólk til að taka þátt í uppbyggingunni .
" Þrír skólar í Vesturbyggð Bíldudalsskóli er hluti Grunnskóla Vesturbyggðar , sem samanstendur af þremur skólum , Patreksskóla á Patreksfirði , Birkimelsskóla á Krossholti á Barðaströnd auk Bíldudalsskóla .
Skólastjóri grunnskólans er Nanna Sjöfn Pétursdóttir , en alls starfa rúmlega 30 manns við skólana þrjá , þar af um 8 á Bíldudal .
Nemendur skólanna þriggja í vetur verða alls 122. sbs@mbl.is 