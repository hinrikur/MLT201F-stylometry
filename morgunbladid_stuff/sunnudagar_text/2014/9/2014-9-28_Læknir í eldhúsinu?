Þýskir kvikmyndagerðarmenn heimsóttu leikskólann Ársali á dögunum .
Með í för voru fjórir kokkar og bakari sem elduðu hádegismatinn þann daginn .
Rætt var við börnin og leikskólastjórann og stefnt er að því að heimsóknin verði hluti af þætti um mannlíf í Skagafirði sem sýndur verður á sjónvarpsstöðinni ZDF á páskum á næsta ári .
Börnunum fannst tilkomumikið að sjá fjóra hvítklædda starfsmenn í eldhúsinu þegar þau sóttu matinn og spurði eitt þeirra hvers vegna væri læknir í eldhúsinu , að því er fram kemur á heimasíðu Skagafjarðar ! Á þýskum matseðli dagsins var dýrindis nautahakksbuff með lauk og hvítlauk , kartöflur með steinselju og rjómasveppasósa með myndarlegum sveppum út í .
Þetta féll vel í kramið enda hinn ljúffengasti matur .
Skv. frétt á heimasíðu sveitarfélagsins voru yngstu börnin þó eitthvað feimin við að prófa steinselju-kartöflurnar en þá sagði deildarstjórinn : " Iss , þetta eru bara blómakartöflur , " og var það nóg til að fá þau til að borða af bestu lyst .
Hver vill ekki borða blómakartöflur ? 