Laugardaginn 20. september verður haldið málþing um íslensku lopapeysuna í Bókasafni Mosfellsbæjar milli kl. 14:00 og 16:00 .
Tilgangur málþingsins er að kalla eftir upplýsingum frá almenningi um íslensku lopapeysuna en mikið hefur verið ritað um hana í gegnum tíðina .
Gestir eru því hvattir til að koma með upplýsingar , ljósmyndir , peysur og annað sem gæti gagnast rannsóknarverkefninu .
Ásdís Jóelsdóttir , lektor við menntavísindasvið Háskóla Íslands , heldur inngangserindi á málþinginu en hún mun einnig segja frá rannsóknarverkefni sínu sem snýr að íslensku lopapeysunni .
