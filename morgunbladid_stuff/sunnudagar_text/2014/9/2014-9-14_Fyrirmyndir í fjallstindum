Fáar byggingar á landinu setja jafn sterkan svip á umhverfi sitt og gamli Héraðsskólinn að Laugarvatni .
Húsið var reist árið 1930 og þar var skólastarfsemi í áratugi .
Nú er gistiheimili og matsölustaður í þessu fallega húsi sem hefur verið endurbætt mikið á síðustu árum .
Guðjón Samúelsson , húsameistari ríkisins , teiknaði skólahúsið og um hann segir Jónas frá Hriflu í ritinu Íslensk bygging frá 1957 að Guðjón hafi gert " ...
tilraunir til að varðveita burstir gömlu torfbæjanna í varanlegu efni og hann sótti fyrirmyndir að byggingum sínum og skreytingum beint í stuðlaberg og fjallstinda hinnar tungarlegu , íslensku náttúru , " segir Jónas .
Bætir og við að Guðjón hafi verið einn af sérstæðustu listamönnum þjóðarinnar er skapað hafi fyrsta kafla steinsteypualdarinnar í byggingasögu Íslands .
Hinn sterki stíll Sum þeirra húsa sem eru á myndunum hér til hliðar eru teiknuð af Guðjóni , svo sem Þingvallabærinn og Landsbankahúsin við Hverfisgötu .
Hvort hann teiknaði þau öll skiptir ekki öllu þegar sú staðreynd blasir við að öll eru þau í þeim sterka stíl sem hann mótaði og fylgdi .
Þar má segja að ekki hafi verið ort í sandinn eða krotað í leirinn , því margir arkitektar nútímans hafa stíl Guðjóns í hávegum og finnst alveg til fyrirmyndar .
