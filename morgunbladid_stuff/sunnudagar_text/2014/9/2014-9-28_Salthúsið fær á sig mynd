Salthúsið , nýjasta bygging Síldarminjasafnsins á Siglufirði , er farið að taka á sig mynd .
Húsið er að stofni til mjög gamalt en saga þess ekki öll á hreinu .
Það stóð m.a. á Patreksfirði seint á 19. öld og var flutt til Akureyrar 1946 .
Talið er að það hafi einnig staðið á Siglufirði á fyrri hluta 20. aldar .
Sigmundur Davíð Gunnlaugsson forsætisráðherra tók fyrstu skóflustunguna að hinum nýja grunni 27. maí síðastliðinn og í kjölfarið var grafið fyrir sökklum .
Gólfplatan var steypt 26. ágúst , viku síðar voru allir veggir komnir upp og 11. og 12. september var milliloftið híft og sett í .
Húsið var mælt upp og teiknað af Argos ehf. fyrir Þjóðminjasafnið árið 1998 og því næst tekið niður og flutt að Naustum á Akureyri árið 1999 þar sem viðir þess voru geymdir allt þar til í sumar að þeir voru fluttir til Siglufjarðar ; gólf- og lofteiningarnar 13. júní og veggeiningar og bitastæða 17. júní .
Var farið sjóleiðina .
Húsið er 25,74 x 11,98 m að utanmáli og 308 m ² að grunnfleti , ein hæð með portbyggðu risi , og stendur á milli Róaldsbrakka og Gránu .
Næsta verk er að koma þakinu á bygginguna og svo verður henni lokað í vetur en haldið áfram næsta vor .
klerkur@gmail.com 