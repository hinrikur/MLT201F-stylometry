Beocenter 9500 var eins og flest frá Bang & Olufsen einfalt í útliti en um leið fágað og fallegt .
Beocenter 9500 var upprunalega gert af hinum þekkta hönnuði Jacob Jensen en David Lewis tók hönnun hans og gerði hana enn betri .
Tækið samanstóð af útvarpi , geislaspilara og kassettutæki .
Það kom á markað 1989 og þá var hnignun vínylplötunnar hafin .
Það var því ákveðið að sleppa því að hafa vínylspilarann með að þessu sinni .
Það var þó hægt að kaupa Beogram 9500-spilarann sem aukahlut .
Engir takkar voru á tækinu og var það tækninýjung sem ekki hafði sést áður .
Voru þarna snertitakkar kynntir til leiks , sem ljómuðu þegar kveikt var á tækinu .
Fegurðin var mikil enda er tækið enn í dag talið ein fallegasta heimilisgræja sem komið hefur á markað .
Beocenter 9500 fékk iF Design-verðlaunin strax árið eftir eða 1990 .
Tækið var framleitt til ársins 1994 þegar Beocenter 9300 kom út .
