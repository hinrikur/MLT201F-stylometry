Kínverska fyrirtækið Baidu hefur búið til rafræna matarprjóna sem segja þér hvort maturinn sem þú ert að borða sé hæfur til neyslu .
Baidu , sem er þekkt fyrir að reka kínverska leitarvél og ýmsa netþjónustu , tengir prjónana við app .
Prjónarnir meta matinn og hægt verður að skoða niðurstöðurnar í appinu .
Þessi uppfinning kemur í kjölfar ýmissa hneyksla í Kína varðandi matvæli .
Komið hefur í ljós að veitingastaðir og fleiri hafa selt eitraðan mat og notast við matarolíu sem er ekki hæf til neyslu heldur aðeins í endurvinnslu .
Baidu frumsýndi í vikunni myndband sem sýnir snjallprjónana í notkun .
Þeim er dýft ofan í þrjár mismunandi tegundir af olíu .
Skynjararnir á prjónunum mæla hita olíunnar og efni í olíunni og svo blikkar rautt ljós ef olían reynist vera of gömul til neyslu .
Lélegt matvælaeftirlit er áhyggjuefni í Kína .
Eitt af því sem fólk hefur hvað mestar áhyggjur af er " ruslolían " , matarolía sem er búin til á ólöglegan hátt .
Til dæmis er tekin notuð olía frá veitingastöðum og hún seld sem ný vara .
Fyrirtækið hefur aðeins búið til nokkur eintök sem stendur .
Ekki er búið að tilkynna hvort eða hvenær snjallprjónarnir fara á almennan markað eða hvað þeir myndu kosta .
