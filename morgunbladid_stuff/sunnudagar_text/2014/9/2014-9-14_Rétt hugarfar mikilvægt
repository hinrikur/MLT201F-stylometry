Þú meiddist aðeins í síðasta leik .
Mætir þú spræk til leiks á laugardaginn ? Jú ég meiddist aðeins , ég fékk högg á lærið .
Það eru allar líkur á því að ég verði orðin spræk á laugardaginn .
Þú varst valin íþróttakona Kópavogs í fyrra , það hlýtur að hafa verið mikill heiður ? Já , það kom mjög á óvart , virkilega mikið af topp-íþróttafólki í Kópavogi og það var mikill heiður fyrir mig að vera valin úr þessum hópi fólks , líka þar sem ég spila hópíþrótt finnst mér að allt liðið mitt eigi þátt í þessari viðurkenningu því að ég náði þessum góða árangri ekki ein .
Nú hefur þú verið lykilkona Breiðabliks í þónokkurn tíma , hvernig heldur þú þér í svona góðu formi ? Ég reyni að fá sem mest út úr hverri æfingu hjá Breiðablik .
Þar er boðið uppá fjölbreyttar æfingar sem nægja alveg til að halda sér í mjög góðu formi ef maður mætir með rétt hugarfar og viljann til að bæta sig .
Svo fer ég annað slagið útá sparkvöll með vinum mínum , maður er aldrei of gamall fyrir það .
Skiptir máli að vera fyrirmynd í boltanum ? Já , maður finnur kannski ekki mikið fyrir því en maður veit það að litlar stelpur líta upp til okkar sem erum eldri og erum í landsliðinu svo það er mikilvægt að setja þeim gott fordæmi um hvað maður þarf að gera til þess að ná langt .
Hvað viltu segja við ungar stúlkur sem langar að byrja að æfa fótbolta ? Ég myndi hvetja þær til að drífa sig á æfingu .
Maður kynnist fullt af fólki , þetta er góð hreyfing og stuðlar að heilbrigðum lífsstíl og svo er fótbolti bara svo hrikalega skemmtileg íþrótt .
Ertu bjartsýn á framhaldið ? Ég reyni að vera alltaf bjartsýn á lífið , það gerir allt svo miklu skemmtilegra .
Hvað varðar landsliðið þá klárum við þessa tvo leiki sem eftir eru á þessu ári með sóma og svo tekur við ný keppni og við ætlum að halda áfram að bæta okkar leik og fara alla leið í lokakeppni EM 2017 .
