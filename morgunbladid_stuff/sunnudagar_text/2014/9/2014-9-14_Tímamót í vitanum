Í Garðinum verður þess minnst næstkomandi sunnudag að 70 ár eru liðin frá því vitinn á Garðskaga var tekinn í notkun .
Dagskráin efst kl. 13.00 með ávarpi Jónínu Magnúsdóttur , formanns bæjarráðs , og útiguðsþjónustu við vitann sem sr. Sigurður Grétar Sigurðsson annast .
Þá munu fróðir menn flytja samantekt um þá miklu framkvæmd sem vitinn var og aðrir minnast þeirra tímamóta sem tilkoma hans markaði .
Í byggðasafninu verða sýndar ljósmyndir og í vitanum sjálfum má sjá málverk sem tengjast staðnum auk þess sem á skjá verður brugðið upp ýmsu heimildaefni sem þessu sögulega húsi tengist .
