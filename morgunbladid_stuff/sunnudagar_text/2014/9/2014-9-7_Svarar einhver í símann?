Aurapúkinn veit að þegar kemur að raftækjum skiptir miklu að seljandinn veiti góða þjónustu .
Of oft hefur það hent Púkann , þegar raftæki bila , að lenda í verulegum hremmingum þar sem saman hafa farið lítil þjónustulund og háir reikningar fyrir ómerkileg verk .
Áður en fjárfest er í snjallsíma , fartölvu eða öðru slíku er ekki galið að gúggla heiti fyrirtækisins sem versla á við með orðinu " bilun " eða " þjónusta " bættu við í leitargluggann .
Ef ástandið er slæmt ætti að vera hægt að greina það af fyrstu niðurstöðunum , t.d. þeim sem vísa í spjallsíður og neytendasíður .
Einnig er ekki vitlaust að hreinlega hringja og sjá hvernig gengur að ná sambandi .
Púkinn þurfti þannig nýlega að hafa samband við eina tölvubúðina vegna greinar og gekk ekkert að ná í manneskju af holdi og blóði gegnum síma .
Reyndi samt oft og á ólíkum tímum dagsins .
Slíkt er ekki góðs viti .
