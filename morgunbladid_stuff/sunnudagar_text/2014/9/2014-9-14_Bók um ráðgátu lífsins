Ráðgáta lífsins er bók eftir dr. Guðmund Eggertsson en hann var um árabil prófessor í líffræði við Háskóla Íslands og vann að rannsóknum á sviði sameindaerfðafræði .
Í þessari bók segir annars vegar frá upphafi sameindalíffræðinnar og merkum uppgötvunum sem lögðu grundvöllinn að nútímalíffræði .
Hins vegar er fjallað um uppruna lífs og helstu tilraunir til að gera grein fyrir honum .
Loks beinist umræðan að eðli lífsins og að meðvituðu lífi .
Guðmundur er einnig höfundur bókanna Líf af lífi : Gen , erfðir og erfðatækni og Leitin að uppruna lífs : Líf á jörð , líf í alheimi .
