Hilton Reykjavík Nordica fékk á dögunum framúrskarandi einkunn í mati hjá Hilton International , en slíkar úttektir eru gerðar á hálfs árs fresti .
Er þetta með betri niðurstöðum sem hótelið hefur fengið þau ár sem það hefur starfað undir merkjum Hilton .
Fulltrúar hinnar alþjóðlegu keðju tóku starfsemina í Reykjavík út , almennan rekstur , þjónustustaðla , einkunnir gesta , hreinlæti og svo framvegis .
Einnig voru starfsmannamálin krufin til mergjar en allt starfsfólk þarf að standast próf til að ná þeim markmiðum og stöðlum sem gilda á alþjóðavísu um starfsemi Hilton .
Fremst í flokki Hilton Reykjavík Nordica er í dag fyrsta sæti hvað varðar hreinlæti af 271 Hilton hótelum .
Þá þykir vel hafa tekist til við nýlegar endurbætur á hótelinu , svo sem í móttöku á jarðhæð , veitingastöðum og fundasölum .
Segir í tilkynningu að nú , að fenginni hinni alþjóðlegu umsögn , sé Hilton Reykjavík Nordica komið í flokk með fremstu Hilton hótelum á heimsvísu .
sbs@mbl.is 