Á dögunum útskrifuðust 12 nemendur frá Landgræðsluskóla Sameinuðu þjóðanna á Íslandi , fimm konur og sjö karlar frá sex löndum .
Hafa því samtals 63 nemendur útskrifast úr sex mánaða þjálfun við skólann frá því hann var upphaflega settur á stofn árið 2007 .
Í ávarpi sem Gunnar Bragi Sveinsson utanríkisráðherra flutti við útskriftina ítrekaði hann mikilvægi baráttunnar gegn landeyðingu og landgræðslu fyrir framtíðina .
Greindi þar og frá starfi stjórnvalda í þágu málefnisins .
Á vettvangi Sameinuðu þjóðanna hefur Ísland verið ötull málsvari landgræðslu og baráttunnar gegn landhnignun , segir í frétt frá utanríkisráðuneytinu .
Við útskriftarathöfnina upplýsti Gunnar Bragi Sveinsson um afstöðu íslenskra stjórnvalda við mótun sjálfbærra þróunarmarkmiða .
Þar hafa fulltrúar Íslands viljað finna markmið sem snúa að sjálfbærri nýtingu lands og endurheimt landgæða .
Vísaði ráðherra í Íslandsheimsókn framkvæmdastjóra samnings SÞ um varnir gegn eyðimerkurmyndun ( UNCCD ) í júní sl. Þar var mikilvægi landgræðslu þegar kemur að því að takast á við loftslagsbreytingar áréttað .
Fjórir háskólar Á Íslandi starfa fjórir skólar undir hatti Háskóla Sameinuðu þjóðanna .
Auk Landgræðsluskólans er það jarðhitaskóli , sjávarútvegsskóli HSÞ og jafnréttisskóli HSÞ .
Skólarnir fjórir eru hluti af alþjóðlegri þróunarsamvinnu Íslands .
sbs@mbl.is 