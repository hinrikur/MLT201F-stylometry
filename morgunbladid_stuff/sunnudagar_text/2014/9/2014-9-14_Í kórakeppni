" Brottfarartónleikar með Mótettukórnum " er yfirskrift hádegistónleika Mótettukórs Hallgrímskirkju í kirkjunni í dag og hefjast þeir klukkan 12 .
Á efnisskránni eru verk sem flutt verða í kórakeppni og fleiri tónleikum á Spáni í september .
Þar ytra mun kórinn meðal annars koma fram á tónleikum í dómkirkjunni í Barcelona 19. september og í Santa Susanna-kirkjunni í hinum fagra bæ Girona 21. september .
Jafnframt tekur kórinn þátt í kórakeppni sem haldin er í strandbænum Lloret de Mar. Á efnisskránni kennir ýmissa grasa og eru þar fjölmargar vinsælar kórperlur , bæði íslensk verk og erlend .
Stjórnandi kórsins er Hörður Áskelsson .
