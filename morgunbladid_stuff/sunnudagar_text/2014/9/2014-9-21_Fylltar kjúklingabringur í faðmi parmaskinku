Fyrir 3-4 3 kjúklingabringur spínat sveppir rjómaostur með kryddblöndu fetaostur beikon ferskt timían fersk steinselja salt og pipar Aðferð Handfylli af spínati , 2-3 msk af söxuðum sveppum , 2-3 msk af fetaosti , 2-3 msk af rjómaosti með kryddblöndu , 1 tsk ferskt timían og 1 tsk af ferskri steinselju , salti og pipar er blandað saman í potti við vægan hita í 1-2 mínútur .
Kjúklingabringurnar eru skolaðar vel og þerraðar með pappír .
Lundin er skorin frá og lögð til hliðar .
Setjið kjúklingabringurnar því næst í lítinn plastpoka ( nestispoka ) og fletjið bringurnar út með kjöthamri .
Leggið bringurnar síðan á disk eða bretti og setjið 2 msk af fyllingu á hverja .
Leggið lundina ofan á og vefjið 3-4 parmaskinkusneiðum utan um hverja bringu .
Til þess að fyrirbyggja að þetta detti í sundur við eldun er gott að stinga nokkrum tannstönglum í bringurnar .
Steikið bringurnar við vægan hita á pönnu í smástund , tvær mínútur á hvorri hlið duga .
Leggið því næst bringurnar í eldfast mót og setjið inn í ofn við 180°C í 25-30 mínútur .
Meðlæti 1 stór sæt kartafla u.þ.b. 10 venjulegar kartöflur 4-5 gulrætur 2 ferskir timíanstönglar söxuð steinselja eftir smekk 3-4 hvítlauksrif salt og pipar olía Sætar kartöflur , venjulegar kartöflur og gulrætur eru flysjaðar .
Skerið því næst kartöflur og gulrætur í litla bita .
Hitið olíu við vægan hita á pönnu og byrjið á að setja grófsaxaðan hvítlauk saman við , því næst er ferskum timíangreinum bætt við olíuna og saxaðri steinselju .
Þá fara kartöflur og gulrætur á pönnuna í smástund , rétt til að brúna þær .
Saltið og piprið að vild .
Leggið síðan kartöflur og gulrætur í eldfast mót og inn í ofn við 180°C í 35-40 mínútur .
Gott er að hafa brúna sósu með kjúklingnum , piparsósu eða sveppasósu .
