Nick Stoeberl , grínisti og listamaður frá Kaliforníu , er með lengstu tungu í heimi samkvæmt Heimsmetabók Guinness .
Tunga Stoeberl mældist 10,08 sentimetrar og er hún 0,4 sentimetrum lengri en tunga Bretans Stephen Taylor sem átti heimsmetið á undan Stoeberl .
" Pabbi minn var gríðarlegur KISS-aðdáandi og kannski hefur hann verið bænheyrður , " sagði Stoeberl á kynningu á bókinni .
Þeim sem þekkja ekki rokksöguna má benda á að einkenni Gene Simmons , bassaleikara KISS var tungan en hann var yfirleitt myndaður með tunguna úti .
Hún er þó bara agnarsmá miðað við tunguna hjá Stoeberl .
" Eini gallinn að hafa svona langa tungu er að ég er lengur að bursta hana á morgnana en venjulegt fólk , " bætti grínarinn við .
Heimsmetabók Guinness kom út í 60. sinn í vikunni og þar eru mörg ansi skrautleg met eins og til dæmis flest epli kramin með upphandleggsvöðvanum .
Lindsey Lindberg kramdi átta slík og Alan Edward Labbe frá Massachusetts er með stærstu Afró-hárgreiðsluna .
Svona mætti lengi telja .
