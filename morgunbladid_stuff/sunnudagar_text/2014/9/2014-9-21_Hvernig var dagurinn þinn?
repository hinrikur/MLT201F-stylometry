Védís Hervör Árnadóttir , tónlistarkona , mannfræðingur og MBA-nemi , svarar spurningum um eftirlæti fjölskyldunnar þessa vikuna .
Maður hennar er Þórhallur Bergmann , lögmaður , hdl. og píanóleikari , og eiga þau tvo drengi sem báðir eru í nemar í leikskólanum Laufásborg .
Þeir heita Árni Stefán , fimm ára , og Jóhann Vikar , tveggja og hálfs árs .
Þátturinn sem allir geta horft á ? Við getum öll horft á tónlistarþætti af ýmsu tagi en Emil í Kattholti er í öfgaspilun sem hljóðbók í bílnum og það kunnum við öll vel að meta .
Eeeeemiiiiil ...
Maturinn sem er í uppáhaldi hjá öllum ? Silungurinn er alltaf vinsæll , " pabba-lasagne " og 70% súkkulaði ( já það er matur ! ) .
Skemmtilegast að gera saman ? Ótæmandi listi .
En af mörgu má nefna eltingarleiki , knúsukaf , stoppdans , Hljómskálagarðinn , Neslaugina , að elda saman , spila og syngja , byggja úr legó , göngutúra um Þingholtin okkar og samveru með öfum , ömmum , frændum og frænkum .
Fjölskyldukvöldin á föstudögum eru mikið tilhlökkunarefni hjá öllum og þá velja þeir litlu bíómynd og við poppum heimapopp .
Borðið þið morgunmat saman ? Við fullorðna fólkið erum vanaföst með tröllahafrana á virkum dögum með einstaka chia-tilbrigðum .
Drengirnir fá sér oftast banana eða smá graut en borða morgunmatinn sinn á leikskólanum .
Um helgar er öllu tjaldað til , " mömmuklattapönnsur " og læti .
Hvað gerið þið saman heima ykkur til dægrastyttingar ? Við tölum saman og hlustum á tónlist .
, , Hvernig var dagurinn þinn ? " , er heilög setning við kvöldmatarborðið og þá fær maður frábærar lýsingar á ævintýrum ólíkra aldurshópa , frá tveggja ára til 37 ára .
Toppurinn á deginum .
