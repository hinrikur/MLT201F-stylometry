Óttast er að bólufaraldurinn í Vestur-Afríku geti haft hrikalegar afleiðingar takist ekki að stöðva útbreiðslu sjúkdómsins og gætu afleiðingarnar að mati Sameinuðu þjóðanna orðið hrikalegri en í flóðbylgunni í Suðaustur-Asíu 2004 þegar 230 þúsund manns létu lífið .
Þegar leiðtogar þjóða heims komu saman á vettvangi Sameinuðu þjóðanna í vikunni var dregin upp dökk mynd af ástandinu og fylgdi örvæntingarfullt ákall um aðstoð .
Ernest Bai Koroma , forseti Síerra Leóne , ávarpaði samkunduna frá Freetown .
Í Síerra Leóne var á fimmtudag tilkynnt að ein milljón manna í fimm héruðum yrði einangruð til að reyna að hefta útbreiðsluna .
" Í landi mínu eru vígstöðvar einhverrar mestu baráttu milli lífs og dauða , sem nú blasir við íbúum heims , " sagði hann .
" Ebóla er ekki bara sjúkdómur , sem herjar á Síerra Leóne og grannríki okkar , hún er sjúkdómur , sem herjar á allan heiminn .
" Upphaf faraldursins Alþjóðaheilbrigðisstofnun Sameinuðu þjóðanna , WHO , hefur rakið upphaf faraldursins .
Talið er að farsóttin hafi að þessu sinni átt upptök sín þegar tveggja ára drengur í afskekktu þorpi , Meliandou , í Gíneu lést af dularfullri veiki eftir að hafa fengið háan hita , uppsölur og niðurgang í desember .
Dauðsföllum fjölgaði jafnt og þétt , en nokkrir mánuðir liðu þar til sjúkdómurinn greindist loks , enda hafði ebólu ekki áður orðið vart á þessum slóðum .
Á meðan hafði hinn banvæni vírus tekið sér bólfestu á frumskógarsvæði þar sem landamæri Gíneu , Líberíu og Síerra Leóne mætast .
23. mars var opinberlega lýst yfir því að hafinn væri ebólufaraldur .
Þremur dögum síðar hafði sjúkdómurinn borist til Conakry , höfuðborgar Gíneu .
Í skýrslu WHO um upphaf faraldursins segir að eftir það hafi sjúkdómurinn breiðst út eins og sinueldur .
Í þrígang virtist sem tekist hefði að stöðva útbreiðsluna , en þarlend yfirvöld og alþjóðasamfélagið sofnuðu á verðinum og sjúkdómurinn tók sig upp aftur .
Vírusinn breiddist hratt út til Líberíu og Síerra Leóne .
Nú er ástandið verst í Líberíu .
Þar hafa tæplega 1.600 manns látið lífið vegna faraldursins samkvæmt opinberum tölum .
Fyrsta ebólutilfellið í Síerra Leóne var skráð 24. maí og næsta dag var sjúklingurinn settur í einangrun .
Sjúklingurinn náði sér og enginn smitaðist á spítalanum .
Ekki var hins vegar reynt að finna manninn , sem hafði smitað sjúklinginn .
Hann er virtur heilari á sínum heimaslóðum og hafði haft ebólusjúklinga frá Gíneu til meðferðar .
Talið er að hann tengist 365 dauðsföllum af völdum ebólu .
Umfangið vanmetið Embættismenn WHO telja að opinberar tölur um sýkta og látna endurspegli verulegt vanmat á hinu raunverulega umfangi faraldursins .
Ekki er til nóg af rúmum á sjúkrahúsum til að taka á móti sjúklingum .
Þeim er vísað frá og margir deyja á heimilum sínum innan um fjölskyldu og vini .
Snærisspottar eru notaðir til að girða af hús þar sem eru ebólusjúklingar .
Blaðamaður New York Times skrifaði í vikunni að heilbrigðisyfirvöld Síerra Leóne hefðu sagt að aðeins væru 10 staðfest tilfelli af ebólu í Freetown , en í einum kirkjugarði borgarinnar hefðu 110 manns , sem létust af sjúkdómnum verið grafnir á átta dögum .
Á fundi Sameinuðu þjóðanna komu fyrirheit um fjárframlög úr ýmsum áttum .
því heitið að leggja peninga í baráttuna gegn sjúkdómnum .
Vandinn er ekki skortur á peningum heldur aðstöðuleysi og skortur á fagfólki .
Heilbrigðiskerfið í Líberíu var veikt fyrir .
Oftast gerir heilbrigðisstarfsfólk ekki annað en að sækja hina látnu .
Þá veldur óttinn við ebólu því að hjálparstarfsmenn eru tregir til að bjóða sig fram .
" Ég hef oft unnið neyðarstarf á undanförnum 20 árum og þetta er í fyrsta skipti sem ég lendi í því að enginn vill koma , " sagði Jean-Pierre Veyrenche , sem stjórnar uppsetningu heilsugæslustöðva í Líberíu fyrir WHO , við New York Times .
" Það er nóg af peningum , það er ekki málið .
" Bandaríska heilbrigðisstofnunin CDC , sem hefur það hlutverk að hefta útbreiðslu sjúkdóma , telur að fari allt á versta veg og ebólan haldi áfram að breiðast út gæti fjöldi sýktra verið kominn í 1,4 milljónir í janúar .
Klukkan tifar .
