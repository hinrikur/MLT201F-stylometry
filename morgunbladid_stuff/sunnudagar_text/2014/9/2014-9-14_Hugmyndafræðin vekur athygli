Árangur og uppbygging starfsendurhæfingarsjóðsins Virk hefur vakið athygli erlendis .
Töluverð eftirspurn er eftir fyrirlesurum á vegum sjóðsins á erlendar ráðstefnur og þing .
Samstarf við þá sem sinna sambærilegri þjónustu erlendis er mikilvægur þáttur í faglegu starfi og uppbyggingu Virk .
Starfsmenn sjóðsins hafa sömuleiðis leitað í smiðju fremstu sérfræðinga í heiminum um faglegar áherslur og árangursríkar aðferðir við endurhæfingu .
Fjölþætt samstarf Að því er fram kemur í pistli frá Virk eru 74% þeirra sem til sjóðsins og starfsfólks hans leita , vegna endurhæfingar , við útskrift í launuðu starfi , atvinnuleit eða í lánshæfu námi þegar henni lýkur .
Þetta hefur vakið athygli .
Einnig hugmyndafræðin sem starf Virk endurspeglast í , það er samstarf stéttarfélaga , vinnuveitenda , lífeyrissjóða og velferðarþjónustu .
Vigdís Jónsdóttir framkvæmdastjóri hefur farið víða og kynnt árangur Virk og uppbyggingu starfsendurhæfingarsjóðsins .
Nýverið hélt hún fyrirlestur á heimsþingi um öryggi og heilbrigði á vinnustöðum sem haldið var í Frakklandi og fleiri frá sjóðnum hafa lagt orð í belg á alþjóðlegum vettvangi .
Starfsgetumat vekur athygli Matsferillinn er einn sá þáttur starfsemi VIRK sem útlendingar horfa mikið til .
Hugmyndafræðin , það er hvernig starfsendurhæfing er tengd inn í matsferil , sem endar með starfsgetumati vekur athygli .
Beiðnir um samstarf vegna þessa hafa borist frá fjölda landa .
Frekara samstarf á erlendum vettvangi í bígerð og mörg járn í eldinum .
sbs@mbl.is 