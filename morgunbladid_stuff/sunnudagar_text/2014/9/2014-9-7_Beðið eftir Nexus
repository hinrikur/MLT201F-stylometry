Eins og getið er hér að ofan þá er Asus þekkt fyrir far- og fistölvur , meðal annars , en ekki má svo gleyma því að Asus framleiddi eina bestu spjaldtölvu síðustu ára , Google Nexus 7 , eins og sjá má þegar litið er á bak hennar – þar stendur Asus fyrir neðan Nexus-merkið .
Tölvan sú hefur komið út í tveimur útgáfum og sú síðasta , Nexus 7 ( 2013 ) , kom á markað í lok júlí fyrir ári .
Sú var fáanleg í ýmsum afbrigðum , með 16 GM gagnaminni eða 32 GB og með WiFi eða með WiFi og 4G .
Örgjörvinn í öllum afbrigðum var sá sami , fjögurra kjarna 1,51 GHz Qualcomm Snapdragon S4 Pro og vinsluminni 2 GB .
Rafhlaðan dugir í allt að níu tíma og vélin styður þráðlausa hleðslu .
Skjárinn er frábær , 7,02 " með upplausnina 1920 × 1200 , 323 dílar á tommu .
Á símum tíma var þetta besta 7 " spjaldtölvan sem fáanleg var og er enn býsna öflug , en þar sem ár er liðið frá því hún kom á markað – ár leið á milli fyrstu gerðar og annarrar – er mikið spáð í væntanlega uppfærslu .
Helst hallast menn að því að næsta Nexus-spjaldtölva verði með stærri skjá , mikið talað um Nexus 8 sem verði með 8,9 " skjá með upplausninni 2048x1440 dílar .
Enginn veit þó hver framleiðir vélina eða hvenær hún kemur á markað yfirleitt , en algengt að menn giski á Asus í ljósi þess hve vel tókst til með Nexus 7 .
Næst á dagskrá hjá Google virðist þó vera nýr sími , Nexus 6 ( X ) , sem verður með 5,2 " skjá með upplausnina 2560x1440 , 2,7 GHz Qualcomm Snapdragon 805 örgjörva , 12 MP myndavél og svo framvegis .
Ekki fylgir sögunni hver smíðar en LG setti saman símann frábæra Nexus 5 .
