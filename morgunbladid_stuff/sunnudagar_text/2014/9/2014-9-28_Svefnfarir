Sýning er kallast " Villtar svefnfarir fyrir iðnaðarvistfræðinga " verður opnuð í Verksmiðjunni á Hjalteyri í dag , laugardag , klukkan 18 .
Við opnunina fremja listamennirnir gjörning .
Fjórir listamenn hafa undanfarið dvalið og starfað í alþjóðlegri vinnustofu á Hjalteyri og eiga verk á sýningunni .
Það eru þau Angela Rawlings , Elsa Lefebvre , Maja Jantar og Philip Vormwald , sem koma frá Kanada , Frakklandi og Belgíu .
Þau hafa komið sér fyrir í djúpsjávarsafninu Strýtunni og nota gömlu síldarverksmiðjuna til þess að skapa staðbundin verk .
Listamennirnir hafa boðið Gústav Geir Bollasyni að sýna með sér .
Samkvæmt tilkynningu lýtur iðnaðarvistfræði að rannsóknum á flæði efnis og orku gegnum iðnaðarkerfi .
