Bókaforlagið Ugla hefur sýnt mikinn metnað í útgáfu á þýddum bókmenntum .
Engin undantekning er frá því þetta árið því von er á ýmsu góðgæti fyrir sanna bókmenntaáhugamenn .
Þannig kemur út skáldsagan Út í vitann eftir Virginiu Woolf og er þetta fyrsta skáldsagan eftir hana sem kemur út á íslensku .
Áður hefur komið út á íslensku bók Virginiu , Sérherbergi , þar sem hún fjallar á kröftugan hátt um konur og skáldskap .
Frá Uglu er einnig von á síðustu bókinni í þríleik Lev Tolstoj sem hann byggði á eigin ævi , og nefnist sú bók Manndómsár , en áður hafa komið út Bernska og Æska , hreint frábærar bækur sem ástæða er til að mæla með .
Hin fræga og vinsæla bók Louise Alcott , Yngismeyjar , verður svo endurútgefin en hún kom út fyrst út á íslensku árið 1940 .
Sú bók hefur verið kvikmynduð oftar en einu sinni með stórleikkonum eins og til dæmis Katharine Hepburn , Elizabeth Taylor , Winonu Ryder og Susan Saradon , en kvenpersónur bókarinnar eru minnisstæðar og bjóða upp á góða túlkun 