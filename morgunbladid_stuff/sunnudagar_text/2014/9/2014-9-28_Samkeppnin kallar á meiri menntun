Á dögunum voru afhentir ellefu styrkir úr Starfsmenntunarsjóði ungra kvenna að heildarupphæð rúmlega 1,2 milljónir króna .
Tilgangur sjóðsins hefur frá upphafi verið að hvetja og styðja við bakið á konum , sem ekki eiga kost á námslánum , til þess að afla sér aukinnar menntunar .
Aukin samkeppni í atvinnulífinu hefur leitt af sér kröfu um meiri menntun .
Bandalag kvenna í Reykjavík , sem að sjóðnum stendur , hefur reynt að styðja við bakið á ungum konum sem hafa hug á að skapa sér og fjölskyldu sinni betri framtíð og styrkja stöðu sína á atvinnumarkaði .
Stuðningur í 17 ár Á 17 starfsárum hefur sjóðurinn úthlutað 130 styrkjum að fjárhæð samtals 14,7 milljónir króna .
Starfandi er fjáröflunarnefnd starfsmenntunarsjóðsins , einnig gefa aðildarfélög BKR til sjóðsins en mest munar um velvild og styrki fyrirtækja , m.a. Sorpu og Góða hirðisins , að því er fram kemur í tilkynningu .
sbs@mbl.is 