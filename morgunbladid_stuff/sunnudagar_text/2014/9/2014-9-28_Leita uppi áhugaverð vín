Eiríkur S. Svavarsson stofnaði vínklúbb fyrir réttum 20 árum ásamt félögum sínum .
" Kannski frekar sérstakt áhugamál þegar maður er rúmlega tvítugur en í krafti fjöldans gátum við á námsárunum nurlað saman fyrir betri vínum til smökkunnar .
Hópurinn samanstendur af tíu einstaklingum sem eiga sér fjölbreyttan bakgrunn og starfa á ólíkum sviðum , " segir Eiríkur .
Klúbburinn hittist mánaðarlega yfir vetrarmánuðina og hefur í gegnum tíðina smakkað ýmsar tegundir rauðvíns og hvítvíns frá öllum heimshornum .
" Við reynum oft í ferðum okkar erlendis að leita uppi eina og eina flösku af áhugaverðu víni til að koma með á klúbbfundi , " segir Eiríkur .
