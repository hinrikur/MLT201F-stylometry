Starfsafl , starfsmennt Samtaka atvinnulífsins og Flóabandalagsins , og ProActive – ráðgjöf og fræðsla ehf. hafa gert með sér samstarfssamning .
Sá felur í sér að hvor aðili um sig kynnir þjónustu hins fyrir fulltrúum fyrirtækja .
Starfsafl hefur gert fjölda slíkra samninga við fræðslufyrirtæki sem miða að því að kynna þjónustu sjóðsins fyrir atvinnulífinu .
Starfsafl varð til í tengslum við kjarasamninga vorið 2000 .
Þá var samið um stofnun sérstaks sjóðs sem ætlað er að byggja upp menntun ófaglærðra .
Símenntun starfsmanna er í frétt frá Starfsafli sögð lykill fyrirtækja að betra starfsumhverfi , aukinni framleiðni og styrkari samkeppnisstöðu .
Fyrirtækin geta fengið styrk Markmið Starfsafls er meðal annars að styrkja einstaklinga og fyrirtæki vegna starfsmenntunar , samkvæmt reglum þar um .
Fyrirtæki innan Samtaka atvinnulífsins geta sótt um styrk til sérstakra starfsmenntaverkefna .
Þetta þýðir að þegar fyrirtæki nýta sér fræðslu frá ProActive , og starfsmenn fyrirtækjanna falla undir réttindi Starfsafls , þá geta fyrirtækin eða ProActive fyrir hönd þeirra sótt um styrki á móti útlögðum kostnaði .
sbs@mbl.is 