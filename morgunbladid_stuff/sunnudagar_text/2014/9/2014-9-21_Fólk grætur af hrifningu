" Þetta er búið að vera algjörlega einstakt .
Trúlega upplifun sem endurtekur sig ekki oft fyrir flesta gestina , " segir Yngvi Ragnar Kristjánsson , hótelstjóri Sels hótelsins í Mývatnssveit .
Yngvi Ragnar hefur boðið gestum sínum upp á svokallaða norðurljósavakningu en þá geta þeir verið vaktir þegar sést til norðurljósa – sem gerist oft í Mývatnssveit .
Með eldgosinu í Holuhrauni hefur síðan bæst við gosbjarminn sem litar himininn rauðan í bland við græna lit norðurljósanna .
" Fólk hefur misst sig alveg .
Mörgum finnst þetta mjög tilkomumikið og tilfinningarnar fjúka .
Það koma oft tár .
En það er allt í lagi , við höfum notið þessa sjónarspils með gestunum okkar .
" 