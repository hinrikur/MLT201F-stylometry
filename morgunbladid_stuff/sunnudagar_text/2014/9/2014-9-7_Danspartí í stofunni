Orri Huginn Ágústsson leikari er kvæntur Hrafnhildi Ólafsdóttur , sálfræðinema og Zumba-kennara .
Þau eiga saman tvær dætur , hálfs árs og fimm og hálfs árs .
Þátturinn sem allir geta horft á ? Yngstu tveir fjölskyldumeðlimirnir eru hálfs árs og fimm ára , þær hafa hins vegar báðar mjög gaman af tónlist .
Til þess að allir geti horft á sama sjónvarpsefnið þá má það gjarnan vera teiknimynd en það er skilyrði að í henni sé sungið .
Annað sem gengur vel í mannskapinn er dýralífsmyndir .
Maturinn sem er í uppáhaldi hjá öllum ? Aftur er erfitt að gera öllum til hæfis á einu bretti með hálfs árs barn við borðið , en vatnsmelóna er samt nokkuð sem við erum öll sólgin í .
Ef sú allra yngsta er ekki spurð þá erum við mjög hrifin af silungi .
Skemmtilegast að gera saman ? Danspartí í stofunni á kvöldin eru algerlega málið .
Við hækkum í tónlistinni og dönsum trylltan dans öll saman í dágóða stund .
Þetta hefur verið nokkuð fastur liður síðan á HM í fótbolta og HM-lagið hans Samma , " Við erum að koma " , er alltaf spilað fyrst og síðast .
Borðið þið morgunmat saman ? Kvöldmat já , morgunmat nei .
Ekki nóg með það heldur borðum við líka öll sinn morgunverðinn hvert .
Sú yngsta vaknar yfirleitt fyrst og borðar sinn morgunmat jafnvel í rúminu .
Eldri stelpan þarf svo morgunmat alveg um leið og hún fer fram úr .
Þegar þær eru komnar með sinn þá útbúum við hjónin okkar .
Ég þarf samt að hita espresso-vélina áður en ég fæ mér morgunmat svo ég er yfirleitt síðastur .
Hvað gerið þið saman heima ykkur til dægrastyttingar ? Mest um vert er að vera saman .
Þá gildir einu hvort verið er að dansa , lita , spila , lesa eða breyta stofunni í þrautabraut og leika sér .
