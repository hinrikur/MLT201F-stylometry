Systurnar Helga Björnsdóttir og Hólmfríður Björnsdóttir hafa tekið til í fataskápum sínum og munu selja veglegar flíkur og varning í Kolaportinu á laugardag .
Erindi þeirra þangað hefur fallegan tilgang en allur ágóði sem safnast mun renna óskipt til Ljóssins , endurhæfingar- og stuðningsmiðstöð krabbameinsgreindra og aðstandenda .
" Í dag , laugardaginn 6. september , eru þrjú ár frá því að móðir mín greindist með krabbamein .
Hún og við fjölskyldan fengum mikinn stuðning frá Ljósinu .
Starfsfólkið þar er frábært og algjörlega ómetanlegt og viljum við þakka þeim fyrir allt það sem þau gerðu fyrir okkur , " segir Helga .
Systurnar eru þekktar fyrir fágaðan smekk og því má búast við flottum fatnaði og fylgihlutum .
" Við stöndum vaktina í Kolaportinu í bás 6C frá 11-17 og bjóðum alla velkomna þangað .
" 