Enginn kemst með tærnar þar sem Thomas Edison hefur hælana þegar kemur að því að sækja um einkaleyfi .
Alls sótti Edison um 1093 einkaleyfi á sinni ævi en hann lést 1931 eftir skammvinn veikindi .
Ekki urðu allar hugmyndir hans að veruleika þótt ljósaperan , plötuspilarinn , röntgenmyndavélin , kvikmyndavélin , límpappír , rafmagnslestir og aðrar uppfinningar gerðu heiminn betri og oftar en ekki einfaldari .
Edison fékk fyrsta einkaleyfið árið 1869 , þegar hann var aðeins 22 ára gamall en þá hafði hann fundið upp rafknúna kosningavél .
Þegar hann fann upp fjórfaldan ritsíma ( e. quadruplex telegraph ) fóru hjólin að snúast og frægðarsól Edison reis hátt og skín sú sól enn í dag .
Western Union keypti hugmyndina að ritsímanum og notaði Edison gróðann til að koma sér upp uppfinningarstöð þar sem hann fann upp plötuspilarann árið 1877 og einnig símabúnað og fjöldann allan af merkilegum og ómerkilegum hlutum .
Í grein um Edison sem birtist í Morgunblaðinu skömmu eftir andlát hans stóð að hann hefði verið þekktur fyrir að unna sér ekki hvíldar fyrr en hann væri búinn að úthugsa pottþétta leið til að útfæra hugmyndir sínar .
