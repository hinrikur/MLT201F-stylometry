Á tónleikum í Norræna húsinu í dag , laugardag klukkan 16 , flytja Gunnar Guðbjörnsson og Jónas Ingimundarson norræn sönglög en sum laganna hafa fylgt þeim um árabil .
Efnisskrána kalla þeir " Allt under himmelens fäste " .
Er hún fjölbreytt en samanstendur að stórum hluta af lögum frá Svíþjóð og Finnlandi .
Lögin eru meðal annars eftir Grieg , Peterson-Berger , Sibelius og Merikanto .
Samstarf þeirra félaga , Gunnars og Jónasar , hefur nú staðið í hartnær 30 ár en þeir hafa gert víðreist um lendur tónlistarinnar gegnum árin .
Norræn tónlist hefur oft verið viðfangsefni þeirra , meðal annars á geislaplötunni " Söngvum " , en þetta er í fyrsta sinn sem þeir tileinka heila dagskrá Norðurlöndum .
