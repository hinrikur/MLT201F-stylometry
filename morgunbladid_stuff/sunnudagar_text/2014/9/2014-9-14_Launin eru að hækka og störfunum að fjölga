Regluleg laun Íslendinga voru að meðaltali 1,9% hærri á tímabilinu apríl til júní á þessu ári en ársfjórðunginn á undan .
Hækkuðu um 5,4% að meðaltali frá fyrra ári .
Hækkunin var mest á almennum vinnumarkaði , eða 5,8% .
Varð 4,6% hjá opinberum starfsmönnum .
Þar af hækkuðu laun ríkisstarfsmanna um 5,5% en 3,5% hjá þeim er starfa hjá sveitarfélögunum , segir Hagstofa Íslands .
Launahækkun í byggingariðnaði Laun í samgöngum og fjármálaþjónustu hækkuðu mest frá fyrsta ársfjórðungi þessa árs eða um 2,8% .
Þá er talsvert skrið á launum í byggingarstarfsemi og verslun .
Frá fyrra ári hækkuðu laun mest í byggingarstarfsemi eða um 7,9% .
Má ætla að haldist í hendur að mikið hefur verið umleikis hjá smiðum og fólki í öðrum iðngreinum að undanförnu .
Uppbygging í ferðaþjónustu er mikil og áhrifa þess gætir víða .
Samkvæmt Hagstofunni gætir áhrifa nýrra kjarasamninga í vísitölu launa á öðrum fjórðungi þessa árs .
Í kjarasamningum Samtaka atvinnulífsins og aðildarfélaga Alþýðusambands Íslands sem undirritaðir voru rétt fyrir jól í fyrra var kveðið á um almenna hækkun launataxta um 2,8% frá síðustu áramótum , en þó að lágmarki 8.000 kr. á mánuði miðað við fullt starf .
Þá sér einnig stað áhrifa samninga fjármálaráðherra fyrir hönd ríkissjóðs og Sambands íslenskra sveitarfélaga við nokkur stéttarfélög opinberra starfsmanna sem undirritaðir voru á útmánuðum þessa árs .
Atvinnuleysi mældist 3,3% í júlímánuði samkvæmt nýjum tölum Hagstofunnar .
Þá voru 6.400 manns að jafnaði án atvinnu .
Minna má þó á að oft er sagt að raunverulegur núllpunktur atvinnuleysis sé 2-3% .
Tölur í takt við bætt ástand " Tölurnar eru í takt við bætt atvinnuástand og aukin umsvif í hagkerfinu , en alls voru yfir fimm þúsund fleiri starfandi í síðasta mánuði en í júlí á síðasta ári .
Séu fyrstu sjö mánuðir ársins bornir saman við sama tímabil í fyrra má greina sömu þróun , atvinnulausum hefur fækkað um 700 að jafnaði á meðan störfum hefur fjölgað um rúmlega 3.600 .
Á sama tíma hefur fækkun utan vinnumarkaðar verið smávægileg og skýrist batinn þannig af auknum fjölda á vinnumarkaði , " segir í frétt á vefsíðu ASÍ .
sbs@mbl.is 