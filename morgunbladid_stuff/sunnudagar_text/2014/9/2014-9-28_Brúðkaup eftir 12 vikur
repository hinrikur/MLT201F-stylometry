Leikkonan og fyrirsætan Halla Vilhjálmsdóttir er nú í óðaönn að undirbúa brúðkaup sitt sem verður eftir 12 vikur en þá gengur hún í það heilaga með unnusta sínum til nokkurra ára , Harry Koppel .
Brúðkaupið verður í Bogotá , höfuðborg Kólumbíu , þaðan sem Koppel er .
Halla þykir skipulögð með eindæmum og dugleg að koma hugmyndum sínum í framkvæmd en fyrir fjórum vikum var hún á tindi hæsta fjalls Evrópu ; Elbrus , og fjallamennska hefur átt hug hennar allan síðan hún kynntist Koppel .
Ljóst er að skipulagsgáfa Höllu er afar góð og því forvitnilegt hvernig haldið verður utan um skipulag brúðkaupsins en í vikunni tók Halla til í fataskápnum sínum og birti myndir á Instagram til að sýna afraksturinn .
Ekki bara var allt nákvæmlega sorterað heldur merkti hún hverja hillu með miðum þar sem á stóð ýmist " íþróttastuttbuxur " , " íþróttabolir " , " bolir með löngum ermum " , " bolir með stuttum ermum " og svo mætti áfram telja og telja .
