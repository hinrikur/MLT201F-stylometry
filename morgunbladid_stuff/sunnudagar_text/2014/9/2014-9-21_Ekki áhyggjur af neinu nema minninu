Má ekki segja að þú hafir fengið tónlistina í vöggugjöf enda foreldrar þínir kunnir tónlistarmenn ? Jú , pabbi , Bjarni Böðvarsson , var eitt sinn aðalséníið í þessum bransa .
Hann ferðaðist með 14 manna hljómsveit út á land og er einn af stofnendum FÍH 1932 .
Mamma , Lára Magnúsdóttir , söng fyrst með pabba en hætti því svo án þess að hætta að syngja því hún söng í kirkjukór í 40 ár .
Hvernig leggjast afmælistónleikarnir í þig ? Rosalega vel .
Æfingar hafa gengið vel .
Ég hef ekki áhyggjur af neinu nema ef ég gleymi einhverju , þá læt ég bara fólkið vita af því að allt sé komið í klessu .
Hvað heldur þú að þú sért búinn að syngja Vertu ekki að horfa svona alltaf á mig oft á ferlinum ? Ég get svarið það : Fyrsta árið sem lagið kom út , 1960 , þá söng ég það þrisvar til fimm sinnum á hverju einasta balli , aldrei minna .
Síðan er ég búinn að vera að syngja þetta lag .
Flestallir krakkar kunna þetta , það reyndar kunna allir þetta lag sem er 54 ára gamalt .
Eigum við að skjóta á þrjú þúsund sinnum ? Þú ert einn af fáum mönnum sem hafa sungið inn á allar útgáfutegundir platna .
Er munur á þessum formum ? Ég söng inn á svokallaðar lakkplötur einu sinni og ég man ekki hvernig það var gert en það var málningarkústur sem var settur yfir plötuna .
Þú getur rétt ímyndað þér muninn á því og hvernig það er að syngja í dag .
Hvað er svo framundan ? Ég veit það ekki .
Það var alltaf verið að spyrja mig hvenær ég myndi hætta , það er enginn að spyrja mig að því lengur þannig að ég held eitthvað áfram .
Ég er alltaf eitthvað að bauka .
Ég og Þorgeir Ástvalds erum búnir að vera í tíu ár saman í skemmtanabransanum .
Hann á píanóinu .
Skemmtilegur maður , hann Þorgeir .
