Rugs er sýning sem nú stendur yfir í anddyri Norræna hússins þar sem sænski myndlistarmaðurinn Jonathan Josefsson sýnir áhugaverðar mottur unnar út frá svokölluðu graffi .
Um árið 2000 hafði Jonathan Josefsson skapað sér ákveðna ímynd í Gautaborg sem grafíklistamaður undir nafninu Ollio .
Jonathan hóf síðar nám í Högskolan för Design och Konsthantverk og náði þar að tengja grafíklistina saman við textíl .
Jonathan vinnur nú einstakar áhugaverðar mottur unnar út frá gröffum og tekst einstaklega vel að tengja þessa tvo heima sem virðast ólíkir í fyrstu .
Jonathan hefur tekið þátt í fjölda sýninga með verk sín og verða mottur Jonathans til sýnis í Norræna húsinu til 5. október næstkomandi .
