Litlir snúðar sem fyrirsætur sem sýndu vorlínuna Marc by Marc Jacobs fyrir árið 2015 voru með í hárinu vöktu ekki minni athygli en föt hönnuðarins sjálfs .
Litlir , hátt bundnir snúðar voru síðast almennilega í tísku á 10. áratugnum en núna segir hárhönnuður sýningarinnar , Guido Palau , að þessi hártíska sé snúin aftur .
Og ekki aðeins það heldur fullyrðir hann að það sé Björk og hennar hártíska á því tímabili sem sé helsti áhrifavaldurinn að þessari tísku en hann kallar snúðana " litla bolluhnúta " .
Hann gaf ágætis leiðbeiningar til að útbúa þessa snúða á vefsíðunni Hollywoodreporter .
Best væri að spreyja hárið fyrst með hárspreyi og binda það svo í hnútinn og rétt áður en fyrirsæturnar komu fram togaði hann niður lítil fín hár við andlitið svo að það virkaði aðeins frjálslegra eins og " fyrirsæturnar hefðu verið að dansa " .
