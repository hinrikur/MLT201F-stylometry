Um helgina munu systurnar Áslaug Íris og Kristín Maríella Friðjónsdætur , sem hanna einstök , handgerð hálsmen undir nafninu Twin Within , sýna og selja nýjustu línu sína ásamt eldri línum í versluninni Kiosk á Laugavegi .
Hálsmenin , sem meðal annars eru unnin úr ofnu reipi og gúmmíslöngum og einkennast af mikilli litagleði , hafa notið gífurlegra vinsælda bæði hér á landi og erlendis en þau birtust meðal annars í forsíðumyndaþætti tímaritsins Seventeen .
Hálsfestarnar verða í takmörkuðu upplagi og verða til sölu og sýnis í versluninni bæði laugardag og sunnudag .
