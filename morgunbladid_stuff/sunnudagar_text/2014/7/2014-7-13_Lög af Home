Hafdís Huld og gítarleikarinn Alisdair Wright koma fram á stofutópnleikum á Gljúfrasteini á sunnudag og hefjast þeir klukkan 16 .
Þau hyggjast flytja lög af nýjustu sólóplötu Hafdísar , Home , í bland við eldra efni sem hún hefur hljóðritað og flutt .
Hafdís Huld hóf tónlistarferil sinn ung að árum með tónlistarhópnum Gus Gus og gerði með honum tvær plötur .
Árið 2006 útskrifaðist hún úr tónlistarnámi við The London Centre of Contemporary Music í Bretlandi og hefur síðan einbeitt sér að sólóferli .
Það sama ár kom út hennar fyrsta plata , Dirty Paper Cup , og Synchronised Swimmers árið 2009 .
Einnig hefur hún gefið út tvær barnaplötur , Engla í ullarsokkum og Vögguvísur .
