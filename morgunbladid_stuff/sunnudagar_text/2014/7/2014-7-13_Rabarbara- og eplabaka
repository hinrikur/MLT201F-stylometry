Innihald – fyllingin 340 g rabarbari , sneiddur 340 g epli , skræld og söxuð smátt 40 g rapadura-hrásykur ( eða annar hrásykur ) 60 g döðlur , saxaðar smátt ½ tsk .
kanill ¼ tsk .
múskat ( e. nutmeg ) Innihald – toppurinn ( deigið ) 40 g spelt 40 g byggmjöl 30 g kókosolía , mjúk ( ekki fljótandi ) 20 g heslihnetur , saxaðar smátt 50 g rapadura-hrásykur ( eða annar hrásykur ) 5 msk .
appelsínusafi ½ tsk .
kanill Byrjið á fyllingunni : Skolið rabarbarann og skerið í um 1,5 cm bita .
Saxið döðlur og epli smátt .
Setjið rabarbara , döðlur og epli í stóra skál .
Bætið 40 g af hrásykri út í ásamt múskati og ½ tsk .
af kanil .
Hrærið allt vel saman og setjið til hliðar .
Í annarri skál skuluð þið setja saman hráefnið fyrir toppinn : Mýkið fyrst kókosolíuna aðeins yfir volgu vatnsbaði , olían á að vera mjúk en ekki fljótandi .
Bætið út í skálina spelti , byggmjöli , hrásykri og kanil .
Hrærið vel .
Bútið eða klípið kókosolíuna út í deigið og blandið vel saman þannig að úr verði svolítið kekkjótt blanda .
Bætið appelsínusafa út í , skeið fyrir skeið , og hrærið í deiginu þannig að það verði enn kekkjóttara .
Saxið heslihneturnar frekar smátt og blandið þeim út í deigið .
Smyrjið 22 cm eldfast mót með smávegis af kókosolíu ( setjið nokkra dropa af kókosolíu í eldhúspappír og strjúkið formið að innan ) .
Hellið fyllingunni fyrst út í mótið .
Athugið að fyllingin virkar mjög mikil en hún á eftir að síga aðeins þegar hún bakast .
Hellið deiginu ofan á og passið að það dreifist jafnt yfir fyllinguna .
Bakið við 190 ° C í 35 – 40 mínútur eða þangað til eplin og rabarbarinn eru farin að sjóða og toppurinn orðinn gullinn .
Takið úr ofninum og látið kólna í 10 mínútur .
Berið bökuna fram volga með ís .
Bakan geymist í ísskáp í nokkra daga og má hita hana upp í ofninum í um 15 mínútur við 180 ° C. Þannig verður hún eins og nýbökuð .
