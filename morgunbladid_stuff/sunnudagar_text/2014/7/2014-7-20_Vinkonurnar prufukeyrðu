Ég bauð nokkrum góðum vinkonum mínum heim , úr ýmsum áttum , sem eiga það sameiginlegt að vera miklir sælkerar og elska að borða góðan mat , " segir Guðríður María Jóhannesdóttir , framkvæmdastjóri Nauthóls , sem bauð upp á glæsilegan kvöldverð í síðustu viku .
Guðríður segist ekki sérlega dugleg að halda matarboð en það skrifist að miklu leyti á það að oft er tíminn af skornum skammti því í raun þykir henni fátt skemmtilegra en að fá góða vini heim og borða góðan mat .
En þegar hún heldur matarboð , hvaða góðu ráðum lumar hún þá á fyrir þá sem vilja halda gott matarboð ? " Hafa einfaldleikann í fyrirrúmi og undirbúa sig vel .
Ekki eyða kvöldinu í að saxa hvítlauk .
" Matseðill kvöldsins var síður en svo valinn út frá einhverri tilviljun .
" Þetta hef ég reynt að gera í hvert skipti sem við breytum matseðlinum á Nauthól .
Þá býð ég heim í staðinn fyrir að fara á Nauthól og leyfi vinum að smakka nýja rétti og prófa ýmis vín með mismunandi réttum og það er svo gaman að smakka nokkra mismunandi rétti .
Maturinn féll vel í kramið .
Bakaði geitaosturinn á ávaxtabrauðinu var vinsælastur og þótti hvað mest spennandi .
Kampavínssorbetinn og íslensku jarðarberin voru líka sérlega vinsæl .
" Guðríður segist svo heppin að eiga ótrúlega vini sem ættu hreinlega að vinna á heimsins bestu veitingastöðum .
" Skemmtilegustu boðin hafa verið þegar þau mæta með pastavélarnar sínar og við búum til heimalagað pasta með alls konar fyllingum .
" Manstu eftir eftirminnilegum eigin matarboðum í gegnum tíðina ? " Ætli ég verði ekki að nefna þegar ég bauð kærastanum upp á eina af okkur fyrstu máltíðum og var með asíska kjúklingasúpu en setti kanil í staðinn fyrir karrý í súpuna ! Hann hlýtur að hafa elskað mig mikið því hann borðaði tvær fullar skálar ! Hef staðið mig betur síðan þá en þetta er orðið frekar langt síðan , " segir Guðríður og hlær .
Villisvepparisotto 500 g risottogrjón 150 ml hvítvín 50 g skalottlaukur , fínt saxaður 20 g hvítlaukur , fínt saxaður kjúklingasoð 250 g sveppir að eigin vali 150 g parmesan 15-50 ml truffluolía Setjið laukinn og hvítlaukinn í pott með örlítilli olíu og steikið við vægan hita þangað til laukurinn er orðinn glær .
Setjið grjónin saman við og hrærið rólega saman við í 2 mínútur .
Hellið hvítvíninu yfir og látið það gufa upp áður en kjúklingasoðinu er blandað saman við í smáum skömmtum þangað til grjónin eru orðin soðin en samt með smábiti í kjarna .
Steikið sveppina á pönnu og hellið þeim svo saman við grjónin .
Blandið þeim saman við grjónin og rífið parmesanostinn út í og hrærið svo öllu saman .
Saltið og piprið eftir smekk .
Dreypið truffluolíu yfir allt saman , þar til þið eruð ánægð með bragðið .
Laxatataki 500 g laxaflök sojasósa eftir smekk Roðhreinsið laxaflök og beinhreinsið .
Skerið laxinn svo í langa strimla um það bil 2 cm á hvern kant og leggið í sojasósu og látið marinerast í 20 mín .
Skolið laxinn og þerrið .
Hitið upp pönnu þangað til hún er orðin rjúkandi heit og steikið laxinn á pönnunni í 3-5 sekúndur á hverri hlið eða bara rétt til að ná smá lit á hverja hlið fyrir sig .
Kælið laxinn strax .
Skerið laxinn svo í bita , um það bil 1,5 cm stóra .
Dreypið youzu-sósu yfir hann og berið fram með gúrkunni , flugfiskahrognum , wasabi-hnetum og sultuðu engifer .
Youzu-sósa 250 ml sýrður rjómi 18 ml youzu-safi 10 ml hlynsíróp 18 ml sojasósa safi úr einni lime Hrærið allt saman og kælið .
Léttsýrðar gúrkur 1 stk. gúrka , skræld og skorin í litla bita 15 ml sesamolía 15 ml sérríedik 2 g salt Blandið öllu saman í skál og kælið .
Humar á pönnu 12-16 humarhalar 250 g hvítlaukssmjör 500 g smjör 1 heill hvítlaukur , mjög fínt saxaður 50 g steinselja , fínt söxuð aspas eftir smekk 1 box konfekttómatar nokkrir sítrónubátar salt og pipar Hreinsið humarhalana með því að taka aftasta hlutann af halanum og görnina með .
Klippið því næst humarinn að neðan , þannig verður auðvelt að ná humrinum úr skelinni .
Blandið öllu saman við og blandið vel , leggið halana í ofnskúffu þannig að kjötið snúi upp og setjið ríflegt magn af hvítlaukssmjöri á halana og salt og pipar .
Setjið inn í ofn á grillstillingu í 4-5 mín .
Hitið pönnuna þangað til hún er rjúkandi heit og setjið því næst humarinn út á hana með öllu smjörinu sem verður eftir í ofnskúffunni ásamt aspas , kirsuberjatómötum og sítrónubátum og látið krauma vel í smjörinu í 2 mínútur áður en þið berið pönnuna fram .
Bakaður geitaostur Ávaxtabrauð 250 ml súrmjólk 25 ml vatn 95 g maltsíróp 35 g hörfræ 35 graskersfræ 40 g trönuber 40 g hafrar 80 g þurrkaðar apríkósur 15 g sojasósa 15 g rúgmjöl 100 g hveiti 8 g salt Sjóðið vatn og maltsíróp saman .
Hellið blöndunni þá yfir fræin og látið kólna við stofuhita .
Blandið öllu saman í hrærivél .
Setjið í smurt form og bakið við 175°C í 40-45 mín .
Látið kólna .
Skerið brauðið í um það bil 1 cm þykkar sneiðar og raðið á ofnskúffu .
Skerið geitaostinn í jafnþykkar sneiðar og raðið ofan á brauðið .
Dreypið vel af hunangi yfir allt saman og bakið við 180°C í 5-8 mín .
eða þangað til osturinn er orðinn mjúkur og hunangið farið að karamellast .
Berið fram með smá klettasalati , þunnum radísuskífum og karamelluðum valhnetum .
Jarðarber og sjampó Jarðarberjasykurpúðar 2 og ½ msk .
gelatínduft 250 g jarðarberjapúrra 370 g sykur 300 g agavesíróp ½ tsk .
rauður matarlitur Blandið gelatíndufti og 125 g af jarðarberjapúrru saman í hrærivél .
Sjóðið sykur , agavesíróp og 125 g af jarðarberjapurre upp að 120°C .
Sykursírópinu er svo hellt yfir gelatínpúrruna í hrærivélinni og blandað saman á fullum styrk í 10-15 mín .
Gerið kláran bakka með smjörpappír og örlítilli olíu .
Hellið því næst sykurpúðablöndunni í bakkann og látið standa í sólarhring inni í kæli áður en þið skerið í bita .
Bakað hvítt súkkulaði 100 g hvítt súkkulaði jarðarber sykurpúðar Bræðið hvíta súkkulaðið og setjið svo á smjörpappír í ofnskúffu .
Bakið við 160°C í 8-12 mín .
eða þangað til súkkulaðið hefur náð gylltum lit .
Kælið .
Skerið jarðarber í bita og setjið í skál .
Dreifið sykurpúðum og bökuðu súkkulaði á milli berjanna og að síðustu er kampavínssorbet sett ofan á allt .
Kampavínssorbet 63 g vatn 88 g sykur 15 g glúkósi 188 g kampavín ½ msk .
Xante-perulíkjör safi úr ½ sítrónu 1 eggjahvíta , stífþeytt Sjóðið vatn , sykur og glúkósa saman og kælið .
Blandið öllu öðru saman og setjið í ísvél og látið hrærast saman í 2-3 klst. , eða þangað til sorbet-áferð hefur verið náð .
Geymið í frysti þar til nota á ísinn .
