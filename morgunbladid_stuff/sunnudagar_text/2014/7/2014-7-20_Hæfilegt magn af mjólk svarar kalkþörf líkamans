Kalkneysla ætti ekki að vera vandamál á Íslandi enda er mjólk og mjólkurvörur oft á borðum Íslendinga .
Engu að síður skortir oft unglingsstelpur kalk en ráðlagður dagskammtur af kalki er stærri fyrir ungar stúlkur en aðra aldurshópa samkvæmt ráðleggingum landlæknisembættisins um daglega neyslu kalks .
Auðveldlega má bæta úr þessu með neyslu á mjólk og mjólkurafurðum .
Margar tegundir osta , rjómi og aðrar afurðir úr mjólk eru næringarríkur matur sem t.d. inniheldur mikið af B-vítamínum , joði , seleni og kalíum .
Mjólkurmatur er einnig langmikilvægasti kalkgjafinn í fæðunni .
Hæfilegur skammtur er að fá sér því sem nemur um tveimur glösum af mjólk á dag Einnig þarf að hafa í huga að mjólkurafurðir innihalda hlutfallslega mikið magn af mettaðri fitu sem hækkar LDL-kólestról í blóði .
Slíkt getur aukið hættu á kransæðasjúkdómum og því þarf neyslan að vera hófleg og innan ráðlagðra marka , t.d. landlæknisembættisins .
