Í íslenska sjávarklasanum er að finna mörg spennandi fyrirtæki og er eitt þeirra fyrirtækið Ankra sem var stofnað á síðasta ári af þeim Hrönn Margréti Magnúsdóttur , Ásu Maríu Þórhallsdóttur og Kristínu Ýri Pétursdóttur .
Fyrirtækið hefur unnið að þróun og markaðssetningu á fæðubótarefnum og húðvörum úr einstöku hráefni hafsins umhverfis Ísland .
Uppistaðan í vöruþróun Ankra er kollagen en það er eitt helsta uppbyggingarprótein líkamans og finnst til að mynda í liðum , liðböndum , beinum , húð , hári og nöglum .
" Kollagen byggist upp á einstakri samsetningu amínósýra og eru það amínósýrurnar Glycine , Proline og Hydroxiproline sem gera kollagenið sérstakt og eru þessar amínósýrur sjaldgæfar í fæðubótarefnum , " segir Hrönn M. Magnúsdóttir , framkvæmdastjóri og einn stofnenda Ankra .
Vinna kollagen úr íslensku fiskroði Ankra nýtir í framleiðslu sinni afurðir hafsins en uppistaða fæðubótarefnis þess er kollagen sem unnið er úr fiskroði og stuðlar fyrirtækið því að enn betri nýtingu á þeim auðlindum sem við sækjum úr sjónum allt í kringum landið .
" Í dag er hægt að finna ýmis kollagen-fæðubótarefni á markaðnum en flest þeirra eru unnin úr svínum og nautum .
Það sem kollagen unnið úr fiskroði hefur fram yfir annað kollagen er fyrst og fremst hreinleikinn .
Ekki er búið að bæta við neinum hormónum og engin hætta er á smitsjúkdómum , einnig leiddi rannsókn sem var gerð árið 2007 í ljós að upptaka líkamans á kollageni unnu úr fiskroði er hraðari en á kollageni unnu úr svínaafurðum , " segir Hrönn , sem bætir við að með inntöku á kollageni sé verið að auka forða líkamans og einnig hraða endurnýjun kollagens .
" Við bætum engum aukaefnum í Amino-kollagenið hjá okkur og það er alveg laust við allt fiskibragð .
Við blöndum kollageni í alla " smoothies " og " boost " sem við gerum , einnig er gott að búa til lúxushafragraut og setja smá kollagen yfir .
" Umhverfisvitund og samfélagsábyrgð Með aldrinum minnkar framleiðsla líkamans á kollageni um 1,5 prósent á ári frá 25 ára aldri að meðaltali .
Þá verður húðin þynnri , hrukkur byrja að myndast og liðir og liðbönd verða stirðari .
Ása María Þórhallsdóttir , sölustjóri og snyrtifræðingur hjá Ankra , segir reynslu fólks sem tekið hefur inn fæðubótarefni fyrirtækisins góða .
" Uppistaða fæðubótarefnisins er kollagen og því þykir okkur ánægjulegt að heyra að fólk sem prófar vöruna okkar skuli finna á sér mun .
Við höfum t.d. heyrt frá einstaklingum sem voru hættir að hlaupa vegna verkja í liðum og hnjám en eru byrjaðir aftur eftir að hafa tekið fæðubótarefnið .
Einnig heyrum að fólk finni fljótlega breytingar á húðinni , " segir Ása , sem er hæstánægð með fyrstu viðbrögð við fæðubótarefninu og vonar að það eigi eftir að koma sem flestum að gagni og bæta líðan fólks .
Hreinleiki og endurvinnanlegar umbúðir Umhverfisvernd er ofarlega í huga stelpnanna hjá Ankra og besta dæmið er hráefnið sem vörurnar þeirra eru unnar úr .
" Kollagenið sem við notum er úr íslensku fiskroði sem áður var hent .
Þannig nýtum við auðlindir hafsins betur enda leggjum við mikla áherslu á samfélagslega ábyrgð og lögðum í mikla vinnu með fyrirtækinu Roadmap sem sérhæfir sig á því sviði , " segir Kristín Ýr Pétursdóttir , sem leggur mikið upp úr því að vörur Ankra endurspegli hreinleika og sérstöðu Íslands .
" Það er gaman að segja frá því að vörurnar okkar koma í endurvinnanlegum umbúðum og nafn fæðubótarefnisins , Feel Iceland , vísar til hreinleika landsins .
" Fyrstu viðtökur hafa verið mjög góðar en sala á efninu hófst í síðasta mánuði .
Fleiri vörur eru væntanlegar frá Ankra því í haust líta dagsins ljós fyrstu húðvörurnar frá þeim en þær munu koma á markað undir nafninu Frost Iceland .
