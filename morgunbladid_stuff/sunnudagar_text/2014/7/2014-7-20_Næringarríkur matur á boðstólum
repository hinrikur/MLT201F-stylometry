Berglind Sigmarsdóttir opnaði nýverið veitingastaðinn GOTT í Vestmannaeyjum ásamt eiginmanni sínum Sigurði Gíslasyni .
Á GOTT er boðið upp á heilsusamlegan mat sem unninn er frá grunni í anda matreiðslubóka Berglindar , Heilsurétta fjölskyldunnar og Nýrra heilsuréttA fjölskyldunnar .
Guðný Hrönn gudnyhronn@mbl.is Veitingastaðurinn GOTT er á Bárustíg 11 í Vestmannaeyjum og segir Berglind staðsetninguna vera fullkomna .
" Það hefur gengið alveg rosalega vel síðan við opnuðum staðinn í maí .
Hér hefur verið mikill erill og skemmtileg stemning , " segir Berglind sem er Vestmannaeyingur .
Við hjónin fluttum aftur til Vestmannaeyja fyrir tveimur árum og vorum búin að hugsa um þetta síðan , að opna lítinn og sætan veitingastað í heimabænum .
Sá matur sem Berglind og Sigurður bjóða upp á á GOTT er unninn út frá matreiðslubókum Berglindar , Heilsuréttir fjölskyldunnar og Nýir heilsuréttir fjölskyldunnar .
Í bókunum má finna uppskriftir af heilnæmum mat sem unninn er frá grunni .
" Við vinnum allan mat frá grunni , allt frá soðinu í súpurnar til eftirréttanna , það er ekkert aðkeypt , " útskýrir Berglind .
" Það er ekki nóg að mæta bara og taka úr lás , maður þarf að vera búinn að vinna alla undirbúningsvinnuna líka .
" Berglind segir reksturinn krefjast mikillar vinnu en að sú vinna skili sér í gæðunum .
" Svona vildum við gera þetta og það er hægt þegar maður er með svona lítinn stað .
" Berglind kveðst elska mat og lengi hafa haft áhuga á matargerð .
" Maðurinn minn er kokkur og var í kokkalandsliðinu , hann hefur mikla reynslu og við höfum því lifað og hrærst í þessum geira í langan tíma .
" Tóku mataræðið í gegn Berglind segir hlutina hafa breyst töluvert þegar sonur hennar og Sigurðar greindist með Tourette , þá var tekin ákvörðun um að taka mataræðið í gegn .
Berglind og fjölskylda hennar tóku sykur , hveiti , ger , mjólkurvörur og allar unnar matvörur út úr sínu mataræði .
" Þannig urðu bækurnar til .
Við fórum að skoða mataræðið , við vildum að maturinn gæfi okkur almennilega næringu , " segir Berglind sem telur að rétt mataræði hafi hjálpað syni þeirra töluvert .
" Maður áttar sig á því hvað máttur matarins er mikill þegar maður breytir mataræði sínu .
Fólk vanmetur næringuna oft á tíðum , " útskýrir Berglind og segir að fólk þurfi að taka mataræði sitt í gegn á markvissan hátt til að sjá augljósan mun .
Berglind telur að nú til dags sé mun auðveldara að nálgast hollan mat og heilsuvörur heldur en fyrir nokkrum árum .
" Hollur matur þarf sko ekki að vera bragðvondur , þú þarft ekki bara að borða salat og fólk er farið að átta sig á því .
" Nýjasta bók Berglindar , Nýir heilsuréttir fjölskyldunnar , er ákveðið framhald af eldri bókinni , Heilsuréttir fjölskyldunnar .
Í þeirri nýju má finna nýjar uppskriftir ásamt gagnlegu ítarefni fyrir þá sem vilja tileinka sér heilsusamlegan lífsstíl .
" Ég er til dæmis með einn kafla um krydd og áhrif þess og svo er ég með upplýsingar um mjólkurvörur og aðra valmöguleika .
" Berglind og Sigurður hafa í nógu að snúast þessa dagana þar sem þau reka veitingastað sinn og eru einnig í óða önn við að setja nýjung á markaðinn .
" Við erum að senda frá okkur tilbúnar máltíðir sem seldar verða í stóru Krónu búðunum , Víði og Fjarðarkaup .
Þessar máltíðir innihalda engin aukaefni og ferskleikinn verður í fyrirrúmi .
Þetta á bara að vera eins og þú hafir eldað matinn í eldhúsinu heima hjá þér , " segir Berglind að lokum .
Pipp-hrákaka Hráefni í botn : 300 g möndlur 200 g mjúkar döðlur , steinlausar .
Ef döðlurnar eru ekki mjúkar er ágætt að leggja þær í volgt vatn í 10-15 mínútur , hella vatninu af og nota þær svo .
1½ dl lífrænt kakó Aðferð : 1 .
Setjið möndlur í matvinnsluvél og malið fínt .
2 .
Saxið döðlur og setjið út í matvinnsluvél ásamt kakói og blandið vel saman .
3 .
Setjið smjörpappír í hringlaga form og þjappið blöndunni í formið .
Setjið í frysti og búið næst til piparmyntukrem .
Hráefni í piparmyntukrem : 2 dl kasjúhnetur sem lagðar hafa verið í bleyti , sjá aðferð 1 dl kókosolía ( mjúk en ekki fljótandi ) 1 dl fljótandi sætuefni , agavesíróp eða lífrænt hunang piparmyntudropar eftir smekk Ef þið notið hreina ilmkjarnaolíu þá eru tveir dropar nóg .
Ágætt er að setja skeið undir þegar droparnir eru taldir því ef fleiri en tveir dropar fara óvart í kremið verður það of bragðsterkt og er því líklega ónýtt .
Ef notaðir eru venjulegir piparmyntudropar þarf um 2 tsk .
Aðferð : 1 .
Setjið hneturnar í skál og látið kalt vatn yfir þar til flýtur yfir hneturnar .
Látið standa í um sex klukkustundir eða yfir nótt .
Hellið þá öllu vatni af og setjið í matvinnsluvél .
2 .
Bætið kókosolíu og sætuefni við og blandið vel þar til kekkjalaust og mjúkt .
3 .
Setjið piparmyntudropa út í og blandið saman .
2-3 bananar , skornir í sneiðar 100-150 g 70% súkkulaði Kakan sett saman : 1 .
Takið botninn úr frysti og smyrjið kreminu á .
2 .
Sneiðið banana og raðið yfir .
3 .
Bræðið súkkulaði yfir vatnsbaði og notið skeið til að hella yfir , svipað og á mynd .
Kakan er þá tilbúin til að bera fram .
Einnig má setja hana aftur í frysti og bera fram þegar hentar .
