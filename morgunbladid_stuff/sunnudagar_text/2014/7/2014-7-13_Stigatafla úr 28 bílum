Bílaframleiðandinn Audi bjó til sérstaka stigatöflu í nyrsta hverfi Brooklyn í Bandaríkjunum , Greenpoint , við Austurána gegnt Manhattan fyrir heimsmeistaramótið í fótbolta .
Stigataflan er úr 28 Audi A8-bílum .
Framljós A8-bílsins þykja mjög vel heppnuð og var því ákveðið að tengja alla bílana saman og sýna stöðuna í leikjunum með því að nota framljósin .
Audi bjó til stigatöfluna úr 42 gámum .
Sjö láréttar raðir voru og sex lóðréttar .
14 gámar standa tómir .
Áhuginn á fótbolta er orðinn mikill í Bandaríkjunum og segja kunnugir að hann sé miklu meiri en þegar keppnin var haldinn í landinu 1994 .
Landið er nánast orðið fótboltabrjálað og leiðarahöfundar stórra dagblaða vestan hafs keppast við að skrifa um keppnina .
Þá birtast myndir af Bandaríkjamönnum samankomnum á torgum og leikvöllum í þúsundatali á samfélagsmiðlum sem og alþjóðlegum fréttaveitum .
" Við völdum þennan stað því þetta sést svo vel frá Manhattan .
Fólk hefur þakkað okkur fyrir því við slökkvum ekki strax eftir leik heldur leyfum úrslitunum að standa , " sagði Andrew Lipman , talsmaður Audi í Bandaríkjunum , í samtali við CNN .
