Í fyrra var Maður sem heitir Ove eftir Fredrik Backman sumarsmellurinn á Íslandi .
Nú hefur Amm a biður að heilsa eftir Backman tekið við keflinu .
Hún hefur verið fimm vikur samfleytt í efsta sæti metsölulistans í Eymundsson og er ekkert lát á vinsældum bókarinnar .
Nokkrar umræður hafa verið á samfélagsmiðlunum um bókina og lét útvarpskonan Sirrý , Sigríður Arnardóttir , svo um mælt að bókin væri " dásamleg , mannbætandi og skemmtileg – frábær sumarlesning " .
Lesendur virðast vera á sama máli .
Þess má geta að bókin , sem er önnur skáldsaga höfundar , fékk mjög góða dóma í heimalandinu , Svíþjóð .
Aðalpersónan í Amma biður að heilsa er Elsa , sem er sjö ára og býr með mömmu og ömmu í fjölbýlishúsi .
Elsa og amma hennar eru nokkuð öðruvísi en flestir aðrir .
Í ljós kemur að íbúar hússins búa yfir mögnuðum örlagasögum sem Elsa flækist inn í og um leið fer óvenjuleg atburðarás af stað .
