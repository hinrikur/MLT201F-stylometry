Kínverjar kjósa snjalltækin umfram borðtölvuna eða ferðatölvuna þegar kemur að því að vafra á netinu .
Í það minnsta ef marka má CNNIC , árlega skýrslu um netnotkun og þróun í Kína .
Nokkur aukning hefur verið á netnotkun í Kína og hefur þeim sem vafra á netinu fjölgað úr 618 miljónum í 632 miljónir einstaklinga .
Af öllum þessum fjölda kjósa 527 milljónir eða 83 prósent að vafra á netinu í gegnum snjallsímann sinn eða annað snjalltæki .
Kína er stærsti snjallsímamarkaður heims og er búist við því að af þeim 1,8 milljörðum snjallsíma sem framleiddir verða árið 2018 muni þriðjungur af þeim verða seldur í Kína .
Til að setja þessar tölur í samhengi er vert að hafa í huga að í Evrópusambandinu öllu búa rúmlega 504 milljónir manna í 27 löndum og í Bandaríkjunum búa 320 milljónir .
Snjallsímanotendur í Kína eru því tvöfalt fleiri en allir íbúar Bandaríkjanna og rúmum 100 miljónum fleiri en íbúar Evrópusambandsins .
Það ætti því enginn að furða sig á því að stóru tæknifyrirtækin leggi ýmislegt á sig til að tryggja stöðu sína á kínverska markaðnum .
Meira að segja er komið til móts við kröfur stjórnvalda í Kína um ýmsar takmarkanir .
