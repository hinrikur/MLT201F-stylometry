Helga Gabríela rekur veitingastaðinn Local í Borgartúni og brátt í Smáralind .
Á Local er meðal annars boðið upp á næringarríkan skyndibita , ferska safa og gott úrval hráfæðisrétta .
Helga hefur ávallt haft áhuga á matargerð og heilsu en hún heldur úti heimasíðunni www.helga-gabriela.com , þar skrifar hún mestmegnis um heilnæmt mataræði og heilsu .
Guðný Hrönn gudnyhronn@mbl.is Helga birtir reglulega á heimasíðu sinni uppskriftir að gómsætum söfum og þeytingum sem eru hver öðrum girnilegri .
" Það er margs konar ávinningur af því að búa til sinn eigin safa því þeir eru fullir af mikilvægum næringarefnum , vítamínum og steinefnum .
Sumt fólk hefur vanið sig á að byrja daginn á ferskum safa og þá verður erfitt að slíta sig frá þeirri góðu næringu .
Það er mikilvægt að vera opinn fyrir að prófa nýjar fæðutegundir í ferskum söfum og að eiga góða safapressu , " útskýrir Helga sem deilir með lesendum fimm ráðum um hvernig best sé að útbúa ferska safa .
1 Þegar ávextir eru valdir er best að hafa þá ágætlega þroskaða .
Þeir gefa hámarks magn af safa og besta bragðið .
Forðastu ávexti sem eru vanþroskaðir , þeir henta yfirleitt ekki vel í djús .
2 Gott er að venja sig á að þvo blandarann strax eftir notkun .
Það er mun auðveldara að þrífa öll áhöld strax , áður en safinn hefur harðnað og fest við könnuna .
3 Til að fá sem mest út úr sítrusávöxtum er betra að nota ferska ávexti en ekki keyptan safa .
4Drekktu safann þinn strax eða helltu honum í könnu til að koma í veg fyrir að hann verði brúnleitur .
Þá er hægt að kreista sítrónusafa eða setja skeið af C-vítamíndufti út í safann svo að hann haldi frekar lit sínum .
Best er að drekka safann á innan við 20 mínútum svo að hann sé sem ferskastur .
5 Það eru til ótrúlega margar safauppskriftir en ekki gleyma að vera skapandi , gera tilraunir og nota hráefni sem líkami þinn þarfnast .
Það er um að gera að blanda saman því sem til er í ísskápnum og vera opin / n fyrir því að prófa nýjar uppskriftir .
