Tónlistarhátíðin Englar og menn hófst í Strandarkirkju í Selvogi um liðna helgi og boðið er upp á tónleika alla laugardaga í júlí .
Í dag 12. júlí kl. 14 koma Chrissie Thelma Guðmundsdóttir fiðluleikari og Glódís Margrét Guðmundsdóttir píanóleikari fram undir yfirskriftinni " Romanza " .
Á efnisskrá þeirra eru hugljúf verk eftir meðal annars Sigvalda Kaldalóns , Ragnheiði Erlu Björnsdóttur , Schubert , Brahms , Chopin , Beethoven , Sarasate og Monti .
Markmið hátíðarinnar í Strandarkirkju er að bjóða upp á lifandi og vandaða tónlistarviðburði á hinum sögufræga stað og auðga um leið tónlistarlíf á Suðurlandi .
