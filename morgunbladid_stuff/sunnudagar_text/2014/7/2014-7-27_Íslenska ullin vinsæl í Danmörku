Helgina 20. og 21. september næstkomandi verður haldinn prjónaviðburður í Bryggen , menningarhúsi Íslands , Færeyja og Grænlands , í Kaupmannahöfn sem ber yfirskiftina Íslensk ull í Danmörku .
Halla Ben , prjónahönnuður og umsjónarmaður viðburðarins , segir mikinn áhuga á íslenskri ull í Danmörku .
Sigurborg Selma Karlsdóttir sigurborg@mbl.is Við prófuðum að halda prjónaviðburð fyrir tæpum tveimur árum í Kaupmannahöfn og með mjög stuttum fyrirvara tókst að skapa þarna góða stemningu .
Viðburðurinn var haldinn á vegum sendiráðsins sem sendi út boðskort á 200 manns sem höfðu áhuga á handprjóni , " segir Halla Ben prjónahönnuður sem skipuleggur nú mun stærri prjónaviðburð á Bryggen næstkomandi september með áherslu á að kynna íslenska prjónamenningu fyrir Dönum en markmið Bryggen , menningarhúss Íslands , Færeyja og Grænlands , er að kynna menningu þess þjóða .
Þar verður Dönum boðið upp á fyrirlestra , garn , uppskriftir , örnámskeið og svokallaðar prjónagönguferðir í tengslum við íslensku ullina .
Íslenskum prjónurum gefst kostur á því að taka þátt í viðburðinum og kynna vörur sínar fyrir Dönum en þónokkrir íslendingar hafa nú þegar boðað komu sína .
" Við höfum verið að leita að fólki til þess að koma og kynna hugmyndir sínar og verk en á viðburðinum kynna íslenskir prjónarar meðal annars uppskriftir , prjónapakka , tölur og ferðaþjónustu .
Ég hef trú á að þetta verði rosalega vel heppnað .
Nú þegar hafa margir íslendingar boðað komu sína en það er alltaf pláss fyrir fleiri .
" Á viðburðinum fá Danir að kynnast og upplifa íslensku ullina og möguleika hennar en Halla segir marga danska prjónara hanna fyrir íslenska ull .
" Íslenska ullin , þrátt fyrir að vera dýrari í Danmörku en á Íslandi , er samt sem áður ódýr miðað við annað garn .
Hún býr yfir þeim eiginleikum að vera stíf og hrá og það er vandamálið með hana að hún stingur .
En ef þú lærir á hana og kynnist henni , þá er hún eitthvað sem vex við þig .
" 