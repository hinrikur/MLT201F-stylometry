Kínverjar eru 1.350 milljónir eða rúmum þúsund milljónum fjölmennari en allir Bandaríkjamenn .
Jafnvel þótt öllum íbúum Evrópu væri bætt við fjölda Bandaríkjamanna eru Kínverjar fleiri .
Það ætti því ekki að koma neinum að óvörum að það getur verið þröng á þingi í Kína , sérstaklega þar sem fólk kemur saman til að njóta lífsgæða eins og sundlauga , almenningsgarða eða bara á ströndinni .
Yfir sumartímann streymir fólk á ströndina og í sundlaugar í Kína og það fyrsta sem utanaðkomandi verður var við eru sundkútar í öllum regnbogans litum .
Íslendingar eru flestir nokkuð vanir sundmenn og hér læra allir sund í grunnskólum .
Seint myndu því menn láta grípa sig með kút um mittið í Vesturbæjarlauginni eða á ylströndinni í Nauthólsvík .
Kuan-Yin Wei , framkvæmdastjóri sundlaugar í Taiyuan , segir þó ástæðuna ekki vera skort á sundkunnáttu Kínverja , fólk hreinlega notar kútana til að tryggja sér örlítið meira pláss í lauginni .
Kúturinn verður því girðing um örlítinn griðastað fyrir hvern og einn sundlaugargest .
