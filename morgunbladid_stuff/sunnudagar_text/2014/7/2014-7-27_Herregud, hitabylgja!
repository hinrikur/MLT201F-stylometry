" Jävla svenska sommar , " tautaði ung stúlka á tvítugsaldri er hún steig á undan okkur úr lestinni og út í rigninguna , sem þangað til fyrir þremur vikum var tíður gestur í Stokkhólmi .
Svíar eru ekki ólíkir Íslendingum að því leyti að þeir geta nánast dáið úr áhyggjum yfir því hvort sumarið verður veðursælt og dæsa við minnstu vindhviðu .
En herregud , eftir mikið áhyggjuflóð og þungar brúnir í sænskum sumarhúsum skall á hitabylgja .
Grátandi nakin sænsk börn í sumarhúsum foreldra sinna tóku gleði sína á ný og höfuðborgin fylltist af lífi og sólþyrstum ferðalöngum hvaðanæva .
Þrátt fyrir veðursældina örlar enn á tautandi Svía .
Þetta þykir orðið gott , jafnvel aðeins of heitt .
Of heitt í strætisvögnunum , of heitt í almenningsgörðunum og aðeins of heitt í híbýlum hins almenna borgara Gamla stan .
Það er mögulegt að ef maður bölvar sumrinu nógu mikið gefi það eftir og hleypi sólinni í gegn , á hárréttu hitastigi .
Eða svona hér um bil .
Bestu kveðjur , Rúnar Ingi & Soffía Dóra 