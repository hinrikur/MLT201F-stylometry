Aldrei er of seint að kasta slæmum siðum og taka upp betri .
Bonnie Spring , prófessor við Feinberg-læknadeildina í Northwestern-háskóla í Bandaríkjunum , segir fólk ekki þurfa að örvænta þó svo það hafi ekki lifað mjög heilbrigðu lífi á yngri árum .
" Það er aldrei of seint að byrja að temja sér heilbrigðan lífsstíl og rannsóknir okkar benda til þess að fólk sem byrjar að temja sér heilbrigðan lífsstíl á aldrinum 30 til 50 , eftir að hafa vanið sig við ýmsa óhollustu , dregur með því úr líkum á sjúkdómum og bætir hjartað .
" Það er því engin afsökun að hafa ekki hreyft sig í æsku .
Núna er því tilvalið að nýta sumarið , skella sér út í rigninguna eða sólina og hreyfa sig .
Lykillinn er þó að byrja rólega og gera aðeins það sem líkaminn leyfir .
Engum er holt að fara of geyst af stað og sprengja sig strax .
