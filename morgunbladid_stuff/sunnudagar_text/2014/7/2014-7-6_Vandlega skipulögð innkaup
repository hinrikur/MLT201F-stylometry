Garðar Stefánsson segist hafa lært hagsýni og nægjusemi á námsárum sínum í Danmörku .
Fylgir þessi lærdómur honum enn og nýtist við rekstur bæði heimilis og fyrirtækis , en Garðar er framkvæmdastjóri Norðurs & Co sem framleiðir Norðursalt .
Hvað eruð þið mörg í heimili ? Ég , Magdalena kona mín og Lóa búum öll saman hérna í Verkamannabústöðunum vestur í bæ .
Hvað áttu alltaf til í ísskápnum ? Haframjöl , sólþurrkaða tómata , lauk og svo salt .
Hvað fer fjölskyldan með í mat og hreinlætisvörur á viku ? Í kringum 15 þúsund krónur .
Hvar kaupirðu helst inn ? Bónus og Hagkaup fyrir fjölskylduna .
Svo fer ég stundum í Krónuna og Nettó fyrir sjálfan mig .
Hvað freistar helst í matvörubúðinni ? Ég er farinn að þekkja Bónus svo vel .
Skipulegg mig nánast alltaf þegar ég fer þangað og kaupi hárrétt inn , konunni minni til mikillar ánægju .
Þap er önnur saga þegar ég fer í Krónuna eða Nettó .
Þar enda ég oft með sushi , sem gjörsamlega rústar vikuplaninu sem ég gaf upp hérna áðan .
Elska sushi – þó að það sé dottið úr tísku .
Hvernig sparar þú í heimilishaldinu ? Þetta snýst allt um skipulag , eins leiðinlega og það hljómar .
Í lok dags þegar maður fattar að maður er ekki búinn að eyða í vitleysu fær maður enn meira kikk heldur en að eyða í skammtíma nautnir .
Hvað vantar helst á heimilið ? Ég þrái að eignast uppþvottavél líkt og Hinn mikli Gatsby þráði Daisy .
En aðstæður hreinlega leyfa það ekki , upprunalega eldhúsinnréttingin í verkamannabústaðinum trompar alltaf nútíma þægindi – hún er einfaldlega of töff .
Eyðir þú í sparnað ? Á Íslandi í dag er voða erfitt að spara , það er bara þannig .
Við reynum þess þó frekar að safna fyrir upplifunum og borga inn á verðtryggða lánið okkar .
Skothelt sparnaðarráð ? Alltaf mikilvægt að eiga góðan lager af alls konar dósamat , kryddum , pasta , núðlum og hnetum .
Fara skipulega í innkaupaleiðangra og kunna að útbúa máltíðir úr alls konar hráefnum ( æfingin skapar meistarann ) .
Eða hreinlega gera eins og amma og afi – aldrei að henda mat og eyða ekki um efni fram .
