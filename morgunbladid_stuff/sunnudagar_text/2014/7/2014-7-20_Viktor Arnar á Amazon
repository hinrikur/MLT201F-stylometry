Það er alltaf skemmtilegt að sjá bækur eftir íslenska höfunda eða bækur sem koma frá íslenskum forlögum ofarlega á listum hjá Amazon .
Framkvæmdabók sem íslenska félagið Action Day gefur út hefur lengi verið í efsta sæti Amazon í sínum flokki .
Amazon birtir ótal lista og fyrr í sumar var bók eftir glæpasagnahöfundinn Viktor Arnar Ingólfsson í 1. sæti á lista bóka yfir International mystery and crime bæði í USA og UK og eru kindle-bækur þar meðtaldar .
Bókin sem kom út hér á landi undir heitinu Sólstjakar nefnist á ensku Sun on Fire .
Á listanum Scandinavian Literature á Amazon hafa þrjár bækur Viktors lengi verið í efstu sætunum og röðuðu sér um tíma í þrjú efstu sætin .
Sun on Fire ( Sólstjakar ) var í fyrsta sæti , House of Evidence ( Engin spor ) í öðru sæti og Daybreak ( Afturelding ) í því þriðja .
Afturelding varð að sjónvarpsþáttunum Mannaveiðum .
Bækurnar hafa fengið afar vinsamlegar umsagnir á Amazon og sérstaklega eru lesendur hrifnir af aðalpersónunum , lögregluteyminu Birki og Gunnari .
