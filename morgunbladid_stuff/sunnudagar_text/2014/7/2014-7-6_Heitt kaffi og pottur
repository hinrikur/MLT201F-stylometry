Að setja klór í laugina og hella upp á kaffi fyrir gesti er hluti af daglegum verkum starfsfólks sundlaugarinnar á Suðureyri .
Á borði við heita pottinn eru kaffikanna og mál og þykir fólki ljúft að fá sér tíu dropa þegar það teygir úr sér í volgu vatninu .
Sundlaugin á Suðureyri er eina útilaugin á Vestfjörðum og aðstaðan er alveg ljómandi góð ; stór laug , tveir pottar og vaðlaug .
" Gestafjöldinn rokkar svolítið til , stundum er rólegt en svo koma toppar eins og í góða veðrinu um síðustu helgi þegar hingað komu um 80 manns yfir daginn .
Virku dagana kemur starfsfólk fiskvinnslufyrirtækjanna hingað oft eftir vinnu í sund , enda er það nánast hluti af starfskjörum þess , " segir Gunnar Örn Rögnvaldsson sundlaugarvörður .
Hann munstraðist í starfið um miðjan júní og kann því vel .
" Hér er líf og fjör og maður hittir fjölda fólks yfir daginn , " segir Gunnar .
Sundmiði fullorðinna á Suðureyri kostar 550 kr. Börnin borga 280 kr. 