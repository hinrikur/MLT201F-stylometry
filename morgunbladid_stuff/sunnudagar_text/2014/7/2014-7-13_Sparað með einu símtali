Að mati Aurapúkans eru Íslendingar of feimnir við að prútta og semja um sín reglulegu útgjöld .
Eitt besta sparnaðarráðið sem Púkinn getur veitt er einmitt að taka upp símann og hringja í bankann , greiðslukortafyrirtækið , tryggingafélagið eða símafyrirtækið og biðja um betri kjör , tilboð eða afslætti .
Aurapúkinn skoðaði t.d. tryggingamálin sín nýverið og sá að annað félag var að bjóða betri kjör .
Púkinn tók upp símann og næsta dag var gamla tryggingafélagið hans búið að jafna kjörin og gott betur .
Einnig átti Púkinn í vandræðum með að borga inn á greiðslukort fyrr á árinu .
Hann hringdi inn , mætti þar miklum skilningi og fékk að sleppa við sektir og gjöld sem ella hefðu bæst við skuldina .
Það sakar ekki að reyna og tímakaupið getur verið heldur betur gott fyrir stutt símtalið .
