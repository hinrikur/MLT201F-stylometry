Thierry Escaich , einn kunnasti konsertorganisti samtímans , heldur tvenna tónleika í Hallgrímskirkju nú um helgina , á hátíðinni " Alþjóðlegu orgelsumri " .
Á fyrri tónleikunum , sem hefjast klukkan 12 á laugardag , leikur hann Prelúdíu og fúgu í H-dúr eftir Marcel Dupré , verk sem var upphaflega talið svo flókið að það væri óspilandi .
Einnig flytur hann Kóral nr. II í h-moll eftir César Franck auk þess sem hann spinnur út frá stefi sem han fær afhent á tónleikunum .
Síðari tónleikar Escaich eru á sunnudag klukkan 17 .
Þá flytur hann verk eftir J.S .
Bach , Vierne , Duruflé og eftir sjálfan sig .
Escaich er rómaður spunasnillingur , tónskáld og eftirsóttur kennari .
Hann hefur verið organisti við kirkjuna Saint-Étienne-du-Mont í París frá árinu 1997 .
