Einhver töf verður á því að hæsta vatnsrennibraut heims , Verruckt-vatnsrennibrautin í Kansas , verði opnuð .
Tæknilega hliðin er eitthvað að stríða þeim Jeff Henry , eiganda Schlitterbahn-vatnsrennibrautagarðsins , og John Schooley , sem hannaði brautina , samkvæmt frétt CNN og treysta þeir brautinni ekki fyrir lífi og limum gesta garðsins .
Viðgerð stendur yfir og vonast þeir félagar að hægt verði að renna sér niður áður en sumarið er úti .
" Hún er 99% tilbúin en á meðan brautin er ekki 100% verður hún ekki opnuð , " segir Henry við CNN .
Brautin rís 51,2 metra upp , sem er álíka og Niagara-fossarnir .
Það þarf að ganga heilar 264 tröppur til að komast upp á topp , sem er svipað og að taka stigann upp á efstu hæð í Turninum í Smáralind .
Gestir Verruckt munu ferðast á rúmlega 104 kílómetra hraða niður en ferðalagið tekur rúmar 20 sekúndur .
" Ég hef trú á því að adrenalínfíklar hvaðanæva úr heiminum muni kíkja í garðinn okkar , þetta er það rosaleg upplifun .
Við bjuggum til nýja tækni fyrir þessa braut og erum ánægðir með hana – þótt ferðin upp sé alveg jafnerfið og að fara niður , " bætti Henry við .
