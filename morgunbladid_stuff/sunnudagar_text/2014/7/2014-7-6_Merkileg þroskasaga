Höfundur bókarinnar Stúlkan frá Púertó Ríkó er Esmeralda Santiago , sem deilir merkilegari þroskasögu sinni .
Esmeralda er frá Púertó Ríkó og býr í litlu þorpi ásamt foreldrum og sjö systkinum .
Hún lærir að lifa af í hörðum heimi þar sem er mikil fátækt og óblíð náttúra á til að minna á sig .
Átök eru síðan á heimili hennar .
Skyndilega breytist líf hennar og hún flyst ásamt móður sinni til Bandaríkjanna og þarf þrettán ára gömul að fóta sig í nýrri menningu , læra nýtt tungumál og finna sjálfa sig .
Þetta er fyrsta bók höfundar , sem hefur síðan sent frá sér fleiri sögur sem hafa fengið lof gagnrýnenda .
