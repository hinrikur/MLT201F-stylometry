Hin árlega Nathan ' s pylsukappátkeppni fór fram í New York á þjóðhátíðardag Bandaríkjanna , fjórða júlí .
Hátíðin er ótrúlega vinsæl og flykkjast þúsundir manna til að sjá keppendur troða í sig pylsum .
Yfirskrift keppninnar er einföld .
Komdu sem flestum pylsum niður á 10 mínútum .
Í kvennaflokki gerðust þau undur og stórmerki að Sonya Thomas , sem hefur unnið þessa keppni síðan 2011 , tapaði fyrir Miki Sudo frá Las Vegas .
Thomas hafði unnið 11 kappátskeppnir í röð í Bandaríkjunum og er af sérfræðingum vestan hafs talin sú besta í kappáti kvenna .
Sudo kom 34 pylsum niður og hrósaði sigri .
Það voru engin óvænt tíðindi í karlaflokki þar sem Joey Chestnut fagnaði sigri með því að borða 61 pylsu á mínútunum tíu .
Chestnut setti heimsmet í fyrra í þessari sömu keppni þegar hann át 69 pylsur .
Um tíma var Chestnut að tapa fyrir Matt Stonie sem var búinn með 38 pylsur á fyrstu fimm mínútum .
Meistarinn gaf þá í og vann titilinn áttunda árið í röð .
Eftir keppnina fór hann á annað hné og bað unnustunnar sinnar Neslie Ricasa sem einnig keppir í kappáti .
Hún sagði já .
