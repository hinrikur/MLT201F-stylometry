Sunday Times birti nýlega lista yfir bestu sumarlesningu ársins , eða eins og blaðið segir 100 bestu bækurnar til að hafa með sér á ströndina .
Íslendingar eiga sinn fulltrúa á listanum því blaðið mælir með spennutrylli Yrsu Sigurðardóttur , Brakinu .
Sunday Times hefur reyndar nokkurt dálæti á bókum Yrsu en þeim eru iðulega gerð góð skil í blaðinu .
Yrsa er sannarlega í fyrirtaks félagsskap á sumarlistanum því meðal annarra bóka sem blaðið mælir með eru nýjustu bækur Stephens Kings og J.K .
Rowling sem fóru í efstu sæti metsölulista í Bandaríkjunum og Bretlandi við útkomu .
Á listanum er einnig Burial Rides eftir hina áströlsku Hönnu Kent , en bókin fjallar um Agnesi Magnúsdóttur og síðustu aftökuna á Íslandi .
Meðal annarra bóka má svo nefna A Officer and a Spy eftir Robert Harris , sem er afar góð spennusaga um Dreyfus-málið .
Einnig er þar að finna þýska skáldsögu sem hefur vakið mikla athygli og nefnist í enskri þýðingu Look Who ' s Back eftir Timur Vermes , en í þeirri bók snýr Hitler aftur árið 2011 og reynir að láta til sín taka .
Á listanum er einnig skáldsaga sem hefur fengið afar góða dóma , Elizabeth is Missing eftir Emmu Healey .
Bókin er frumraun höfundar og fjallar um konu sem þjáist af heilabilun og rannsakar hvarf vinkonu sinnar .
