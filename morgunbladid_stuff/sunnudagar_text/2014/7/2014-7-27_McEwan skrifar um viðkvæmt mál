Hinn margverðlaunaði Ian McEwan er í hópi virtustu núlifandi höfunda Breta og það telst til tíðinda þegar ný bók kemur út eftir hann .
Nú fer að styttast í það því í september kemur skáldsagan The Children ' s Act og fjallar um viðkvæmt efni , hvernig og hvenær rétt sé að leyfa fólki að deyja .
McEwan hefur opinberlega lýst því yfir að hann sé fylgjandi því að fólk sem sé dauðvona hafi rétt til að binda enda á líf sitt og hefur gagnrýnt kirkju og presta í Bretlandi fyrir andstöðu þeirra við líknardauða .
McEwan segist í hinni nýju skáldsögu sinni styðjast við raunverulega atburði sem hann setji í skáldsagnarform .
Trúmál munu koma nokkuð við sögu í bókinni , en meðal persóna eru hjón sem tilheyra vottum Jehóva og þegar barn þeirra þarf á blóðgjöf að halda hafna þau því úrræði af trúarlegum ástæðum .
Aðrar fréttir af McEwan eru þær að háskólasafn í Texas keypti nýlega af honum skjalasafn hans fyrir stórfé en þar er að finna bréf og uppkast að nokkrum skáldsögum , þar á meðal er gömul útgáfa af hinni frægu og marglofuðu skáldsögu hans Friðþægingu ( Atonement ) , sem átti upphaflega að vera smásaga sem gerðist í framtíðinni .
