Egill Helgason sjónvarpsmaður skrifaði á Facebook á fimmtudag að hann væri með innlegg í hina sívinsælu mannanafnaumræðu , en hann og fjölskylda hans eru á ferðalagi erlendis .
" Innlegg í mannanafnaumræðuna : Kári kallaður Mr. Helgason hér á hótelinu þar sem við dveljum .
" Upp úr þessu spretta umræður en þar á Árni Snævarr , upplýsingafulltrúi hjá Sameinuðu þjóðunum , rúsínuna í pylsuendanum ; " Önnur hliða absúrdismans var að við vorum sex stykki Snævarr ( pabbi plús 5 börn ) og svo mamma Ms .
Sigurðardóttir ....
) .
" Rithöfundurinn Guðmundur Andri Thorsson skrifaði á vegg tónlistarmannsins Valgeirs Guðjónssonar í vikunni : " Mig dreymdi í fyrrinótt að komið væri nýtt lag eftir þig , og það var held ég sérstaklega auglýst með mynd af þér .
Nafnið á laginu sat í mér þegar ég vaknaði , því það var svo einkennilegt .
Það var svona : Nafn þitt er ekki málsháttur .
Því miður vaknaði ég áður en mér gafst færi á að hlýða á lagið .
" Valgeir svaraði um hæl : " Blessi þig alla daga fyrir svo ótalmargt - Þig hefur trúlega dreymt fyrir laginu Baldur og Konni sem er komið í mulningskvörn unglingahljómsveitarinnar ódrepandi - nafn mitt er ekki málsháttur hlýtur að vera ögrun öllum orðhögum einstaklingum að glíma við í sumarbreyskjunni .
" Margir urðu til þess að birta ljósmyndir á Facebook , Twitter og Instagram af brunanum í Skeifunni og fóru misnálægt brunastað .
Baráttukonan Hildur Lilliendahl Viggósdóttir birti hins vegar eina mynd af Skeifunni daginn eftir þar sem sjá mátti umferðarteppu – enda ekki færri sem lögðu leið sína til að skoða ummerkin daginn eftir .
