Guðmundur Magni Ásgeirsson , betur þekktur sem rokkarinn Magni , er mikill fjölskyldumaður .
Hann á þrjá syni , níu ára , þriggja ára og fimm mánaða , með eiginkonu sinni Eyrúnu Huld Haraldsdóttur .
Þessa dagana hefur hann ásamt bróður sínum verið önnum kafinn við skipulagningu Bræðslunnar sem fer fram um þessa helgi .
Þátturinn sem allir geta horft á ? Barnaefni er sennilega það sem við getum helst sæst á öll saman – Lego movie og Músahús Mikka er heitt þessa dagana hjá okkur .
Maturinn sem er í uppáhaldi hjá öllum ? Við Eyrún höfum gaman af því að elda , spagettí bolognesið hennar Eyrúnar er sennilega vinsælast .
Skemmtilegast að gera saman ? Sundferðirnar eru alltaf skemmtilegar .
Við búum í göngufæri við Akureyrarlaug .
Borðið þið morgunmat saman ? Við borðum yfirleitt morgunmat saman um helgar .
Hvað gerið þið saman heima ykkur til dægrastyttingar ? Leikum okkur í garðinum eða á leikvellinum rétt hjá , gönguferðir , heimabíókvöld , eða bara slöppum af heima .
Aðalatriðið er að vera saman .
Hvað er á dagskrá í sumar hjá fjölskyldunni ? Við erum búin að búa í ferðatösku allan júlí og þá aðallega í föðurhúsum mínum á Borgarfirði þar sem við erum að halda Bræðsluna í tíunda skiptið , fjöruferðir og fótbolti er þemað í sólinni .
Síðan ætlum við að heimsækja vinafólk okkar í Svíþjóð í ágúst .
Annars bara rólegt ...
