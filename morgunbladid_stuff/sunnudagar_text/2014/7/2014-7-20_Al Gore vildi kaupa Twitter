Al Gore , fyrrum varaforseti Bandaríkjanna , fékk sér eitt sinn ansi vel í aðra tána árið 2009 á hótelinu St .
Regis .
Með honum voru stofnendur Twitter , þeir Evan Williams og Biz Stone .
Þegar langt var liðið á kvöldið og mikið magn af Patron tequila hafði runnið niður í þá félaga bauðst Gore til að kaupa Twitter .
Eftir smá umhugsun sögðu þeir félagar takk en nei takk .
Þetta kemur fram í bókinni Hatching Twitter eftir Nick Bilton þar sem saga Twitter er rakin .
Twitter er stofnað árið 2006 og gekk ekkert alltof vel til að byrja með .
Samfélagsmiðillinn hefur hins vegar dafnað vel undanfarin ár eftir heldur erfiða byrjun .
Twitter er sögð hafa 200 milljónir virkra notenda og enn fleiri óvirka .
Fjölmargir bætast við á degi hverjum .
Þrjú þúsund manns vinna hjá fyrirtækinu sem er metið á rúma 20 milljarða dollara sem eru margar íslenskar krónur .
Al Gore er mjög tæknivæddur og vissi alveg hvað hann var að gera þegar hann vildi kaupa fyrirtækið .
Hann situr jú í stjórn Apple og stofnaði Current TV sjónvarpsstöðina árið 2005 sem Al Jazeera keypti á 500 milljónir dollara 2013 .
