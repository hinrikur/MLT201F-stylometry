Nemendur og kennarar við bandaríska tækniháskólann , Massachusetts Institute of Technology , eða MIT , hafa þróað vélfingur sem skynja handahreyfingar fólks og geta þar með gert okkur mannfólkinu kleift að vinna verk með annarri hendi sem annars krefst beggja .
Vélfingurnir eru hluti af svo kölluðum snjallhanska sem skynjar handa- og fingrahreyfingar fólks sem virkjar vélfingurna sér til aðstoðar .
Þannig má t.d. opna gosflösku með annarri hendi en flest þurfum við að nota báðar hendur við það verk .
Hanskinn getur einnig komið til hjálpar þegar flytja þarf þunga hluti sem erfitt getur verið að ná taki á eða verið gagnlegur í alls konar iðnaði og atvinnustarfsemi .
Harry Asada er kennari við MIT og einn þeirra sem komu að hönnun og smíði tækninnar .
Hann segir snjallhanskann og vélfingurna vera auðvelda í notkun og eiga eftir að koma mörgum að gagni .
" Þú þarft ekki að stjórna vélfingrunum sjálfur heldur einungis að hreyfa hendurnar á eðlilegan máta og vélfingurnir bregðast við og aðstoða þig við það verkefni sem þú ert að vinna .
" Í raun er það hanskinn sem notandinn klæðist sem skynjar hreyfingar handar og fingra og bregst við með því að að gefa vélfingrunum skipun um það hvernig þeir geti komið notandanum til aðstoðar .
Asada vonast sérstaklega eftir því að vélfingurnir eigi eftir að koma bæði eldra fólki og fötluðum til aðstoðar og auðvelda þeim ýmis dagleg verk .
