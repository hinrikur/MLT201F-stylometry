Uggur – brot úr ævi er ný bók eftir Úlfar Þormóðsson en þar segir hann meðal annars frá mótlæti sem hann upplifði þegar handriti hans var hafnað af útgáfuforlagi , rifjar upp ýmiss konar minningar og fjallar um þjóðfélagsmál og pólitík .
Bókin er skrifuð í fyrstu persónu , nánast eins og dagbók , og þar ertu meðal annars að fjalla um gríðarlega sár vonbrigði þegar handriti eftir þig var hafnað .
Hvernig vannstu þessa bók ? " Ég hélt dagbók , það var mín aðferð við að halda áfram að skrifa , því ég vildi skrifa þótt ég gæti það ekki .
Ég skrifaði eitthvað á hverjum degi og þegar þessir 69 dagar sem ég hélt dagbókina voru næstum því liðnir ákvað ég að líta yfir skrifin og athuga hvort ekki væri hægt að gera úr þeim bók .
" Var þetta fyrsta handritið eftir þig sem hefur verið hafnað ? " Nei , en þegar ég fékk höfnun áður þá skynjaði ég að það var ekki vegna innihaldsins heldur lágu þar að baki aðrar ástæður sem gerðu að verkum að viðkomandi einstaklingur sagði nei .
Í þessu tilviki var það ekki þannig því handritið þótti einfaldlega ekki nógu gott .
Það varð til þess að ég fylltist talsverðri örvinglan .
" Um hvað fjallaði handritið sem bókaforlagið hafnaði ? " Það litla sem ég vil segja er að ég var þar að fjalla um siðleysi .
Ástæðan fyrir því að ég áttaði mig á því að dómarinn sem gaf verkinu falleinkunn hafði rétt fyrir sér var þegar ég var kominn frá verkinu , horfði á það utan frá og sá að um var að ræða alltof langa blaðagrein .
Löng blaðagrein er vond en of löng blaðagrein í bók er afar vond .
Þú kemur víða við í bókinni .
Þú segir til dæmis frá því að þú heimsóttir Bobby Fischer og óneitanlega langar mann til að vita hvað gerðist þar .
Ætlarðu að skrifa um kynni ykkar Fischers ? " Ég býst við að skrifa um þá heimsókn .
Við Fischer vorum kynntir að hans frumkvæði og hann hafði síðan samband nokkrum sinnum í gengum síma og bað mig loks að koma heim til sín .
Það var merkilegt að koma til hans þar sem hann bjó á Klapparstígnum í rökkvaðri íbúð .
" Þú ræðir nokkuð um alzheimer í bókinni .
" Kveikjan er að móðir mín varð fyrir þessum hörmungum og ég hef tekið eftir því að þegar fólk talar við mig í einlægni kemur oft í ljós hræðsla þess við þennan skelfilega sjúkdóm .
" Þú fjallar líka um þjóðfélagsmál og pólitík og ert ómyrkur í máli .
" Já , hef ég ekki verið það lengst af ? " Jú .
En þér líst alls ekkert á ástandið ? " Ég er að vona að ég hafi rangt fyrir mér en ég held að ástandið sé djöfullegt .
Mér finnst stjórnmálamenn að stærstum hluta ekki hafa þá yfirsýn yfir samfélagið sem nauðsynleg er fyrir þá sem taka ákvarðanir fyrir hönd þjóðarinnar .
Of marga þeirra skortir þekkingu á samfélaginu og sögunni og því hvað það er sem skiptir máli til að fólki geti liðið vel í samfélagi .
Ef það á að eyðileggja samfélagið með undarlegum athöfnum stjórnmálamanna þá erum við í stórkostlegum vandræðum .
" Fyrir utan þankann um Fischer , eru fleiri hugmyndir á borðinu ? " Ýmis söguefni hafa sótt að mér með mishörðum atgangi en ég ákvað að leyfa mér nánast heiladauða meðan heimsmeistarakeppnin stendur yfir og horfi á kappklædda menn sparka bolta .
" 