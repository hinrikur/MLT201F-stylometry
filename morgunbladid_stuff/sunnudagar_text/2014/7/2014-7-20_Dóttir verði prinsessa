Jeremiah Heaton , íbúi í Abingdon í Virginíuríki í Bandaríkjunum , heldur því fram að hann sé konungur Norður-Súdan , lands sem er uppspuni frá rótum .
Hinn 16. júní síðastliðinn uppgötvaði hann landspildu milli Egyptalands og Súdan sem hvorugt ríkið gerir tilkall til , og setti þar niður fánastöng .
Þetta lagði hann á sig vegna þess að dóttur hans langaði að verða prinsessa .
Nú gerir hann tilkall til konungsríkisins Norður-Súdan og gerir kröfu um að alþjóðasamfélagið viðurkenni konungsveldi hans .
Um þetta er fjallað á vefritinu vox.com .
Þessi undarlegheit eiga við rök og lög að styðjast .
Alvörulönd hafa gert nákvæmlega hið sama , ekki síst á nýlendutímanum í Afríku og Suður-Ameríku .
Í alþjóðalögum er að finna terra nullius-reglu sem varðar óbyggð landsvæði sem ekkert ríki á .
Mörg fordæmi eru til fyrir beitingu reglunnar .
Deila Kínverja og Japana um Senkaku-eyjar grundvallast á terra nullius .
Á 20. öld töpuðu bæði Norðmenn og Marokkómenn dómsmálum fyrir Alþjóðadómstólum þar sem þeir vísuðu til terra nullius .
Heaton hefur því rétt fyrir sér að því leyti að Norður-Súdan er frjálst að eigna sér landsvæði sem enginn annar gerir tilkall til .
Vandamálið er að Norður-Súdan er ekki alvöruríki og Heaton getur ekki haldið því fram að hann sé þjóðflokkur á svæðinu .
Því er ólíklegt að hann fái kröfu sína staðfesta , þótt lögfræðin að baki henni sé traust , og dóttir hans verður að lifa áfram án prinsessutitils .
