Væntingar voru miklar eftir fyrstu tunglferðina og bjuggust eflaust margir við því að byggðar yrðu geimstöðvar úti í geimnum sem almenningur gæti heimsótt .
Aðrir sáu fyrir sér að fljótlega yrði stefnt að því að kom fyrsta mannaða geimfarinu til Mars en raunin varð önnur .
Heldur dró úr geimkapphlaupinu eftir fyrstu mönnuðu geimferðina til tunglsins og í kjölfar falls Sovétríkjanna var pólitískur þrýstingur minni í Bandaríkjunum .
Með tilkomu einkageirans í geimferðir og rannsóknir með fyrirtækjum á borð við SpaceX og Virgin Galactic er kominn nýr kraftur og bjartsýni sem Buzz Aldrin hefur nýtt sér .
Hann hefur að undanförnu verið ötull talsmaður þess að send verði mönnuð geimför til Mars .
Dr. Ellen Stofan , einn helstu vísindamanna hjá NASA , tekur undir þau sjónarmið og segir stefnuna vera tekna á mannaðar geimferðir til Mars .
