Mörgum reynist illa að hætta tóbaksreykingum og sannast það kannski best á þeim stóra iðnaði sem byggst hefur upp í kringum reykingamenn sem vilja hætta iðju sinni .
Hvort sem það er sérstakt tyggigúmmí , rafsígarettur eða óhefðbundnari aðferðir sem fólk prófar ætlar tóbakið að reynast mörgum ansi erfiður andstæðingur .
Rannsókn sem gerð var af UW Center for Tobacco Research and Intervention komst að því að erfiðast er að hætta að reykja svokallaðar mentólsígarettur .
Hvað veldur fylgdi ekki sögunni en 38 prósentum reykingamanna sem ekki reyktu mentólsígarettur tókst að hætta að reykja meðan hlutfallið var eingöngu 30 prósent hjá mentólfólkinu .
