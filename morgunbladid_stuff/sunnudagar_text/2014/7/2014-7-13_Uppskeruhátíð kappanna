Við buðum heim hluta af hjólahópnum hans Ella en við vorum að fagna því að þeir brilleruðu í WOW-cyclothoninu um daginn undir nafninu Workforce B , " segir Sólveig Eiríksdóttir , eða Solla eins og hún er jafnan kölluð en þau Elías Guðmundsson , eða Elli , eru þekkt fyrir hráfæðisstaðinn sinn Gló og að sjálfsögðu var orkumikið hráfæði á borðum fyrir hjólreiðakappana .
" Þegar ég setti saman matseðilinn hafði ég í huga að þetta eru allt matmenn og miklir íþróttagarpar .
Því vildi ég hafa þetta bragðgott og mettandi svo þeir sætu ekki eftir með gaulandi garnir , " segir Solla og hlær .
Hún bætir við að sig hafi líka langað til að kynna kelpnúðlurnar fyrir hópnum , en það eru eins konar þörunganúðlur sem hún er afar hrifin af .
" Kvöldið heppnaðist frábærlega , það var hlegið út í eitt enda mikið og skemmtilegt sögufólk og húmoristar , " segir Solla en hópnum þótti gott að láta líða úr sér og snæða dýrindis ljúffenga og holla rétti eftir þrekvirkið .
Solla notar gjarnan léttari uppskriftir á sumrin en á veturna og segir þessar frekar auðveldar að útbúa .
" Ég notaði ekki þurrkofninn í þetta skiptið – hann nota ég mest á sumrin .
Þá er hráefnið líka miklu sætara á bragðið og það þarf minna umstang í kringum þetta allt .
" Elli hefur verið að fikra sig áfram í hjólreiðunum síðustu tvö árin .
" Ég var alltaf að reyna að hlaupa en eftir að kílóunum fór að fjölga urðu hlaupin erfiðari svo að hjólreiðarnar urðu ofan á .
Hjólreiðar eru frábært sport , þú reynir á allan líkamann og ekki eins líkamlega erfiðar og hlaup , það er auðveldara að stjórna álaginu .
Svo er fátt betra eftir góðan hjólreiðatúr en að fá sér að borða .
" Portobellopaté 4 portobellosveppir 2 dl pekanhnetur 1 msk .
límónusafi 1 msk .
ólífuolía 1 msk .
tamarisósa 1 stórt hvítlauksrif eða 2 minni 1 tsk .
timian ½ – 1 tsk .
sjávarsaltflögur smá nýmalaður svartur pipar Allt sett í matvinnsluvél og maukað .
Setjið inn í ísskáp og leyfið að stífna í 10-15 mínútur áður en þið setjið á disk og berið fram .
Avókadósalsa 2 avókadó , afhýdd og skorin í litla teninga 1 mangó , afhýtt og skorið í litla bita 1 granatepli , kjarnarnir pillaðir úr hýðinu ¼ rauðlaukur , smátt saxaður ½ dl smátt saxaður ferskur kóríander 1 rauður chili , steinhreinsaður og smátt saxaður Sjávarsaltflögur eftir smekk Allt sett í skál og blandað saman .
Pestó 1 dl furuhnetur 1-2 msk .
hampfræ 1 búnt ferskt basil 1 hvítlauksrif 2 msk .
sítrónusafi 1 tsk .
Himalaja-salt smá biti chilli ½ dl ólífuolía Allt sett í matvinnsluvélina nema ólífuolían og blandað saman , ólífuolíunni hellt út í á meðan vélin er í gangi og klárað að blanda .
Kirsuberjatómatasalsa 1 box kirsuberjatómatar ½ dl ólífuolía 1-2 tsk .
gott balsamedik 2 hvítlauksrif , marin 6-7 blöð af basil , smátt söxuð smá sjávarsaltsflögur Skerið kirsuberjatómatana í litla bita og setjið í skál .
Blandið saman ólífuolíu , mörðum hvítlauksrifjum , smátt söxuðum basilblöðum og salti í skál , hrærið saman og hellið út á tómatana .
Þaranúðlur í pestó með brokkolí og tómatsalsa 1 pakki þaranúðlur ( e. kelp noodles ) ½ brokkolíhöfuð , skorið í falleg " blóm " safinn úr 1 sítrónu 1 msk .
ólífuolía 1 avókadó , skorið í litla bita 1 msk .
næringarger smá sjávarsaltsflögur nýmalaður svartur pipar eftir smekk 1 dl pestó Leggið núðlurnar í bleyti í kalt vatn í skál í 15-30 mínútur .
Hellið vatninu af og kreistið afgangsvatnið úr núðlunum og leggið í skál .
Nuddið brokkolíblómin upp úr sítrónusafanum og ólífuolíunni og setjið út í kelpnúðluskálina ásamt restinni af uppskriftinni .
Hellið pestóinu yfir og blandið saman .
Berið fram með kirsuberjatómatasalsa .
