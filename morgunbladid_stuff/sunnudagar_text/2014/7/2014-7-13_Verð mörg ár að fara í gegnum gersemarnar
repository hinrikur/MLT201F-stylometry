" Hingað hafa komið heilu kassarnir úr dánarbúum .
Nýjasta " gullið " sem ég fann er bréf frá Ríkarði Jónssyni myndhöggvara sem hefst á þessum orðum : Kæri vinur ! Hugsanlega var viðkomandi á Siglufirði eða Ólafsfirði ; ég reyni að komast að því hvort Ríkarður hafi átt vin hér .
Bréfið er skrifað í Reykjavík 16. desember 1951 og ég sendi það til Ríkarðsstofu á Djúpavogi þar sem mér finnst það eiga heima , " segir Hrönn Hafþórsdóttir safnstjóri .
Illíonskviða frá 1851 Ýmissa grasa kennir í geymslum safnsins .
Hrönn fann t.d. fallegan hárlokk í kassa sem hún opnaði þegar blaðamaður staldraði við .
" Ég fann bækur frá 1930 gefnar út af Heimdalli hér á Siglufirði og er nýbúin að komast að því að útgefandinn var Friðbjörn Níelsson bókari hjá bænum .
" Sem dæmi um gamlar bækur á safninu , þó ekki sú elsta , nefnir Hrönn Illíonskviðu Hómers , í upprunalegu bandi , sem Sveinbjörn Egilsson tók saman og kom út 1851 .
" Ég verð örugglega í mörg ár að fara í gegnum allar gersemarnar sem leynast hérna .
" Ótrúlega margt fágætt Hrönn Hafþórsdóttir upplýsingafræðingur tók við stjórn Bóka- og héraðsskjalasafns Fjallabyggðar í byrjun mars á þessu ári .
Hún segir safnið ótrúlega glæsilegt og afskaplega spennandi tíma fram undan .
Safnstjórinn er Siglfirðingur í húð og hár ; fædd þar og uppalin , flutti burt 21 árs en aftur heim fyrir nokkrum mánuðum eftir nærri þriggja áratuga fjarveru .
Rekur nú bæði bókasafnið á Siglufirði og í Ólafsfirði .
" Það er yndislegt að vera komin aftur heim .
Ég fer aldrei aftur suður ; það er morgunljóst , " segir hún .
" Ég hafði velt því fyrir mér að sækja um áður en guggnað vegna barnanna , en lét slag standa núna .
Ég vissi hvað var rosalega mikið til af bókum hérna og hvað þyrfti að gera .
Fram undan er það verkefni að skrá það sem safnið á inn í Gegni [ sem er landskerfi bókasafna ] og svo er verið að taka upp úr kössum .
Ég hef nú þegar fundið mörg gull ! " Komið hefur verið upp sýningu á safninu , þar sem sjá má muni af ýmsu tagi sem síðustu mánuði hafa komið upp úr kössum sem varðveittir voru í safninu ; hljómplötur , gömul rakáhöld , peningaseðla og fleira .
" Það eina sem vantar til að sýna fleira er fleiri glerskápar , " segir Hrönn .
" Hér á safninu er til ótrúlega mikið af bókum sem við köllum fágæti .
Ég vann í nokkur ár á bókasafninu í Hafnarfirði sem deildarstjóri upplýsingaþjónustu og hef því samanburð .
Hér er miklu meira af slíku ; ég skil ekki hvernig safnstjórinn hér til margra ára fór að því að viða þessu öll að sér .
Óli Blöndal hefur verið algjör snillingur .
Hér má finna eitt og annað sem sennilega engin söfn á Íslandi eiga nema kannski Stofnun Árna Magnússonar og Þjóðarbókhlaðan .
" Hún nefnir sem dæmi handteiknað kort af Íslandi , fjórar arkir , þar sem búið er að strika hreppamörk landnámsmanna inn á með rauðu og merkja hvar hver þeira bjó .
" Rosalega fallegt kort .
" Safnið verður 50 ára 14. nóvember á þessu ári .
" Þetta er mjög ríkt safn á mælikvarða íslenskra bókasafna .
" Hrönn nefnir að hillur á safninu og flest húsgögn séu upprunaleg en ekki komi til greina að skipta þeim út .
" Ég vil að þetta verði gamalt safn með nýjum bókum .
" Nýr safnstjóri bókasafns fjallabyggðar skilur varla hvernig tókst að koma upp svo glæsilegu safni .
Skapti Hallgrímsson skapti@mbl.is 