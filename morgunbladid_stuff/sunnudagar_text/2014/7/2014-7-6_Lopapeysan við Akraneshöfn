Fjölskyldu- og menningarhátíðin Írskir dagar fer fram á Akranesi dagana 3. til 6. júlí en hátíðin er fyrir löngu orðin árlegur viðburður sem laðar til sín fjölda fólks enda Skagamenn þekktir fyrir það að skemmta sjálfum sér og öðrum vel .
Hátíðin er tilvísun í írskan uppruna Skagamanna en Írar námu land á Skaganum á fyrstu árum Íslandsbyggðar en bærinn fékk þó nafnið Akranes miklu síðar og er dregið af kornrækt og akuryrkju sem þótti heppileg í landi Akraness .
Á síðustu áratugum hafa Skagamenn þó verið þekktastir fyrir sjómennsku og knattspyrnu en þetta litla en fallega bæjarfélag hefur alið af sér hverja knattspyrnuhetjuna á fætur annarri og unnið 18 Íslandsmeistaratitla í knattspyrnu .
Lopapeysan er á sínum stað en það er árlegt ball sem haldið er við Akraneshöfn í sementsskemmu og koma m.a. Pálmi Gunnarsson , Erpur og Páll Óskar fram .
