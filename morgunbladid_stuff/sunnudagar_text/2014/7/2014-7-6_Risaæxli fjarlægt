Hinn sjö ára Johnny Lameon frá Filippseyjum gekkst undir aðgerð í vikunni á Monash-barnaspítalanum í Melbourne .
Lameon þurfti að gangast undir aðgerðina til að fjarlægja risastórt æxli sem var á andlitinu á honum vegna fæðingargalla .
Þurfti litli Lameon að lyfta æxlinu upp til að borða og drekka .
Aðgerðin var gríðarlega flókin og erfið en áströlsku læknateymi tókst vel upp og tókst að fjarlægja æxlið .
Sjálfboðaliðar hjálparsamtakanna NGO Interplast sáu Lameon á Filippseyjum og sendu mynd af honum til skurðlæknisins James Leong í Melbourne .
" Um leið og ég sá þessar myndir fór ég að senda út pósta til að fá samþykki fyrir aðgerðinni svo við gætum hjálpað þessum litla dreng , " sagði Leong við AFP-fréttaveituna .
Átta skurðlæknar unnu í sjálfboðavinnu við að framkvæma aðgerðina .
Leong segir að Lameon sé á góðum batavegi .
Hann hafi mikla orku og njóti sín í sólinni í Ástralíu .
" Hann hleypur og leikur sér eins og venjulegur sjö ára strákur sem er nýtt fyrir honum því hann gat það ekki áður vegna æxlisins .
" 