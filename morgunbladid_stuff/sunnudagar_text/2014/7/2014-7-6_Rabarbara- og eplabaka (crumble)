Gerir eina böku sem er 22 cm í þvermál Þessi baka er ekki dísæt en stendur þó vel ein og sér en er algjörlega ómótstæðileg með ís .
Innihald – fyllingin 340 g rabarbari , sneiddur 340 g epli , skræld og söxuð smátt 40 g rapadura-hrásykur ( eða annar hrásykur ) 60 g döðlur , saxaðar smátt ½ tsk kanill ¼ tsk múskat ( e. nutmeg ) Innihald – toppurinn 40 g spelt 40 g byggmjöl 30 g kókosolía , mjúk ( ekki fljótandi ) 20 g heslihnetur , saxaðar smátt 50 g rapadura-hrásykur ( eða annar hrásykur ) 5 msk appelsínusafi ½ tsk kanill Byrjið á fyllingunni : Skolið rabarbarann og saxið í frekar smáar sneiðar ( um 1,5 cm ) .
Saxið döðlur og epli smátt .
Setjið rabarbara , döðlur og epli í stóra skál .
Bætið 50 g af hrásykrinum út í ásamt múskati og ½ tsk af kanil .
Hrærið allt vel saman og setjið til hliðar .
Í annarri skál skuluð þið setja saman hráefnið fyrir toppinn : Mýkið fyrst kókosolíuna aðeins yfir volgu vatnsbaði , olían á að vera mjúk en ekki fljótandi .
Bætið út í skálina spelti , byggmjöli , afganginum af hrásykrinum og afganginum af kanilnum .
Hrærið vel .
Bútið eða klípið kókosolíuna út í deigið og blandið vel saman þannig að úr verði svolítið kekkjótt blanda .
Bætið appelsínusafa út í , skeið fyrir skeið , og hrærið í deiginu þannig að það verði enn kekkjóttara .
Saxið heslihneturnar frekar smátt og blandið þeim út í deigið .
Smyrjið 22 cm eldfast mót með smávegis af kókosolíu ( setjið nokkra dropa af kókosolíu í eldhúspappír og strjúkið formið að innan ) .
Hellið fyllingunni út í mótið .
Athugið að fyllingin virkar mjög mikil en hún á eftir að síga aðeins þegar hún bakast .
Hellið deiginu ofan á og passið að það dreifist jafnt yfir fyllinguna .
Bakið við 190°C í 35-40 mínútur eða þangað til berjablandan er farin að sjóða ( bubbla ) og toppurinn er orðinn gullinn .
Takið út úr ofninum og látið kólna í 10 mínútur .
Berið bökuna fram volga með t.d. ís .
Bakan geymist í ísskáp í nokkra daga og má hita hana upp í ofninum í um 15 mínútur við 180°C .
Þannig verður hún eins og nýbökuð .
