Nýlega birtist umfjöllun í The Independent um ítarlega rannsókn sænsku Karolinska-stofnunarinnar um áhrif sólbaðs á heilsu kvenna .
Í rannsókninni var 30 þúsund konum fylgt eftir í 20 ár og heilsufar þeirra mælt og metið .
Það kemur eflaust einhverjum á óvart að þær konur sem forðuðst sólina eða báru á sig mikla sólarvörn voru í meiri hættu á að fá alls konar sjúkdóma og kvilla .
Sólbaðsunnendur voru hins vegar almennt við betri heilsu og þar með voru lífslíkur þeirra hærri .
Eflaust eru margar ástæður fyrir þessu en sennileg ástæða , að mati þeirra sem komu að rannsóknni , er sú að þeir sem forðast sólina eru um leið að forðast upptöku á D-vítamíni sem er nauðsynlegt vítamín fyrir líkamann .
Vítamínið ver líkamann fyrir ýmsum sjúkdómum og ein besta leiðin til að taka það upp er með sólarljósi í gegnum húðina .
Við á norðurhveli þurfum líka að vera dugleg að taka inn lýsi á veturna , þegar sólin er stutt á lofti .
