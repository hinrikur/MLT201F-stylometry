Sumarið virðist hafa skroppið í nokkra vikna sumarfrí , í það minnsta á höfuðborgarsvæðinu þar sem hver rigningardagurinn á fætur öðrum hefur hrellt borgarbúa .
Ingvar P. Guðbjörnsson , aðstoðarmaður Ragnheiðar Elínar Árnadóttur , iðnaðar- og viðskiptaráðherra , hefur aldrei látið veðrið stöðva sig og gladdist mikið yfir póstböggli sem beið hans .
" Það beið mín mikil gleðisending í póstkassanum í dag .
Virkilega flott og á sanngjörnu verði .
Frábær þjónusta hjá SlaufuSmiðjunni á Akureyri , " skrifaði Ingvar sem var greinilega himinlifandi með nýju ullarslaufuna sína frá Akureyri .
Stjörnulögmaðurinn Sveinn Andri Sveinsson liggur aldrei á skoðunum sínum og í vikunni gerði hann góðlátlegt grín að sameiningarhugmyndum Gunnars Smára en sá síðarnefndi vill að Ísland sameinist Noregi .
Stjörnulögmaðurinn sendi honum línu og sagðist ekkert skilja í hugmyndum um slíkt .
" Ekki skil ég hvað hann Gunnar Smári Egilsson er að þrugla um að sameinast Noregi .
Auðvitað eigum við að ganga Margréti Þórhildi Danadrottningu á hönd .
Danir eru svo skemmtilega ligeglad ; eitthvað annað en Norðmenn .
" Það er ekki hægt að gera upp vikuna öðruvísi en að minnast örlítið á fótboltann , en þingmaðurinn afkastamikli Guðlaugur Þór Þórðarson gerði boltann að umtalsefni á Facebook-síðu sinni í vikunni .
" Af hverju fór Gylfi ekki til Liverpool ? Já ég er enn svekktur ! " Það er góð spurning sem Gylfi verður að svara sjálfur .
Margir telja þó að Manchester United hafi haft eitthvað um ákvörðun Gylfa að segja þegar hann hafnaði Liverpool um árið enda Gylfi mikill stuðningsmaður rauðu djöflanna .
