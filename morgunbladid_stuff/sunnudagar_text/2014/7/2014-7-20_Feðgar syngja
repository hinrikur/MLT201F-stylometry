Tónlistarhátíðin Englar og menn fer fram í Strandarkirkju í Selvogi á laugardögum í júlímánuði .
Þema hátíðarinnar er land , saga og íslenska sönglagið en hverjir tónleikar eru um klukkustundarlangir .
Listrænn stjórnandi hátíðarinnar er Björg Þórhallsdóttir .
Laugardaginn 19. júlí koma fram feðgarnir Bragi Bergþórsson tenór og Bergþór Pálsson barítón en tónleikar þeirra bera hina hressilegu yfirskrift " Blásið þið vindar " og efnisskrána fylla sönglög Inga T. Lárussonar .
Meðleikari verður Þóra Fríða Sæmundsdóttir píanóleikari .
Tónleikarnir hefjast kl. 14.30 ( hálftíma síðar en aðrir tónleikar hátíðarinnar ) .
Þess má geta að Strandarkirkja er áheitakirkja og fara sögur af því að þar sé sérstakur kraftur til bæna og hjálpar frá almættinu .
