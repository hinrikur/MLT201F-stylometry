Jæja , þá erum við búin að hæna að okkur gulan kött , hund , máv , þrjár dúfur og kakkalakka .
Guli kisinn var orðinn fastagestur hjá okkur í Sperlonga , við eyddum öllum peningunum okkar í kattamat deluxe handa greyinu .
Hann var horaður og skítugur þegar hann bankaði fyrst uppá , en braggaðist vel og var orðinn svakalega hreinn og gæjalegur þegar við fórum .
Við erum búin að nota þrjár vikur í að , , wörka tanið " , borða ís og drekka ódýran bjór .
Sólin skín sem aldrei fyrr , þótt veðurspáin segi alltaf eitthvað annað , en það er víst þannig að ef veðurspáin segir að það sé rigning og skýjað í Sperlonga , þá er iðulega heiðskírt og sól .
Sperlonga er að hluta byggð upp á hæð , þannig að við höfum farið í fjallgöngu hvern dag .
Þægilegt að hafa tröppur og búðir og bari alla leiðina upp á topp .
Nei , það er engin hætta á því að maður komi léttari á fæti heim .
Kær kveðja , Unnur Birna og Jói 