Bandaríski heraflinn hefur það sem af er þessari öld og lengst af á síðustu öld getað státað af því að vera skrefi á undan andstæðingum sínum .
Lykillinn hefur oftar en ekki verið fólginn í því að hugsa út fyrir boxið og finna nýjar og oft á tíðum frumlegar lausnir til að ná og halda yfirburðum yfir önnur herveldi .
Ætla má að einungis brot af þeim hugmyndum sem koma fram til að efla styrkja hermátt Bandaríkjanna verði að veruleika en rata þó í skýrslur og minnisblöð .
Árið 1959 var gerð 100 blaðsíðna skýrsla um eftirlitsstöð á tunglinu .
Skýrslan sem leynd var nýlega aflétt af ber nafnið " Project Horizon " og var hugmyndin sú að eftirlitsstöð á tunglinu gæti fylgst með samskiptum á jörðinni .
Einnig kom til greina að setja upp vopnakerfi á tunglinu sem gæti hæft skotmörk á jörðinni eða í geimnum .
Jafnframt voru uppi áætlanir um að prófa kjarnorkuvopn á tunglinu .
Allar þessar hugmyndir komu þó heilum áratug áður en Bandaríkjunum tókst að lenda með menn á tunglinu .
