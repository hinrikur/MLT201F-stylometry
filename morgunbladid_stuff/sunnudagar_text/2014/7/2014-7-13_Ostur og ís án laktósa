Þær áætlanir sem við gerðum á sínum tíma um rekstur okkar og framleiðslu hafa alveg staðist .
Þetta rúllar vel , " segir Hálfdán Óskarsson , framkvæmdastjóri mjólkurvinnslunnar Örnu í Bolungarvík .
Grillostur , fetaostur og ísblanda eru nýjar afurðir sem Arna setur á markaðinn síðar í þessum mánuði .
Unnið hefur verið að þróun þessara vara og fleiri að undanförnu , en allt miðar þetta að því að renna styrkari stoðum undir starfsemi fyrirtækisins .
Minni mjólkursykur Starfsemi Örnu hófst síðasta haust .
Hrámjólk til vinnslu kemur frá bændum á norðanverðum Vestfjörðum og í ár verða um 600 – 700 þúsund lítrar unnir hjá Örnu .
Ársframleiðsla bænda á svæðinu er um 1,7 milljónir lítra og stefna er sú að eftir þrjú ár verði öll sú mjólk unnin í Bolungarvík .
Sérstaða fyrirtækisins er sú að framleiðsluvörurnar eru laktósafríar , það er að hráefnið er blandað ensímum sem brjóta mjólkursykurinn niður .
Við það myndast sæta í mjólkinni svo að úr verða vörur sem eru 30% sykurminni en hefðbundnar mjólkurafurðir .
" Þegar búið er að brjóta laktósann niður breytast eiginleikar mjólkurinnar svo að vinnslan verður meira krefjandi og vöruþróunin sömuleiðis , " segir Hálfdán .
Þegar hafa Örnumenn sett á markað hefðbundna drykkjamjólk , það er Nettmjólkina , rjóma og matarrjóma , svo og AB-skyr og jógúrt í þremur og bráðum fjórum bragðtegundum .
Hálfdán Óskarsson segist telja að Arna sé nú komin með um 0,5% hlutdeild á mjólkurvörumarkaði .
" Við teljum okkur þó eiga mikið inni enn , " segir Hálfdán .
Bendir þar á að 5 til 10% þjóðarinnar séu með mjólkuróþol og þess utan vilji margir af öðrum ástæðum losna við laktósann .
" Markaðurinn fyrir þessar afurðir er drjúgur og stækkar ört , " segir Hálfdán .
