Blóðheitar ástríður Suður-Ameríku og Evrópu verða túlkaðar á tvennum sumartónleikum við Mývatn nú um helgina en þeir eru á dagskrá hinnar árlegu sumartónleikaraðar .
Fyrri tónleikarnir eru í Reykjahlíðarkirkju á laugardagskvöld og hefjast klukkan 21 en þeir seinni í Skútustaðakirkju klukkan 21 á sunnudagskvöld .
Flytjendur eru þau Hlín Péturdóttir Behrens sópran , Pamela de Sensi flautuleikari og gítarleikarinn Páll Eyjólfsson .
Þau flytja þekkt meistaraverk fyrir sópran , flautu og gítar frá Ítalíu , Frakklandi , Púertó Ríkó , Brasilíu og Argentínu .
Einnig verður frumflutt verkið Gala eftir Steingrím Þórhallsson , tónskáld og organista Neskirkju .
Listrænn stjórnandi hátíðarinnar er Margrét Bóasdóttir .
