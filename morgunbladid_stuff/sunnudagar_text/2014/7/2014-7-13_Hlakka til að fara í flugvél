Slökkviliðsmaðurinn Stefán Már Kristinsson vakti athygli í vikunni , en hann var af tilviljun staddur í Skeifunni þegar þar kviknaði eldur síðustu helgi .
Hann gekk vasklega fram og hjálpaði til við slökkvistörfin , þrátt fyrir að vera ekki í eldvarnargalla , heldur stuttbuxum .
Stefán er kvæntur Sigrúnu Eiríksdóttur , spænskukennara og leiðsögumanni , og saman eiga þau þrjú börn , Kára 13 ára , Freyju 11 ára og Eirík 8 ára .
Kári er mikill fótboltamaður en er líka í handbolta , Freyja er í fimleikum og auk þess í fótbolta á sumrin en Eiríkur er í handbolta og fimleikum .
Kristinn deilir venjum fjölskyldunnar með lesendum .
Þátturinn sem allir geta horft á ? Það er ekkert sem allir horfa saman á , nema Eurovision kannski .
Þá er alltaf partí hjá okkur ! Maturinn sem er í uppáhaldi hjá öllum ? Kjúklingur er alltaf vinsæll , þótt við borðum töluvert af fiski , of mikið finnst sumum á heimilinu ! Svo er grjónagrautur alltaf vinsæll hjá börnunum .
Skemmtilegast að gera saman ? Allir elska að fara í sumarbústað .
Svo förum við mjög mikið í sund saman og hjólum líka töluvert .
Borðið þið morgunmat saman ? Já , langoftast , okkur finnst mikilvægt að allir borði morgunmatinn heima .
Hvað gerið þið saman heima ykkur til dægrastyttingar ? Við spilum mikið , til dæmis Scrabble , horfum alltaf á fjölskyldumynd á föstudögum og svo er trampolínið í miklu uppáhaldi , enda hafa öll börnin verið í fimleikum .
Hvað er á dagskrá í sumar hjá fjölskyldunni ? Við erum á leiðinni í stórfjölskylduferð til Tenerife og erum búin að hlakka til í allan vetur ! Sumir þó fyrst og fremst til þess að fara í flugvél , aðrir til að fara í dýragarð og komast í hitann ! Svo erum við að fara á UMFÍ-mót á Sauðárkróki í tjaldútilegu í ágúst , þar sem eldri börnin munu keppa í einhverjum íþróttagreinum .
