Það kannast eflaust margir við draugasöguna um Djáknann á Myrká en myndlistarkonan Sandra Rós Björnsdóttir hefur sett söguna í nýjan búning og stefnir á að gefa hana út í teiknimyndasögubók .
Sandra stendur nú fyrir söfnun fyrir útgáfu bókarinnar en slík útgáfa getur verið kostnaðarsöm .
" Söfnunin hefur gengið frekar vel miðað við að ég er ekki þekkt .
Við erum komin upp í tæplega 70% og það eru 10 dagar eftir í dag , sunnudag .
Stærsta áskorunin er að ná takmarkinu , þá getum við sent myndasöguna í prentun , " segir Sandra .
Sandra hefur unnið að teiknimyndasögunni undanfarna mánuði og verður bókin fyrir alla sem hafa áhuga á teiknimyndasögum , ævintýrum og íslenskum þjóðsögum .
Áhugasamir geta nálgast upplýsingar um hvernig hægt er að styrkja verkefnið á heimasíðu Söndru , www.krumla.com .
