Það eru eflaust margir sem glíma við það vandamál að hafa ekki nægilegt pláss heima hjá sér .
Slíkt plássleysi getur skapað óreiðu og ónotalegt andrúmsloft .
Ef þú vilt nýta plássið á heimilinu betur er tilvalið að mála alla veggi í björtum lit , skreyta þá með stórum speglum og skipuleggja allt smádót í fallega geymslukassa sem gleðja augað .
Lýsing rýmisins hefur einnig mikið að segja og því er sniðugt að fjarlægja gluggatjöld og leyfa þannig ljósinu að flæða um rýmið .
Ljósið gerir það að verkum að rýmið virðist opnara og þar af leiðandi stærra .
