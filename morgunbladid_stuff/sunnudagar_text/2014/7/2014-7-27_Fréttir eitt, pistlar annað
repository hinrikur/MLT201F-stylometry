Skiptingin hefur verið nokkuð skýr í íslenskum prentmiðlum til lengri tíma , fréttir og fréttaskýringar eru eitt en ritstjórnargreinar annað .
Í hörðum fréttum taka blaðamenn ekki afstöðu til manna og málefna en í ritstjórnargreinum er beinlínis ætlast til þess að höfundar viðri skoðanir sínar .
Skipta má þeim greinum í tvennt , annars vegar forystugreinar , ritaðar af ritstjórum og trúnaðarmönnum þeirra , þar sem skoðunum miðilsins er lýst , og hins vegar pistlar sem blaðamenn skrifa undir nafni .
Dæmi um þetta í Morgunblaðinu eru Pistill á leiðaraopnu blaðsins , Af listum á menningarsíðum , Ljósvakinn og Bakvörður í íþróttablaðinu .
Sjónarmið sem sett eru fram í þessum pistlum eru á ábyrgð blaðamanna sem þá rita og þurfa ekki endilega að endurspegla viðhorf blaðsins sjálfs , það er ritstjóranna .
Eftirspurn eftir pistlum Valgerður segir almennt eftirspurn eftir efni af þessu tagi og einstakir pistlahöfundar eigi gjarnan dyggan hóp fylgjenda .
" Lesendur sækjast auðvitað eftir fréttum en um leið vilja þeir efni þar sem ekki er skafið utan af hlutunum .
" Hafandi sagt þetta leggur Valgerður áherslu á , að lesendur gangi upp til hópa út frá því að fréttir séu ekki litaðar af skoðunum ritstjóra eða einstakra blaðamanna .
" Fólk vill fagmennsku og treystir á að henni sé fylgt .
Það hefur gengið ágætlega hér á landi .
" Rangar upplýsingar Svoleiðis prinsipp þvælast ekki fyrir öllum og Valgerður nefnir í því sambandi Fox-sjónvarpsstöðina í Bandaríkjunum .
" Rannsóknir hafa sýnt að sú stöð og aðrar slíkar eru líklegri en aðrir miðlar til að gefa fólki rangar upplýsingar .
Sem dæmi má nefna að Fox hélt áfram að fullyrða að gereyðingarvopn væru í Írak eftir að búið var að staðfesta að þau hefðu ekki fundist .
" 