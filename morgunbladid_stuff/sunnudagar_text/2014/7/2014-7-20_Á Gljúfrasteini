Stofutónleikar Gljúfrasteins eru haldnir hvern sunnudag í sumar kl. 16 .
Næstu tónleikar fara því fram sunnudaginn 20. júlí .
Flytjandi á tónleikunum verður píanóleikarinn Glódís M. Guðmundsdóttir en hún hyggst flytja píanósónötu í A-dúr eftir Franz Schubert .
Glódís útskrifaðist úr Tónlistarskóla Rangæinga , þar sem hún naut kennslu Hédi Maróti , vorið 2010 og hlaut einkunnina 9,5 fyrir burtfarartónleika sína en svo háar einkunnir eru fágætar .
Hún útskrifaðist í vor frá Listaháskóla Íslands .
Þar var kennari hennar Peter Máté .
Glódís hefur reglulega komið fram sem einleikari frá árinu 2010 .
