Fegrunaraðgerðir geta verið bölvað vesen , sérstaklega ef um er að ræða erfið efni í slíkar aðgerðir eins og t.d. naglalakk .
Söngfuglinn Sigríður Thorlacius lenti einmitt í því skemmtilega atviki er hún lakkaði á sér neglurnar .
" Ok jess – ég hristi af töluverðri ákefð fagurbrúna naglalakkið .
Lokið var ekki skrúfað á .
Þið skiljið .
" Og bætti hún við : " Jájá – gassagangurinn kemur reglulega í bakið á manni .
En sem betur fer er nóg til af acetoni .
Blessi blessað acetonið .
" Margir reyna að líta á björtu hliðarnar þrátt fyrir að votviðrið sé farið að þreyta ansi marga enda síður skemmtilegt að sumar á Íslandi líkist æ meir þessu týpíska og leiðinlega haustveðri .
Baggalúturinn og sjónvarpsmaðurinn Bragi Valdimar Skúlason lét í sér heyra á Facebook í vikunni : " Það að segja þetta veður " gott fyrir gróðurinn " er ekkert annað en bullsjóðandi meðvirkni með fárveikum drykkjusjúklingi .
" Og hananú ! Sex ára aldurinn er skemmtilegur aldur og sniðugur .
Gerður Kristný skáldkona lýsti skondnu atviki með syni sínum Hjalta í vikunni á Facebook : " Útvarpið : Eru til dýr sem eru ekki með hryggsúlur ? Hjalti , 6 ára : Já ! Útvarpið : Svarið er já .
Mamman : Sko þig ! Hjalti : Já , ég vissi það .
Ég hef nefnilega aldrei séð dýr með ryksugu ! " Grínistinn með meiru Ari Eldjárn setti inn auglýsingu á facebook-vegginn sinn : " Óska eftir að kynnast miðaldra karlmanni í þvottahúsi .
Áhugamál : húðflúr og Gevalia-kaffi .
" Lesa má ýmislegt út úr þessari auglýsingu en líklegt þykir að Ara vanti spjallfélaga þegar heimilisskyldurnar kalla .
