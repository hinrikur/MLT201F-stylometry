Nú þegar HM í knattspyrnu er búið er ágætt að rifja upp knattspyrnutölvuleikinn Libero Grande sem kom út árið 1997 fyrir Playstation-leikjatölvuna .
Leikurinn breytti knattspyrnutölvuleikjum til frambúðar og er hann fyrirmyndin af tölvuleikjum dagsins í dag , FIFA og PES .
Fram að Libero Grande höfðu knattspyrnutölvuleikir annaðhvort verið í stjórnunarstílnum eins og Championship Manager , þar sem hægt var að stjórna heilu knattspyrnufélagi eða þar sem notandinn stýrði þeim leikmanni sem var með boltann .
Í Libero Grande valdi notandinn einn leikmann til að vera hann allan leikinn .
Hægt var að velja um töluvert mörg sjónarhorn en í dómi Morgunblaðsins um leikinn 1998 kemur fram að það hafi verið skemmtilegast að spila frá fyrstu persónu sjónarhorninu .
" Það gerir hann afar raunverulegan , nokkuð sem til þessa hefur nokkuð skort í íþróttaleikjum , " segir í dómnum .
Libero Grande notaði ekki alvöru nöfn leikmanna því annars hefðu þeir þurft að borga leikmönnum ímyndarrétt .
Þannig var Zinedine Zidane kallaður Zenon Zadkine en hann þótti besti leikmaðurinn í leiknum – eins og í alvörunni .
