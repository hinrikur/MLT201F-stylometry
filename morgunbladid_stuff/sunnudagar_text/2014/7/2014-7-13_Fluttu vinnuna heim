Internetið hefur ekki alltaf verið við lýði .
Árið 1982 birtist frétt í Morgunblaðinu undir fyrirsögninni " Tölvunet kynnt hér á landi .
" Var þar sagt frá ferðum tveggja danskra sérfræðinga sem höfðu tengt saman þrjár tölvur .
Eina í Landsvirkjun , eina í Reiknistofu Háskóla Íslands og sú síðasta var í Rafmagnsveitu Reykjavíkur og tengdust þær í gegnum símalínu í svokallað hringnet , eins og það er orðað .
Í fréttinni segir svo " Möguleikarnir sem þetta gefur eru mjög fjölbreyttir .
Má þar nefna , að venjuleg heimili hafi útstöðvar og geti tengst inn á svona net með öllum þeim möguleikum á upplýsingum og vinnslu þeirra , sem það hugsanlega gefur .
Gefur þetta jafnvel möguleika á að menn geti flutt vinnustaðinn heim til sín .
" Var þetta í fyrsta sinn sem nokkurs konar nettenging var sett upp hér á landi .
99,5% allra fyrirtækja á Íslandi nota Internetið og 83,2% heimila hér á landi eru tengd internetinu samkvæmt skýrslu OECD frá 2010 .
Þar segir að Íslendingar hafi alltaf verið framarlega í notkun á veraldarvefnum sem hófst árið 1982 þegar þessar þrjár tölvur voru tengdar saman .
