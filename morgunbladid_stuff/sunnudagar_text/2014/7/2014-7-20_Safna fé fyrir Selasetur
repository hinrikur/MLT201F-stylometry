Á Selasetri Íslands á Hvammstanga vinna vísindamenn að rannsóknum á sel við Íslandsstrendur .
Meðal rannsóknarefna þeirra eru fæðuöflun selsins , áhrif mannaferða við látur þeirra og reglulega er reynt að bregða ljósi á fjölda dýra í selastofnum við Íslandsstrendur með flugtalningum og fer slík talning fram í sumar .
" Hér á Vatnsnesi eru selalátrin ein þau aðgengilegustu í Evrópu .
Áhugi ferðamanna á þessum dýrum fer vaxandi og sjáum við það glöggt á gestakomum .
Gestir árið 2013 í upplýsingamiðstöð Húnaþings vestra , sem við starfrækjum , voru ríflega 17 þúsund .
Í ár búumst við við því að fara yfir 20 þúsund gesti .
Þá fara margir í selaskoðunarferðir héðan frá Hvammstanga , " segir Unnur Valborg Hilmarsdóttir , framkvæmdstjóri Selaseturs Íslands .
Á frumstigi eru fyrirætlanir um að efla starfsemi setursins , til dæmis sýningu þess þar sem er m.a. að finna uppstoppuð dýr , ítarlegar upplýsingar um líffræði selsins og fleira .
Til að efld starfsemi verði að veruleika er nú leitað til fólks og fyrirtækja í Húnaþingi vestra og víðar um að leggja málinu lið með auknu hlutafé .
