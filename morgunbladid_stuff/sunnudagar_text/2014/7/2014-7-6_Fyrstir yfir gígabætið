Tölvufyrirtækið IBM kynnti árið 1980 fyrsta harða diskinn sem var meira en eitt gígabæt .
IBM kallaði diskinn IBM 3380 og braut hann ekki aðeins gígabætamúrinn sem tæknifólk hafði reynt árum saman heldur var IBM 3380 alls 2,52 gígabæt að stærð og því næstum 500 sinnum stærri en næststærsti harði diskurinn sem þá var á markaðnum .
Diskurinn var enginn smásmíði ; alls 250 kíló , og skápurinn í kringum hann var eins og meðalísskápur .
Verðið var rúmir 81 þúsund dollarar árið 1980 .
IBM var fyrst í mörgu þegar litið er til baka á sögu harða disksins .
IBM Model 350 frá sjötta áratug síðustu aldar er einn fyrsti harði diskurinn og var hann fimm megabæt að stærð .
Var hann svo þungur að það þurfti flugvél til að flytja hann á milli landshluta í Bandaríkjunum .
Ekki var hægt að kaupa diskinn heldur var hann leigður af IBM á 3.200 dollara á mánuði .
Harði diskurinn hefur þróast hratt undanfarin ár en venjulegir USB-lyklar taka yfirleitt tvö til fjögur gígabæt af gögnum .
Sumir allt að 64 gígabætum og komast fyrir á lyklakippunni .
