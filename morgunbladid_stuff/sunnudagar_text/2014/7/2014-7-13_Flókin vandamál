Áður en flóðið kemur er fyrsta skáldsaga Helenu Thorfinn og hefur fengið afar góða dóma .
Sófía er yfirmaður þróunaraðstoðar í sænska sendiráðinu í Dhaka , höfuðborg Bangladesh , en lífið í nýju landi kemur róti á hana og erfitt reynist að halda í gildismat sem virtist svo sjálfsagt við eldhúsborðið heima í Svíþjóð .
Á sama tíma breytist líf systranna Nazrin og Minu sem búa í þorpi úti á landi .
Þær taka ákvörðun um að segja skilið við ömurleikann og hefja nýtt líf í stórborginni .
Það reynist sannarlega ekki auðvelt .
" Bók sem allir verða að lesa , " sagði gagnrýnandi Femina .
