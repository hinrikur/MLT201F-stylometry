Evrópusamtök útgefenda sendu nýlega frá sér fróðlega samantekt á ýmsum staðreyndum varðandi bókaútgáfu í Evrópu .
Þar kemur fram að meira en hálf milljón manna vinnur beint eða óbeint við útgáfustörf ( rithöfundar , útgefendur , bóksalar , prentarar , hönnuðir og svo framvegis ) .
Rúmlega hálf milljón nýrra titla lítur dagsins ljós ár hvert í Evrópu og að meðaltali eru prentuð 7.000 eintök af bók í Frakklandi , 3.000 á Spáni en einungis 600 í Búlgaríu .
Þær bækur sem oftast eru teknar að láni á bókasöfnum eru yfirleitt bækur sem seljast hvað mest í bókabúðum .
Sú bók sem var eftirsóttust á bókasöfnum í Bretlandi á árunum 2002-2012 er Da Vinci lykillinn eftir Dan Brown .
Önnur staðreynd sem snertir bókasöfn , og kemur ekki á óvart , er að rithöfundar í Evrópu hafa mun minna upp úr útlánum bóka sinna á bókasöfnun en af sölu bókanna í bókabúðum .
Annað sem kemur fram er að af tíu stærstu bókaútgáfum í heiminum eru sjö í Evrópu .
