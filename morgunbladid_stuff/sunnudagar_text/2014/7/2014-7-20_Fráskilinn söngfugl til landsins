Anna Mjöll Ólafsdóttir söngkona er væntanleg til landsins um helgina .
Erindi hennar til landsins er tónlistarlegs eðlis en hún mun troða upp á Café Rosenberg á mánudaginn kemur kl. 21 .
Eins og mörgum er kunnugt giftist Anna Mjöll eiginmanni sínum , Luca Ellis , á síðasta ári í Árbæjarkirkju .
Nú hafa þau hjónin ákveðið að skilja .
Engu að síður heldur Anna Mjöll ótrauð áfram að syngja en hún er ein eftirsóttasta djasssöngkona í Los Angeles þar sem hún býr .
Á Café Rosenberg mun hún syngja meðal annars lög eftir m.a. Ellu Fitzgerald , Billie Holiday , Marilyn Monroe og fleiri .
Á síðasta ári hélt hún tónleika á Café Rosenberg og komust færri að en vildu .
Miða á tónleikana má nálgast á midi.is og kostar miðinn 3.000 kr. 