Í stórbrunanum í Skeifunni í vikunni var töluvert um að fólk hunsaði lögregluborða sem var búið að strengja í kringum vinnusvæði slökkviliðsins .
Myndband sem sett var inn á Facebook sýndi fólk , unga sem aldna , fara yfir borðann eins og hann hreinlega væri ekki þar .
Sekt fyrir að fara ekki eftir fyrirmælum lögreglu getur numið allt að hálfri milljón króna .
T öluverð hætta skapaðist í stórbrunanum í Skeifunni í vikunni vegna sprengihættu , eldglæringa og hættulegra efna sem spýttust út í andrúmsloftið .
Til að tryggja öryggi þeirra sem komu til að verða vitni að brunanum setti lögreglan upp borða , gulan að lit , sem á stendur ; AÐGANGUR BANNAÐUR – LÖGREGLAN .
Fjölmargir virtu hins vegar ekki lokanirnar og gengu yfir eða undir borðann eins og ekkert væri sjálfsagðara .
Voru þetta bæði fullorðnir og börn .
Ágúst Svansson , aðalvarðstjóri hjá lögreglunni á höfuðborgarsvæðinu , hefur margsinnis starfað á viðlíka vettvangi þar sem loka þarf tilteknum svæðum vegna hættuástands .
Lokanir í samráði við slökkvilið " Eins og menn sáu var þetta mikið umfang þarna í Skeifunni og ómeðvitað dregst fólk að þessu .
Þegar svona stór vettvangur er , eins og þessi bruni var , er nóg að gera fyrir alla að tryggja vinnufrið og öryggi á staðnum .
Þetta er lokaður vettvangur og þegar lögreglan setur upp borða , þá er aðgangur bannaður .
Við veitum slökkviliðinu ákveðið svigrúm til að vinna vinnuna sína með svokölluðum innri og ytri lokunum .
Ytri lokanir eru svæði sem við viljum ekki fá fólk inn á en algjörlega blátt bann er við því að fara á innra svæðið nema með sérstöku leyfi , " segir Ágúst .
Fólk sem á myndum frá Skeifubrunanum sást fara yfir eða undir lögregluborðann virti ekki svokallaða ytri lokun en engin dæmi eru um að vegfarendur færu inn fyrir innri lokun .
Ekkert einsdæmi Þetta er ekki í fyrsta sinn sem fréttir eru sagðar af fólki sem finnst að lögregluborðinn eigi hreinlega ekki við um sig .
Í desember 2012 varð bruni á Laugavegi og í fréttum eftir brunann sást fólk smeygja sér undir borða lögreglunnar og hlaupa framhjá slökkviliðsmönnum að störfum og brennandi húsinu .
Á Facebook-síðu lögreglunnar eftir þann bruna sagði : " Lögreglumenn sem gættu vettvangs á Laugavegi þegar aðgerðir stóðu sem hæst vegna bruna í fjölbýlishúsi , við björgun fólks og verðmæta , mættu undarlegu viðmóti vegfarenda .
Þrátt fyrir skýr merki með lokunarborðum lögreglu " AÐGANGUR BANNAÐUR – LÖGREGLAN " sáu margir sig knúna til að klofa yfir eða skríða undir lokunarborða .
" Ágúst segir að þótt það sé ekkert einsdæmi að fólk virði ekki lögregluborðann taki flestir beinum tilmælum vel og hlýði lögreglunni , þótt sumir þurfi nokkrar áminningar .
" Við höfum líka lent í svipaðri hegðun varðandi umferðarslys .
En það er alveg ljóst að lögreglan er ekki að leggja bíl á miðjum vegi með blikkandi ljós bara til að leika sér .
Það er tilgangur með þessu og hann er að tryggja ákveðinn vettvang , tryggja öryggi , bæði þeirra sem eru að vinna á vettvangi og þeirra sem koma á vettvang og eru utan hans .
Maður veit ekki alveg hvernig það stendur á þessu .
Fólki finnst þetta bara í lagi af einhverjum orsökum .
Það hugsar kannski með sér ; " Ef þessi má fara þarna þá má ég það líka .
" Auðvitað getum við farið út í handtökur ef fólk er ekki að hlýða fyrirmælum lögreglu en við reynum að gera þetta í sátt og samlyndi við fólk , " segir Ágúst .
Lögreglan getur sektað fólk fari vegfarendur ekki eftir fyrirmælum lögreglu og hefur það komið fyrir - það er þó mjög sjaldgæft .
Það getur dregið dilk á eftir sér að hlíta ekki fyrirmælum lögreglu .
Þeir sem fóru yfir borða lögreglu í Skeifunni , sem settur var upp til að tryggja vinnufrið slökkviliðs , brutu strangt til tekið gegn lögreglulögum nr. 90/1996 .
Í 19.grein þeirra laga segir orðrétt : " Almenningi er skylt að hlýða fyrirmælum sem lögreglan gefur , svo sem vegna umferðarstjórnar eða til þess að halda uppi lögum og reglu á almannafæri .
" Í 41. grein laganna er fjallað um refsingu og segir þar að brot gegn 19. grein laganna varði fésektum , nema þyngri refsing liggi við samkvæmt öðrum lögum .
Í fyrirmælum ríkissaksóknara frá árinu 2009 segir ennfremur : " Brot gegn 19. gr. lögreglulaga , fyrirmælum lögreglu ekki hlýtt .
Sekt ákvarðast eftir eðli og umfangi brota kr. 10.000 - 500.000 .
" Þjóðmál Benedikt Bóas benedikt@mbl.is Þetta er lokaður vettvangur og þegar lögreglan setur upp borða , þá er aðgangur bannaður .
Ágúst Svansson , aðalvarðstjóri .
