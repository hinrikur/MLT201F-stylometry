Garðyrkja er hvort í senn róandi og gefandi vinna sem hefur sýnt sig að hafa jákvæð áhrif á geðheilsu fólks .
Nú hafa vísindin staðfest góð áhrif garðyrkjunnar , en það vill svo vel til að í jarðvegi er baktería sem nefnist Mycobacterium vaccae .
Hún kemur af stað keðjuverkun í líkamanum sem gerir það að verkum að meira serótónín berst til heilans , en það hefur áhrif á skapgerð okkar og hæfileikann til að læra og muna .
Niðurstöður rannsókna á þessum bakteríum birtust í tímaritinu Neuroscience og eru sönnun þeirrar fornu vitneskju að garðyrkja auki hamingju og bæti líðan okkar almennt .
Einnig hafa rannsóknir sýnt fram á að þegar við tínum ávexti af trjám og plöntum eða tökum upp grænmeti úr jörðu eykst flæði dópamíns til heilans .
Við höfum því enga afsökun lengur fyrir því að sinna ekki garðinum .
