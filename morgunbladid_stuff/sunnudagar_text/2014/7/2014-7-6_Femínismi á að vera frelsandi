Stöllurnar Anna Tara Andrésdóttir og Katrín Ásmundsdóttir , sem ekki eru einungis góðar vinkonur heldur bræðradætur einnig , hafa í nógu að snúast .
Anna Tara hefur þegar lokið BS-gráðu í sálfræði og lauk diploma-gráðu í kynjafræði nú í sumar .
Katrín lauk menntaskóla fyrir tveimur árum og starfar sem innkaupafulltrúi hjá Pennanum , auk þess sem hún leggur stund á dans hjá Klassíska listdansskólanum .
Hún stefnir á nám í lögfræði í haust .
Ekki er þó allt upp talið , því að Anna Tara syngur með tveimur hljómsveitum , Reykjavíkurdætrum og hljómsveitinni Hljómsveitt , og í sameiningu sjá frænkurnar um útvarpsþáttinn Kynlega kvisti , sem er á dagskrá útvarpsrásarinnar X-ins .
Þátturinn fjallar um kynlíf og kynjafræði og hefur vakið athygli , ekki síst fyrir vasklega framgöngu þáttarstjórnenda .
Spurðar hvernig áhugi þeirra á kynlífi og kynjafræði hafi komið til segjast þær hafa verið orðnar langþreyttar á ýmsu því sem viðgangist í samfélaginu þegar komi að þessum málaflokkum .
" Maður heyrir til dæmis oft sögur af konum sem hafa stundað kynlíf til margra ára en aldrei fengið fullnægingu , " segir Anna og bendir á að svona þurfi hlutirnir ekki að vera .
Katrín kinkar kolli og bætir við : " Fyrir mér eru þetta oft málefni sem ég veit ekki allt um en langar að vita meira um .
Og ég get ekki verið ein um það .
Þetta eru hlutir sem nauðsynlegt er að ræða og gefa gaum .
" " Djöfull er hún grimm " Sem fyrr sagði eru kynlíf og kynjafræði helstu umræðuefnin hjá stelpunum en oft blandast þetta síðan saman , til dæmis má ræða kynlíf út frá sjónarhóli kynjafræðinnar .
Vinkonurnar hafa spjallað við ýmsa um þessi málefni og má þar nefna Erp , sem ræddi við þær um endaþarmsmök karla , og Siggu Dögg kynfræðing .
" Um daginn hittum við síðan tvær stelpur sem sögðu okkur frá " slutshaming " , þær Björk Brynjarsdóttur og Eydísi Blöndal .
" Slutshaming " getur verið ýmiss konar .
Björk og Eydís nefndu til dæmis að margar stúlkur og konur upplifðu djúpa og jafnvel áralanga skömm eftir að þær fróuðu sér í fyrsta sinn .
Annað dæmi um " slutshaming " er þegar stelpa fer heim af djamminu með strák , sefur hjá honum og er sátt við það sjálf að öllu öðru leyti en því að hún veit að það er hætta á að hún verði dæmd og stimpluð sem drusla ef þetta fréttist .
Þetta er mjög algengt og stelpur fara í gegnum miklar rökræður við sjálfar sig til að reyna að sannfæra sig um að það sem þær langi að gera sé í lagi og leyfilegt , " segir Anna .
" Umræðan er kannski eitthvað að breytast , því að fólk er farið að átta sig á því að orðið " drusla " er ekki viðeigandi .
En eins og Eydís og Björk bentu okkur á er því miður bara eitthvað annað notað í staðinn , til dæmis " djöfull er hún grimm " eða eitthvað álíka .
Stelpur sem fara heim með strákum af djamminu segja oft ekki nema nánustu vinkonum sínum frá .
" " Viðhorfin eru reyndar auðvitað mismunandi í þessu eins og öðru en á meðan einhverjir hópar eru að dæma er frelsið til að gera það sem þig langar ekki nægilegt , " bætir Katrín við .
Ábyrgðin er hjá geranda Sending og dreifing nektarmynda hefur færst í aukana .
" Fólki er til dæmis bent á að hafa ekki andlitið með á nektarmyndum en endanlega liggur ábyrgðin þó hjá þeim sem fær myndina í hendur .
Aðalatriðið í þessu sambandi er að dreifa ekki nektarmyndum .
Þar þarf fræðslu , því að fólk gerir sér oft ekki grein fyrir afleiðingunum þegar persónurekjanlegar myndir komast í dreifingu .
Þeir sem lenda í þessu eru mjög lengi að vinna úr því og samkvæmt starfsmanni Stígamóta sem við ræddum við eru sálrænar afleiðingar í kjölfar reynslu af þessu tagi svipaðar þeim sem verða við kynferðislega misnotkun .
Það er líka svo ótrúlega auðvelt að finna svona myndir á netinu .
Nafn þess sem er á myndinni fylgir stundum með og þá verður þetta mjög raunverulegt , " segir Anna .
" Maður spyr sig hver tilgangurinn sé .
Hvað fólk fær út úr því að dreifa svona efni til annarra og af hverju það heldur að þetta sé í lagi , " bætir Katrín við .
Stúlkurnar láta sig ýmislegt fleira varða og hafa einnig spjallað við krakka og kannað viðhorf þeirra til kynlífs .
" Við höfum sérstakan áhuga á því hvort viðhorfin eru mismunandi eftir kyni , " segir Katrín .
Oft er mikið gert úr þessum kynjamismun og flestir kannast til dæmis við að hafa heyrt fullyrðingar þess efnis að karlar hafi meiri kynhvöt eða að konur séu ófærar um að stunda tilfinningalaust kynlíf .
Blaðamanni leikur forvitni á að heyra hvað frænkurnar hafa að segja um þetta .
" Ég held að það sé einhver munur , þótt hann sé kannski ekki mikill , " segir Anna Tara eftir svolitla umhugsun .
" Ég held a.m.k. að sjónarhorn kvenna komi sjaldnar fram en sjónarhorn karla .
" " Oft eru konur líka feimnari við að biðja um það sem þær vilja í rúminu , kannski af því að þær halda að kynlíf sé meira fyrir stráka og að konur eigi ekki að hafa kynhvöt og langanir , " segir Katrín .
Kynin og " sexdroppið " Hvað með kynlíf og tilfinningar ? Ætli eitthvað sé til í þeirri gömlu sögu að karlar eigi auðveldara en konur með að skilja tilfinningarnar eftir á rúmstokknum ? " Heldurðu það ? " spyr Anna Tara og lítur á frænku sína .
" Það er góð spurning .
Kannski er einhver stigsmunur þarna en ég held fyrst og fremst að tilfinningar séu mjög einstaklingsbundið fyrirbæri .
Sumir vilja meina að mesti munurinn liggi í " sexdroppinu " , konur eru kannski tilfinninganæmari þar heldur en karlar , " segir Katrín en blaðamaður verður skrýtinn á svipinn .
Sexdropp ? " Já , þetta er skemmtilegt hugtak sem Ragnheiður Eiríksdóttir hjúkrunarfræðingur kenndi okkur um daginn , " segir Anna .
" Með sexdroppi er átt við vanlíðan sem getur komið á eftir kynlífi ef einstaklingur upplifir að hann fái ekki næga umhyggju frá bólfélaganum .
Sumir vilja meina að konur séu stundum tilfinninganæmari en karlar á þessari stundu en líklega er bara einstaklingsmunur á því en ekki endilega kynjamunur .
" " Annars er mjög mikilvægt þegar maður talar um kynlíf að hafa fjölbreytnina alltaf í huga , reyna að tala sem hlutlausast og fullyrða sem minnst , " segir Katrín og Anna Tara samsinnir því .
" Ef við höfum lært eitthvað á því að gera þessa útvarpsþætti er það hversu ótrúlega fjölbreytt kynlíf er og hvað fólk er mismunandi .
Einmitt þess vegna er mikilvægt að opna umræðuna um kynlíf , því það gerir fólki kleift að leiða hugann að því hvað það vill sjálft og auðveldar því síðan að tjá óskir sínar .
" Hvorki boð né bönn Katrín og Anna Tara vinna út frá þeirri stefnu að banna ekki , heldur fræða .
" Eins og reynslan hefur sýnt er það yfirleitt ekki árangursríkt að banna kynlíf , heldur er raunhæfara að gefa fólki smokka , " segir Anna .
" Frekar en að dæma eða banna fólki að stunda til dæmis endaþarmsmök eða senda af sér nektarmyndir viljum við að fólki sé bent á leiðir sem fara má til að gera hlutina á öruggari hátt .
" " Það er svo margt sem ætti í rauninni ekki að vera nýtt fyrir neinum en er það , " segir Anna .
" Þetta eru oft grundvallaratriði eins og að kona geti sagt " nei " þótt hún hafi farið heim með karlmanni og að alltaf þurfi að liggja fyrir skýrt samþykki allra sem eiga hlut að máli .
Betri samskipti eru öllum í hag en krefjast samvinnu .
Fólk þarf að vera meðvitaðra hvert um annað .
" " Þarna mætti til dæmis læra af BDSM-kynlífi , " skýtur Katrín inn í .
" Meðvitund bólfélaga er mikil þar en ætti að vera mikil í öllu kynlífi .
Mér finnst þetta vera nokkrir punktar í rauninni , sem eru mikilvægastir og við komum sífellt að aftur og aftur í umræðum okkar um kynlíf .
Maður þarf að læra á sjálfan sig , vera varfærinn , geta tjáð hvað maður vill og hvað ekki , samþykki þarf að vera ljóst og samskiptin góð .
Þetta hljómar einfalt en getur verið mjög flókið .
Sem dæmi má taka að fyrir þann sem aldrei hefur tjáð sig um kynlíf getur það verið ógnvekjandi og erfið tilhugsun að ætla sér að spyrja bólfélagann hvernig honum líði á meðan á kynlífi stendur , og eins að segja til hvort eitthvað sé gott eða vont .
" " Einmitt , " segir Anna .
" Þetta eru hlutir sem algengt er að valdi fólki vandræðum og margt af þessu getur verið ótrúlega hættulegt .
Til dæmis að finnast maður ekki geta sagt " nei " þegar á hólminn er komið og þá á ég ekki bara við konur , heldur karla líka .
Sú staðalímynd karla er lífseig að þá langi alltaf að sofa hjá , en þeir hafa fullan rétt á því að bakka út úr aðstæðum , rétt eins og konur .
Það hlýtur að vera glatað að þurfa alltaf að hafa kynhvöt fyrir hverjum sem er og hvenær sem er .
" Eðlilegt að fólk deili Óhætt er að fullyrða að undanfarin ár hafi yfirlýstum jafnréttissinnum fjölgað talsvert og er það fagnaðarefni .
Þeim fækkar hins vegar sem glaðir kalla sig femínista .
Hvað kom fyrir orðið " femínisti " ? " Ég held að orðið hafi reyndar alltaf verið álitið skammaryrði í sumum hópum , " segir Anna og Katrín bendir á að sú hugmynd hafi komið fram að taka upp nýtt orð .
" Mig grunar að nýtt orð yrði fljótt skammaryrði líka , " segir Anna .
En hvað með að sleppa orðinu " femínismi " og nota " jafnrétti " í staðinn ? " Jafnrétti er að mörgu leyti gott orð en þá kemur upp sú hætta að barátta fyrir jafnrétti kynjanna gleymist innan um annars konar jafnrétti , til dæmis jafnrétti fyrir samkynhneigða eða jafnrétti kynþátta , " segir Katrín .
" Femínismi hefur stundum þótt róttækur en ég held að deilurnar rísi hvað hæst þegar kemur að lagasetningum , " segir Anna .
Til dæmis hvort banna eigi vændi eða taka upp kynjakvóta .
Mörgum þykja slík boð og bönn hamlandi og jafnvel jaðra við ofbeldi .
Þá spretta upp hugtök eins og öfgafemínismi , sem er stundum sagður hafa einkennt femínisma síðustu ára .
" Katrín verður hugsi á svip .
" Ég held reyndar að róttækur femínismi hafi verið nauðsynlegur .
Hann gaf femínismanum kraft til að koma baráttunni í gang og ruddi veginn fyrir femínista nútímans , sem hafa þægilegt pláss fyrir skoðanir sínar .
" " Það er rétt , " segir Anna og kinkar kolli .
" Við teljumst frekar frjálslyndir femínistar en ef róttækari skoðanir hefðu ekki komið fram teldumst við sjálfsagt mjög róttækar .
Þeim jafnréttissinnum sem finnst femínisminn of róttækur má síðan benda á að ef við viljum fá fjölbreyttari skoðanir inn í femínisma verða fleiri að vera tilbúnir að stíga fram og tala undir merkjum femínismans .
Fyrir okkur merkir orðið " femínisti " einfaldlega manneskja sem gerir sér grein fyrir misrétti kynjanna og vill gera eitthvað í því .
" " Þar fyrir utan er fullkomlega eðlilegt að femínistar hafi mismunandi skoðanir , " segir Katrín .
" Við höfum öll sama markmið , jafnrétti fyrir bæði kyn , en greinir á um leiðir og það er heilbrigt , því að fólk er mismunandi .
Meðlimir stjórnmálaflokks eru ekki alltaf sammála um öll mál , þótt þeir séu sammála stefnu flokksins .
" " Svo má reyndar einnig líkja mismunandi stefnum femínismans við mismunandi stjórnmálastefnur , " bætir Anna við .
" Óháð því hvar okkur greinir á má segja að til að koma á jafnrétti sé mikilvægast að byrja hjá sjálfum sér , finna út hvaða skoðun maður hefur sjálfur og vera meðvitaður , " segir Katrín og Anna samsinnir því .
" Ef allir hugsuðu þannig væri málið hugsanlega leyst .
" Víst mega konur mála sig Kynjakvóti hefur mikið verið ræddur og umræður verða oft heitar .
Hvorki Anna né Katrín höfðu tekið afstöðu til málsins en það breyttist fyrir skömmu .
" Við töluðum bæði við fólk sem var með og á móti , " útskýrir Katrín .
" Eftir það erum við báðar hlynntar kynjakvótanum .
Af hverju ekki að prófa ? Við lifum í samfélagi sem er að prófa sig áfram og ef við náum fram árangri með þessu móti er það af hinu góða .
Raunveruleikinn er sá að laun kvenna eru lægri en karla og færri konur sitja í stjórnum fyrirtækja en karlar .
Við verðum að horfast í augu við raunveruleikann .
" " Síðan finnst fólki sá raunveruleiki misalvarlegur .
Sumum finnst kannski að honum þurfi ekki að breyta og þeim finnst þá kynjakvóti óþarfur , " bætir Anna við .
" Það er líka algengur misskilningur að fyrirtæki ráði til sín verri starfskrafta vegna kynjakvótans og það er kannski hluti af því að mörgum finnst kynjakvóti hamlandi .
Þriðju bylgju femínisminn fóstrar fyrstu kynslóðina sem elst upp með femínisma en margir af þessari kynslóð upplifa einmitt að femínisminn geti verið hamlandi , " segir Anna og Katrín útskýrir það nánar : " Fólki finnst þá að það megi til dæmis ekki raka sig , hlusta á tónlist með textum sem þykja lítillækkandi fyrir konur eða mála sig í framan .
" " Í stuttu máli að þú megir ekki gera neitt sem þykir " and-femínískt " , en ég þoli reyndar ekki þetta orð , " segir Anna .
" Maður verður að spyrja sig hvar valdið liggur .
Þegar kona gerir eitthvað sem hana langar að gera en þykir " and-femínískt " gefur fólk sér að hana langi það í rauninni ekki , heldur að hún hafi tekið yfir kúgun samfélagsins og kúgi nú sjálfa sig .
Þetta er mjög ósanngjarnt og við þurfum að athuga þennan hugsunarhátt .
" " Mestu máli skiptir að vera meðvitaður um það sem maður er að gera og hverjar forsendurnar eru , " segir Katrín .
" Maður kemst þá kannski að því að forsendurnar séu svolítið skakkar en það segir ekki alla söguna , svo lengi sem maður gerir sér grein fyrir skekkjunni .
" " Það gengur einfaldlega ekki upp að kona sé kölluð and-femínísk þótt hún vilji mála sig , " segir Anna .
" Femínismi á alltaf að vera frelsandi .
Hann á ekki að vera hamlandi .
" Fólk taki eigin afstöðu Þegar rætt er um kynlíf og kynjafræði verður ekki hjá því komist að sumt þyki " tabú " og að fordómar geri vart við sig .
Anna Tara og Katrín segjast ekki hafa farið varhluta af þessu .
Mikið af fordómum samfélagsins sé hins vegar falið undir yfirborðinu og komi ekki í ljós fyrr en að þeim sé leitað .
Sem dæmi um atriði sem vekja fordóma og jafnvel skömm má nefna endaþarmsmök , BDSM-kynlíf og svokallaða " swinger " -klúbba ( makaskiptaklúbba ) .
" Rót fordóma er yfirleitt vanþekking á efninu og þar vonumst við til að geta hjálpað .
Við leitumst við að fræða og hvert svo sem umfjöllunarefnið er reynum við að velta upp öllum hliðum málsins á eins hlutlausan hátt og hægt er , þannig að fólk geti sjálft velt málunum fyrir sér og tekið eigin afstöðu .
" Ögrandi sönglagatextar Auk þess að hafa nýlokið háskólanámi syngur Anna Tara í tveimur hljómsveitum , hljómsveitinni Hljómsveitt og Reykjavíkurdætrum .
Reykjavíkurdætur eru orðnar mörgum vel kunnar , en hljómsveitin er rappsveit , eingöngu skipuð konum .
Textar þeirra þykja ögrandi og fjalla t.d. um femínisma og kynferðisleg málefni .
Sveitin kom m.a. fram á Secret Solstice-tónlistarhátíðinni .
Með Önnu í Hljómsveitt er systir hennar , Katrín Helga Andrésdóttir , sem syngur og spilar á trompet .
Sjálf syngur Anna og leikur auk þess á gítar .
Systurnar semja textana og flest lögin , en umfjöllunarefni textanna er oft kynlíf og málefni sem viðkoma kynjunum .
Anna segir miklu máli skipta að finna rétt sjónarhorn þegar lagatextar eru samdir um málefni sem þessi , því þá sé líklegra að fólk leggi við hlustir .
Systurnar í Hljómsveitt hafa nýverið gefið út nýtt lag sem ber heitið " Næs í rassinn " og er aðgengilegt á tónlistarveitunni Sound Cloud .
Lagið má nálgast án endurgjalds á vefslóðinni www.soundcloud.com / hljomsveitt .
Þá má nefna að þær hafa gefið út myndband við lag sitt " Kynþokkafull " sem er aðgengilegt á Youtube .
Umræða varð í fjölmiðlum og á samfélagsmiðlum eftir útvarpsviðtal sem Anna fór í vegna Hljómsveitt , og vildi Hildur Lilliendahl meina að spyrlar þáttarins hefðu sýnt Önnu karlrembulega hegðun .
" Hildur gerði Hljómsveitt í raun mikinn greiða með því að gagnrýna umsjónarmenn þáttarins , því hún vakti enn meiri athygli á viðtalinu og hljómsveitinni .
Ég er oft spurð hvort ég þekki Hildi en það geri ég ekki , þótt ég fylgist með henni á Facebook .
Mér fannst spyrlarnir þó ekki tala öðruvísi við mig en þeir gera við aðra viðmælendur sína , " segir Anna .
" Rappnafnið þitt spratt svo upp úr þessum umræðum , ekki gleyma því , " skýtur Katrín inn í .
" Já , það er rétt .
Í einhverri athugasemdinni var ég kölluð " subbudóni " .
Ég tók það upp og rappnafnið mitt er MC Subbudóni .
Mér finnst reyndar ekki dónalegt að tala um kynlíf , en einhverjum finnst það kannski og þá verð ég að taka ábyrgð á því , " segir Anna og brosir .
