Jennifer Clement er höfundur skáldsögunnar Beðið fyrir brottnumdum sem Ingunn Snædal þýddi .
Í fjöllunum í Guerrero-héraði í Mexíkó er hættulegt að vera stúlka og mæður dulbúa dætur sem syni .
Hin unga og viljasterka Ladydi Garcia Martinez og vinkonur hennar láta sig dreyma um bjartari framtíð , standa saman og finna stöðugt eitthvað til að gleðjast yfir í hörðum heimi .
Ladydi er ráðin sem barnfóstra hjá ríkri fjölskyldu og kynnist þar ástinni .
En ógnir eiturlyfjasalanna eru skammt undan .
Yann Martel , höfundur skáldsögunnar Sagan af Pí , gefur bókinni meðmæli og segir hana heillandi og átakanlega .
