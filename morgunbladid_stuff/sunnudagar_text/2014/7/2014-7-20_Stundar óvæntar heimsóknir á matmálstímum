Ekki fær Jóhann G. Jóhannsson mörg tækifæri til að taka því rólega í sumar .
Leikarinn spræki er á fullu í Hörpu flesta daga vikunnar út ágúst þar sem hann leikur í sýningunni How to become Icelandic in 60 minutes eftir Bjarna Hauk Þórsson í leikstjórn Sigurðar Sigurjónssonar .
Hvað eruð þið mörg í heimili ? Við erum fjögur í heimili , konan mín og tveir drengir 11 og 15 ára .
Hvað áttu alltaf til í ísskápnum ? Klaka .
Hvað fer fjölskylda með í mat og hreinlætisvörur á viku ? Líklega allt of mikið .
En eftir að hafa haft samviskubit yfir eyðslu í mat í mörg ár tók ég meðvitaða ákvörðun um að hætta því .
Við þurfum að borða og því er ég ekki að hengja mig of mikið í hvað ég eyði í mat .
Hollur matur er dýr og það verður bara að leyfa sér þann munað .
Ég á tvo íþróttadrengi og þeir þurfa að borða vel .
En á móti þá þríf ég aldrei og spara í hreinlætisvörum .
Hvar kaupirðu helst inn ? Ég vil segja Krónan en Hagkaup verður oft fyrir valinu því hún er svo vel staðsett í minni heimabyggð .
Hvað freistar mest í matvörubúðinni ? Sælgæti og súkkulaði .
Hvernig sparar þú í heimilishaldinu ? Við erum frekar hagsýn í öllu sem viðkemur neyslu .
Vöndum okkur og berum saman verð .
Hvað vantar helst á heilmilið ? Málningu utan á húsið .
" Beðið eftir málurum " er leikrit sem ég er að skrifa .
Eyðir þú í sparnað ? Já , ég bæði eyði í sparnað og spara í eyðslu .
Skothelt sparnaðarráð ? Verðsamanburður á netinu áður en keypt er .
Svo er sniðugt að fara í óvæntar heimsóknir á matmálstímum .
