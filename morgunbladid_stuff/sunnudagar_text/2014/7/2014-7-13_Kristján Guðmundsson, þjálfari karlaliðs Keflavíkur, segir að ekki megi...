Kristján Guðmundsson , þjálfari karlaliðs Keflavíkur , segir að ekki megi horfa of mikið í síðasta leik Þjóðverja gegn Brasilíu .
" Ef horft er á aðra leiki Þjóðverja þá unnu þeir Frakka 1-0 og áttu í erfiðleikum með Alsír .
Ég ætla því að spá því að Argentína vinni leikinn , " segir Kristján , sem telur að Þjóðverjar verði að loka á svæðin í kringum Messi og loka á að hann fái sendingar .
" Það er hægt að loka á Messi og sérstaklega sendingar á hann því Argentínumenn hafa ekki allt of góða sendingamenn á miðsvæðinu .
Hins vegar myndi það koma niður á sóknarleik Þjóðverja því bæði Schweinsteiger og Khedira verða upptekinr að passa upp á Messi frá miðjunni .
" Sterkur varnarleikur og hraðar skyndisóknir verða það sem Argentínumenn bjóða upp á ef þeir ætla sér að vinna Þýskaland að mati Kristjáns .
" Argentína verður meira til baka í leiknum og það verður þeirra leið til að verjast Þjóðverjum .
Ég býst því við því að við eigum eftir að sjá Þjóðverja vera meira með boltann og að Argentína spili þéttan varnarleik eins og þeir hafa sýnt að þeir geta gert vel , " segir Kristján og er ekki í vafa um að í úrslitaleiknum séu komin tvö bestu lið keppninnar .
" Þessi lið hafa bæði verið að bæta sinn leik og vaxa alla keppnina og það eru liðin sem vinna svona mót , ég spái 2-1 fyrir Argentínu .
" 