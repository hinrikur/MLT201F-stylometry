Þjóðverjar hafa komist í úrslit heimsmeistarakeppninnar sjö sinnum .
Þrisvar hafa þeir hrósað sigri , 1954 , 1974 og 1990 .
Ef þeir hampa styttunni margfrægu verða þeir fyrstir Evrópuþjóða til að vinna HM utan Evrópu .
Leið þeirra í úrslitin má sjá hér að neðan .
Benedikt Bóas benedikt@mbl.is Argentína Argentína hefur komist í úrslit heimsmeistarakeppninnar fjórum sinnum og unnið tvisvar , 1978 og 1986 , þar sem Diego Maradona stimplaði sig inn sem besti knattspyrnumaður sögunnar .
Leið þeirra í úrslitin má sjá hér að neðan .
Þýskaland 4 : 0 Portúgal Müller ( 12. , 45. , 78. ) Hummels ( 32. ) Þjóðverjar byrjuðu heimsmeistaramótið með miklum látum þegar þeir burstuðu Portúgal , 4:0 .
Thomas Müller skoraði þrennu og Mats Hummels eitt mark .
Portúgal missti Pepe af velli á 37. mínútu með rautt spjald eftir að hann hafði skallað Müller .
Þýskaland 2 : 1 Alsír Schürrle 92. , Özil 120 .
Leikurinn sjálfur var markalaus en framlengingin var frábær skemmtun þar sem André Schürrle skoraði strax eftir 90 sekúndur með hælnum .
Mezut Özil bætti við öðru marki en Abdelmoumene Djabou minnkaði muninn rétt fyrir leikslok .
Þjóðverjar voru komnir áfram í átta liða úrslit enn á ný .
Síðast komust þeir ekki upp úr 16 liða úrslitunum 1954 .
Þýskaland 2 : 2 Gana Götze 51. , Klose 71 .
Bráðfjörugur leikur þar sem öll mörkin komu í síðari hálfleik .
Mario Götze kom Þjóðverjum yfir en þremur mínútum síðar jafnaði Gana með marki Andrés Ayews .
Fyrirliði Gana , Asamoah Gyan , kom þeim yfir en gamla brýnið Miroslav Klose jafnaði metin af stuttu færi .
Þetta var hans 15. mark á heimsmeistaramóti .
Þýskaland 1 : 0 Bandaríkin Müller 55 .
Bæði lið þurftu aðeins stig til að komast áfram í 16 liða úrslitin og var töluvert ritað og rætt um að þjálfararnir hefðu samið sín á milli um jafntefli .
Sú var að sjálfsögðu ekki raunin og úr varð nokkuð skemmtilegur leikur þar sem Thomas Müller skoraði sigurmarkið .
Aron Jóhannsson kom ekki við sögu hjá Bandaríkjunum .
Bæði lið fóru áfram í 16 liða úrslit .
Þýskaland 1 : 0 Frakkland Hummels 13 .
Phillip Lahm var kominn í bakvörðinn og Sami Khedira mættur á miðjuna sem svínvirkaði og Þjóðverjar skoruðu snemma með skallamarki Mats Hummels .
Þrátt fyrir stórsókn undir lokin þá héldu Þjóðverjar út .
Karim Benzema átti skot sem Manuel Neuer varði vel á lokasekúndunum .
Þetta var í tíunda sinn sem Þjóðverjar komast áfram í undanúrslitin síðan 1966 .
Þýskaland 7 : 1 Brasilía Oscar 90 .
Hvað er hægt að segja um þennan leik sem er ekki búið að segja ! Þjóðverjar spiluðu nánast hinn fullkomna knattspyrnuleik og mæta svo til úthvíldir í úrslitaleikinn .
Það er allavega auðvelt að ná sér eftir slíkan sigur .
Argentína 2 : 1 Bosnía Kolasinac 3 .
Messi 65 .
Fyrsta mark leiksins var sjálfsmark frá Sead Kolasinac en þetta var fljótasta sjálfsmark í sögu HM .
Messi bætti öðru marki við áður en Vedad Ibisevic klóraði í bakkann .
Sanngjarn sigur og Messi var kominn á blað .
Argentína 1 : 0 Íran Messi 90 .
Áfram hélt Messi að skora og heimsbyggðinni var að verða ljóst að hann ætlaði sér stóra hluti á þessu móti .
Íran varðist vel í 90 mínútur þangað til Messi dúkkaði upp og skoraði stórglæsilegt mark .
Messi náði loks að sleppa úr heljargreipum varnarmanna Íran sem höfðu haft góðar gætur á kappanum en skot hans var óverjandi .
Argentína 1 : 0 Sviss Di María 118 .
Lítið gerðist í leiknum sjálfum en framlengingin verður lengi í minnum höfð .
Messi bjó til mark fyrir Angel Di Maria skömmu fyrir leikslok .
Svisslendingar skölluðu í stöng nánast í næstu sókn og grétu þegar flautað var til leiksloka .
Argentínumenn fögnuðu hins vegar .
Argentína 3 : 2 Nígería Messi 3. , 45. , Rojo 50 .
Messi sýndi snilli sína tvisvar í þessum leik .
Fyrst með mögnuðu skoti upp í þaknetið , svo úr aukaspyrnu sem Enyeama í marki Nígeríu réð ekki við .
Varnarmaðurinn Rojo bætti þriðja markinu við og Argentínumenn fóru upp úr riðlinum með níu stig eða fullt hús stiga .
Argentína 1 : 0 Belgía Higuaín 8 .
Bæði lið voru taplaus fyrir þennan leik og Thibaut Courtois , markvörður Belgíu , hafði aldrei tapað landsleik .
En mark Gonzalos Higuaíns snemma leiks tryggði Argentínu inn í undanúrslitin .
Það skyggði á sigur þeirra að Angel Di Maria meiddist og hefur ekki leikið meir í mótinu .
Argentína 0 : 0 Holland 4:2 e. vítaspyrnukeppni .
Messi , Garay , Agüero og Rodríguez skoruðu úr spyrnum Argentínu .
Sparkspekingar eru sammála um að leikurinn sé einn leiðinlegasti leikur undanúrslita í sögu HM .
Lítið gerðist en í vítaspyrnukeppninni skoruðu Argentínumenn úr öllum sínum spyrnum og Sergio Romero varði tvær spyrnur Hollendinga og tryggði þeim sæti í úrslitaleiknum .
Engisprettur og bitvargar Ljósmyndarar AFP-fréttaveitunnar hafa verið duglegir að smella af á HM og náð mörgum skemmtilegum atvikum innan sem utan vallar .
