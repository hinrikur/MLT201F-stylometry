Ég myndi segja að ég væri vel yfir meðallagi duglegur að bjóða fólki í mat en ég geri það hiklaust þegar ég hef tíma , " segir tónlistarmaðurinn Friðrik Ómar Hjörleifsson sem bauð góðum hóp tónlistarfólks heim í mat .
Þar á meðal ekki nema heilum þremur sem hafa keppt í Eurovision ; Eiríki Haukssyni , Matthíasi Matthíassyni og Eyþóri Inga Gunnlaugssyni .
" Mig langaði að hafa matseðilinn fjölbreyttan og yfirbragðið litríkt .
Hafa svolítið sumar í þessu .
Gestirnir voru mjög sáttir við kvöldið og fóru saddir og sælir heim , bæði af mat og drykk .
" Friðriki Ómari finnst jafnskemmtilegt að elda flókna rétti sem og samlokur .
Aðalmálið sé að hafa hráefnið ferskt – þá sé allt gott .
Tónlistarmaðurinn er að gera sitt besta til að taka allar mjólkurvörur úr fæðu sinni svo að það er talsverð áskorun að vinna sig áfram í eldhúsinu án mjólkurvara .
" Þegar ég undirbý matarboð finnst mér mikilvægt að vera búinn að undirbúa allt vel og ég vil njóta þess að vera með gestunum .
Ég hef líka gert það að vana mínum að byrja á að leggja á borð og gera allt klárt fyrir forréttinn fyrst svo það sé pottþétt tilbúið þegar gestirnir koma .
" Aðspurður hver séu með eftirminnilegri matarboðum sem hann hefur farið í nefnir hann boð á gamlárskvöld árið 2005 .
" Misheppnaður sjávarforréttur sem Didda systir mín gerði að það kvöld situr fast í minningunni .
Það var ekki nokkur leið að koma honum niður .
Sumir gestanna létu sig hafa það og þá sérstaklega pabbi sem fékk sér meira að segja ábót til að sýna kurteisi , " segir Friðrik Ómar og hlær .
