Líkt og með snyrtivörur geta verið ýmis aukaefni í andlitsmálningu fyrir börn sem ekki er útlistað á innihaldslýsingum .
Það er lítið mál að búa til eigin andlitsmálningu úr náttúrulegu hráefni sem óhætt er að borða .
Þó má með sanni segja að bragðið sé ekkert sérstaklega ljúffengt .
Gunnþórunn Jónsdóttir gunnthorunn@mbl.is Uppskriftin er fyrir nokkra liti .
1 ½ tsk .
maíssterkja ¼ tsk .
fínt hveiti 2 tsk .
hunang ½ tsk .
vatn Matarlitur Ílát fyrir málninguna Hrærið saman maíssterkjuna og hveitið í litla skál og bætið síðan við vatni og hunangi .
Skiptið blöndunni í eins marga hluta og þið viljið , fer eftir því hversu marga liti á að búa til .
Snjallt er að nota eggjabakka .
Bætið við nokkrum dropum af matarlit út í hvern skammt þar til liturinn verður sá sem á verður kosið .
Þá er lítið annað að gera en að mála lítil og snotur andlit ! Ath. Andlitsmálningin er gerð úr hráefnum sem má borða , svo málningin er fremur eins og varasalvi en t.d. vatnslitir .
Gott er að dýfa pensli í hveiti og bursta því aðeins yfir andlitið svo málningin festi sig betur .
