Ný sjónvarpsstöð fór í loftið í vikunni , isTV heitir hún og er töluvert af íslenskri dagskrárgerð þar að finna .
Jón Kaldal , ritstjóri Iceland Magazine , lét ánægju sína í ljós á Twitter-síðu sinni á fimmtudag og skrifaði : " isTV er þrælefnilegt ! Heima-við-eldhúsborðið-dogma-stíllinn virkar vel .
" Ekki vöktu fagnaðarlæti eða þá tapgrátur áhorfenda í stúku minni athygli þegar úrslitaleikur Argentínu og Þýskalands fór fram á heimsmeistaramótinu í knattspyrnu .
Helga Arnardóttir fréttakona skrifaði á Twitter eftir að ljóst var hverjir yrðu heimsmeistarar : " Finn til með grátandi argentínsku börnunum eftir leikinn .
Minn fyrsti og síðasti íþróttastatus .
" Kollegi hennar Rakel Þorbergsdóttir , fréttastjóri RÚV , hélt með Argentínumönnum og skrifaði á Twitter að það yrði líka einhver að halda með þeim .
Í lok leiks þegar heimsmeistararnir tóku á móti hamingjuóskum , meðal annars frá kanslara Þýskalands , samgladdist hún Þjóðverjum hins vegar greinilega innilega .
" Angela kann að óska sínum mönnum til hamingju , kröftug faðmlög og menn nánast tuskaðir til af gleði .
" Ragnheiður Elín Árnadóttir , iðnaðar- og viðskiptaráðherra , tók óvæntan snúning á þessum lokaleik á HM .
Á Facebook birti hún myndbandsupptöku og skrifaði : " Í tilefni af lokaleik HM langar mig að deila 20 ára gömlu örstuttu myndbandi frá HM94 í Bandaríkjunum .
Þar öðlaðist ég heimsfrægð í 4 sekúndur í nýja doppótta kjólnum mínum ! " Til nánari útskýringa þá birtist Ragnheiður í smástund í mynd þar sem hún sat í áhorfendastúkunni í leik á heimsmeistaramótinu í knattspyrnu árið 1994 .
Sögunni fylgdi ekki hvaða leikur þetta var .
