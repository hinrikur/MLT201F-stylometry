Sumir brottfluttir Siglfirðingar fá enn vatn í munninn þegar minnst er á bakarí bæjarins , Aðalbakarann .
Helsta ástæðan er sögð fágæt vara sem kölluð er hvort tveggja anísstykki og sírópskökur .
Þessar kökur hafa verið á boðstólum á Siglufirði í áratugi .
Hjónin Elín Þór Björnsdóttir og Jakob Kárason bakarameistari eiga og reka Aðalbakarann .
" Á stríðsárunum komu hingað þýskir bakarar og með þeim þessi sírópskaka ; síðan hefur hún verið framleidd hér , " segir Jakob í samtali við Morgunblaðið .
" Ég veit ekki betur en við séum eina bakaríið á landinu sem býður upp á þessa vöru .
Þetta var einhvern tíma bakað á Akureyri en ekki lengur .
" Jakob segir sírópskökuna sérstaka .
" Annaðhvort elska menn hana eða spýta út úr sér eftir fyrsta bita ! Hún er , og á að vera , bragðsterk .
" Í kökurnar eru notaðar sykur , hveiti , smjör , lyftiduft , síróp og anísdropar .
" Bakaríið er þekkt fyrir sírópskökurnar og ástarpunga , og við gefum útlendingum sem koma hingað gjarnan að smakka , því þetta er svo sérsiglfirskt .
Það er gaman að sjá hvernig þeim líkar .
" Siglfirðingafélagið er vel virkt fyrir sunnan og þau Jakob senda stundum sírópskökur þangað fyrir fundi .
" Og það er ekkert grín að margir panta sér sírópskökur suður .
Þær geymast vel í frysti og svo setja menn bara glassúrinn á sjálfir .
" 