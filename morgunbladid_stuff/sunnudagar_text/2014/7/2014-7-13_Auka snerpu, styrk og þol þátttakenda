Styrkur , snerpa og þrek virðist meðfætt hjá sumum íþróttamönnum .
Þeir sem fylgst hafa með heimsmeistaramótinu í knattspyrnu hafa séð leikmenn eins og Arjen Robben spretta fram úr yngri leikmönnum og dansa í kringum knöttinn eins og ballerína .
Bandaríska landsliðið hefur einnig vakið athygli fyrir ótrúlegt líkamlegt form leikmanna , sem virðast hafa endalausa orku til að hlaupa á eftir boltanum þó svo að komið sé í síðari hálfleik framlengingar .
Líkamlegt form þessara kappa er þó alls ekki meðfætt og ættu flestir sem eru tilbúnir að leggja hart að sér að geta bætt sig þegar kemur að styrk , snerpu og þreki .
Róbert Traustason , rekstrarstjóri og þjálfari hjá BootCamp , er einn margra brautryðjenda nýrra æfingakerfa á Íslandi , en BootCamp hefur kynnt Íslendingum bæði Boot Camp- og Crossfit-æfingakerfin og hafa þau notið gífurlegra vinsælda á hér á landi .
BootCamp , líkt og viðskiptavinir stöðvarinnar , er sífellt að bæta sig að sögn Róberts og finna nýjar leiðir til að koma til móts við íþrótta- og afreksfólk og alla aðra sem vilja bæta sig og styrkja .
Nýlega var því tekið upp nýtt æfingakerfi sem einblínir á styrk og þrek .
" Strength-æfingarnar , eins og þær eru jafnan kallaðar , eru tiltölulega nýjar í æfingaflóru okkar , en tilgangur þeirra er að auka styrk og snerpu þeirra sem þær sækja .
Kerfið er hannað af okkur frá grunni og æfingarnar byggðar upp á markvissan hátt .
Við höfum einnig þá sérstöðu að geta nýtt okkur ákveðna þætti sem við höfum fullkomnað í Boot Camp-æfingakerfinu , " segir Róbert , sem vill þó ekki meina að æfingakerfið sé einhæft þó að nafnið gefi til kynna að einblínt sé á mjög afmarkaða hluti .
" Þú færð að vinna með styrk þinn á fjölbreyttan hátt og eykur ekki aðeins hámarksstyrk þinn heldur einnig vöðvaúthald og snerpu .
Síðari hluti nafnsins vísar svo til þreksins sem við vinnum með , enda ætti það aldrei að vera undanskilið úr þjálfun neins og þú munt svitna og hækka púlsinn á æfingum .
" Skemmtilegir hóptímar Ólíkt tækjasölum margra líkamsræktarstöðva er æft í hópi hjá BootCamp , en það gerir æfingarnar skemmtilegri og markvissari að sögn Róberts .
" Strength-æfingarnar eru leið til að auka vöðvastyrk og úthald á skemmtilegan hátt því að hópastemmningin sem er okkar sérstaða tryggir það að þú færð aðhald , félagsskap og nærð hraðar árangri heldur en ef þú myndir æfa á eigin spýtur .
Hóparnir eru ekki mjög fjölmennir því við viljum að þjálfarar hafi góða yfirsýn yfir allt það sem fer fram á æfingunni og nái að fylgjast persónulega með hverjum og einum .
" Hámarksstyrkur er ekki eiginlegt markmið æfingakerfisins heldur segir Róbert fyrst og fremst vera horft til þess að bæta allt í senn , styrk , snerpu , hraða og úthald .
Þannig fái hver og einn meira út úr kerfinu þegar eingöngu er horft á einn einstakan þátt .
" Við byggjum æfingarnar upp á markvissan hátt svo að þú munt bæta þig á allan hátt .
Í grunninn erum við að tala um markvissa styrktarþjálfun en ekki eingöngu með áherslu á hámarksstyrk heldur einnig snerpu , hraða og úthald .
Þetta hentar því sérstaklega vel íþróttamönnum sem þurfa að auka snerpuna , stökkkraftinn og styrk sinn en einnig öllum þeim sem vilja bæta þessa hluti og vilja gera það í skemmtilegu umhverfi .
Við heyrum iðulega frá okkar fólki að það hafi þurft að vinna í þessum þáttum en leiðst að fara í lyftingasal .
Þarna finnur það þetta skemmtilega element sem þú færð ekki þegar þú ert einn að æfa .
Hópþjálfunin hefur upp á svo margt að bjóða sem kemur til góðs , s.s. samvinnuna , hvatninguna , heilbrigða samkeppni o.fl .
" Gott að hafa einhvern grunn fyrir " Flestir meðlima okkar eru með grunn úr Boot Camp eða Crossfit , sem er mjög góður grunnur fyrir þessar æfingar , " segir Róbert og bendir á að auðvitað sé best að þátttakendur hafi náð þokkalegum tökum á hreyfingum með eigin líkama , s.s. í hnébeygjum og armbeygjum , áður en farið er að gera sambærilegar hreyfingar með aukaþyngd , t.d. stöng og lóðum .
" Hjá okkur er hver og einn að vinna út frá sinni eigin getu og því fá allir að taka þyngdir og hreyfingar við sitt hæfi .
Sá sem er sterkur tekur því meiri þyngd í styrktaræfingunum en sá sem hefur ekki náð eins langt enn .
Við vinnum síðan mikið með hlutfall af styrk hvers og eins og því fá allir jafnt út úr æfingunum .
" Róbert segir námskeiðið hafa gengið framar björtustu vonum og viðtökurnar verið miklu meiri en þá óraði fyrir fyrir í byrjun .
" Margir eru búnir að vera hjá okkur núna frá upphafi æfingakerfisins , í rúma níu mánuði , og eru enn að bæta sig á mörgum sviðum .
Í upphafi voru þetta mestmegnis strákar en núna er kynjahlutfallið nokkurn veginn jafnt .
" 