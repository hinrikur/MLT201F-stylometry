WOW cyclothon fjármagnaði helminginn af kaupverði aðgerðaþjarka Landspítalans .
Hvort var betra að afhenda sigurvegaranum verðlaunin eða afhenda andvirðið ? WOW cyclothonið fór fram úr okkar björtustu vonum á öllum sviðum , þar með talin áheitasöfnunin .
Hvort tveggja var stórkostlegt .
Hvert var mesta svokallaða WOW-atvikið í keppninni að þínu mati ? Lokaspretturinn frá Kömbunum og í mark hjá Workforce A og Erninum TREK er nú þegar orðinn goðsagnakenndur .
Hvar er skemmtilegast að hjóla ? Það er erfitt að toppa það að hjóla meðfram sjónum á Suðurlandi undir jökli í miðnætursólinni .
Þú hefur hjólað víða og lengi .
Hvernig er hjólreiðamenning landans ? Hún er mjög góð .
Það er frábært að sjá hversu mikil vakning og gróska hefur átt sér stað undanfarin ár hér á landi .
Það á bara eftir að vaxa .
Þegar þú varst hjá OZ settuð þið iPulse á markað sem hefur verið sagt að sé undanfari Facebook .
Funduð þið upp Facebook ? Já já , og netið líka ...
ekki samt segja Al Gore frá því .
Er rétt að þú hafir haldið fyrirlestur árið 2000 sem hét Why the internet should disappear ? Vildir þú ekki netið ? Þetta er hárrétt og hefur heldur betur ræst .
Það sem ég átti við og útskýrði var að netið yrði eins sjálfsagður hlutur og rafmagnið og að við myndum einfaldlega gera ráð fyrir því að vera alltaf með aðgang og netið yrði orðið óaðskiljanlegur hluti af okkar samskiptum , starfi , námi og leik .
Hverjir vinna HM ? Holland .
Hvað er svo framundan í sumar ? Ég er að reyna að gerast bóndi og fá mér hænur .
