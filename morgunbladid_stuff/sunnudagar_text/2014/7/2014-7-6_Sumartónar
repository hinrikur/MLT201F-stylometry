Sumartónleikaröð Akureyrarkirkju hefst í 28. sinn með tónleikum á sunnudag klukkan 17 .
Það verða sannkallaðir fjölskyldutónleikar því fram koma hjónin Inga Rós Ingólfsdóttir sellóleikari og Hörður Áskelsson organisti ásamt dóttur þeirra , Guðrúnu Hrund Harðardóttur víóluleikara .
Þau leika fjölbreytileg verk eftir tónskáld ólíkra tíma , Telemann , Schmelzer , Guilain , Gunnar Andreas Kristinsson , Jón Leifs , Rachmaninoff , Saint-Säens og Áskel Jónsson .
Aðgangur á tónleikana er ókeypis .
Sumartónleikar í Akureyrarkirkju hafa verið haldnir frá árinu 1987 og eru önnur elsta tónleikaröðin á Íslandi .
