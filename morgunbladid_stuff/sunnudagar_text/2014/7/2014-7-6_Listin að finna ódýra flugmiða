Netið hefur gefið ferðalöngum möguleika á að bera auðveldlega saman verð á flugmiðum og finna með nokkrum músarsmellum hagstæðasta flugið á milli borga .
Með netinu koma líka allskonar trix og brellur , sumar neytendum í hag og aðrar í óhag .
Hagsýnir ferðalangar ættu að hafa nokkrar reglur í huga þegar þeir leita að flugi : Vafrinn veit hver þú ert Svo virðist sem sumar flugleitarvélar og flugfélög reki heimsóknir notenda með svk .
" kökum " ( e. cookies ) .
Kökur eru litlar gagnaskrár sem hjálpa vefsíðum að auðkenna notendur og rekja notkunarsögu þeirra .
Það virðist ekki enn hafa verið staðfest með óyggjandi hætti en sterkur grunur leikur á að sumar flugleitarvélar noti þessar upplýsingar til að hækka verðið .
Gerist það þá þannig að leitarvélin sér ef notandi leitar t.d. oft , yfir nokkra daga , að flugi á tiltekinn áfangastað á tilteknum degi , þá fer verðið á flugmiðum þann dag að skríða upp á við .
Ferðalagavefurinn JohnnyJet.com sannreyndi þetta .
Blaðamaður vefsins bókaði flug með American Airlines í sínum reglulega vafra og bókaði svo sama flug á sömu vefsíðu en með öðrum vafra með engar kökur tengdar fyrri heimsóknum og leitum á síðunni .
Útkoman var töluvert ódýrari flugmiði .
Til að passa að kökurnar geri ekki flugmiðann dýrari er því góður siður að opna annan vafra og slá inn sömu leitarforsendur og sjá hvað gerist .
Er einnig hægt að " hreinsa kökur " úr vafranum en því gæti fylgt sú fyrrihöfn að gagnlegar kökur tengdar öðrum vefsíðum hverfa um leið .
Dýrir dagar og ódýrir Samkvæmt USA Today má eiga von á besta verðinu , a.m.k. á innanlandsflugi í Bandaríkjunum , þegar bókað er síðdegis á þriðjudögum .
Þá eru sætin yfirleitt ódýrari þegar flogið er á þriðjudögum , miðvikudögum og laugardögum , nema ef þessir dagar eru nálægt stórhátíð .
Ef stendur til að fljúga á háannatíma mælir blaðamaður USA Today með því að bóka með þriggja mánaða fyrirvara , en þegar 4-6 vikur eru eftir í flugið er lítið orðið eftir af hagstæðu sætunum .
Ef notuð er flugleitarvél við leitina er óvitlaust að kíkja beint á heimasíðu flugfélagsins sem býður best .
Ef hægt er að bóka þar beint má mögulega spara smávægilega þóknun til flugleitarvélarinnar .
Einnig getur það gerst að fargjaldaskrár leitarvélanna er ekki tæmandi og betra tilboðsverð í boði á síðu flugfélagsins .
Missterkar leitarvélar Svo er vissara að gera samanburð á milli leitarvéla .
Vefsíður eins og Dohop , SkyScanner , Hipmunk og Kayak hafa allar sínar sterku og veiku hliðar .
Þær tvær síðastnefndu þykja t.d. mjög góðar til að finna flug innan Bandaríkjanna , en þær tvær fyrrnefndu standa betur að vígi fyrir flug til annarra heimshluta .
