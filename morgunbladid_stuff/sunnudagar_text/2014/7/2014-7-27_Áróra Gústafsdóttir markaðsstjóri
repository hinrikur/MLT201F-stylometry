Það eru margar bækur sem hafa fylgt mér lengi .
Ég er nýbúin að standa í flutningum og handlék þá þessa góðu vini , til dæmis Dimmalimm , sem ég á í mörgum útgáfum og á hinum ýmsu tungumálum , meðal annars sem lítið hefti á fjórum tungumálum .
Eins voru þar mjög tætt og löskuð eintök af Selnu m Snorra og Vísnabókinni .
Sögur og ljóð Ástu Sigurðar hafa fylgt mér síðan 1985 .
Saga Ástu Sunnudagskvöld til mánudagsmorguns hafði mikil áhrif á mig .
Spámaður Kahil Gibran og ljóðabókin Aldrei kaus ég framsókn eftir Kristján Hreinsson eru í miklu uppáhaldi .
Ég er forfallinn aðdáandi myndlistarbóka og mér þykir mjög vænt um Diane Arbus , sem er fyrsta bókin sem maðurinn minn gaf mér .
Við útskrift úr listfræði gáfu foreldrar mínir mér Íslensk myndlist I og II eftir Björn Th. Björnsson .
Pabbi gaf mér svo doktorsritgerð Selmu Jónsdóttur , sem hún varði við Háskóla Íslands 1960 fyrst kvenna : Byzönzk dómsdagsmynd í Flatatungu .
Þessa þrenningu handleik ég með lotningu .
Þegar ég var við nám í Bandaríkjunum átti ég uppáhalds bókabúð sem heitir The Dusty Bookshelf , þar fann ég listaverkabækur með verkum Toulouse-Lautrec og Norman Rockwell , báðar alveg dásamlegar .
Ósjálfrátt eftir Auði Jónsdóttur er bók sem er í miklu uppáhaldi .
Eitt fyrsta starf sem ég fékk sem unglingur var að kenna börnum á skíði hjá skíðadrottningunni margumræddu í bók Auðar .
Bók Arto Paasilinna , Dýrðlegt fjöldasjálfsmorð er óborganleg .
Ég missti af flugi í Cancun í Mexíkó af því að ég var í bókabúð .
Bókin sem varð til þess að ég varð strandaglópur var The Monk Who Sold His Ferrari .
Leynda rmálið hans pabba eftir Þórarin Leifsson er ein besta barnabók sem ég hef lesið , ég bíð spennt eftir nýju bókinni hans .
