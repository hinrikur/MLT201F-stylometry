Fyrir áhugafólk um lestarferðalög er tilvalið að skella sér í ferð með Al Andalus-lestinni um Spán .
Vagnar lestarinnar voru smíðaðir í Frakklandi árið 1930 og hafa nú verið gerðir upp í upprunalegri mynd .
Innviðir lestarinnar eru stórglæsilegir , klefarnir hannaðir í klassískum stíl og minna á svítur lúxushótels .
Hægt er að velja um ýmsar leiðir en sagt er að ferðalagið í kringum Andalúsíu sé einstaklega eftirminnilegt .
