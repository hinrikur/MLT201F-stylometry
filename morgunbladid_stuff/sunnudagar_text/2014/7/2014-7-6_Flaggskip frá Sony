Tæknirisinn Sony var löngum í fararbroddi í hátækni og miðlun , lengi vel eitt áhrifamesta fyrirtæki heims á því sviðið , en heldur tók að halla undan fæti á síðasta áratug síðustu aldar og í upphafi þessarar , ekki síst ef litið er til tækja eins og farsíma og spilastokka .
Á endanum ákváðu eigendur fyrirtækisins að gripa í taumana , stjórnarformanni og stjórnanda fyrirtækisins var skákað til hliðar og í hans stað kom innanbúðarmaður , Kazuo Hirai , sem starfað hafði á tónlistarsviði Sony og síðar á leikjasviði þess með góðum árangri .
Frá því Hirai tók við hefur svipmót fyrirtækisins breyst , það er orðið djarfara og tilraunaglaðara sem birtist meðal annars í nýrri gerð PlayStation , sem fjallað var um hér fyrir stuttu , og eins í farsímadeild Sony , en þar hafa menn heldur en ekki tekið til hendinni , sem frá sér hver afbragðssímann af öðrum , nú síðast Xperia Z2 .
Ekki er nema hálft ár siðan Xperia Z1 kom á markað og vekur athygli í sjálfu sér að þegar sé komin ný gerð hans .
Við nánari skioðun kemur þó í ljós að rétt er að telja Xperia Z2 endurbætta útgáfu af Xperia Z1 sem var aftur endurbætt útgáfa af Xperia Z sem kom út fyrir rúmu ári .
Z-línan af símum frá Sony er lúxusleg við fyrstu kynni , símarnir þungir í hendi en traustir , ekkert plast bara stál og gler ; framhlið og bak gler og stálkantar .
Z2 er farsímaflaggskip Sony og rétt að bera hann saman við það besta sem helstu keppinautarnir kynna , iPhone 5S , og Galaxy S5 .
Tæknileg útfærsla er framúrskarandi , ekki síður en hjá keppinautunum , en Sony státar af ýmsu sem skákar hinum , til að mynda frábærri myndavél með myndflögu í yfirstærð sem tekur 4K vídeó , hljóðstýringu sem útilokar umhverfishljóð , skjá með Triluminos litastýringu og X-Reality skerpustillingu svo má telja .
Skjárinn notar ýmsa tækni sem Sony hefur þróað í sjónvarpslínu sína og skilar besta farsímaskjá sem ég hef séð , ekki síst þegar maður horfir á kvikmynd í honum .
Hljóðkerfi í símanum er líka einkar vel heppnað .
Eins og getið er útilokar það umhverfishljóð með því að síminn nemur aukahljóð og gerir síðan hvað hann getur til að útiloka þau og gekk bara býsna vel .
Bassahljómur var til fyrirmyndar og eins tónlist á hærri tíðnisviðum - ekki bara frábær sími heldur líka fyrsta flokks spilastokkur .
Við það má svo bæta að tveir hátalarar eru á símanum , hvor á sínum enda hans , og því hægt að horfa á kvikmyndir / hlusta á tónlist með stero hljómi .
Hljómurinn verður eðlilega aldrei eins góður og með vönduðum heyrnartólum , enda hátalarar eðlilega pínulitlir .
Ekki má skilja þetta svo að Z2 sé fullkominn að öllu leyti .
Mér finnst hann til að mynda ekki fara nógu vel í hendi og þó ég átti mig á því að gúmmíröndin sem rétt gægist upp meðfram skjánum sé til að hlífa honum þá finn ég alltaf fyrir henni þegar ég tek símann upp - nokkuð sem gleymist þó væntanlega með tímanum .
Hnappurinn á hægri hlið símans sem notaður er til að kveikja á honum er líka klunnalegur , en það er nokkuð sem venst líka , eins og ég lærði á að nota Xperia Z um hríð .
Annað sem mér fannst stundum til ama var viðmótið sem Sony leggur ofan á Android-stýrkerfið , en sumt þar var þó til bóta .
Ekki er alltaf nýjasta útgáfa af Android á símunum frá Sony , en vill svo til í þetta sinn að Andoid 4.4.2 er upp sett á honum .
Á símanum er rauf fyrir minniskort , sem getur verið allt að 128 GB , en gagnaminni í honum er 16 GB og vinnsluminni 3 GB sem er vel í látið .
Sony Xperia Z2 kostar 139.990 kr , en er á tilboði hjá Nýherja á 129.990 með Smartband æfingamælinum .
Eins og getið er hér til hliðar er Z2 endurbætt gerð Z og Z1-símanna , en þær endurbætur eru umtalsverðar , ekki bara stærri og öflugri myndavél og betri skjár , heldur er líka 2,3 GHz fjögurra kjarna Krait 400 örgjörvi með Adreno 330 grafíkörgjörva í honum .
Einnig GPS , FM útvarp , ANT + stuðningur , sjónvarpsútgangur og svo má lengi telja .
Árni Matthíasson 