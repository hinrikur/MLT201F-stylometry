Börn þurfa að hreyfa sig að minnsta kosti klukkutíma á dag og fullorðnir að lágmarki hálftíma samkvæmt ráðleggingum landlæknis .
Þetta er til viðbótar við þær venjulegu daglegu athafnir sem við stundum .
Hreyfingin þarf auk þess að vera við miðlungs- eða mikla ákefð .
Þegar kemur að hreyfingu skiptir mestu máli að finna sér eitthvað sem við höfum virkilega gaman af og nennum að stunda reglulega .
Góður árangur næst sjaldan ef engin ánægja er af hreyfingunni .
Flest hreyfing er góð en sumir treysta sér ekki í mikil átök eða hreinlega nenna ekki of miklum átökum .
Góðu fréttirnar eru þær að til er fjöldi íþrótta sem flestir ættu að geta stundað án þess að vera í of miklum átökum eða eiga á hættu að lenda í álagsmeiðslum .
Sund er ein þeirra íþrótta sem flest okkar geta stundað og er allt í senn holl hreyfing sem reynir á flesta vöðva líkamanns og byggir á mjúkum hreyfingum í vatni og dregur því úr hættunni á meiðslum sem fylgja svo mörgum íþróttum .
Þá er fátt sem brennir hitaeiningum hraðar en sund .
Hjólreiðar eru líka tilvalin leið til að fullnægja daglegri hreyfingu og á meðalhraða er hægt að brenna allt að 490 kcal á klukkutíma , það fer þó vissulega eftir aldrei og þyngd .
Góður hálftíma göngutúr á dag ætti að vera tilvalinn fyrir þá sem vilja fara rólega af stað en mestu máli skiptir að velja sér eitthvað sem hentar heilsu okkar og áhuga .
Það má vera fótbolti , fjallgöngur , líkamsræktin , crossfit , fimleikar , dans eða aðrar íþróttir .
Munum bara að hreyfa okkur að lágmarki hálftíma á dag .
