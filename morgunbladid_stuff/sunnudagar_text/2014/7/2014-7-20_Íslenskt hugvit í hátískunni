Áslaug Magnúsdóttir , frumkvöðull og kaupsýslukona , hefur opnað nýjustu afurð sína , vefsíðuna Tinkertailor.com þar sem viðskiptavinir geta hannað sín eigin föt frá hátískufyrirtækjum .
Smáforritið tinkertailor mun síðan koma í júlí bæði í Google play og Apple store .
Meðal hönnuða sem hægt er að fá sérhönnuð föt frá eru Giambattista Valli , Rodarte og Alberta Feretti .
Tinkertailor er tæknivædd heimasíða þar sem hægt er að " máta " föt , breyta sniðum , velja liti , bæta við ermum , síkka pils og í raun allt sem hugurinn girnist .
Það tekur rúma þrjá mánuði að fá fötin heim að dyrum enda tímafrekt að sérhanna góða flík .
Áslaug fékk viðurnefnið " guðmóðir tískunnar " frá tískutímaritinu Vogue en hún hefur lengi verið talin brautryðjandi á sínu sviði .
Hennar nafn er vel þekkt innan tískugeirans en tímaritið Fast Company valdi hana eina af 100 mest skapandi manneskjum í viðskiptum .
Þá var hún valin ein af þeim 50 valdamestu í tískuheiminum af vefsíðunni Fashionista .
Stofnandi Moda Operandi Áslaug var áður forstjóri Moda Operandi sem umbylti tískuheiminum á sínum tíma því með henni var hægt að kaupa hátískuföt á hátæknivæddan hátt .
Verðið er jafn misjafnt og vörumerkin eru mörg á síðunni en það er hægt að finna 20 þúsund dollara kjóla inni á síðunni , sem gerir rúmlega 2,3 milljónir króna .
Og þá á eftir að senda kjólinn heim .
