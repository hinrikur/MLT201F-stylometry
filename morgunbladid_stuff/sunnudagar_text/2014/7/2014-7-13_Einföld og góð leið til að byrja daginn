Íslenskt skyr virðist fara sigurför um heiminn , enda bæði gott og hollt .
Í bland við góða ávexti er það enn betra og því tilvalið að byrja fallegan sumardag á góðum ávaxta- og skyrdrykk .
Hér eru tvær góðar uppskriftir að skyrdrykk í sumarbústaðinn eða fríið sem eru ríkar af próteini og kolvetnum og hjálpa okkur að byrja daginn með krafti .
Uppskriftirnar eru einfaldar og allir ættu að geta skellt í einn skyrdrykk .
Suðrænn skyrdrykkur ½ lítil dós ferskju og hindberjaskyr ½ lítil dós jarðarberjaskyr ½ banani og sneið af ananas 1 – 2 matskeiðar kókos Skyrdrykkur með jarðarberjum ½ lítil dós vanilluskyr ½ lítil dós jarðarberjaskyr ½ banani ½ pera og jarðarber eftir eigin smekk .
