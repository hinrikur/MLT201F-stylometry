Leikkonan Alexía er þessa dagana að leggja lokahönd á kynfræðslu-uppistand Pörupilta sem hún mun flytja í Borgarleikhúsinu í febrúar og mars ásamt Maríu Pálsdóttur og Sólveigu Guðmundsdóttur .
Pörupiltarnir voru áður með uppistand í Þjóðleikhúskjallaranum við góðar undirtektir og hafa farið út fyrir landsteinana með þá sýningu .
Hvað eruð þið mörg í heimili ? Við erum fjórar manneskjur og eitt dýr .
Maður , kona , drengur , stúlka og kettlingur .
Hvað áttu alltaf til í ísskápnum ? Endalaust af hálfum pestókrukkum .
Möndlumjólk , kúamjólk og kaffibaunir þurfa líka að vera í skápnum svo dagurinn verði góður .
Hvað fer fjölskyldan með í mat og hreinlætisvörur á viku ? Alltof mikið .
Hvar kaupirðu helst inn ? Melabúðin er í miklu uppáhaldi en Krónan úti á Granda er líka ljómandi fín fyrir stórinnkaupin .
Hvað freistar helst í matvörubúðinni ? Útlenskir ostar og engiferöl .
Erfitt að standast það .
Hvernig sparar þú í heimilishaldinu ? Með því að gefa kettinum afgangana að borða og henda engum mat .
Hvað vantar helst á heimilið ? Það vantar margt á heimilið , t.d. vantar hurð á hjónaherbergið , en það er allt í vinnslu .
Eyðir þú í sparnað ? Nei , nei .
Skothelt sparnaðarráð ? Vera með grænmetisgarð og tína sveppi og ber á sumrin .
Skella í frystinn og það dugar langt fram á vetur .
