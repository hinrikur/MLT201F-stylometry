Fyrsti íslenski tölvuleikurinn var gerður 1986 .
Síðan hefur gríðarlega mikið vatn runnið til sjávar og íslenskir tölvuleikir , Eve Online og Quiz Up eru alþjóðlegar stjörnur .
Alls vinna 620 manns við íslenska tölvuleikjagerð en samtök leikjaframleiðanda , IGI , eru leið á að sjá efnilegt fólk flytja búferlum vegna erfiðs rekstrarumhverfis .
Fimm vinsælustu tölvuleikirnir í iPhone á síðasta ári voru gerðir í Skandinavíu .
Benedikt Bóas benedikt@mbl.is Í slenskir tölvuleikir eru ekki gamlir .
Fyrsti íslenski tölvuleikurinn sem vitað er um var gerður 1986 og hét Sjóorrusta , gerður á gagnakassettu fyrir Sinclair Spectrum-tölvur .
Síðan leið tíminn þangað til EVE Online kom á markaðinn .
" Fyrsti alvöruleikurinn – sá sem er markaðssettur á alþjóðamarkaði er Eve Online frá CCP .
Þeir einfaldalega komu Íslandi á kortið .
Eitthvað sem við eigum að vera stolt af , " segir Ólafur Andri Ragnarsson hjá tölvufyrirtækinu Betware en hann situr í stjórn samtaka leikjaframleiðanda eða Icelandic Game Industry , skammstafað IGI. IGI voru stofnuð formlega 2009 eftir að nokkrir einstaklingar í leikjafyrirtækjum , þáverandi og verðandi , fóru að ræða saman hvort ekki væri hægt að stofna samtök í kringum þessa ört vaxandi grein .
Á hinum löndunum á Norðurlöndum eru sambærileg samtök en Norðurlöndin eru mjög framarlega í tölvuleikjum .
Tölvuleikir fyrir alla 400 manns vinna hér á landi við tölvuleikjagerð en allir starfsmenn innan IGI eru 620 , hluti starfsmanna vinnur erlendis enda eru fyrirtæki eins og CCP og Betware alþjóðafyrirtæki en með höfuðstöðvar sínar á Íslandi .
Ólafur Andri segir að ákveðin bjartsýni ríki innan tölvuleikjaframleiðanda enda sé hér meðbyr sem þurfi að nýta .
" Núna spilar alls konar fólk tölvuleiki en ef þú spyrð það þá kannast það ekkert við slíkt .
Tökum sem dæmi konu á besta aldri sem hefur gaman af því að spila Candy Crush Saga , FarmVille 2 eða Bubble Safari á Facebook .
Aldrei myndi hún viðurkenna að hún spilaði tölvuleiki .
Nei , þetta er bara Facebook , myndi hún segja .
" Fljótlega eftir að IGI var stofnað kom fram áhugi á að halda keppni í gerð tölvuleikja .
Hugmyndin var að virkja þá sem höfðu alltaf viljað búa til tölvuleik en aldrei haft tækifæri eða hvatningu til þess .
Fyrsta keppnin var um vorið 2010 og alls tóku 11 hópar þátt .
Hópurinn Clockwork Alien vann verðlaunin fyrir leikinn Path to Ares .
Keppnin var haldin aftur haustið 2011 með breyttu sniði , bæði styttri og með meiri stuðningi .
Þá vann Lumenox með leikinn Aaru ' s Awakening sem kemur á markað með vorinu .
Í ár er því þriðja keppnin .
Ólafur Andri segir að Norðurlöndin standi mjög framarlega þegar kemur að tölvuleikjagerð .
" Nokkur af helstu og öflugustu fyrirtækjum heims á þessum markaði , eru stofnuð og starfrækt á norðurslóðum .
Til marks um þennan árangur má til dæmis nefna að undir lok ársins 2013 voru allir fimm mest sóttu iPhone-leikirnir í Bandaríkjunum , búnir til á Norðurlöndunum .
Þetta voru leikirnir QuizUp frá Íslandi , Candy Crush Saga frá Svíþjóð , Angry Birds Go , Angry Birds Star Wars og Clash of Clans frá Finnlandi .
Tölvuleikir eru orðnir stærsti menningartengdi útflutningur Norðurlandanna .
" Vantar nokkra milljarða upp á Íslensk stjórnvöld mættu styðja betur við fjárfestingar í nýsköpunarfyrirtækjum segir Ólafur en umhverfið hér á landi fyrir tölvuleikjaframleiðslu sé allt annað en í nágrannalöndunum .
Hann segir að Finnar , sem eiga heiðurinn af Angry Birds leikjunum meðal annars , starfræki sjóð , svokallaðan Tekes sjóð sem sé líkur tækniþróunarsjóði .
" Við höfum kynnt okkur hvernig Finnar hafa byggt upp sinn leikjaiðnað .
Það er ekki ofsagt að þar er bullandi uppsveifla í leikjagerð og fjárfestar nánast banka upp á hjá áhugaverðum leikjafyrirtækjum í von um að fá að fjárfesta .
Hér er þessu öfugt farið , það er varla hægt að ná í nokkra fjárfesta .
Finnar stofnuðu sinn Tekes-sjóð til að fjárfesta í nýsköpun og skapandi greinum .
Sá sjóður er ekki ósvipaður tækniþróunarsjóði nema að sá finnski er um 90 milljaraðar íslenskra króna á meðan tækniþróunarsjóður er mun minni , " segir hann og hlær .
" Ef sá íslenski ætti að vera sambærilegur væri hann um 5,3 milljarðar króna á ári .
" Fjárfestar forða sér við íslenska umhverfið Ólafur Andri nefnir að gjaldeyrishöftin hafi fráhrindandi áhrif og séu skaðleg fyrir minni fyrirtækin .
Stóru fyrirtækin , eins og CCP og Betware , geti beygt sig undir höftin en litlu fyrirtækin lendi oftar en ekki í vandræðum .
" Á undanförnum árum höfum við talað við fjölda fjárfesta sem vildu vita meira um íslensk leikjafyrirtæki eða voru að skoða tilteknar fjárfestingar .
Sumir þessara fjárfesta voru mjög nálægt því að setja pening í íslensk fyrirtæki en það runnu á þá tvær grímur þegar þeir fóru að skoða umhverfið .
Þó að höftin eigi ekki að hindra fjárfestingu er tilvera þeirra , ein og sér , nægjanleg til þess að hafa mjög ákveðinn fælingarmátt .
Við verðum líka að átta okkur á því að Ísland er í samkeppni við önnur lönd um starfsfólk .
Það sem er nýtt og mikilvægt að stjórnvöld átti sig á er að sú kynslóð sem nú er komin út á vinnumarkaðinn og sækist í skapandi greinar , er mjög hreyfanleg .
Þetta er kynslóðin sem kaupir ekki geisladiska heldur gerist áskrifandi af Spotify .
Kaupir ekki DVD-diska , er frekar með Netflix o.s.frv. Það er því lítið mál fyrir það að ganga í störf í öðru landi og flytja .
Það pakkar bara í tösku og fer .
Við höfum aldrei séð þennan hreyfanleika áður .
Það skemmtilega við íslenskan leikjaiðnað er að flestir framleiðendur eru að horfa á erlendan markað , sem þýðir að ekki er verið að bítast um sama litla íslenska markhópinn .
Þessi markaður er svo stór að innan samtakanna , sem og á norrænum vettvangi , hafa menn alveg verið til í að deila upplýsingum á milli sín .
" Næsta bylgja að byrja Ólafur segir að stjórnmálamenn og fjárfestar hafi algjörlega misst af tækifærinu til að magna þann mikla kraft sem er í leikjagerð og skapandi greinum almennt .
" Í stað þess hafa fyrirtæki sem höfðu frábær tækifæri misst af þeim og horfið .
Fyrsta bylgjan er yfirstaðin , en sú næsta er rétt að byrja og við ætlum að reyna að nýta okkur það eins og við getum .
Þó er stuðning að finna og samskipti við stjórnvöld hafa alltaf verið góð .
Það vanti bara að stjórnmálamenn sjái stóru myndina .
" Það vantar skilning á hvernig þetta hangir allt saman .
Það tók Finna svolítinn tíma að ná þessu líka , eftir sína kreppu , en kerfið þeirra nú virkar gríðarlega vel .
Það er í raun stórkostlegt að geta byggt upp iðnað sem er gjaldeyrisskapandi , byggist á menningar- og sagnaarfi þjóðarinnar , er eftirsóttur af ungu fólki , skapar hálaunastörf og kallar á aukið hugvit og meiri menntun .
Hvers vegna erum við ekki að gera meira til þess að styðja við þetta og efla , " spyr hann kannski eðlilega svolítið hissa .
Stærri en Hollywood Tölvuleikjageirinn fór fram úr Hollywood fyrir tíu árum í tekjum .
Tölvuleikurinn Grand Theft Auto 5 , sem kom út á síðasta ári , halaði inn einum milljarði dollara á fyrstu þremur dögunum í sölu og kostaði meira í framleiðslu en flestar stórmyndir gera í dag .
Avatar er sú mynd sem hefur skilað mestum tekjum allra tíma fyrir Hollywood eða samtals 2,8 milljörðum dollara .
Það tók hana 50 daga að hala inn 600 milljónum dollara .
" Þetta lýsir því ágætlega hvað leikjaiðnaðurinn er orðinn stór , sennilega stærri og öflugri en flestir ímynda sér , " segir Ólafur Andri hjá Betware .
