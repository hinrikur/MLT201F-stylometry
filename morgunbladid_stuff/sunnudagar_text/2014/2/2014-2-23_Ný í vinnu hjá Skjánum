Tveir nýir starfsmenn , báðir með langa starfsreynslu af fjölmiðlum , eru komnir til starfa hjá Skjánum .
Böðvar Jónsson hefur verið ráðinn í stöðu rannsóknastjóra og ber ábyrgð á allri markaðsgreiningu fyrir miðla Skjásins .
Síðustu fjögur ár hefur Böðvar starfað sem sölustjóri sjónvarps hjá RÚV og þar áður sölustjóri áskrifta og rannsóknastjóri hjá 365 Miðlum .
Böðvar er viðskiptafræðingur frá Háskólanum á Bifröst og hefur einnig lokið stjórnendaprófi frá viðskiptaskóla í Madríd á Spáni Ásta Kristín Reynisdóttir verður sölustjóri áskrifta hjá Skjánum , það er Skjá einn , Skjá heim og Skjá krakka .
Síðastliðin ellefu ár hefur Ásta verið í sambærilegu starfi hjá 365 miðlum .
Hún er viðskiptafræðingur frá Háskólanum á Akureyri og tekur við starfinu af Hermanni Guðmundssyni sem verður þróunarstjóri Skjásins .
sbs@mbl.is 