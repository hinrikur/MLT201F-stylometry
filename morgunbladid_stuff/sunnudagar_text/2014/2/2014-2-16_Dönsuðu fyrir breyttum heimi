Við erum í sælu- og gleðivímu eftir þetta , " segir Soffía Dóra Sigurgeirsdóttir , framkvæmdastýra UN Women á Íslandi , en í hádeginu á föstudag fór fram átakið Milljarður rís þar sem hátt í 3.500 manns mættu saman í Hörpu og dönsuðu fyrir breyttum heimi .
Einnig var dansað á Ísafirði , Akureyri og víðar um land .
" Þetta er fyrst og fremst vitundarvakning til þess að uppræta ofbeldi gegn konum .
Öll vitundarvakning hefur áhrif á samfélagið í heild sinni og það er í raun viss hvatning og stuðningur við þolendur .
Það er skilvirkasta leiðin til að ná fram breytingum og hafa áhrif á viðhorf sem skilar sér svo aftur í lagasetningu .
Til að mynda hafa átt sér stað framfaraskref á Indlandi í kjölfar hópnauðgunar þar í landi í lok árs 2012 .
" Eftir hópnauðgunina áttu sér stað fjöldamótmæli sem varð til þess að róttækar breytingar urðu á allri löggjöf er varðar hvers kyns kynferðisofbeldi .
" Konur eiga ekki að þurfa að lifa í ótta við að vera áreittar , barðar eða brenndar fyrir það eitt að vera konur .
Milljarður rís-átakið á að vera út frá gleði og jákvæðni að þetta geti gerst , og það er hægt – að breyta heiminum ! " 