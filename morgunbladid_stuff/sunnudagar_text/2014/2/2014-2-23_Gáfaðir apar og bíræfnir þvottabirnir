Í þjóðgarðinum í Manuel Antonio eru dýr af öllum stærðum og gerðum .
Ókei , kannski ekki fílar , en m.a. nokkrar tegundir af eðlum og fiðrildum , froskar , leðurblökur og letidýr , sem sofa 18 tíma á dag .
Það heyrðust drunur í öskuröpum og smærri apar stukku um allt í trjánum við ströndina .
Óp heyrðist þegar þeir nöppuðu sælgætispoka af einni frúnni .
Gáfaðar skepnur .
Mikið var buslað í sjónum .
Eitt skiptið varð okkur litið til lands og sáum hóp þvottabjarna nálgast farangurinn okkar .
Fólk hljóp til bjargar – ég líka .
Þegar ég stuggaði einu dýrinu í burtu , glefsaði það í höndina á mér .
Létti þegar ég heyrði að þvottabirnir hér væru ekki með hundaæði eins og í Bandaríkjunum .
Seinna sneri flokkurinn aftur af því við voguðum okkur að opna dós með hnetum .
Ég bægði foringjanum frá með miklu snarræði og hreysti .
Þessu litla dýri sem reyndi að bíta mig .
Þvottabirnirnir hér hafa ekki áður hitt afkomanda íslenskra víkinga .
Pétur Blöndal 