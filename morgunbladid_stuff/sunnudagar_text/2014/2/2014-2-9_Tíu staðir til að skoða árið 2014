Upp er runninn árstími togstreitunnar .
Við höfum rétt nýlokið við að borga upp jólaspreðið og áramótaheitið um að spara meira er mjög svo ferskt í minni .
En það er febrúar , enn langt í vorið og okkur farið að dreyma sól og hita og spennandi frí á framandi stöðum .
En verðlag gengur í bylgjum og hefur bandaríska ferðasíðan BudgetTravel.com tekið saman lista yfir tíu áfangastaði sem er hagstæðara að heimsækja í ár en oft áður .
Ingibjörg Rósa Björnsdóttir ingibjorgrosa@gmail.com Upp er runninn árstími togstreitunnar .
Við höfum rétt nýlokið við að borga upp jólaspreðið og áramótaheitið um að spara meira er mjög svo ferskt í minni .
En það er febrúar , enn langt í vorið og okkur farið að dreyma sól og hita og spennandi frí á framandi stöðum .
En verðlag gengur í bylgjum og hefur bandaríska ferðasíðan BudgetTravel.com tekið saman lista yfir tíu áfangastaði sem er hagstæðara að heimsækja í ár en oft áður .
Ingibjörg Rósa Björnsdóttir ingibjorgrosa@gmail.com Þeir sem vilja halda sig innan Evrópu ættu að líta til Lettlands en höfuðborgin Riga var í byrjun ársins valin " Menningarborg Evrópu " .
Í Riga er sérlega fjölbreytt leikhúslíf og fjöldi nýlistarbygginga til að skoða og er miðbær Riga t.d. á heimsminjaskrá UNESCO .
Gamli borgarhlutinn er gersemi fyrir þá sem hafa gaman af flottum arkitektúr og fyrir þá sem vilja kíkja út fyrir borgina er stutt að ganga niður á strönd , en Riga stendur við Eystrasaltið .
Á vefsíðunni er mælt með Gistiheimili Jakob Lenz , þrátt fyrir að það sé í 15 mínútna göngufæri frá gamla miðbænum .
Ódýrustu herbergin þar eru ekki með sérbaði en verðið byrjar í tæplega 4.000 kr. nóttin .
Önnur Evrópuborg sem mælt er með að skoða í ár er Feneyjar .
Sígildur áfangastaður en gistináttaverð þar hefur lækkað um 7% frá í fyrra .
Svo þeir sem hafa látið sig dreyma um siglingu á gondólum ættu að drífa sig í ár til að geta merkt við það á listanum .
Í Feneyjum er vitaskuld margt annað markvert að sjá og gera , t.d. að skoða Piazza San Marco þar sem hið glæsilega Sansovino-bókasafn stendur á aðra hönd og Ducal-höllin á hina .
Fjöldi listasafna er í Feneyjum , þ.ám .
Peggy Guggenheim-safnið þar sem málverk úr einkasafni hennar eru til sýnis , og engin smávegis nöfn um að ræða heldur ; Picasso , Dali og Pollock svo dæmi séu tekin .
Mælt er með hóteli í 18. aldar stíl , Hotel Al Ponte Mocenigo , þar sem nóttin kostar frá um 13.000 krónum .
Flórída er klassískur áfangastaður fyrir sólþyrsta , og Orlando þá sérstaklega ef börn eru með í för .
Þar eru nefnilega þrír af flottustu skemmtigörðum heims : Disney World , Universal Studios og SeaWorld .
Í ár hafa gistinætur í Orlando lækkað um 7% og áðurnefndir skemmtigarðar einmitt allir nýlega opnað glæsilegar viðbætur ; í Universal Studios er það Transformers-þrívíddarrússíbaninn , Fantasíuheimurinn í Disney World og Keisaraveldi mörgæsanna í Sea World .
En það fleira en skemmtigarðar í Orlando , t.d. skemmtilegir veitingastaðir og í miðbænum var nýlega opnaður staðurinn Rusty Spoon þar sem hægt er að fá alls konar rétti úr " héraðinu " og hráefnið er allt af svæðinu .
BudgetTravel mælir með gistingu á Rosen Inn International-hótelinu , sem er sérstaklega fjölskylduvænt .
Þaðan ganga fríar skutlur í SeaWorld , Universal Studios og Wet ' n Wild-garðana og börn yngri en níu ára fá frítt að borða af hlaðborði veitingastaðarins á hótelinu .
Verðið á herbergjunum er frá um 7.000 krónum .
Austurströnd Kanada liggur við Atlantshafið og á sumrin er magnað að ferðast um þetta svæði .
Þarna eru litlu héruðin fjögur : New Brunswick , Prince Edward Island , Nova Scotia og Nýfundnaland og Labrador .
Þarna er margt að sjá og mikil saga á bak við , en ekki má gleyma matnum ! Sjávarréttirnir gerast vart ferskari en þarna er löng fiskveiðihefð og einn af áhugaverðari stöðunum til að skoða er sjávarútvegssafnið Fisheries Museum of the Atlantic í bænum Lunenburg í Nova Scotia .
Þarna er alltaf frekar lágt verðlag , sérstaklega á veitingastöðum , en vefsíðan mælir sérstaklega með gistingu á hinu krúttlega Smugglers Cove Inn í Lunenburg .
Varsjá í Póllandi er einnig á listanum yfir evrópskar borgir sem sérstaklega er vert að skoða árið 2014 .
Þessi sögufræga höfuðborg er algjör gullmoli fyrir ferðamenn og í ár hafa gistinætur þar lækkað um 20% í verði .
Ferð til Varsjár er eins og kennslustund í Evrópusögu ; hún hefur staðið af sér fjölmörg stríð en ávallt risið úr rústum á ný , fögur og full af áhugaverðum stöðum og stórkostlegum byggingum .
Lazienki-garðurinn er svo sannarlega eitthvað fyrir augað , bæði í byggingarlist og garðlist .
Á sumrin eru þar haldnir ókeypis píanótónleikar við styttuna af Chopin á hverjum laugar- og sunnudegi .
Þrátt fyrir mikla eyðileggingu í seinni heimsstyrjöldinni hefur tekist vel til að endurbyggja gamla borgarhlutann í Riga , svo vel að hann er nú á heimsminjaskrá UNESCO .
Gamli bærinn iðar nú af lífi , með kaffihúsum , galleríum og veitingastöðum .
Ibis Budget Reduta-hótelið býður sennilega ódýrustu gistinguna , þar eru herbergin mjög lítil en vel búin og verðið er frá rúmlega 5.000 kr. nóttin .
Af helstu borgum Bandaríkjanna er Philadelphia e.t.v. sú sem síst kemur upp í hugann sem áfangastaður í sumarfríinu .
En einmitt þess vegna er hún ódýrari en flestar hinna borganna og ekki eins mettuð af ferðaþjónustutilboðum .
Þarna blómstrar hins vegar menning og nýlega var hið sögufræga Barnes Foundation-listaverkasafn fært í nýtt húsnæði í miðbæ Philadelphiu .
Þar er því heilmikið að skoða á tiltölulega litlu svæði ; við Avenue of the Arts eru ýmiss konar söfn , t.d. tónlistarsafn og skemmtilegt safn sem heitir Please Touch .
Þá er leikhúslífið í Philadelphia litskrúðugt og ekki slæmt að skella sér á leiksýningu þar .
Inn á milli eru svo allavega skemmtilegir veitingastaðir og sjarmerandi krár .
Stórborgin Buenos Aires í Argentínu er oft kölluð " París Suður-Ameríku " .
Hvað er hægt að gera þar ? Jú , dansa tangó , borða , versla og svo dansa aðeins meiri tangó .
Buenos Aires er heimsborg , uppfull af sögufrægum stöðum , fjölbreyttum söfnum og iðandi næturlífi .
Eitt safnanna er tileinkað Evu Perón , þar sem hægt er að skoða muni úr hennar eigu og glæsilegan fatnað forsetafrúarinnar sálugu .
Rómansk-amerískri list eru gerð góð skil í Museum of Latin American Art en þar má sjá verk eftir Fridu Kahlo , Diego Rivera og fleiri .
Það er einfaldlega allt sem hugurinn girnist í Buenos Aires .
Önnur góð ástæða fyrir að fara þangað í ár er að gistináttaverð hefur lækkað um 8% frá því í fyrra .
BudgetTravel mælir með Hotel Boutique Racó de Buenos Aires sem stendur örlítið fyrir utan borgina en nálægt jarðlestastöð , gistingin kostar frá um 7.500 kr. nóttin .
Í höfuðborg Suður-Kóreu , Seúl , er iðandi bræðingur menningar og popptísku .
Um þessar mundir er K-popp allsráðandi í borginni svo ef þú ert aðdáandi Gangnam Style er þetta rétti tíminn til að heimsækja Seúl .
Að auki hefur hótelgisting þar lækkað um 9% í verði frá síðasta ári .
Saga borgarinnar er litrík og merkar byggingar nánast á hverju götuhorni .
Gamall byggingarstíll er enn við lýði í Bukchon Hanok-hverfinu og um leið og ferðamenn eru hvattir til að skoða það eru þeir beðnir að fara hljóðlega um göturnar þegar þeir skoða lágreist húsin , til að virða friðhelgi íbúanna .
Vandað handverk er stolt Kóreubúa og er bæði hægt að sjá slíkt á Han Sangsu Embroidery-safninu og fá tveggja klukkutíma kennslu í útsaumi .
En hún fer fram á kóresku svo það er vissara að læra dálítið í málinu áður en ferðalagið hefst .
Suður-Afríka er heldur betur vinsæll áfangastaður en í ár hefur orðið 8% lækkun á hótelgistingu í landinu .
Það er því tilvalið að drífa sig loksins í safaríferð eða bara hanga með mörgæsunum sem rölta frjálsar um Boulders Beach í Höfðaborg .
Strendurnar þar eru rómaðar ; vestanmegin er Atlantshafið með fallegum sólsetrum og góðum sólbaðsströndum , austanmegin er Indlandshafið sem er tilvalið til sunds eða brimbrettaiðkunar .
Jóhannesarborg er svo að sjálfsögðu sögufræg og hægt að skoða þar safn um Nelson Mandela og aðskilnaðartímabilið .
Vefsíðan mælir með Parliament Hotel sem er á öruggu svæði í Jóhannesarborg og er morgunverður innifalinn í gistingunni sem kostar frá um 7.700 kr. nóttin .
Þessi eyja í Karíbahafinu er sannkölluð sumarleyfisparadís og er þar að finna fjölmarga dvalarstaði þar sem allt er innifalið , en verðlagningin samt lægri en á þeim sólarstöðum sem hafa verið hvað vinsælastir undanfarin misseri .
Þarna er þó engu minni sól , sandur eða sjór .
Tveggja manna herbergi á fimm stjörnu hóteli getur verið frá um 25.000 krónum nóttin en þeir sem velja fábrotnari gististaði ættu að leita fyrir sér í gamla sjávarþorpinu Las Terranas , þar er verðlag enn lágt , strendurnar hreinar , sjórinn tær og ekki of margt fólk .
Hægt er að skoða náttúrulífið á eynni í Los Haitises-þjóðgarðinum og síst er verra að skoða eyjuna með því að leigja kajak og róa um skipaskurðina og vötnin sem prýða hana .
