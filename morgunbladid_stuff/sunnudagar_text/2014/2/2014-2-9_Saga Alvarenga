José Salvador Alvarenga , sem segist hafa verið á reki um Kyrrahafið í 13 mánuði , mætti á blaðamannafund í vikunni og sagði heimsbyggðinni sögu sína .
Alvarenga dvelur nú á Marshall-eyjum en þangað rak hann á vélarlausum bát sínum .
Hann er 37 ára gamall og frá El Salvador en fór á hákarlaveiðar frá smábæ í Mexíkó í desember 2012 .
Vonskuveður skall á og hann og félaga hans tók að reka á haf út .
Sérfræðingar hafa sagt að mögulegt sé að lifa ferð sem þessa af en aðrir trúa ekki sögu hans .
Búið er að reikna út strauma hafsins og þeir standast .
Á blaðamannafundinum kom fram að enn væri ekki hægt að hrekja sögu Alvarenga .
Sjálfur segist Alvarenga hafa veitt sér til matar , m.a. skjaldbökur , fiska og fugla .
Félaga hans hafi hins vegar ekki tekist að melta skjaldbökublóðið og hráa fiskinn og látist úr ofþornun .
Hann hafi losað sig við líkið í hafið .
Ættingjar mannsins vilja fá svör við ýmsum spurningum .
Meðal annars af hverju hann hafi farið með Alvarenga á veiðar því svo virðist sem þeir hafi ekki þekkst neitt .
Alvarenga þjáist enn af ofþornun en er á góðum batavegi .
