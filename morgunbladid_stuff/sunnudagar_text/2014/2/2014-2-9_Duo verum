Duo verum , sem þau Kristrún Helga Björnsdóttir flautuleikari og Þröstur Þorbjörnsson gítarleikari skipa , heldur tónleika í 15:15 tónleikasyrpunni í Norræna húsinu á sunnudag kl. 15.15 .
Á tónleikunum flytja þau verk frá ýmsum tímabilum tónlistarsögunnar .
Byrjað verður á Ítalíu við lok 17. aldar og leikið verk eftir Corelli .
Þaðan liggur leiðin fram um eina öld , í klassíkina , og flutt verður verk eftir gítarsnillinginn Giuliani .
Skref er þá stigið til Argentínu fram á 20. öld og flutt verk eftir Piazzolla .
Þá eru ótalin verk Austurríkismannsins Takács og Ítalans Locatelli , frá fyrri tíð , en hann var nemandi Corellis .
