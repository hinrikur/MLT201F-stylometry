Fyrsta keppni nýs heimsmeistara í skák vekur alltaf athygli .
Sá " nýbakaði " finnur yfirleitt hjá sér ríka þörf til að sanna að hann sé verðugur handhafi krúnunnar .
Þannig var það með Aljekin eftir sigur í maraþoneinvíginu við Capablanca í Buenos Aires 1927 , hann varði titilinn 1929 gegn óverðugum áskoranda , Efim Bogljubow , en síðan vann hann mótin í San Remo 1930 og Bled 1931 með fáheyrðum yfirburðum .
Á fyrsta móti sem Spasskí tók þátt í eftir að hafa velti Petrosjan úr sessi vann hann glæsilega .
Það fór fram í San Juan í Púertó Ríkó sumarið 1969 .
Anatolí Karpov varð heimsmeistari vorið 1975 án þess að tefla við Bobby Fischer .
Hann var keyrður áfram af knýjandi þörf til að sanna sig og vann strax sigur á sterku móti sem skipt var á milli Portoroz og Ljubljana í Slóveníu .
Sem heimsmeistari byrjaði Kasparov á því að skrifa bók um einvígi nr. 2 við Karpov , nokkrum vikum síðar tefldi hann stutt einvígi við Jan Timman .
Ekki verður annað sagt en að Magnúsi Carlsen hafi tekist vel upp í sinni fyrstu prófraun sem lauk í Zürich í vikunni .
Þetta sex manna skákmót hófst með stuttu hraðskákmóti sem ákvarðaði töfluröð , síðan var tekið til við umferð kappskáka og loks umferð atskáka .
Kappskákirnar giltu tvöfalt en þar hlaut Magnús 4 vinninga af fimm og hafði nánast tryggt sér sigur er atskákirnar hófust .
En á ýmsu gekk í kappskákahlutanum ; hann var t.d. með tapað tafl gegn Nakamura í 3. umferð en slapp með skrekkinn og náði sigri .
Nakamura hefur nýverið gefið út þá yfirlýsingu að á næstu árum verði hann hættulegasti andstæðingur Magnúsar .
Betri færi fá menn varla gegn heimsmeistaranum og hann hlýtur að naga sig í handarbökin fyrir klúðrið .
Í atskákunum voru Magnúsi mislagðar hendur og fékk hann aðeins 2 vinninga en það dugði til sigurs .
Lokaniðurstaðan varð þessi : 1 .
Magnús Carlsen 10 v .
2 .
– 3 .
Caruana og Aronjan 9 v .
4 .
Nakamura 7 ½ 5 .
Anand 5 v .
6 .
Gelfand 4 ½ v .
Skákin við Boris Gelfand var fyrsta kappskák Magnúsar Carlsen sem heimsmeistara og hann tefldi sem slíkur : Magnús Carlsen – Boris Gelfand Grünfelds-vörn 1. c4 g6 2. d4 Rf6 3 .
Rf3 Bg7 4. g3 c6 5 .
Bg2 d5 6 .
Da4 Enn eitt dæmið um sjaldséða leiki í byrjun tafls hjá Magnúsi .
Hér er oftast leikið 6. cxd5 .
6 .
...
O-O 7 .
O-O Rfd7 8 .
Dc2 Rf6 9 .
Bf4 Bf5 10 .
Db3 Db6 11 .
Rbd2 Re4 12. e3 Dxb3 ? ! Dálítið hæpið en erfitt er að finna góða leiki , t.d. 12 .
...
Da6 13 .
Hfc1 ásamt – Bf1 við tækifæri .
13. axb3 Ra6 14. cxd5 cxd5 15. g4 ! Djarfur leikur sem hefur það að markmiði að opna fyrir biskupinn á g2 .
15 .
...
Bxg4 16 .
Rxe4 dxe4 17 .
Rd2 f5 18. f3 e5 ! ? Geldur í sömu mynt en öruggara var 18... .
exf3 19 .
Rxf3 Had8 með jöfnu tafli .
19. dxe5 exf3 20 .
Rxf3 Hae8 21 .
Ha5 Rb4 22 .
Rd4 b6 23 .
Hxa7 Bxe5 24 .
Bh6 Hf6 25. h3 Bh5 - Sjá stöðumynd - 26 .
Rc2 ! Sannkallaður heimsmeistaraleikur .
Ef nú 26 .
...
Rxc2 þá kemur 27 .
Bd5 + Hfe6 28 .
Hc1 ! og vinnur , t.d. 28 .
..
Rb4 29 .
Bxe6 + og 29 .
...
Hxe6 strandar á 30 .
Hc8 + og mátar .
26 .
...
g5 27 .
Bxg5 Hg6 28 .
Hxf5 h6 Enn hangir riddarinn á c2 , 28 .
...
Rxc2 er svarað með 29 .
Bd5 + Kh8 30 .
Hxe5 ! Hxe5 31 .
Ha8 + Kg7 31 .
Hg8 mát .
29 .
Bxh6 Hxh6 30 .
Rxb4 Bxb2 31 .
Rd5 Kh8 32 .
Hb7 Bd1 33. b4 Hg8 34 .
Re7 Hd8 35 .
Be4 Bf6 36 .
Hxb6 Kg7 37 .
Hf2 - og Gelfand gafst upp .
Helgi Ólafsson helol@simnet.is 