Hvað finnst þér um sigurlagið í Eurovision ? Er það ekki bara ljómandi fínt ? Ég verð að viðurkenna að ég fylgdist ekki grannt með keppninni – en þeir verða okkur til sóma .
Þeir eru sætir , hressir og skemmtilegir .
Þeir munu gera þetta skemmtilegt og gleðilegt .
Til þess er leikurinn gerður ekki satt ? Er eitthvað sem fólk veit ekki um þig ? Ég er með þrálátan fasteigna-áhuga .
Ég skoða fasteignavefi í hverri viku – þetta geri ég jafnvel til að slaka á .
Ég verð undarlega æst yfir því þegar einhver mér kunnugur er að leita sér að fasteign , þá fer ég af stað og byrja að skipta mér af .
Þetta er mjög undarlegt áhugamál í ljósi þess að ég bý í 35 fermetra íbúð og ekkert á leiðinni þaðan .
Hvaða rútínu hefurðu áður en þú stígur á svið ? Ég reyni að koma mér ekki upp of heilagri rútínu – það er að segja ekki rútínu sem ég verð háð .
Svona til að búa mér ekki til einhverja þráhyggjuhegðun .
Ég gæti alveg átt það til að bíta í mig að hlutirnir þurfi að vera ALLTAF svona og hinsegin án nokkurrar ástæðu .
Ég hins vegar vil alltaf eiga nokkrar mínútur alveg alein , bara til að tæma hugann og fara yfir hlutina mína í einrúmi .
Þá reyni ég að sjá fyrir mér hvað það er sem ég er að fara að gera og hvernig ég ætla að gera það .
Hvert yrði síðasta lagið sem þú myndir hlusta á ef þau yrðu ekki fleiri og af hverju ? Það fer svolítið eftir stað og stund og ástæðu þess að lögin yrðu ekki fleiri .
Ég mundi þó gjarnan vilja heyra einhverja stórkostlega söngkonu syngja fyrir mig aríuna Casta Diva úr Normu eftir Bellini – mætti gjarnan vera Cecilia Bartoli .
Þegar ég heyri þessa aríu þá man ég af hverju mig langaði að verða óperusöngkona á sínum tíma – og fæ að sjálfsögðu nokkur tár í augun mín .
Hvað er á döfinni ? Lífið er á döfinni eins og venjulega .
Tveggja vikna Evrópuferð með hljómsveitinni Hjaltalín nú í lok febrúar og inn í miðjan mars – byrjar í Osló hvar norrænu tónlistarverðlaunin verða afhent .
Það verður örugglega gott og fallegt .
Svo kemur vor og svo sumar og svo haust og aftur vetur .
Þessu fylgja hin og þessi verkefni .
Ekkert stress .
