Þegar fólk finnur fyrir kvíða er það eitthvert áreiti , annaðhvort innra með fólki eða í umhverfinu , sem veldur honum .
Það getur verið hvað sem er ; eitthvað sem gerðist í æsku , orð frá kennara , eitthvað sem gerðist í partíi eða hvað sem er , " segir Jóna Björg Sætran , menntunarfræðingur og markþjálfi hjá Námstækni .
Jóna Björg hefur unnið mikið með vandamál fólks tengd kvíða og áhyggjum en hún hefur langa reynslu af grunn- og framhaldsskólakennslu , hefur boðið upp á alls kyns námskeið tengd námstækni og árangursfræðum og einnig verið með einstaklingsmeðferðir .
Þessa dagana heldur hún námskeið sem heitir því skemmtilega nafni Kvíða- og áhyggjubaninn .
" Þegar fólk finnur fyrir kvíða eru það hugsanirnar sem hafa áhrif á tilfinningarnar .
Þetta getur haft ýmis áhrif .
Fólk aðhefst eitthvað eða lætur eitthvað ógert sem annars myndi ekki vera .
Kvíðinn hefur þá oft áhrif á líkamann ; fólk vær magaverk , höfuðverk , ógleði og oft mikla vöðvabólgu .
Allt út af áreitinu sem kallaði fram neikvæðu hugsanirnar í upphafi og viðkomandi fór að velta sér upp úr .
Það er mikilvægt að rjúfa þennan vítahring og skoða hvaða aðstæður það eru sem eru erfiðar .
Sumir kvíða jafnvel fyrir því að fara að kvíða .
Kvíði getur orðið vítahringur sem heltekur allt líf fólks .
" Í meðferðarvinnu við kvíða er fólk beðið að meta þá neikvæðu reynslu sem vekur upp kvíðatengdar hugsanir á skalanum frá 1 upp í 10 – eftir því hversu erfið sú reynsla var .
" Það þarf að skoða hvernig kvíðinn birtist , við hvaða aðstæður og hvað það er sem fólk óttast að gerist og hvað er í raun svo það allra versta sem gæti gerst ? Þá kemst fólk oft að því að það er ekki eins hræðilega slæmt og því fannst í upphafi .
Og ef þetta hræðilega myndi svo gerst – hvað þá ? Það þarf að fara yfir rökin fyrir því sem fólk ímyndar sér að gerist .
" Hægt að búa sig undir kvíðvænlegar aðstæður Jóna Björg segir mikilvægt að fólk skrifi niður vandamálið , annaðhvort nákvæma lýsingu á því eða stikkorð sem lýsa því .
Um leið sé komin ákveðin fjarlægð á vandann og þá sé auðveldara að vinna með hann .
" Hvað það var sem gerðist stuttu áður en kvíðinn gerði vart við sig er mjög mikilvægt .
Fékkstu sms frá einhverjum , varstu með einhverju ákveðnu fólki eða á stað sem kallaði fram þessar tilfinningar ? Og hvað gerðirðu eftir að þér fór að líða svona .
Kannski varð viðkomandi reiður og sagði eitthvað sem hann vildi síður hafa sagt og það er þá hægt að skoða hvað hann hefði getað gert .
" Mikilvægt er að búa sig undir aðstæður sem fólk ímyndar sér að valdi því miklum kvíða .
Það getur til dæmis verið að tala opinberlega sem og að mæta á fund .
" Það er hægt að undirbúa sig áður þannig að maður komi út sem sigurvegari .
Fara yfir hvernig maður ætlar að bera sig , ákveða að vera ekki flóttalegur og horfa niður heldur vera beinn í baki og bera höfuðið hátt .
Skoða líka hvaða fötum manni líður best í og veita manni mest sjálfstraust , greiða sig og snyrta eins og manni þykir fallegast .
Að hafa þetta ekki eins og maður kýs helst getur haft truflandi áhrif á það sem maður vill segja og gera á fundinum .
" Jóna Björg nefnir líka þegar fólk hittir skólafélaga á endurfundum eftir langan tíma .
Fólk óttist hvernig það komi fyrir , að allir séu búnir að vera að gera það gott nema maður sjálfur og maður hafi ekkert um að tala .
Þá sé gott að skoða það sama ; hvaða klæðnaður veitir mest sjálfstraust , hvaða fólki manni leið best með í skóla og standa þá eða sitja hjá þeim hóp og hugsa áður hvað væri skemmtilegt að tala um að segja frá .
Jóna Björg hefur reynslu af því að undirbúa fólk fyrir slíka fundi og þá hafi raunin verið sú að það sem var kvíðvænlegt varð að hinni bestu skemmtun .
Vinnur með landsbyggðinni í gegnum Skype Jóna Björg hefur boðið upp á þá nútímavæddu þjónustu að hitta skjólstæðinga sína á internetinu og fara í gegnum tímana á Skype .
Það hefur komið sér vel fyrir landsbyggðina og fólk sem býr í útlöndum eða er á ferðalagi en hafi fólk áhuga á slíku má skoða síðu hennar namstaekni.is .
Það er merkilegt sem Jóna Björg nefnir að lokum og það er máttur jákvæðra hugsana sem hún vinnur mikið með .
Hún er mjög hrifin af japönskum rannsóknum en ein þeirra hefur meðal annars sýnt að jákvæðar og neikvæðar hugsanir geta jafnvel haft áhrif á vatn .
Fólki var raðað upp í kringum skál , fulla af vatni , og beðið um að hugsa neikvæðar hugsanir .
Sýni voru tekin úr vatninu og kristallarnir skoðaðir .
Sami hópur var svo látinn hugsa jákvæðar og gleðilegar hugsanir og kristallarnir í vatninu voru öðruvísi .
" Slökun er líka árangursrík aðferð til að vinna á kvíða .
Kvíði getur verið tilfinning sem maður upplifir sem lit , oft brúnan , gráan eða svartan .
Þá er slökun árangursrík og að einbeita sér um leið að því að færa birtu í þennan lit , jafnvel smá bleikt með sem lit kærleikans , og þá ekki síst kærleika í eigin garð .
Önnur leið er að rifja upp skemmtilega viðburði sem kalla má varasjóð minninganna .
Þegar fólk finnur fyrir vanlíðan er hægt að leita í þennan varasjóð og eiga þær minningar jafnvel sem tákn á spjöldum til að hafa meðferðis .
" 10 ráð til að ráða við kvíða 1 .
Skrifaðu niður nokkur dæmi um það sem veldur þér kvíða .
Skrifaðu allt sem þér dettur í hug í nokkrar mínútur .
2 .
Veldu eitt atriði af kvíðalistanum og lýstu þessu atriði sem nákvæmast .
3 .
Hvers vegna veldur þetta þér kvíða ? 4 .
Hvenær finnur þú helst fyrir þessum kvíða ? Við hvaða aðstæður ? 5 .
Hvaða áhrif hefur kvíðinn á þig ? Hvers konar vanlíðan finnur þú fyrir þegar kvíðinn grípur þig ? 6 .
Hvers konar hugsanir leita þá á huga þinn ? 7 .
Athugaðu að hugsanir þínar eru aðeins hugsanir .
Þær hafa ekki forspárgildi og eiga ekki endilega við nein rök að styðjast .
Hefur þú einhverja vissu fyrir að það sem þú kvíðir svo fyrir muni gerast ? Ef þú telur svo vera , hvaða rök eru það ? 8 .
Hvað þarf til svo að þú getir losað þig undan þessum kvíða ? Skrifaðu niður nokkur atriði .
9 .
Ef það er á þínu valdi að gera það sem þú skrifaðir niður í nr. 8 , hugsaðu þig þá vel og vandlega um og skrifaðu niður framkvæmdaáætlun um hvað þú ætlar að gera í málinu .
Hvenær ætlar þú að að taka þessi skref ? 10 .
Ef þú þarft að fá aðstoð til að vinna þig út úr kvíðanum skaltu ekki hika við að leita ráða og aðstoðar .
Það er alltaf einhver sem getur aðstoðað þig og er til í að hlusta á þig .
