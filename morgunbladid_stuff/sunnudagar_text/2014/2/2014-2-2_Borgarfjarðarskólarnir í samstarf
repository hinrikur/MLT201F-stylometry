Rektorar Háskólans á Bifröst og Landbúnaðarháskóla Íslands á Hvanneyri undirrituðu á dögunum samning um samstarf skólanna .
Markmiðið er að auka samstarf á sviði kennslu og rannsókna og styrkja báða skólana með því móti .
Er stefnt að samstarfi til dæmis um námsleiðir og prófgráður .
" Skólarnir vilja með nánara samstarfi leggja sitt af mörkum til þess að stuðla að framförum í atvinnulífi og betra samfélagi með því að bjóða fram hagkvæma gæðamenntun .
Skólarnir eru sérstaklega meðvitaðir um þýðingu sína fyrir atvinnulíf og samfélag á Vesturlandi og almennt í hinum dreifðu byggðum , " segir í tilkynningu frá Borgarfjarðarskólunum tveimur .
Einnig undirrituðu rektorarnir samkomulag um sameiginleg námskeið í matvælatengdum greinum , sem eru hluti náms í matvælarekstrarfræði á Bifröst , og valgreinum á Hvanneyri .
Svara þörfum atvinnulífs Með samvinnu nýta skólarnir styrk hvor annars og tengja fræðasvið sín saman til þess að sækja og svara betur þörfum atvinnulífsins og nemenda .
Skólarnir stefna að auknu samstarfi í framtíðinni svo sem í rannsóknum , vöruþróun og nýsköpun á öllum sviðum matvælagreina , segir í frétt frá skólunum tveimur .
sbs@mbl.is 