Sýningin " Hljómfall litar og línu " verður opnuð í Hafnarhúsinu á laugardagskvöld klukkan 20 .
Er hún hluti sjónrænu tónlistarhátíðarinnar Reykjavík Visual Music – Punto y Raya Festival , sem haldin er um helgina .
Þetta er viðamikil sýning sem snýst um myndlistarverk í anda " sjónrænnar tónlistar " .
Allt frá því snemma á 20. öld hafa myndlistamenn í leit að óhlutbundnu tjáningarformi leitað að fyrirmyndum í tónlist .
Sýningin skiptist í þrjá hluta .
Í fyrsta hlutanum eru sýnd lykilverk eftir helstu frumkvöðla sjónrænnar tónlistar , annar hluti samanstendur af verkum eftir íslenska og erlenda samtímalistamenn og í þeim þriðja eru um 40 minni verk sem birta hugmyndir um samhengi í myndlist og tónlist hér á landi .
