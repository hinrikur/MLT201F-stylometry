" Eigin atvinnurekstur er ögrandi verkefni en skemmtilegt .
Vinnudagurinn er langur og koma þarf til móts við þarfir viðskiptavina með ýmsu móti , " segir Gréta Björg Hafsteinsdóttir sem rekur efnalaugina Geysi við Dalveg í Kópavogi .
Geysir er gamalgróið fyrirtæki , stofnað árið 1997 af systrunum Steinþóru og Guðbjörgu Guðmundsdætrum .
Gréta , sem er lærður matsveinn , og starfaði lengi sem slík , keypt fyrirtækið fyrir um þremur árum .
Var á þeim tímapunkti áfram um að skapa sér ný verkefni og vinnu .
Og það tókst og þær Sólrún Lára Reynisdóttir , samstarfskona Grétu hafa nóg fyrir stafni .
Vill auka saumaskapinn Geysiskonur þvo , þurrka , hreinsa , pressa , strauja og vinna bletti úr flíkunum svo eitthvað sé nefnt .
" Ég kem hingað klukkan hálfátta á morgnana og set tækin í gang .
Þetta er heilmikið kram og vélarnar snúast allan daginn .
Yfir daginn er ég síðan oft í snúningum , sæki og sendi þvott í fyrirtæki sem eru í viðskiptum við okkur , " segir Gréta .
Fataviðgerðir og saumaskapur er sem aukageta í rekstri Grétu .
Hún segist alla tíð hafa haft mikla ánægju af hverskonar saumaskap og sér finnist forréttindi að geta nú haft atvinnu af slíku .
Sé raunar áfram um að efla þennan þátt í rekstrinum Bæði þurfi margir þjónustu við minni háttar fataviðgerðir og þá hefur Gréta einnig fengist við að sauma síðkjóla og herðaslár og kraga úr kanínuskinni .
Stagar í göt og festir rennilása " Sú var tíðin að flestar húsmæður – og fjöldi karla raunar líka – gátu bjargað sér með smáræði eins og að festa lausa tölu á skyrtu , laga saumsprettu , stytta buxur og staga í göt eða festa rennilás .
Stundum kemur hingað fólk sem er í miklum vandræðum vegna þessa og þá er gaman að geta orðið að liði , " segir Gréta sem líkar vel í efnalauginni .
Hefur heldur ekki sleppt taki af matreiðslunni , tekur alltaf rispur þar með mági sínum sem starfrækir veisluþjónustu og töfrar þá fram allskonar krásir .
sbs@mbl.is 