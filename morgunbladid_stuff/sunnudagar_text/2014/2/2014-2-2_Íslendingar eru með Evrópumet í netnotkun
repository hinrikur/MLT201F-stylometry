Alls 95% Íslendinga teljast til reglulegra tölvunotenda .
Það er hæsta hlutfall sem mælist í Evrópu , en meðaltal reglulegra netnotenda í ESB-löndum er 72% .
Tæplega helmingur tengist netinu í gegnum símann .
Með möguleika á viðskiptum Alls 58% netnotenda gerðu innkaup á Netinu á síðasta ári , það er fram að þeim tímapukti að rannsóknin var gerð .
Aukning var mest á milli ára í kaupum á hugbúnaði og tölvuleikjum , en einnig fjölgaði þeim sem keyptu kvikmyndir og tónlist .
Af fyrirtækjum á Íslandi eru 85% með eigin vefsíðu .
Þar af eru 35% með möguleika til viðskipta þar .
Stjórnendur um 20% fyrirtækja telja kostnað við að hefja netsölu vera of háan svo slíkt borgi sig .
Tölvu- og netnotkun á Íslandi og í öðrum Evrópulöndum 2013 er yfirskrift þessarar rannsóknar sem Hagstofa Íslands lét gera rétt eins og systurstofnanir hennar í álfunni .
Aukning milli ára Árið 2013 töldust 96,5% Íslendinga , það er fólk á aldrinum 16-74 ára , til reglulegra netnotenda , en það eru þeir sem hafa tengt sig inn á netið innan þriggja mánaða frá því spurt var .
Á Íslandi er þetta 0,3% aukning frá árinu áður .
Alls 93,9% tengjast netinu daglega eða því sem næst , til samanburðar við 91,3% árið 2012 .
Þar að auki tengjast nú 4,7% minnst vikulega .
Ekkert annað land í Evrópu er með jafnhátt hlutfall reglulegra netnotenda og Ísland .
Þau Evrópulönd þar sem reglulegir netnotendur eru yfir 80% af mannfjölda eru Noregur og Lúxemborg ( 93 ) , Svíþjóð og Holland ( 92 ) , Danmörk ( 91 ) , Finnland ( 89 ) , og Bretland ( 87 ) .
sbs@mbl.is 