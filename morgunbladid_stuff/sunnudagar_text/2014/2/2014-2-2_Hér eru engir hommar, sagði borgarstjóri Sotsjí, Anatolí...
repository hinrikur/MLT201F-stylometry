" Hér eru engir hommar , " sagði borgarstjóri Sotsjí , Anatolí Patsjomov , í viðtali við BBC .
Margir furðuðu sig á þessum ummælum borgarstjórans því að Sotsjí hefur verið vinsæll viðkomustaður samkynhneigðra allt frá tímum Sovétríkjanna .
Þar er bar fyrir klæðskiptinga og skemmtistaðir fyrir samkynhneigða .
Í Rússlandi voru samþykkt lög í fyrrasumar , sem gera " áróður " samkynhneigðra í viðurvist einstaklinga undir lögaldri refsiverðan .
Pútín sagði nýlega að samkynhneigðir gestir á Vetrarólympíuleikunum þyrftu ekki að hafa áhyggjur , en bætti við að þeir ættu " að láta börnin í friði " .
Mannréttindasamtök hafa gagnrýnt afstöðu rússneskra stjórnvalda til samkynhneigðra harðlega og ráðamenn víða eru undir þrýstingi um að sniðganga Ólympíuleikana .
