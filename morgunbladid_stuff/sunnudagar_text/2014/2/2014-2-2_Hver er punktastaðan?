Aurapúkinn er tortrygginn í garð þeirrar sölubrellu að gefnir eru " punktar " í samræmi við upphæð viðskiptanna .
Punktana má svo nota til að borga fyrir vörur seinna meir .
Þegar dæmið er reiknað til enda jafngilda " punktarnir " yfirleitt ekki nema agnarsmáum afslætti .
Púkanum þykir þá betra að fá beinharðan afslátt í krónum , frekar en að fá verðlitla punkta sem er oft ekki hægt að nota nema háð ýmsum skilyrðum og takmörkunum .
Punktum má þó stundum safna nokkurn veginn sjálfkrafa , t.d. þegar flogið er með ákveðnum flugfélögum ( ef ekki er lægra fargjald í boði á sömu leið með punkta-lausu flugfélagi ) .
Flest eigum við inni punkta einhvers staðar .
Er ágæt regla að kíkja á punktastöðuna endrum og eins og láta punktana ekki fyrnast .
Jafnvel , ef punktarnir eru ekki margir , má stundum skipta þeim fyrir eitthvað lítið og ódýrt eða gefa þá til góðgerðarstarfs .
