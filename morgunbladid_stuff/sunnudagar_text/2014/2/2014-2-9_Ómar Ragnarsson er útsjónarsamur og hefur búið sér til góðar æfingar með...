Ómar Ragnarsson er útsjónarsamur og hefur búið sér til góðar æfingar með hlutum sem annars þættu drasl .
" Var að koma úr " ræktinni " minni , sem er svo einföld , stigar , steypuklumpar og stóll , sem átti að henda fyrir 14 árum .
Var að henda inn myndum í bloggpistil um það að peningaleysi , léleg hné og samfallnir hryggjarliðir þurfa ekki að vera nein afsökun fyrir því að láta líkamann drabbast niður .
" Það er mikilvægt að hreyfa sig og ljóst að ekki þarf að hafa mikið fyrir sniðugum aðferðum til þess .
Stórleikarinn Philip Seymor Hoffman lést fyrir viku og margir tjáðu sig um andlát hans á Facebook .
" Er eyðilögð yfir fréttum af andláti Philip Seymour Hoffman .
Stórkostlegur leikari , þvílíkur missir ! PSH var mín mælistika á gæði kvikmynda .
Ef hann var í henni þá var hún þess virði að sjá , " sagði Ásta Andrésdóttir , aðstoðarritstjóri Iceland Review , um leikarann .
Útvarpskonan Sirrý Arnardóttir hampaði Google fyrir að taka þátt í mótmælum gegn rússneskum yfirvöldum og árásum þeirra á samkynhneigða .
" Gott hjá Google að taka afstöðu með mannréttindum samkynhneigðra .
Vona að rússnesk yfirvöld googli sem mest og verði fyrir áhrifum .
" Bubbi Morthens skrifar hlýleg orð til Hrafnhildar Hafsteinsdóttur , eiginkonu sinnar , á afmælisdegi hennar á föstudag .
" Hún á afmæli í dag fallega ástin mín móðir og flotta fyrirmynd dætra okkar með fallegustu brúnu augu í heimi , tala nú ekki um brosið hennar og hlátur .
Á þessu heimili er hún hjartslátturinn .
" 