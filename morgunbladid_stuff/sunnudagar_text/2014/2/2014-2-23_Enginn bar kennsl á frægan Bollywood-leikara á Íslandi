Það eru ekki bara stórmenni úr Hollywood sem stinga við stafni í fásinninu hér á Íslandi .
Þannig greindi Bollywood-stjarnan Aamir Khan frá því í indverskum fjölmiðlum í vikunni að hann væri nýkominn úr prýðilegu vetrarfríi á Íslandi .
" Fyrst fór ég til Hawaii og lærði á brimbretti .
Á Íslandi gat ég gengið um götur , fengið mér sveittan borgara , skautað , skíðað og kafað í ísköldu vatni án þess að nokkur maður bæri kennsl á mig .
Endrum og sinnum langar mig að lifa eðlilegu lífi sem er útilokað á Indlandi , " segir hann .
Betra fyrir íslenska kafara og skíðamenn að hafa framvegis hjá sér augun .
Aamir Khan er 48 ára gamall og þykir ein skærasta stjarnan í Bollywood um þessar mundir .
Hann er allt í senn ; leikari , leikstjóri , handritshöfundur , framleiðandi og sjónvarpskynnir .
Khan hefur unnið til fjölda verðlauna í heimalandi sínu .
Hann er þekktur mannvinur og liggur sjaldan á skoðunum sínum , sumum þykir hann jafnvel helst til pólitískur .
Khan er tvígiftur og á þrjú börn .
