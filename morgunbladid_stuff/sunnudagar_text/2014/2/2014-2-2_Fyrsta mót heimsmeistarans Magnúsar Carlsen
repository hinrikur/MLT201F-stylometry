Nýbakaður heimsmeistari , Magnús Carlsen , er aftur sestur að tafli eftir að hafa baðað sig í sviðsljósinu um stund sem eðlilegt hlýtur að teljast ; hann sparkaði af stað leik hjá uppáhaldsliði í spænsku deildinni , Real Madrid , heimsótti höfuðstöðvar Google í Kísildalnum og tefldi fjöltefli við toppana þar , var heiðraður í bak og fyrir í Noregi og sitthvað fleira hefur verið á dagskrá hjá norsku þjóðhetjunni .
En nú er hann aftur sestur að tafli í Zürich í Sviss , borg sem státar af ýmsum frægum mótum , t.d. hinu ofmetna áskorendamóti sem fram fór árið 1953 .
Kostnaðarmaður er rússneskur auðkýfingur , Oleg Skvortsov .
Keppendur auk Magnúsar eru Lev Aronjan , sem sigraði með yfirburðum á Wijk aan Zee mótinu á dögunum , Anand fyrrverandi heimsmeistari , Nakamura , Caruana og Gelfand .
Meðalstigatala keppenda er 2801 elo og í stigum telst þetta sterkasta skákmót allra tíma .
Á miðvikudaginn var töfluröðin ákveðin með hraðskákmóti , aðferð sem fyrst var notuð á Reykjavik rapid 2004 og hefur notið vaxandi vinsælda síðustu misserin .
Skákmennirnir munu tefla eina umferð kappskáka og síðan aðra umferð atskák .
Í hraðskákinni á fimmtudaginn varð Magnús efstur ásamt Aronjan ; þeir hlutu 3 vinninga af 5 mögulegum .
Í 1. umferð kappskákanna á fimmtudaginn vann Magnús öruggan sigur yfir Gelfand og Aronjan vann Anand .
Mörgum lék forvitni á að vita hvernig Magnús reiddi af í viðureignum sínum við gamla heimsmeistarann Anand .
Ekki verður betur séð en að Norðmaðurinn hafi áfram sterkt tak á Indverjanum .
Hraðskákirnar hafa þann kost að skemmtileg afbrigði sjá oftar dagsins ljós m.a. vegna þess að mönnum gefst ekki kostur á því að rýna djúpt í stöðurnar .
Taflmennska Magnúsar minnti á laufléttan stíl Paul Murphy sem hefði þó áreiðalega ekki sleppt því að leika riddaranum strax til e8 .
Magnús Carlsen – Wisvanathan Anand Vængtafl 1 .
Rf3 d5 2. b3 c5 3. e4 ! ? Magnús velur létt og leikandi afbrigði .
Vitaskuld getur Anand hafnað áskoruninni og reynt að loka taflinu með 3 .
...
d4 en hann vill sjá hvað hvítur hefur fram að færa peði undir .
3 .
...
dxe4 4 .
Rg5 Rf6 5 .
Rc3 Rc6 6 .
Bc4 e6 7 .
Bb2 Be7 8 .
O-O O-O 9 .
Rcxe4 Rxe4 10 .
Rxe4 e5 11. f4 exf4 12 .
Dh5 Rd4 13 .
Hxf4 g6 14 .
De5 ! Magnaður reitur fyrir drottninguna .
Þaðan verður hún ekki hrakin í burtu og þessi staða er unnin á hvítt ! 14 .
...
b6 15 .
Haf1 Bf5 16. g4 Be6 17 .
Bxe6 fxe6 18 .
Hxf8 Bxf8 19 .
Rf6 Kh8 20. c3 Frá fagurfræðilegum sjónarhól séð var 20 .
Re8 + fallegri leikur ; svartur er óverjandi mát : 20 .
...
Kg8 21 .
Dh8 + ! Kxh8 22 .
Hxf8 mát .
20 .
...
Rc6 21 .
Re8 + ! – og Anand gafst upp þar sem mátið blasir við .
Barátta Jóns Viktors og Einars Hjalta á Skákþingi Reykjavíkur Fyrir lokaumferð Skákþings Reykjavíkur sem fram fer í dag stendur baráttan um efsta sætið milli Jóns Viktors Gunnarssonar og Einars Hjalta Jenssonar .
Þeir eru með 7 vinninga af átta mögulegum .
Í 3 .
– 7. sæti koma svo Davíð Kjartansson , Þorvarður Ólafsson , Lenka Ptacnikova , Jón Trausti Harðarson og Oliver Aron Jóhannesson , öll með með 6 vinninga .
Af þessum hefur hinn ungi Jón Trausti Harðarson komið mest a óvart með stigahækkun uppá 34 stig .
Helgi Ólafsson helol@simnet.is 