Það skiptir varla máli hvert farið er í stórborgum nú til dags , víðast hvar má ganga að þeim veitingastöðum vísum sem bjóða upp á rétti í anda ýmissa þjóða eða þjóðarbrota .
Þetta á ekki síst við í Bandaríkjunum , þar sem matreiðsla Ítala , Japana , Mexíkana , Frakka , Kínverja , Taílendinga og fleiri þjóða nýtur mikilla vinsælda .
Huffington Post birti á dögunum lista yfir átta lönd til viðbótar , hvers matreiðsla hefur ekki náð fótfestu í Bandaríkjunum að neinu marki en verðskuldar það fyllilega að mati miðilsins .
Þar var Ísland ofarlega á blaði eða í öðru sæti .
Framar lenti einungis Laos .
Þykir matreiðsla landans bæði áhugaverð og vænleg til vinsælda .
Bent er á að fjölbreytt sjávarfang og ljúffengt lambakjöt einkenni matarmenninguna hér á landi , auk þess sem " jógúrt-líki osturinn " skyr sé u.þ.b. að slá í gegn vestanhafs .
Því sé vert að gefa íslenska eldhúsinu gaum .
Önnur lönd , sem einnig þykir vert að gefa gaum í eldhúsinu , eru Sri Lanka , Síle , Nígería , Macau , Ungverjaland og Bólivía .
