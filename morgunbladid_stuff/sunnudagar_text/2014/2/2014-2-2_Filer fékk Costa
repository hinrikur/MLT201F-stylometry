Tilkynnt var í vikunni að Nathan Filer hreppti hin bresku Costa-bókmenntaverðlaun fyrir frumraun sína , The Shock of the Fall .
Það kom mörgum á óvart þegar hún var í forvali kjörin besta fyrsta verk höfundar og eins kom það gagnrýnendum sem veðbönkum á óvart nú , að hann hreppti hnossið , þótt dómnefnd sé sögð hafa verið einróma í afstöðu sinni .
Haft var eftir einum í nefndinni að sagan væri svo góð að hún gerði lesendur að betri mönnum .
The Shock of the Fall fjallar um 19 ára mann , Matthew Homes , sem upplifir síendurtekið hið skelfilega kvöld tíu árum fyrr þegar eldri bróðir hans , sem var með Downs-heilkenni , lést óvænt fyrir framan hann .
