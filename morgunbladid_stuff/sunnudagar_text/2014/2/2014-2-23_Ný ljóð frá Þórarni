Það telst alltaf til tíðinda þegar Þórarinn Eldjárn sendir frá sér bók , en nú er einmitt að fara að líða að því .
Von er á nýrri ljóðabók eftir hann nú í apríl .
Þórarinn sendi síðast frá sér ljóðabókina Vísnafýsn árið 2010 .
Í nýju bókinni er ljóð af ýmsum toga ; háttbundin og óbundin , prósaljóð en einnig þýðingar Þórarins á ljóðum sem verið hafa í " umferð " en aldrei birst á prenti fyrr .
Þórarinn á sér fjölmarga aðdáendur , enda frumlegur og skemmtilegur höfundur og sérlega orðfimur .
Það er því sannarlega til mikils að hlakka .
