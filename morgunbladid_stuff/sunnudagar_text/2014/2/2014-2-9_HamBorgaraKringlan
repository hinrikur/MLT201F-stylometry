Í gær skrifaði Hamborgarafabrikkan undir samning við Kringluna um opnun nýrrar Hamborgarafabrikku í Kringlunni á vormánuðum .
Nýja Hamborgarafabrikkan verður á slóðum gamla Hard Rock Café þar sem veitingastaðurinn Portið er starfræktur í dag .
Það var stór dagur í lífi þeirra Fabrikkubræðra , Simma og Jóa , í gær því fyrir utan að innsigla samning við Kringluna munu þeir félagar bjóða upp á ferkantað kjöt .
Frá opnun Hamborgarafabrikkunnar hefur brauðið verið ferkantað en kjötið hringlaga .
Þetta ósamræmi hefur nú verið leiðrétt .
Þeir félagar fóru skemmtilega leið til að kynna hornrétta máltíð .
Fengu þeir bæjarstjóra Hornarfjarðar , Ásgerði Gylfadóttur , til vígsluathafnar á Fabrikkunni og tók hún fyrsta bitann .
Hornaleikarar úr Sinfóníuhljómsveit Íslands léku á horn sín og sérstakur heiðursgestur var svo frændi framkvæmdastjórans , maður að nafni William Horn .
