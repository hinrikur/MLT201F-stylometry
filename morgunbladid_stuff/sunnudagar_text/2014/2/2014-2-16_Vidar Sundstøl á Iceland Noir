Alþjóðlega glæpasagnahátíðin Icela nd Noir sem haldin var í Reykjavík á síðasta ári tókst svo vel að nú stendur til að endurtaka leikinn og verður hátíðin haldin í nóvember .
Í fyrra mættu fjölmargir þekktir glæpasagnahöfundar til leiks og svo verður einnig í ár .
Þegar hefur verið tilkynnt að hinn heimsfrægi breski glæpasagnahöfundurinn Peter James muni mæta , en bækur hans hafa selst í fjórtán milljónum eintaka víða um heim .
Norski rithöfundurinn Vidar Sundstøl verður einnig gestur á Iceland Noir , en hann er þekktastur fyrir hinn ágæta Minnesota þríleik , sem út hefur komið á íslensku hjá Uppheimum ( Land draumanna , Hinir dauðu og Hrafnarnir ) .
Þríleikurinn gerist á slóðum norskra vesturfara í Minnesota og fyrir fyrstu bókina í syrpunni hlaut Vidar norsku Riverton verðlaunin árið 2008 , fyrir bestu norsku glæpasöguna , og í kjölfarið tilnefningu til Glerlykilsins .
Í fyrra sendi Vidar frá sér nýja spennusögu í Noregi , bókina Besettelsen .
