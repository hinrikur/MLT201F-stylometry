Nú þegar styttist í Valentínusardag er við hæfi að Aurapúkinn ræði um ást og peninga .
Púkinn hefur komið víða við á viðburðaríkri ævi , og eftir margar misvel heppnaðar tilraunir í ástarmálum hefur það runnið upp fyrir honum hversu miklu peningar geta breytt fyrir ástarsamband .
Það getur nefnilega verið afskaplega erfitt að byggja upp gott samband við manneskju sem ekki kann að fara með peninga , eða er ekki fjárhagslega sjálfstæð .
Það getur haft skaðleg áhrif á heilbrigði sambandsins ef mikill efnahagslegur valdamunur er á einstaklingunum , og svo er það endalaus uppspretta leiðinda og núnings ef annar aðilinn er gjarn á að sólunda fé í vitleysu .
Aurapúkinn veit að ástin er blind og ekki hægt að ráðleggja lesendum að láta tilfinningar sínar stjórnast af því hvað stendur í bankayfirlitinu eða vanskilaskránni .
En kannski er rétt að mæla með því að fólk komi fjármálum sínum í lag , því það gerir það að betra hráefni í gott og langlíft samband .
