Sheila Ranea Crabtree , gekk á fund dómara í vikunni og breytti nafni sínu í Sexy Ranea Crabtree .
Eftir smáumhugsun samþykkti dómarinn , Robert Hoover , nafnbreytinguna .
Sexy , sem er tveggja barna móðir , á tvær unglingsstelpur , sagði við CNN-fréttastofuna að hún hefði alltaf hatað Sheilu-nafnið og þá gengi hún alltaf í nærfötum frá Victoriu Secret .
Sexy lá því beinast við .
" Fjölskyldan mín og vinir hafa sýnt þessari ákvörðun mikinn skilning .
Ég er mjög opinn persónuleiki og finnst gaman að lífinu .
En ég þoldi ekki nafnið mitt og fannst kominn tími að breyta því , " sagði Sexy en hún hafði valið úr þremur nöfnum ; Sparkle og Sinder komu einnig til greina .
Sexy varð hinsvegar fyrir valinu .
Internetið var fljótt að taka við sér og varð Sexy , fljótlega eftir að dómarinn hafði veitt henni nafnið , skotspónn húmorista víða um heim .
Hún sá sum ummæli um sig en var bara alveg sama hvað heiminum finnst .
Hún er ánægð og það skipti mestu .
" Loksins er ég laus við þetta ljóta nafn og get brosað framan í heiminn , " sagði Sexy Ranea Crabtree .
