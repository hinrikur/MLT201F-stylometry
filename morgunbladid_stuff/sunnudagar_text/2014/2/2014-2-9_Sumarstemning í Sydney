" Australia Day " var fagnað þann 26. janúar sl. , en þann dag minnast Ástralir komu fyrsta flota Breta til Ástralíu árið 1877 .
Deginum er vanalega fagnað með alls kyns uppákomum , s.s. íþróttaviðburðum , tónleikum og risastórri flugeldasýningu .
Einnig eru strendurnar einstaklega vinsælar á góðum sumardegi og var ferð minni heitið á Coogee-ströndina .
Steikjandi hitinn gaf góða ástæðu til að skella sér í sjóinn til kælingar .
Þar sem ég lét mig fljóta í tærum sjónum blasti við mér hvít ströndin , blár himinn og þúsundir ánægðra strandgesta .
Þetta er sjón sem ég fæ aldrei leiða á og gat ég ekki annað en hugsað hversu mikil forréttindi það væru að hafa búið hér síðustu 4 árin .
Um ágæti Sydney-borgar hugsaði ég í dágóða stund , eða allt þar til hákarlaviðvörunarflautan á ströndinni byrjaði að óma .
Ljóminn af strandarstemningunni dofnaði þá fljótt og var ekkert annað í stöðunni en að rölta heim á leið .
Kær kveðja , Margrét Jóna 