Ég hef lengi notað föstur , bæði með mínum viðskiptavinum og ég sjálf .
Þá hefur það yfirleitt verið þannig að maður hefur þurft að taka frá viku eða tíu daga í sínu lífi sem getur oft reynst erfitt , en þegar ég sá þessa leið , 5:2 , þá höfðaði það strax til mín hvað hún er einföld í framkvæmd , sveigjanleg og praktísk , " segir Unnur Guðrún eða Lukka , rekstrarstýra veitingastaðarins Happs og höfundur bókarinnar 5:2 mataræðið .
5:2 mataræðið hefur farið sannkallaða sigurför um heiminn .
Mataræðið snýst um það að fasta tvo daga vikunnar en þá er hitaeiningainnihald matarins eingöngu 500-600 hitaeiningar .
Aðra daga á fólk hinsvegar að halda sig við hefðbundið mataræði .
Lukka hefur lengi haft áhuga á föstum og segir að það sem heilli hana helst við föstur almennt og einnig þessa gerð af föstu sé fyrst og fremst rannsóknirnar sem búa að baki og sýna fram á aukið heilbrigði og forvarnargildi gagnvart langvinnum sjúktdómum .
Partur af daglegu lífi " Mér finnst 5:2 mataræðið jafnvel betri leið til þess að fasta .
Það er allt í lagi að taka viku og jafnvel 10 daga föstur eftir sem áður og gott að gera það í byrjun og fara svo inn í 5:2 en 5:2 er eitthvað sem maður getur haft sem lífsstíl og það finnst mér alltaf spennandi , þegar eitthvað getur orðið partur af manns daglega lífi og er ekki bara kúr sem dugir í stuttan tíma .
" Lukka segir 5:2 mataræðið bæði megrun og lífsstíl og ef fólk er of þungt þá sé þetta vissulega megrun en mataræðið snýst ekki um útlit eða holdafar heldur heilbrigði .
" Ég er ekki sammála því að kúr sé skammaryrði , því þegar við erum langt leidd , þá þurfum við stundum kúr eða átak til þess að koma okkur inn á beinu brautina , síðan getum við haldið áfram á beinu brautinni .
Þannig að það er allt í lagi að nýta sér kúra , hvaða nafni sem þeir nefnast , ef þeir eru ekki of ýktir eða öfgafullir , " segir Lukka og bætir við að bókin sé ekki bara ætluð þeim sem séu á 5:2 mataræðinu heldur sé hún full af hollum og næringarríkum uppskriftum sem fólk getur nýtt sér hvaða dag sem er .
" Fyrir þá sem vilja fara þessa leið , 5:2 , þá eru útreikningar á hitaeiningainnihaldi matarins og það hjálpar þeim að velja og sjá hvað þeir mega boðra stóran skammt .
Við eigum alltaf að hugsa um hollustu og að hafa það að leiðarljósi að velja hollan og næringarríkan mat og það er miklu auðveldara í framkvæmd ef reglurnar eru aðeins sveigjanlegri .
" Spænskar rækjur fyrir 4 400 g rækjur 1 msk .
kókosolía 3 geirar hvítlaukur 1 rautt chili 1 rauðlaukur 1 þumall fersk engiferrót 2 stilkar sellerí 2 gulrætur 1 rauð paprika 400 g hakkaðir tómatar safi af 1 límónu 4 dl soðið quinoa Saxið hvítlauk , chili , rauðlauk og engifer smátt og steikið á pönnu í 1 msk .
kókosolíu .
Skerið sellerí , gulrætur og papriku frekar smátt og bætið út á pönnuna .
Bætið hökkuðum tómötum á pönnuna og látið malla í u.þ.b. 10 mínútur .
Kryddið með chiliflögum , límónusafa , salti og pipar .
Bætið rækjunum síðast út í og slökkvið á hitanum .
Sjóðið quinoa samkvæmt leiðbeiningum á pakkanum og berið fram með rækjuréttinum .
Hafragrautur með jarðarberjum og trönuberjum fyrir 4 216 kcal .
skammturinn 3 dl lífrænt gróft haframjöl 6 dl hrísmjólk 6 stk. jarðarber 1 msk .
þurrkuð trönuber 2 msk .
hörfræ , ljós eða dökk sjávarsalt á hnífsoddi Setjið haframjölið í skál , hellið hrísmjólkinni yfir og saltið .
Skerið jarðarberin í litla bita .
Bætið jarðarberjunum og trönuberjunum í grautinn og látið standa í nokkrar mínútur eða þar til hafrarnir hafa mýkst og drukkið í sig nokkuð af vökvanum .
Lambafile með cumin eða óreganó 200 g lambafile 1 tsk .
jarðhnetuolía ¼ tsk chiliflögur ½ tsk .
cumin sjávarsalt og svartur pipar Setjið olíu , chili-flögur og cumin í skál .
Hrærið saman .
Leggið lambakjötið í löginn og passið að það sé allt þakið kryddblöndunni .
Steikið á pönnu á frekar háum hita og saltið og piprið þegar kjötið er alveg lokað .
Lækkið hitann og steikið áfram eftir smekk .
Látið kjötið bíða í u.þ.b. 10 mínútur .
Skerið það síðan í örþunnar sneiðar og setjið í salat að eigin vali .
Tær núðlusúpa með engifer og lambakjöti fyrir 4 80 g soba-núðlur 1 msk .
ólívuolía 1 laukur , saxaður 1 msk .
engifer , saxað 1 rautt chili , skorið í örmjóar sneiðar 1 sítrónugras-stöngull , marinn 1 hvítlauksrif , fínsaxað , ( má sleppa ) 1 gulrót , skorin í litla teninga eða ¼ bútur af sætri kartöflu , skorinn í teninga 100 g sveppir , skornir í sneiðar 1 l grænmetissoð eða sama magn af vatni með grænmetiskrafti 2 msk .
tamari-sósa 200 g lambafilet , skorið í þunnar sneiðar 1 handfylli ferskt kóríander , saxað 4 handfyllir spínat Sjóðið núðlurnar samkvæmt leiðbeiningum á pakka .
Kælið með köldu vatni .
Geymið .
Hitið olíu í potti og mýkið laukinn .
Setjið engifer , chili , sítrónugras , gulrót , hvítlauk og sveppi saman við og steikið í stutta stund .
Bætið grænmetissoði og tamari-sósu út í .
Látið suðuna koma upp og setjið kjúkling út í .
Látið suðuna koma aftur upp og bætið baunum út í .
Látið malla á lágum hita þar til kjúklingurinn er soðinn , u.þ.b. 10 mínútur .
Setjið kóríander út í .
Smakkið til með tamari-sósu ef þurfa þykir .
Skiptið núðlum og spínati niður í fjórar skálar og hellið súpunni yfir .
Mexíkanskt kjúklingasalat Fyrir 4 400 g kjúklingabringa , krydduð með chiliflögum , sætri papriku , salti og pipar 200 g spínat eða annað grænt salat 1 rauð paprika 1 gul paprika 2 tómatar 1 pk strengjabaunir 1 dl svartar baunir , fást niðursoðnar 1 dl maísbaunir , niðursoðnar Kryddið kjúklinginn með chiliflögum , sætri papriku , salti og pipar .
Bakið kjúklinginn í ofni við 180°C í um það bil 20 mínútur eða þar til hann er eldaður í gegn .
Skerið grænmetið í frekar smáa bita og blandið saman .
Bætið baununum út í salatið .
Skerið kjúklinginn í sneiðar og setjið á salatið .
Berið fram með guacamole .
Guacamole 1 lárpera 2 msk .
límónusafi 1/4 rauðlaukur , saxaður 2 msk .
ferskur kóríander , saxaður Afhýðið lárperuna og fjarlægið steininn .
Stappið lárperuna með gaffli þar til úr verður mjúkt mauk .
Bætið límónusafa , söxuðum rauðlauk og ferskum kóríander út í og blandið vel saman .
