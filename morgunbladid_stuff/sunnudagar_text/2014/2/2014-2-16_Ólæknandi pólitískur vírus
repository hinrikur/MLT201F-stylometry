Eyþór Arnalds hyggst hætta í bæjarstjórn Árborgar og býður sig ekki fram í næstu bæjarstjórnarkosningum .
Undanfarin fjögur ár hefur hann verið formaður bæjarráðs og setið í átta ár í bæjarstjórn sem oddviti D-lista .
Áður hafði hann verið í fjögur ár í borgarstjórn í Reykjavík .
" Einhvern tíma verða allir menn að kveðja sviðið og ég er svo heppinn að geta valið tímann sjálfur , " segir Eyþór .
" Ég fékk draumatækifæri ásamt góðu fólki til að vinna að uppbyggingarstarfi í Árborg .
Við fengum meirihluta atkvæða í síðustu kosningum og skýrt umboð kjósenda .
Við lögðum höfuðáherslu á fjármál og skipulagsmál og höfum náð að laga öll aðalatriðin í báðum málaflokkum .
Í fjármálunum skárum við niður í stjórnkerfinu , lækkuðum fasteignaskatta og skuldir .
Í skipulagsmálum hefur mikið áunnist þar sem horfið var frá umdeildum áformum og leitað í grunninn og söguna .
Bærinn átti ekki miðbæjarreitinn á Selfossi en í kreppunni keyptum við hann á hagstæðu verði og höfum unnið að því að gera hann sem manneskjulegastan .
" Hvaða verkefni taka við nú þegar þú kveður stjórnmálin ? " Meðfram starfinu í bæjarstjórn hef ég öll árin unnið í atvinnuuppbyggingu og mun nú snúa mér alfarið að þeim störfum , auk þess að sinna fjölskyldunni .
Ég mun áfram vinna hjá Strokki sem hefur staðið að verkefnum eins og Becromal í Eyjafirði , sem er orðið eitt helsta útflutningsfyrirtæki landsins og framleiðir hátæknivörur úr áli .
Strokkur hefur unnið að uppbyggingu GMR-stálverksmiðju á Grundartanga sem sinnir álverunum og endurvinnur stál .
Af öðrum verkefnum má nefna kísilmálmverksmiðju ThorSil í Helguvík .
" Hörð en holl lexía Finnst þér að þú hafir náð því fram sem þú vildir á þínum stjórnmálaferli og af hverju viltu ekki stefna hærra á þeim vettvangi ? " Í Árborg var ég búinn að gera það sem ég ætlaði mér .
Ég held að ég hefði bætt litlu við það sem ég var búinn að gera þar með því að halda áfram .
Ég hefði farið að endurtaka mig og þá er betra að hætta sáttur og hleypa öðrum að .
Ég tel að viðhorfið til stjórnmálanna sé breytt .
Áður ríkti þar eins konar tröppugangur og menn biðu eftir að komast hærra í metorðastiganum , dálítið eins og í embættismannakerfinu .
Í dag er meiri hreyfing á bæði kjósendum og stjórnmálamönnum .
" Ef ég spyrði þig um erfiðasta tímann þinn í pólitík þá geri ég ráð fyrir að þú myndir nefna atvikið þegar þú varst tekinn fyrir ölvunarakstur .
" Já , það var aðfaranótt 14. maí 2006 .
Í slíkri stöðu er um tvennt að velja ; að kenna öðru um eða læra af mistökunum .
Á þessum tíma var of mikill hraði á mér og ég var of hrokafullur .
Það er sagt að maður læri af reynslunni og stundum þarf hún að vera erfið .
Þetta mál reyndi á þá sem voru í kringum mig .
Sjálfstæðismenn í Árborg reyndust mér á vel erfiðum tímum og fjölskylda mín sérstaklega .
Og það gerði mér gott að horfast í augu við galla mína .
" Var áfengi vandamál í þínu lífi á þessu tímabili ? " Sá maður sem sest undir stýri og ekur drukkinn á við áfengisvandamál að stríða .
Hann verður að taka á sínum málum og ég gerði það .
" Þetta mál var í kastljósi fjölmiðla .
Þér hlýtur að hafa fundist það erfitt .
" Það eru ekki allir sem upplifa það að mistök í einkalífinu komist í kastljósið .
En þeir sem eru í kastljósinu verða líka að svara fyrir allt í kastljósinu .
Lexían var því hörð en holl .
" Aðalatriðið hvað gert er Þú talaðir fyrr í viðtalinu um að það væri hreyfing á kjósendum og stjórnmálamönnum .
Þessi hreyfing kjósenda virðist hafa áhrif á Sjálfstæðisflokkinn sem er ekki lengur sá 40 prósenta flokkur sem áður var talið svo sjálfsagt að hann væri .
" Það er ljóst að á árinu 2008 lenti Sjálfstæðisflokkurinn í tilvistarkreppu og glataði bæði trausti og fylgi og þó að flokkurinn hafi náð hluta fylgisins til baka hefur hann ekki gert það að fullu .
Ástæðurnar eru ýmiskonar og staðan er ekki eins alls staðar á landinu .
Í Árborg fórum við úr 24 prósentum í 40 prósent 2006 og úr 40 prósentum yfir í 50 prósent eftir hið fræga hrun .
Meðan verið var að berja á Sjálfstæðisflokknum á landsvísu fékk hann lélega kosningu í Reykjavík og galt afhroð á Akureyri en hlaut mjög góða kosningu víða í Suðurkjördæmi .
En þetta er líka spurning um það fyrir hvað Sjálfstæðisflokkurinn stendur .
Flokkar sem eru lengi við völd þurfa að minna sig á fyrir hvað þeir standa .
Að mínu mati stukku Píratar inn í ákveðið tómarúm .
Þeir tala fyrir einstaklingsfrelsi og persónuvernd sem borgaralegur flokkur eins og Sjálfstæðisflokkurinn hefur löngum staðið vörð um , en af einhverjum ástæðum sáu kjósendur ekki þessar áherslur Sjálfstæðisflokksins .
Flokkurinn þarf að vera með trúverðuga sýn á það fyrir hvað hann stendur .
Í Reykjavík hefur til dæmis ekki verið ljóst fyrir hvað flokkurinn stendur þegar kemur að skipulagsmálum , skattamálum og fjármálum .
" Heldurðu að umræðustjórnmálin hafi kannski átt þátt í því að flokkurinn var með of mikla málamiðlun við pólitíska andstæðinga ? " Alveg örugglega .
Umræða er góð en aðalatriðið er hvað gert er en ekki hvað rætt er .
Kjósendur eiga að geta treyst því að flokkar svíki ekki helstu stefnumál sín .
Vinstri-grænir eru gott dæmi um þetta .
Þeir sendu kjósendum þau skilaboð að þegar kæmi að andstöðu við inngöngu í Evrópusambandið væru þeir eini flokkurinn sem treystandi væri , en þeir stóðu svo sjálfir með Samfylkingunni í því að sækja um inngöngu í sambandið .
Um leið myndast trúnaðarbrestur milli kjósenda flokksins og stjórnmálamannanna .
" Skrýtin forgangsröðun Náttúrverndarmál verða örugglega áberandi í þjóðfélagsumræðunni næstu árin en Sjálfstæðisflokkurinn er ekkert sérstaklega kenndur við náttúruverndarsjónarmið .
" Ég er mikill náttúruunnandi og náttúruverndarsinni og ég veit að það sama á við um fjölmarga sjálfstæðismenn .
En það er eins og flokkurinn hafi ekki haldið þessu sjónarmiði nógu vel fram .
Hitaveita Reykjavíkur varð að veruleika undir stjórn Sjálfstæðisflokksins og sjálfbær nýting auðlinda á Íslandi hefur vakið athygli um allan heim .
Nú er stefnt að olíuvinnslu á Drekasvæðinu en það var hreinræktaða vinstristjórnin sem beitti sér fyrir fyrstu leyfunum í olíunni en setti rammaáætlun með vistvæna vatnsaflskosti í uppnám og biðstöðu .
Það var skrýtin forgangsröðun .
Við eigum að ljúka við rammaáætlun og nýta vistvæna vatnsaflskosti .
Við höfum þekkingu á vatnsafli og að einhverju leyti á gufuafli .
Fjölmargir útlendingar sjá Ísland sem grænt land og við ættum að einbeita okkur að því að efla þá ímynd .
" Hvernig finnst þér ríkisstjórnarsamstarfið hafa tekist fram að þessu ? " Mér finnst margt hafa verið mjög vel gert .
Það er eðlilega óþolinmæði í fólki , til dæmis vegna úrlausna í skuldamálum , en mér finnst ríkisstjórnin hafa farið rétta leið í því að leiðrétta húsnæðislánin .
Ef sá sem skuldar í húsinu sínu getur notað skattkerfið til að borga niður höfuðstólinn þá er það heilbrigður hvati .
Við erum með of marga mjög óheilbrigða hvata í kerfinu .
Vaxtabætur eru til dæmis verðlaun fyrir að skulda en menn fá fasteignaskatt fyrir að eiga .
Það er miklu heilbrigðara að fólk sem leggur sig fram við að vinna fái umbun frekar en fólk fái greitt fyrir að skulda .
Þannig getur fólk eignast á nýjan leik .
Síðan held ég að sú ákvörðun að afnema undanþáguna fyrir fjármálafyrirtæki í slitameðferð hafi verið mjög mikilvæg .
Bankakerfið er alltof stórt og skapar ekki verðmæti í sjálfu sér heldur er milliliður .
Ríkisstjórnin hefur svo sýnt metnað í að bæta Landspítalann og gera betur við aldraða .
Hún á hins vegar eftir að taka á kerfinu og skera niður .
Vonandi gerir hún það .
Reynsla okkar í Árborg sýnir að það er hægt .
" Hvernig heldurðu að þér gangi að lifa án stjórnmálanna sem hafa verið svo stór þáttur í lífi þínu ? " Það er ekki víst að ég læknist af pólitíska vírusnum .
Ég þekki enga lækningu .
Það er sennilega hægt að halda þessum sjúkdómi niðri , en það er ekki hægt að lækna hann .
" Þannig að endurkoma þín í stjórnmálin einhvern tímann í framtíðinni er ekki óhugsandi ? " Það er ekkert útilokað í því sambandi .
" 