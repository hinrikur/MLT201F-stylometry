" Rolling Repeat Cycles and Turns " er heiti sýningar myndlistarkonunnar Rebekku Moran sem opnuð verður í galleríi Þoku , í kjallara Hríms hönnunarhúss að Laugavegi 25 , á laugardag klukkan 16 .
Á sýningunni eru ný verk og kemur veltirunni þar fyrir sem myndefni .
Veltirunninn er algeng flökkuplanta í Bandaríkjunum og má kallast tákn um gang tímans , er hann rúllar viðstöðulaust yfir autt landslag í klassískum vestrum .
Rebekka Moran nam við School of the Art Institute in Chicago .
Árið 2005 kom hún til Íslands til að dvelja í gestavinnustofu SÍM sem endaði með því að hún flutti hingað til lands .
