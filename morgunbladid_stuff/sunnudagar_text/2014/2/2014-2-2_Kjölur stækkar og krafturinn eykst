Stjórnir Stéttarfélagsins Kjalar og Starfsmannafélags Skagafjarðar hafa undirritað samkomulag um sameiningu félaganna undir nafni þess fyrrnefnda .
Samkomulagið verður kynnt Skagfirðingum á næstu dögum og afgreitt fljótlega .
Sameiningin hefur þegar verið kynnt trúnaðarmönnum í Kili .
Á aðalfundi félagsins í mars verður hún staðfest með stjórnarkjöri .
Eitt af fimm stærstu Kjölur er stéttarfélag starfsmanna í almannaþjónustu sem varð til við sameiningu Félags opinberra starfsmanna í Húnavatnssýslum og starfsmannafélaga Akureyrarbæjar , Borgarbyggðar , Dalvíkurbyggðar og Siglufjarðarkaupstaðar árið 2004 .
Að aflokinni sameiningu verða um 1.000 manns í Kili og það eitt af fimm stærstu aðildarfélögum BSRB .
" Það má segja að hér séum við að stíga næsta skref í því verkefni sem við hófum fyrir 10 árum .
Til verður enn stærri heild hér á Norðurlandi og slagkraftur félagsins fyrir hönd félagsmanna eykst , " segir Arna Jakobína Björnsdóttir , formaður Kjalar , í fréttatilkynningu .
Allir sjóðir félaganna tveggja munu sameinast auk þess sem orlofshús víða um land , standa öllum félagsmönnum til boða .
Lítil félög börn síns tíma Starfsmannafélag Skagafjarðar var stofnað árið 1971 .
Innan vébanda þess eru ríkisstarfsmenn í Skagafirði , sem og starfsmenn hjá Sveitarfélaginu Skagafirði , alls um 160 manns .
" Ávinningurinn er fjölþættur og snýr að launamálum , orlofsmálum , starfsmenntamálum og ýmsu öðru .
Stéttarfélög þurfa að vera stærri í þeim heimi sem við búum í í dag og sterkari gagnvart viðsemjendum .
Lítil stéttarfélög eru smám saman að verða börn síns tíma .
Að okkar mati eru því miklir kostir við þessa sameiningu , " segir Árni Egilsson , formaður Skagafjarðarfélagsins .
sbs@mbl.is 