Karen Kjartansdóttir , upplýsingafulltrúi Landssambands íslenskra útvegsmanna , segir margt geta sameinað stóra sem smáa í fjölskyldunni en hún og eiginmaður hennar , Hannes Ingi Geirsson íþróttafræðingur , eiga þrjú börn , Ask Hrafn tíu ára , Unu Kristjönu fjögurra ára og Kjartan Geir tveggja ára .
Sjónvarpsþátturinn sem allir geta horft á ? " Náttúrulífs- og fræðsluþættir frá BBC laða alla fjölskylduna að skjánum .
Elsta barnið í fjölskyldunni hefur alltaf verið með puttann á púlsinum og minnir alla á góða þætti .
Á sunnudagskvöldum hlustum við svo á Kapphlaupið til tunglsins á Rás 1 .
" Maturinn sem er í uppáhaldi hjá öllum ? " Saltfiskur .
Ég set hann yfirleitt í suðrænan búning en börnin vilja hann helst bara eins og mamma mín gerði hann ; soðinn .
" Skemmtilegast að gera saman ? " Einfaldir hlutir eins og að vakna saman án nokkurs asa geta verið svo dásamlegir .
Það er yndislegt að bjóða góðan daginn með faðmlagi , útbúa morgunverð og laga kaffi með hægð og hlusta á notalegan útvarpsþátt í leiðinni .
" Hvað gerið þið saman heima ykkur til dægrastyttingar ? " Við hlustum mikið á hljóðbækur og lesum saman .
Börnin þrjú virðast öll ætla að læra bókina Engilinn í Vesturbænum utanbókar fyrir sex ára aldur .
Á sumrin leikum við úti í garði , sem bæði er stór og gróinn .
" Eigið þið eftirlætisstað sem þið skreppið á um helgar ? " Aðalbókasafn Reykjavíkur , þangað er sko ánægjulegt fyrir börn og fullorðna að koma um helgar .
Mamman getur lagst fyrir í barnahorninu með eftirlætisbækur æsku sinnar , börnin kynnst sínu eigin eftirlæti eða leikið sér í barnahorninu .
Á eftir er gaman að skjótast í Kolaportið til að kaupa eitthvað skrítið ; flatkökur , nammi og hákarl fyrir mömmu .
Svo er Gálgahraunið í næsta nágrenni við okkur í Garðabænum einn fallegasti staður sem ég veit .
Leiðinlegt að bæjaryfirvöld skuli ekki hafa metið hann jafnverðmætan .
" julia@mbl.is 