" Samningurinn gefur okkar meðal annars tækifæri til að bæta menntun íbúa í kjördæminu og efla fræðslu á vinnustöðum , " segir Geirlaug Jóhannsdóttir , verkefnastjóri tilraunaverkefnis við Háskólann á Bifröst .
Undirritaður var á dögunum samningur um framhald verkefnis um hækkað menntunarstig í Norðvesturkjördæmi .
Stjórnendur fyrirtækja eru jákvæðir Markmið samningsins nú er að efla ráðgjöf til fyrirtækja um nám á vinnustöðum , auka samstarf atvinnulífs og fræðslustofnana í kjördæminu um starfstengt nám , fjölga því fólki sem lýkur iðnnámi og efla íslenskukunnáttu innflytjenda .
Að þessu verður unnið skv. niðurstöðum rannsókna frá fyrra ári .
Kom í ljós , að sögn Geirlaugar , að víða vantar iðn- og tæknimenntað fólk til starfa og efla þarf námskeið í meðal annars sjávarútvegs- og þjónustugreinum .
Einnig er þörf á námi í viðskiptagreinum og tölvunotkun .
" Stjórnendur eru jákvæðir gagnvart því að taka þátt í að auka menntun starfsfólks með ýmsum hætti , svo sem með því að bjóða upp á nám á vinnutíma , taka þátt í kostnaði og fleira , " segir Geirlaug .
Hún bendir á að í viðtölum við um 100 pólska innflytjendur – en slíkir eru eru burðarás í fiskvinnslu víða á svæðinu – vilji þeir gjarnan bæta kunnáttu sína í íslensku og nema ensku , verklegar greinar og viðskipti .
Menntunarstig á svæðinu segir Geirlaug lægra en víða annars staðar á landinu , eins og fram hafi komið í vinnumarkaðsrannsókn Hagstofu Íslands .
Í verkefninu sem nær til eins árs muni Bifröst hafa forystu um að bæta úr því og vinna með símenntunarmiðstöðvum , framhaldsskólum , fyrirtækjum , félögum og öðrum .
" Við stefnum að því að fjölga fyrirtækjum í kjördæminu um 120 sem bjóða upp á starfstengt nám , styðja sextíu einstaklinga til að fara í raunfærnimat og áframhaldandi nám í kjölfarið , m.a. í iðngreinum , og fjölga innflytjendum sem geta haldið uppi samræðum á íslensku um fjórðung , " segir Geirlaug um verkefnið sem eyrnamerktar hafa verið 80 millj. kr. Það er liður í átaki til að hækka menntunarstig í íslensku atvinnulífi og sem var sett af stða í framhaldi af kjarasamningum í maí 2011. sbs@mbl.is 