Fulltrúar BioPol ehf. á Skagaströnd og Háskólans á Akureyri skrifuðu nýlega undir samstarfssamning , en fyrirtækið og skólinn hafa starfað saman síðastliðin sex ár við rannsóknir í sjávarlíftækni .
BioPol var stofnað árið 2007 og þar hefur m.a. verið unnið að kortlagningu vannýttra tækifæra til verðmætasköpunar innan íslensks sjávarútvegs .
Í dag starfa hjá félaginu átta manns með sérfræðimenntun .
Þá hefur á Skagaströnd verið byggð upp fullkomin rannsóknaaðstaða vegna þessarar starfsemi .
Háskólinn á Akureyri hefur boðið upp á meistaranám í sjávarútvegs- og auðlindafræðum .
Kennsla í sjávarútvegsfræði hefur frá upphafi farið fram í samstarfi við innlend sjávarútvegsfyrirtæki og fyrirtæki í tengdum greinum og þeirra á meðal er BioPol á Skagaströnd .
sbs@mbl.is 