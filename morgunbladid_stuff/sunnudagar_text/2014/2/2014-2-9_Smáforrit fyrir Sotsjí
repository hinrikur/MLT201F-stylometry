Vetrarólympíuleikarnir í Sotsjí hafa verið settir og snjallsíma- og tölvuvæddir jarðarbúar geta að sjálfsögðu nálgast ýmis smáforrit sem gera leikana skemmtilegri áhorfs og auðvelda öllum að fylgjast með þeim .
Fyrir það fyrsta má nefna smáforritið Tripomatic sem hægt er að nálgast fyrir iPhone .
Forritið er notað til að fá upplýsingar um alla viðburði Ólympíuleikanna og nákvæma staðsetningu þeirra .
Annað smáforrit , sem kallast einfaldlega Sochi 2014 , gefur nákvæmar upplýsingar um eftirlætisíþróttamennina og hvernig þeim gengur í keppninni , gefur upp nýjustu met þeirra og tölur sem og hvort þeir vinna til verðlaunasæta að lokum .
Smáforritið er hægt að fá ókeypis í gegnum iTunes , Google Play og Windows Phone App Store .
Alþjóðaólympíunefndin hefur þá búið til smáforritið Olympic Athlete ' s Hub sem heldur utan um allar færslur ólympíufara á netinu .
Á það jafnt við um færslur á Facebook , Twitter og Instagram .
Bæði er hægt að fletta færslum upp eftir nöfnum einstakra íþróttamanna , liðum , löndum og íþróttagreinum .
Skemmtileg leið til að fylgjast með daglegu lífi íþróttamannanna í Sotsjí , æfingaplönum , máltíðum og keppnunum að sjálfsögðu .
