Á sunnudag klukkan 18 hefst í Nýlistasafninu við Skúlagötu dagskrá sem kallast " Leikur / Play " og er samhliða rennsli myndbandsverka í Nýló og sýningarýminu Soloway í New York .
Í tilkynningu segir að listamenn muni mætast í leik , og það sé " vettvangur til þess að prófa sig áfram og æfa sig fyrir eitthvað sem er kannski miklu stærra og alvarlegra en leikurinn sjálfur , galdurinn felst í því að hann býður alltaf upp á óvæntar og ófyrirséðar niðurstöður .
Í leik má gera mistök og vitleysur , taka áhættu ...
" Listamennirnir sem taka þátt hafa myndbandsmiðilinn sem sameiginlegan útgangspunkt .
" Meðal þátttakenda eru Irina Arnaut , Theresa Himmer , Hreinn Friðfinnsson , Curver Thoroddsen , Ragnheiður Gestsdóttir , Styrmir Örn Guðmundsson og Gjörningaklúbburinn .
