Japanska útvarpsstöðin J-wave hélt tónleika með tónlistarmanninum Ásgeir Trausta í japanska sendiráðinu á föstudag .
Ásgeir er í fyrsta sæti japansks vinsældalista .
Um 1.500 sóttu um miða á viðburðinn í sendiráðinu en einungis 40 manns komust að .
Hannes Heimisson sendiherra í Japan sagði tónleikana hafa verið flotta og augljóst að Ásgeir hafi snert einhverja strengi í Japan með skemmtilegri framkomu og flottum tónleikum .
" Við vorum í sambandi við umboðsmann hans og útgáfufyrirtæki hér , við ákváðum að bjóða þeim rými hér til þess að halda kynningartónleika fyrir nýju plötuna hans .
Allt var tekið upp og verður sent út á mánudag í þeirra dagskrá .
" Hannes segir Ásgeir Trausta vaxandi stjörnu í Japan , og miðað við stöðu hans núna þá lofar hann góðu .
" Japanski markaðurinn er mjög kröfuharður , þetta er 127 milljón manna þjóðfélag sem fylgist grannt með því sem er að gerast í tónlistinni um heim allan .
Japanir upp til hópa eru vandlátir , kröfuharðir og um leið tryggir .
" Ásgeir Trausti mun spila á 5.000 manna tónleikum í Japan á sunnudag og heldur síðan áfram í tónleikaferðalagi sínu .
