Á raftækjasýningunni CES í Las Vegas fengu Oculus-gleraugun verðlaun sem besta væntanlega tækið .
Þrátt fyrir að vera ekki komin út er Oculus nú þegar orðin margverðlaunuð græja enda munu þau breyta leikjaspilun til framtíðar .
Gestir og gangandi gátu prófað tækið á sýningunni og þar var EVE online-leikurinn notaður til spilunar .
Biðröð myndaðist við bás Oculus .
Benedikt Bóas benedikt@mbl.is Oculus-töluvleikjagleraugnanna er beðið með gríðarlegri eftirvæntingu .
Gleraugun eru sett á og tölvuleikurinn birtist nánast lifandi fyrir framan spilarann .
Þau eru ekki enn komin í búðir þrátt fyrir að vera nánast tilbúin .
Stefnt er á að þau komi í búðarhillur seint á þessu ári eða snemma á því næsta .
Í desember safnaði Oculus VR , framleiðandi gleraugnanna , 75 milljónum dollara í hlutabréfaútboði , rúmlega níu milljörðum króna þegar nýjasta útgáfa af þessu undratæki var kynnt .
Vandamálið við þrívíddargleraugu hefur verið að fólk verður hreinlega veikt og kastar upp .
Nýjasta útgáfan af Oculus sem kynnt var á CES-hátíðinni í Las Vegas í janúar miðar að því að gera hreyfingar eðlilegri .
Allir vildu prófa og allir vildu kaupa .
Biðröð var eftir að fá að setjast í stólinn og prófa .
Framleiðendur Oculus vilja hinsvegar bíða og koma með fullkomna vöru á markað en ekki eitthvað sem er alltaf að bila , hvað þá að láta tölvuleikjaspilara vera að kasta sífellt upp .
Íslenska tölvuleikjafyrirtækið CCP hefur aðstoðað við gerð gleraugnanna með leiknum EVE : Valkyrie sem verður fyrstu persónu flugleikur .
Leikurinn byggist á nýrri tækni á sviði sýndarveruleika þar sem spilurum er gefinn kostur á að gerast flugmenn í geimskipum í EVE-heiminum .
Er markmiðið að sá er spilar leikinn finnist að hann sé í raun og veru að taka þátt í bardaganum .
Fjárfesting sem skilar sér " EVE : Valkyrie er hraður og óvæginn þar sem spilarar eigast við í skotbardögum .
Sýndarveruleikinn sem leikjahönnun EVE : Valkyrie byggist á gerir upplifunina einstaklega raunverulega og þannig úr garði gerða að það er engu líkara en spilari leiksins sé kominn í flugstjórasæti geimskipsins , þar sem hann mætir óvinum sínum og hættum , " sagði í tilkynningu frá CCP þegar leikurinn var kynntur árið 2013 .
Það sem er merkilegt við Oculus-gleraugun er eftirvæntingin eftir þeim .
Þau eru ekki komin í búðir .
Þrátt fyrir það eru þau margverðlaunuð og verðlaunin á CES er enn ein rósin í hnappagat Oculus .
Þeir blaðamenn sem hafa fengið að prófa hafa allir hrifist svo mikið af þessari tækni að úti um allt internet er hrós og mikil gífuryrði um ágæti þeirra .
Eftirvæntingin er nú þegar orðin mikil hjá væntanlegum kaupendum og er talað um að samspil Oculus og CCP muni skila fyrirtækjunum báðum milljónum dollara .
Ekki minnkaði eftirspurnin og lofið á gleraugun eftir hátíðina þar sem almenningur fékk að prófa .
Hilmar sjálfur orðinn spenntur Hilmar Veigar Pétursson , framkvæmdastjóri CCP , var staddur á CES-sýningunni og var tekinn tali af tæknivefsíðum og tækniblöðum .
" EVE : Valkyrie byrjaði sem þróunarverkefni hjá nokkrum starfsmönnum CCP , eitthvað sem þá langaði til að gera .
Leiksins er nú þegar beðið með mikilli eftirvæntingu – og var farið að gera það löngu áður en við fórum að tala um hann .
Við höfum stór plön fyrir EVE : Valkyrie og ég get ekki beðið eftir því að geta sagt ykkur meira í lok árs , " var haft eftir Hilmari .
CCP réði Owen O ' Brian til að stýra framleiðslu og þróun EVE : Valkyrie .
Mun O ' Brian starfa á Newcastle-skrifstofu fyrirtækisins , en hann er með áralanga reynslu frá tölvuleikjafyrirtækinu DICE í Svíþjóð , sem er í eigu Electronic Arts .
O ' Brian stýrði meðal annars framleiðslu á leiknum Mirror ' s Edge , en það var fyrstu persónu hasarleikur .
Safnaði milljón á 36 klukkustundum Markmið Oculus er að gleraugun verði ekki dýr fyrir tölvuleikjaspilara .
Hugmyndin að baki þrvívíddargleraugunum er komin frá ungum tölvusnillingi að nafni Palmer Luckey sem vildi gera þrívíddargleraugu sem væri betri en önnur sem væru fyrir á markaðnum .
Einhver sem myndu virka með nýjustu tölvuleikjunum og væru ódýr .
Hugmyndi Luckey var strax vel tekið og tók einungis 36 klukkutíma að safna milljón dollurum gegnum hópfjármögnunarsíðuna Kickstarter þegar hugmyndin var kynnt .
Alls söfnuðust 2,4 milljónir dollara til að koma þróun gleraugnanna af stað .
Gleraugun eru með tvo sjö tomma skjái og hefur hönnun þeirra einnig fengið verðskuldaða athygli .
Þau þykja nokkuð töff .
Sjónsviðið er 90° lóðrétt og 110° lárétt þannig að ekki er mikill munur á gleraugunum og sjónsviði mannsins .
Stefnt er á að gleraugun verði með 1.080 punkta upplausn .
