Brisbane er höfuðborg " tropical " paradísarinnar Queensland í Ástralíu .
Þó svo að innfæddir kvarti mikið yfir vetrarkuldanum , sem var síðast í kringum 20°C , þá er hér gott veður árið um kring .
Núna er sumar , sem lýsir sér oftar en ekki í tropical rigningu , ofsahita og skógareldum en þá er gott að geta kælt sig í sundlauginni eða sjónum .
Í næsta nágrenni eru kóralrifið og fleiri gríðarlega falleg svæði sem heimsótt voru um jólin .
Ástralir eru almennt sólarmegin í lífinu – alltaf er stutt í hláturinn og kaldhæðnina .
Almennt eru þeir hógværir og lífsglaðir en mest af öllu elska þeir að njóta dagsins í blíðunni og gera það sem þeir gera best , að grilla og drekka bjór með góðum vinum .
Við fáum seint nóg af því að koma auga á páfagauka í trjánum , mæta kengúru á leiðinni til vinnu eða nota hitann sem afsökun fyrir því að setjast út í einn kaldan .
Aussie-kveðja , Hildur Hauksdóttir og Daníel Bergmann Sigtryggsson 