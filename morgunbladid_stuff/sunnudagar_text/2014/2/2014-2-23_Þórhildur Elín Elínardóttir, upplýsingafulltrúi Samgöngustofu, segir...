Þórhildur Elín Elínardóttir , upplýsingafulltrúi Samgöngustofu , segir stofuna að sjálfsögðu taka eindregna afstöðu gegn ölvunar- og öðrum vímuakstri , eins og samfélagið hljóti allt að gera .
Spurð um úrræði til að draga úr akstri undir áhrifum nefnir hún hert eftirlit og forvarnir .
" Áróður gegn ölvunarakstri virkar , það er innræting gegn því að fólk setjist drukkið undir stýri .
Það gildir aðeins öðru máli um fíkniefnin .
Um leið og fólk neytir þeirra er það strax orðið brotlegt við lög , óháð því hvort það keyrir bíl .
Þess vegna ætti útgangspunkturinn í raun að vera : " Ekki neyta fíkniefna " í stað " ekki neyta fíkniefna og keyra " .
Þórhildur fagnar því að umferðaróhöppum vegna ölvunar- og fíkniefnaaksturs sé ekki að fjölga en áréttar að mikilvægt sé að halda vöku sinni og reka áfram harðan áróður gegn lögbrotum af þessu tagi .
" Grundvallarþáttur ábyrgra ökumanna er að vera allsgáðir undir stýri , " segir hún .
