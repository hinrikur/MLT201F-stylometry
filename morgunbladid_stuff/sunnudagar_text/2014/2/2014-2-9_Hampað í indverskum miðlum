" India Makes a Power Point , " hljómaði fyrirsögn í dagblaðinu Times of India þegar tilkynnt hafði verið að Nadella myndi taka við starfi forstjóra Microsoft .
Orðaleikurinn í fyrirsögninni snýr nafni á einni af mest notuðu vörum Microsoft upp í upphrópun um velgengni indverskra stjórnenda , en Nadella er einn úr sístækkandi hópi forstjóra stórfyrirtækja sem fæddir eru í Indlandi .
Má þar nefna Indra Nooyi hjá PepsiCo , Ajay Banga hjá Mastercard , og Anshu Jain hjá Deutsche Bank.Velgengni indverskra stjórnenda hefur verið umfjöllunarefni í þarlendum fjölmiðlum undanfarið .
Þar hefur verið fjallað um ráðningu Nadella sem fjöður í hatt landsins , sem hefur verið áberandi í tæknigeiranum öðru fremur , í krafti vel menntaðs starfsfólks úr fjölmennri millistétt , góðrar ensku kunnáttu og hagstæðs launaumhverfis .
En fjölmiðlar hafa einnig spurt hvort sá mikli fjöldi námsmanna og menntaðs starfsfólks leiti tækifæra erlendis og árangur þeirra þar endurspegli ekki öðru fremur indverska fyrirtækjamenningu , þar sem fjölskyldutengsl skipta oft meira máli fyrir aðgang að námi og framgang í stafi heldur en hæfileikar .
