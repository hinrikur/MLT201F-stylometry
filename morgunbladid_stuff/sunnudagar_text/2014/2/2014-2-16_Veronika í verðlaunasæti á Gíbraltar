Jón Viktor Gunnarsson er Skákmeistari Reykjavíkur eftir spennandi keppni á Skákþinginu , sem hófst í byrjun janúar og lauk í síðustu viku .
Jón varð efstur ásamt Einari Hjalta Jenssyni .
Þeir hlutu átta vinninga af níu mögulegum en Jón Viktor var sæmdur titlinum eftir stigaútreikning .
Einar Hjalti varð einnig efstur á Haustmót TR og er á mikilli siglingu .
Röð efstu manna á mótinu var að öðru leyti þessi : 3 .
Oliver Aron Jóhannesson 7 v .
4.-6 .
Mikhael Jóhann Karlsson , Loftur Baldvinsson og Haraldur Baldursson 6½ v .
7.-13 .
Davíð Kjartansson , Lenka Ptacnikova , Sigurbjörn Björnsson , Þorvarður Ólafsson , Jón Trausti Harðarson , Stefán Bergsson og Vignir Vatnar Stefánsson 6 v .
Ýmsar niðurstöður má lesa úr þessu móti en athygli vekur góð frammistaða piltanna úr Rimaskóla , Olivers Arons og Jóns Trausta , og hins tíu ára gamla Vignis Vatnars Stefánssonar .
Af efstu mönnum hækkuðu Jón Trausti , Einar Hjalti , Loftur Baldvinsson og Vignir Vatnar myndarlega á stigum .
Af hálfu TR var vel staðið að mótinu í hvívetna , skákir voru aðgengilegar degi eftir að umferð lauk , svo dæmi sé tekið .
Frábær frammistaða Veroniku á Gíbraltar Undanfarin ár hefur opna mótið á " Klettinum " , þ.e. Gíbraltar , verið það vinsælasta meðal skákmanna og í ár flykktust þangað nafntogaðir kappar .
Ivantsjúk , Cheparinov og Vitiugov deildu efsta sætinu , hlutu allir átta vinninga af tíu mögulegum í hópi meira en 250 keppenda ; eftir aukakeppni var Cheparinov úrskurðaður sigurvegari .
Magnús Kristinsson bauð dóttur sinni , Veroniku Steinunni , í þetta ferðalag á framandi slóðir þar sem apar leika við hvern sinn fingur .
Feðginin voru einu fulltrúar Íslands á Gíbraltar og Veronika náði eftirminnilegum árangri og vann til góðra verðlauna í flokki keppenda undir 2.050 elo-stigum .
Hún fékk fjóra vinninga af tíu mögulegum , tefldi upp fyrir sig allt mótið og náði árangri sem reiknast upp á 2.010 elo-stig en hennar stig fyrir mótið voru 1.561 elo .
Veronika tók þátt í Evrópumóti barna og unglinga í Svartfjallalandi fyrir áramótin og undirbúningur hennar fyrir það mót er að skila sér núna .
Eftirfarandi skák sem tefld var í 3. umferð er til vitnis um það : Tim R. Spanton ( England ) – Veronika Magnúsdóttir Reti byrjun .
1. c4 Rf6 2. g3 c6 3 .
Rf3 d5 4. b3 Bf5 Biskupinn er oft hafður á g4 en þetta er ágætt líka .
5 .
Bb2 Rbd7 6 .
Bg2 h6 7 .
0-0 e6 8. d3 Be7 9 .
Rbd2 0-0 10 .
He1 Hc8 11. e4 Bh7 12. e5 Re8 13. d4 Rc7 Þótt svartur standi þröngt á hann góð færi náist að opna taflið með – c5 .
Hér hefði verið best að loka taflinu með 14. c5 en hvítur velur ómarkvissan leik .
14 .
Bh3 ? c5 ! 15 .
Hc1 cxd4 16 .
Rxd4 Rc5 17 .
Bf1 Rd3 18 .
Bxd3 Bxd3 19 .
He3 Bh7 20. c5 Ra6 21. c6 Db6 22. cxb7 Dxb7 23. a3 Hxc1 24 .
Dxc1 Rc5 25 .
Hc3 Db6 26 .
Df1 - Sjá stöðumynd - 26... .
Ra4 ! Skemmtileg vending , annar góður leikur var 26... .
a5 .
27 .
Hc6 Db8 28 .
Bc1 Rc5 ! " Músagildru-þemað " er hér komið fram , riddarinn hleypir hróknum inn til c6 en lokar svo á hann aftur með því að stökkva til baka .
Veikleikinn á d3 reynist erfiður .
29. f4 Rd3 30 .
R2f3 Hc8 31. f5 Hxc6 32 .
Rxc6 Bc5 33 .
Kg2 Dxb3 34. fxe6 fxe6 35 .
Rd2 Dc2 36 .
Rd8 Be4 + 37 .
Kh3 Rf2 + 38 .
Kh4 Be7 + – og hvítur gafst upp , 39 .
Kh5 er svarað með 39... .
Bg6 mát .
Helgi Ólafsson helol@simnet.is 