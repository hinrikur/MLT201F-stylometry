Pönnukökur ( Tortillas ) : 2 ½ bolli fínmalað spelt 1 tsk salt ½ tsk lyftiduft ¼ bolli ólífuolía ¾ bollar heitt vatn Aðferð : Blandið þurrefnunum saman .
Bætið olíunni út í ásamt vatninu og hrærið þar til komið saman .
Hellið úr skálinni og hnoðið létt þar til deigið loðir vel saman .
Setjið aftur í skálina , leggið plastfilmu yfir og látið standa í 30 mínútur .
Myndið rúllu úr deiginu og skerið í 8 jafna bita .
Stráið spelti á borð og fletjið hverja kúlu í þunna hringlaga pönnuköku með kökukefli .
Steikið eina köku í einu á þurri pönnu við meðalháan hita .
Snúið kökunni þegar loftbólur byrja að myndast og steikið í stutta stund á seinni hliðinni .
Staflið kökunum inn í hreint viskastykki til að halda þeim heitum .
Fylling : 1 rauðlaukur , smátt saxaður 3 hvítlauksrif , smátt söxuð 2 tsk chipotle mauk ( sterkt mexíkóskt chilimauk , fæst í flestum verslunum ) 2 tsk hunang 1 dós hakkaðir tómatar 1 dl vatn 2 tsk tómatpaste 1 grillaður kjúklingur , úrbeinaður og rifinn niður Olía , salt og pipar 200 gr rifinn ostur 1 dós sýrður rjómi Ferskt kóríander Kirsuberjatómatar Aðferð : Steikið laukinn og hvítlaukinn í 1 msk af olíu á pönnu við meðalhita þar til laukurinn mýkist .
Bætið chipotle mauki , hunangi , tómatpaste , salti og pipar út í og blandið vel saman .
Hellið tómötunum yfir ásamt 1 dl af vatni og kjúklingakjötinu .
Blandið vel saman og smakkið til með salti og pipar .
Smyrjið 1 tsk af sýrðum rjóma á pönnuköku , setjið u.þ.b 4-5 msk af kjúklingafyllinguna þar ofan á og dreifið 2 msk af rifnum osti yfir .
Vefjið pönnukökunni saman og leggið í smurt eldfast mót .
Klárið að fylla allar pönnukökurnar og leggið í eldfasta mótið .
Dreifið restinni af sýrða rjómanum yfir , ásamt nokkrum kirsuberjatómötum og restinni af rifna ostinum .
Bakið við 170 gráður í 20 mínútur .
Saxið ferskt kóríander og dreifið yfir .
Berið fram t.d með avocadoteningum , þunnt skornum rauðlauk , límónubátum og sýrðum rjóma .
