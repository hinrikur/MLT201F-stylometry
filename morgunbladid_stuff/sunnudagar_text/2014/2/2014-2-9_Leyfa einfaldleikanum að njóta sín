Þ að er alltaf meiri og meiri krafa um að þekkja til uppruna vörunnar , að það séu heiðarlegir viðskiptahættir og framleiðslan sé í lagi og grænir viðskiptahættir eru í rauninni eitt af þeim atriðum sem við leggjum mikla áherslu á , " segir Sigrún Halla Unnarsdóttir , fatahönnuður og einn af stofnefndum IIIF , sem sérhæfir sig í framleiðslu á fatnaði , fylgihlutum og innanstokksmunum .
Fyrirtækið samanstendur af tveimur íslenskum fatahönnuðum , þeim Sigrúnu Höllu og Öglu Stefánsdóttur ásamt Thibaut Allgayer , sem er franskur vöruhönnuður .
Það að þau séu öll úr ólíkum áttum segir Sigrún vera samstarfinu til framdráttar .
" Við kynntumst þegar okkur var boðið að taka þátt í verkefni fyrir austan , Norð austan 10 , sem var styrkt af Nýsköpunarmiðstöð Íslands .
Þar var hugmyndin að vinna með staðbundna framleiðslu og hráefni .
Okkur fannst þetta mjög spennandi , að kynnast framleiðendum og vera meira með í ferlinu en venjulegt er og hugsa um að nýta hráefnin og leyfa þeim að njóta sín .
Í kjölfarið ákváðum við að halda samstarfinu okkar áfram .
" Fyrsta lína IIIF var unnin að stórum hluta úr hreindýraleðri og hreindýrahornum í samstarfi við einyrkja á Austfjörðum .
" Við vildum leyfa hráefninu og einfaldleikanum að njóta sín .
Það hefur oft tíðkast með íslensk hráefni , að það verður svo mikið skraut og mikið af öllu .
Við vorum því með það á bak við eyrað að gera vörur sem eru klassískar og eiga eftir að endast lengi .
" Áskorun að byrja á nýju verkefni IIIF hlaut nýverið sex mánaða styrk úr Launasjóði hönnuða og segir Sigrún það hafa gífurlega mikla þýðingu fyrir hönnunarteymið .
" Það er alltaf ákveðin áskorun að byrja á svona verkefni .
Við erum í annarri vinnu og það hefur verið þannig að við förum í vinnuna eftir vinnuna .
Þetta gefur okkur þar af leiðandi ótrúlega mikið ráðrúm til að sinna verkefninu af fullum krafti .
Einnig er þetta ótrúlega góð viðurkenning fyrir okkur sem hönnuði , að við séum að gera eitthvað rétt .
Við erum mjög ánægð með það .
" IIIF stendur fyrir orðið " if " , eða ef á íslensku .
Í hönnunarferlinu koma upp mörg augnablik þar sem spurt er " hvað ef ? " IIIF leitast við að spyrja eins margra " hvað ef " -spurninga og hægt er til þess að kanna alla möguleika áður en ákvörðun er tekin .
Einnig vísa bókstafirnir I í Ísland og F í Frakkland , en IIIF leggur mikla áherslu á uppruna sinn og vörunnar .
Vinna með gler IIIF vinnur nú hörðum höndum að nýrri línu sem verður framleidd í Frakklandi í sumar í lítilli glerverksmiðju .
Sigrún segir teymið fagurfræðilega séð á sömu bylgjulengd og þau ætli sér að vinna úr því sem berst upp í hendurnar á þeim .
Með samstarfinu fara hönnuðirnir svolítið út fyrir þægindarammann .
" Við sem fatahönnuðir , ég og Agla , hefðum ekkert endilega stokkið út í það að búa til glervörulínu ef við hefðum ekki verið að vinna með vöruhönnuði og öfugt .
" Hvað ætlið þið að vinna úr gleri ? " Það er mjög góð spurning , " segir Sigrún og hlær .
" Við ætlum allavega að nota Ísland á einhvern hátt sem innblástur .
En hvað þetta verður er ekki alveg komið í ljós .
Þetta er ekki að fara að verða skúlptúrar heldur söluvænlegar vörur sem var líka hugsunun á bak við hreindýralínuna .
Stefna IIIF er að gera söluvænlegar vörur og að vera með sanngjarnt verð , og miðað við hráefni sem við notum og framleiðslustaði þá hefur okkur tekist það hingað til .
Þetta verður allavega einhver snilld .
" Vörur frá IIIF eru meðal annars fáanlegar í verslunum Epal í Hörpu og Leifsstöð og í Listasafni Íslands .
