Á árshátíð Verkfræðingafélags Íslands á dögunum voru fimm verkfræðingar heiðraðir .
Karl Ómar Jónsson og Tryggvi Sigurbjarnarson voru útnefndir heiðursfélagar sem er æðsta viðurkenning félagsins .
Jóhanna Harpa Árnadóttir , Jón Ágúst Þorsteinsson og Sigurjón Arason voru sæmd heiðursmerki félagsins .
Merkisnefnd VF útnefnir þá sem eru sæmdir heiðurstitlum félagsins .
Heiðursfélagi Verkfræðingafélags Íslands er sæmdarheiti , sem aðeins hlotnast mönnum , sem leyst hafa af hendi sérlega mikilsverð störf á sviði félagsmála VFÍ eða frábær verkfræði- eða vísindastörf .
Alls hafa 25 einstaklingar hlotið þetta sæmdarheiti í 102 ára sögu félagsins .
Heiðursmerki VFÍ má veita í viðurkenningarskyni fyrir vel unnin störf á sviði verkfræði eða vísinda , fyrir framtak til eflingar verkfræðingastéttinni í heild eða fyrir félagsstörf í þágu stéttarinnar .
Rúmlega 100 manns hafa hlotið þessa viðurkenningu .
sbs@mbl.is 