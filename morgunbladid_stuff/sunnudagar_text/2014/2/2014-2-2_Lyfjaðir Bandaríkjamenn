Óvíða er aðgengi að lyfjum meira en í Bandaríkjunum .
Þar í landi eru leyft að auglýsa lyfseðilsskyld lyf og notkun þeirra eykst ár frá ári , einkum í yngstu aldurshópunum .
Fræðimenn hafa áhyggjur af þróuninni og í heimildarmyndinni American Addict kemur fram hörð gagnrýni á ítök stórra lyfjafyrirtækja og bent á að ofnotkun lyfseðilsskyldra lyfja er orðin að stóru vandamáli í Bandaríkjunum og líklega fjórða algengasta orsök dauða í landinu .
Eyrún Magnúsdóttir eyrun@mbl.is Fyrir marga eru lyf lífsnauðsynleg til að halda niðri sjúkdómum og lifa eðlilegu lífi .
Mikil umræða hefur farið fram í Bandaríkjunum undanfarin ár , og reyndar hér á landi líka , um ofnotkun lyfja .
Talið er að stór hluti þeirra lyfja sem ávísað er frá bandarískum læknum geti verið óþörf .
Höfundar heimildarmyndarinnar American Addict köfuðu ofan í lyfjaávísanir í Bandaríkjunum og mikla neyslu lyfja og ræddu við ýmsa fræðimenn , þingmenn og fleiri til að skoða málið .
Lyfjaauglýsingar leyfðar Bandaríkin eru eitt af fáum löndum í heiminum þar sem leyft er að auglýsa lyfseðilsskyld lyf með beinum hætti .
Sú staðreynd er talin hafa ýtt undir það sem nefnt hefur verið sjúkdómavæðing .
Lyfjafyrirtækin hafa mikinn hvata til að auglýsa ákveðið ástand , oftar en ekki eðlilegt ástand , gera úr því sjúkdóm og kynna svo lyf sem lausn .
Í American Addict er tekið dæmi af lyfjafyrirtæki sem auglýsti upp " lágt T " sem sjúkdóm í karlmönnum á efri árum og bauð lyf við því .
Læknir sem rætt er við í myndinni segir að þarna sé vísað í lækkun á hormóninu testósteróni , en það sé eðlilegt eftir því sem karlar eldast og þurfi ekki endilega að vera vandamál .
Lyfjafyrirtækið hafi einfaldlega haft hag af því að kynna þetta til sögunnar sem sjúkdóm , enda klárt með lyfið .
Á undanförnum árum hefur fjöldi bóka komið fram þar sem sjúkdómavæðing , yfirráð lyfjafyrirtækjanna og slappt lyfjaeftirlit í Bandaríkjunum er gagnrýnt .
Nefna má Bad Pharma eftir Ben Goldace , Overdozed America eftir Jon Abramson og Selling Sickness Ray Moynihand og Alan Cassels .
Allar benda þær á hina miklu markaðsvæðingu lyfja sem á síðastliðnum áratugum hefur meðal annars leitt til almennrar notkunar á lyfjum sem áður voru sértæk fyrir tiltekna sjúkdóma , án þess að fylgt hafi bætt heilsufar eða betri líðan almennt meðal bandarísku þjóðarinnar .
Fyrsta bókin af þessum toga til að vekja verulega athygli var líklega bók dr. Marciu Angell bókina " The Truth About the Drug Companies : How They Deceive Us and What to Do About It " sem kom út fyrir tæpum áratug , en Angell hafði starfað í tvo áratugi fyrir The New England Journal of Medicine og þekkti því aðferðir rannsókna vel .
Hún benti á mikilvægi þess að lyfjarannsóknir yrðu sjálfstæðar en ekki styrktar og / eða framkvæmdar af lyfjafyrirtækjum .
Í heimildarmyndinni er enn tekið undir þessar áhyggjur , enda hafi lítið þokast í átt að sjálfstæðari rannsóknum .
Frekar hafi þróunin verið í hina áttina .
Einn af þeim læknum sem rætt er við í myndinni er dr. Barbara Starfield , sem nú er látin .
Hún naut mikillar virðingar sem rannsakandi og barnalæknir og birti fjölda rannsókna og gaf út bækur um heilbrigðismál meðan hún lifði .
Hún greinir frá því í myndinni að sínar rannsóknir hafi leitt í ljós að í raun sé ofnotkun lyfseðilsskyldra lyfja fjórða algengasta orsök dauða í Bandaríkjunum .
Heimildarmyndina American Addict er hægt að nálgast á kvikmynda- og sjónvarpsveitunni Netflix auk þess sem hægt er að kaupa eintak á netinu , til dæmis á Amazon.com .
Í heimildarmyndinni American Addict kemur fram að : 50% lyfseðilsskyldra lyfja í heiminum eru seld í Bandaríkjunum þrátt fyrir að þjóðin sé einungis 5% heimsbyggðarinnar 80% lyfseðilsskyldra eiturlyfja í heiminum eru seld í Bandaríkjunum Heilsufar Bandaríkjamanna hefur ekki batnað með aukinni lyfjanotkun 