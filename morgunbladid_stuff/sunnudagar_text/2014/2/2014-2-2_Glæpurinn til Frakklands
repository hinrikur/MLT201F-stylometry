Morgunengill eftir Árna Þórarinsson hefur gert það gott í Frakklandi undanfarin misseri og var í keppni um efstu sætin á metsölulista þar í landi nú fyrir jólin en bókin náði þar efst 6. sæti og situr enn á lista .
Síðustu þrjá mánuðina fyrir jól seldist bókin , sem í franskri þýðingu heitir L ' ange du Matin , í hátt í 30 þúsund eintökum .
Árni gerir sig nú líklegan til þess að fylgja þessari velgengni eftir en nú hefur útgáfurétturinn á nýrri skáldsögu hans Glæpurinn - Ástarsaga , sem gefin var út hér á landi fyrir jól , verið seldur til Frakklands , en bókin fékk afar góðar viðtökur hér á landi .
Verk Árna virðast eiga greiða leið inn í franska þjóðarsál en nýlega var einnig gengið frá samningi um útgáfu Árs kattarins sem kemur út í Frakklandi á þessu ári .
