Koma Justins Timberlake til Íslands í sumar er hvalreki á fjörur áhugafólks um popptónlist og dægurmenningu almennt .
Stella Rósenkranz dansari hefur haldið lengi upp á kappann og ætlar ekki að láta sig vanta á tónleikana í Kórnum .
Reiknar raunar með að færri komist að en vilja .
Hún á ekki einungis allar plötur Timberlakes heldur þekkir hún til sumra dansaranna sem koma með honum , hefur sótt tíma hjá þeim eða með þeim erlendis .
" Þetta verður ekki síður veisla fyrir áhugafólk um dans en popptónlist .
Ég held ég kunni sjálf öll danssporin úr myndböndunum hans .
Það verður vonlaust að vera kyrr á þessum tónleikum , " segir Stella hlæjandi .
Hún hefur séð Timberlake einu sinni á tónleikum áður , í Kaupmannahöfn 2006 , og mun sjá hann aftur í París í apríl .
" Enginn verður svikinn af þessu .
Það er frábært framtak hjá Senu að fá tónlistarmann af þessari stærðargráðu hingað .
Sýningarnar gerast ekki stærri í þessum bransa .
" 