Sem barn var ég gjarnan sendur í sveit á sumrin .
Á kvöldin og ef það rigndi var helsta afþreying mín að lesa bækur .
Þar kynntist ég bókum Ármanns Kr. Einarsonar um Árna í Hraunkoti og Olla ofvita og ég man hvað mér þóttu þetta stórkostlegar sögur með litríkum karakterum .
Í sveitinni las ég einnig margar Enid Blyton- bækur .
Annars var bókakostur sveitabæja ærið misjafn .
Á einum bænum voru ekki margar bækur , svo ég kláraði fljótt þær sem mér fannst vert að lesa .
Eftir það var helsta lesefnið Bændablaðið og Búnaðarblaðið Freyr .
Þar skoðaði ég auglýsingar um heyvinnuvélar og dráttarvélar og las um kynbótanaut .
Þegar sæðingarmaðurinn kom í heimsókn hafði ég að sjálfsögðu myndað mér skoðun á því úr hvaða nauti heppilegasta sæðið væri og þuldi upp nöfn , númer og uppruna þessara kostagripa og veitti góð ráð .
Þegar ég komst á menntaskólaaldur var ég óheppilega staddur á miðju leiðinlegasta tímabili íslenskrar bókmenntasögu , raunsæistímabilinu .
Þá var gott að geta hallað sér að gömlu íslensku höfundunum Þórbergi og Halldóri Laxness , þar stendur Sjálfstætt fólk upp úr .
Ég þakka skólakerfinu fyrir að hafa kynnst Í slendingasögunum á þessum tíma .
Það var mér alger himnasending eftir raunsæistímabilið að komast yfir 100 ára einsemd Gabriels García Marquez og Hús andanna eftir Isabel Allende og kynnast töfraraunsæinu .
Sú klassíska bók sem hvað mest áhrif hefur haft á mig er Glæpur og refsing , þar rann upp fyrir mér að hafi menn einhverja samvisku er líklegt að þeir refsi sjálfum sér grimmilega fremji þeir glæp og því sé góð breytni hið eina rétta .
Í seinni tíð hefur Jón Kalman heillað mig mest af íslenskum höfundum og af mörgum frábærum bókum er Sumarljós og svo kemur nóttin í mestu uppáhaldi .
