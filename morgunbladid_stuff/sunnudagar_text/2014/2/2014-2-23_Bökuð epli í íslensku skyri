" Viðtökurnar hafa verið góðar , " segir Guðný Steinsdóttir markaðsstjóri Mjólkursamsölunnar .
Í síðustu viku fór í verslanir hér heima ný bragðtegund í vörulínunni Skyr.is ; það er kolvetnaskert skyr með bökuðum eplum .
Bragðtegund þessi kom á markað í Finnlandi á síðasta ári og seslt vel þar ytra .
Nú fæst skyr.is framleitt með íslenskum aðferðum með alls ellefu bragðtegundum í Finnlandi .
Sú nýjasta er bökuðu eplin .
" Bökuð epli og eplakökur eru vinsæl í Finnlandi og við ákváðum því að prófa að bragðbæta Skyr.is fyrir Íslandsmarkaðinn á þennan hátt .
Það verður því spennandi að sjá hvernig til tekst með þessa afurð hér á landi , " segir Guðný í samtali við Morgunblaðið .
Hún segir sölufólk MS síðustu dagana hafa kynnt eplaskyr í verslunum á höfuðborgarsvæðinu og víðar .
Sé varan nú komin á áberandi kælihillur .
Mikil söluaukning Sala á skyr.is í Finnlandi er mikil , áætluð um 2.000 tonn í ár sem er liðlega 300% aukning milli ára .
" Það er því ljóst að Finnum líkar þessi afurð vel eins og aðrar Norðurlandaþjóðir , " segir Guðný .
sbs@mbl.is 