Fjöldi íþróttafélaga notast við greiðsluþjónustuna Nóri sem rekin er af Greiðslumiðlun ehf. í eigu innheimtufyrirtækisins Motus .
Fyrir hvern einasta greiðsluseðil sem sendur er út á vegum íþróttafélags sem notar Nóra rukkar Greiðslumiðlun fast tilkynningargjald að upphæð 390 krónur .
Vilji foreldrar skipta greiðslum upp margfaldast gjaldið .
Tilkynningargjald , seðilgjald og útskriftargjald eru allt nöfn á því gjaldi sem tekið er fyrir það að fá að greiða fyrir tiltekna þjónustu í heimabanka eða gegnum greiðslugátt , óháð upphæð reiknings og því hvort hann er gefinn út eingöngu rafrænt eða ekki .
Foreldrar geta verið að greiða tugi þúsunda fyrir íþróttaiðkun og tómstundir barna sinna .
Barnmargar fjölskyldur finna sérstaklega fyrir þessu .
Ofan á gjöld sem greidd eru íþróttafélögunum fyrir sjálfa iðkunina bætist svokallað tilkynningargjald .
Mörg af stærstu íþróttafélögum landsins , þau sem hafa flesta iðkendur innan sinna raða , notast við sama greiðslukerfið , Nóra , til að taka við greiðslum foreldra .
Við hverja greiðslu sem innt er af hendi með greiðsluseðli í heimabanka bætast 390 krónur við .
" Kjósi greiðandi æfingagjalda að fá greiðsluseðil í Nóra kerfinu er áskilið greiðslu- og umsýslugjald samkvæmt kynntum skilmálum þar um , " segir Bjarni Þór Óskarsson , stjórnarmaður í Greiðslumiðlun , inntur eftir skýringum á gjaldtökunni .
Gjaldið er óháð upphæð reiknings Hann segir gjaldið leggjast á alla greiðsluseðla sem fara í gegnum Nóra kerfið enda fylgi kostnaður hverri einustu greiðslu .
" Kostnaðurinn er að hluta aðkeypt þjónusta frá viðskiptabanka Greiðslumiðlunar og að hluta vegna umsýslu og þjónustu Greiðslumiðlunar , auk virðisaukaskatts .
" Gjaldið sem lagt er á greiðsluseðlana er fast og þannig óháð þeirri upphæð sem greidd er .
Foreldri sem fékk reikning vegna frístunda barns gegnum greiðslugátt íþróttafélags fékk 7% álag á reikning sinn vegna hins svokallaða tilkynningargjalds .
Heildarupphæð reiknings var upphaflega 35.570 krónur .
Að frádregnum 30.000 króna frístundastyrk stóð eftir reikningur til greiðslu að upphæð 5.570 krónur .
Foreldrið valdi að fá greiðsluseðil í heimabanka en við það hækkaði heildarupphæð reikningsins í 5.960 krónur .
Innheimt tvisvar á ári Tökum dæmi af foreldri sem greiðir fyrir íþróttaiðkun þriggja barna sem hvert stundar tvenns konar íþróttir .
Vilji foreldri geta greitt fyrir iðkunina með því að fá greiðsluseðil í heimabanka þarf að greiða alls sex slíka á hvorri önn .
Tilkynningargjaldið að upphæð 390 krónur er því greitt tólf sinnum yfir árið .
Alls myndi upphæðin því nema 4.680 krónum á ári , bara í tilkynningargjald til Greiðslumiðlunar fyrir utan sjálf gjöldin fyrir iðkunina .
Tilkynningagjald er stytting á heitinu " tilkynningar- og greiðslugjald " og kröfuhafinn ákvarðar upphæð þess .
Ef greiðandi kröfu vill skipta greiðslum í fleiri en einn hluta , eins og algengt er að foreldrar geri með gjöld fyrir tómstundir og íþróttir , þarf að greiða tilkynningargjald fyrir hverja greiðslu .
Sé kröfunni skipt í þrjár greiðslur kostar það alls 1.170 krónur .
Íþróttafélögin greiða hóflegt gjald fyrir leigu á greiðsluþjónustukerfinu Nóra , eða rúmar 10 þúsund krónur á mánuði .
Í staðinn losna þau við kostnað sem áður hlaust af því að sýsla sjálf með allar greiðslur og sjá um innheimtu .
Hins vegar greiða foreldrar aukalega til Greiðslumiðlunar í formi tilkynningargjaldsins svo segja má að kostnaðurinn hafi einfaldlega færst til .
Foreldrar sem greiða fyrir íþróttaiðkun barna sinna geta valið hvort þeir greiða með kreditkorti eða fá greiðsluseðil .
Kortagreiðslur kosta líka en þar er ekki rukkað fyrir hverja greiðslu líkt og ef greiðsluseðill er valinn .
Foreldrar hafa þó í mörgum tilvikum val um þriðja kostinn , að greiða beint inn á reikning íþróttafélags og setja upplýsingar í skýringu með millifærslunni .
Forsvarsmenn nokkurra íþróttafélaga sem blaðamaður ræddi við sögðust jafnan taka því vel ef foreldrar vildu sleppa við gjöld vegna greiðsluseðla og greiða beint .
Þjóðmál Eyrún Magnúsdóttir eyrun@mbl.is Að borga reikninga kostar sitt .
En þá á eftir að taka með í reikninginn að það þarf að borga fyrir að fá að borga reikninga .
Bankinn fær sitt og kröfuhafinn líka .
Engin lög sem banna gjöldin Á árinu 2008 fór af stað umræða um lögmæti svokallaðs seðilgjalds , eða gjalds sem lagt er á hvers kyns kröfur og byggist á kostnaði við það að gefa út og sýsla með kröfuna .
Tilkynningargjald er í raun annað nafn á sams konar gjaldi .
Undanfari málsins er sá að í janúar það ár skilaði starfshópur á vegum viðskiptaráðherra , sem þá var Björgvin G. Sigurðsson , af sér skýrslu um heimildir fjármálafyrirtækja til gjaldtöku .
Lagði hópurinn til að gjöldin yrðu bönnuð eða fjármálafyrirtækjum settar skorður við innheimtu þeirra .
Í febrúar 2008 setti ráðherra fram tilmæli til fjármálafyrirtækja um að þeir myndu stilla gjaldinu í hóf .
Í tilmælum ráðherra sagði meðal annars : " Fjármálafyrirtækjum er óheimilt að innheimta seðilgjöld og sambærilegar fylgikröfur , sem samið hefur verið um greiðslu á við neytendur , vegna krafna sem innheimtar eru fyrir kröfuhafa á grundvelli þjónustusamnings , nema að uppfylltum neðangreindum skilyrðum : – Fjárhæð gjalds endurspegli raunkostnað við útsendingu seðla .
– Neytendum standi til boða raunhæfur gjaldfrjáls valkostur , svo sem að greiða með millifærslu .
Haft skal til hliðsjónar að staðgreiðsla á starfsstöð fyrirtækis , ein og sér , telst ekki raunhæfur valkostur .
– Neytendur fái reikning vegna viðskipta , lögum samkvæmt , á pappír eða rafrænt .
" Gjaldið sem innheimt er vegna útgáfu krafna á sér þó enn stoð í lögum , þrátt fyrir að afnám þeirra hafi ítrekað verið tekið upp á Alþingi .
Krafa á hendur neytendum um að þeir greiði þessi gjöld byggist á 4. gr. innheimtureglugerðar frá 2009 : " Hámarksfjárhæð innheimtukostnaðar , m.a. innheimtuþóknun ...
tekur mið af þeim kostnaði sem kröfuhafi verður fyrir vegna innheimtunnar og nauðsynlegur og hóflegur getur talist .
" Reglugerðin var sett til bráðabirgða eftir hrun og engar breytingar hafa verið gerðar .
Það er kröfuhafans að ákvarða gjaldið og meta sjálfur hvað telst " nauðsynlegt og hóflegt .
" Á vefsíðu Greiðslumiðlunar eru þrjátíu íþróttafélög talin upp sem eru viðskiptavinir fyrirtækisins , en greiðslukerfi þess er sérstaklega markaðssett fyrir íþróttafélög og félagasamtök .
Motus , eitt stærsta innheimtufyrirtæki landsins , er eigandi Greiðslumiðlunar og sér því einnig um innheimtu gjalda sem fara í vanskil hjá íþróttafélögunum .
Samkvæmt heimildum hafa íþróttafélögin þó fulla stjórn á því hvaða vanskilakröfur fara í innheimtu .
Þar sem um tómstundir barna er að ræða er yfirleitt reynt að finna leið til að aðstoða foreldra sem ekki geta greitt á tilskildum tíma .
Neytendur eru rukkaðir um tilkynningargjald vegna greiðsluseðla frá ýmsum fyrirtækjum og stofnunum .
Algengt er að upphæðin hlaupi á einhverjum hundraðköllum í hvert sinn .
Þegar gjöldin , sem oft eru lögð á greiðsluseðla sem berast mánaðarlega eru lögð saman og skoðuð yfir heilt ár geta upphæðirnar orðið ansi háar .
