Stjórnendur FISK Seafood ehf. á Sauðárkróki eru handhafar forvarnarverðlauna VÍS 2014 sem tryggingafélagið afhenti á dögunum .
Jafnframt fengu Gæðabakstur / Ömmubakstur ehf. og Klettur – sala og þjónusta ehf .
viðurkenningu fyrir árangur í öryggismálum .
Í tilkynningu segir að haustið 2009 hafi yfirstjórn FISK Seafood ehf. sett sér að bæta öryggi sjómanna á skipum sínum og voru farnar ýmsar leiðir til þess .
Áætta í störfum var metin og öll óhöpp og slys skráð .
Með þessu urðu öryggismál hluti af starfsemi fyrirtækisins til sjós og lands , en störf í sjávarútvegi eru almennt talin ágættusöm .
FISK Seafood er með 260 starfsmenn , þar af 138 sjómenn .
" Fyrirtækið er fyrirmyndardæmi um hve miklum árangri hægt er að ná í að efla forvarnir og öryggismál fyrirtækja þegar yfirstjórn sýnir þeim málaflokki sýnilegan stuðning , " segir í frétt frá VÍS .
Öryggisbúnaður og merktar leiðir Hjá Gæðabakstri / Ömmubakstri er unnið samkvæmt gæðastöðlum .
Gerðar eru vikulegar úttektir á umgengni og hreinlæti og vélar og tæki skoðuð mánaðarlega með tilliti til öryggis og viðhalds .
Áhætta af notkun þeirra er metin reglulega og reynt að fara sparlega með orku við notkun þeirra .
Hjá Kletti – sölu og þjónustu ehf. , sem er með Íslandsumboð Carerpillar og Scania og var áður véladeild Heklu , er mikið lagt upp úr því að starfsmenn noti öryggisbúnað og gangi á merktum leiðum á verkstæði fyrirtækisins .
Þá eru gerðar reglulegar úttektir á vinnusvæðum með tilliti til umgengni , mengunarvarna og fleiri þátta .
sbs@mbl.is 