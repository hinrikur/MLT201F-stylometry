Jorge Mario Bergoglio , betur þekktur sem Frans páfi , hefur heldur betur slegið í gegn undanfarna mánuði .
Fyrst var hann valinn maður ársins hjá Time-tímaritinu og svo birtist hann öllum að óvörum á forsíðu Rolling Stone-tímaritsins í vikunni .
Frá því Frans páfi tók við embætti í mars 2012 hefur hann verið mun sýnilegri en forverar hasn og víða vakið aðdáun fyrir auðmýkt og gleði .
Enda er fyrirsögnin á forsíðu Rolling Stone : " Tímarnir eru að breytast .
" Götulistamaðurinn Maupal vildi heiðra Frans páfa og málaði mynd af honum á vegg nálægt Vatíkaninu og er páfi í sömu stellingu og Súperman forðum daga .
Súperman barðist hart gegn óréttlæti heimsins og stöðvaði vondu mennina af miklum móð .
Frans páfi hefur einbeitt sér að svipuðum hlutum .
Myndin sem Maupal málaði hefur vakið athygli víða um heim og mun hún fá að standa óáreitt fyrir borgaryfirvöldum .
Sjálfur er Maupal himinlifandi yfir viðtökunum enda bjóst hann við að málað yrði yfir hana strax og sólin kæmi upp .
