María Rut Kristinsdóttir , formaður Stúdentaráðs , veltir fyrir sér hvað hún ætlar að taka sér fyrir hendur að loknu starfi .
" Er að upplifa þvílíka tilvistarkreppu akkúrat núna og er því tilneydd til að deila henni með ykkur .
Ég er nefnilega hægt og rólega að átta mig á því að ég hætti að vera formaður Stúdentaráðs 1. júní næstkomandi og þarf að finna mér vinnu fyrir sumarið ! Viljiði plís hjálpa mér aðeins : HVAR Á ÉG EIGINLEGA AÐ VINNA ? ! Kveðja , ein ringluð .
" Skíðasvæðin hafa verið opin af og til að undanförnu og væntanlega einhverjir gripið tækifærið og skellt sér .
Ekki er vitað hvort Bragi Valdimar Skúlason er skíðamaður en hann veltir fyrir sér græjunum sem þarf að nota á skíðum : " Hérna , skíðagleraugu ...
eru þau alveg , þið vitið , eðlile ...
eða ? " Félagi hans , Jóhannes Tryggvason , svarar um hæl : " Ekki í rúminu , Bragi .
Ekki í rúminu .
" Ragnheiður Elín Árnadóttir , iðnaðar- og viðskiptaráðherra , á klókan og sniðugan son .
" Helgi Matthías gerði samning við pabba sinn ...
fékk 3 flatkökur ( uppáhaldið hans ) þegar hann kom úr leikskólanum gegn því að lofa að borða allan kvöldmatinn sinn .
Ægilega fína fiskisúpu sem húsbóndinn eldaði .
Svo kom að skuldadögum – súpan góða komin á borð .
Tárvotur með ekkasog þegar hann sá að hann hafði greinilega samið af sér reyndi hann að snúa sig út úr vondri stöðu : " Mamma ...
ef það hefði ekki verið súpa í kvöldmatinn heldur kjötbollur ...
þá hefði ég klárað kvöldmatinn .
Þetta er svindl ! " 