Eivør Pálsdóttir kemur fram ásamt Sinfóníuhljómsveit Norðurlands á tónleikum í Hofi á laugardagskvöld klukkan 20 .
Hljómsveitarstjóri er Guðmundur Óli Gunnarsson .
Á tónleikunum verða flutt eldri sem nýrri lög Eivarar , lög sem endurspegla líf hennar , æskuna , ástina og sorgina .
Lögin eru einlæg og þótt skynja megi söknuð í þeim eru þau einnig full af von og sátt .
Tróndur Bogason , eiginmaður Eivarar , útsetti lögin fyrir þetta tilefni en hann á farsælan feril að baki sem tónskáld og leikur einnig á hljómborð í hljómsveit hennar .
Eivör var búsett á Íslandi í fjögur ár og segir að mörg laga sinna séu undir sterkum áhrifum frá þeim tíma .
