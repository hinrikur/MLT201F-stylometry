Saga Jónsdóttir , sem var í fyrsta leikarahópnum þegar Leikfélag Akureyrar varð atvinnumannafélag fyrir fjörutíu árum , stígur nú í fyrsta skipti í níu ár á svið .
Sunna Borg lék í einni sýningu 2011 og annarri 2012 en hafði þar áður leikið í nærri áratug .
Þeim líður vel í Rýminu þar sem Lísa og Lísa er sett upp ; í " svörtum kassa " umkringdar áhorfendum sem horfa niður í stofuna á heimili þeirra .
" Þetta er mjög mannlegt verk og fallegt .
Það er spilað á ýmsar tilfinningar og bæði hlegið og grátið , " Saga .
Lísa og Lísa segja frá því í verkinu hvernig þær uppgötvuðu eigin samkynhneigð .
Þær óttuðust að missa vinnuna ef sambandið yrði gert opinbert og fóru því leynt með það í 28 ár þótt þær byggju saman .
Verkið er írskt , eftir Amy Conroy sem leikur í því sjálf og hefur sýnt víða um heim , m.a. á Lókalhátíðinni í Reykjavík í fyrra .
Aðrir hafa hins vegar ekki sett verkið upp fyrir en LA nú .
Karl Ágúst Úlfsson þýddi það og staðfærði ; Lísa og Lísa búa að þessu sinni á Akureyri .
" Áhorfendur virðast mjög ánægðir , nógu mikið er að minnsta kosti hlegið , " segir Sunna .
" Og það hefur komið mér svolítið á óvart að karlar hafa ekki síður gaman af sýningunni en konur .
" Saga tekur undir það og bætir við : " Í gegnum tíðina hefur maður orðið dálítið var við að þegar tvær konur leika halda karlar stundum að það sé ekki spennandi sýning ; einhvers konar kerlingakjaftæði ! " Raunin sé önnur nú .
" Karlarnir hafa á orði að þetta sé bara alveg eins og hjá þeim og konunni ; þær rífist eins og þau og margt annað sé sameiginlegt .
Það virðist koma þeim á óvart .
" Þær samsinna því að verkið geti að þessu leyti verið mjög fróðlegt og upplýsandi , auk þess að draga úr fordómum .
" Fólk sem hafði dálitla fordóma gagnvart samkynhneigð en kom bara á sýninguna fyrir mig sagðist hafa séð hlutina í allt öðru ljósi en áður og hreinlega verða að éta allt ofan í sig sem það hefði haldið fram .
" " Við vorum svo heppnar að á æfingaferlinu komu til okkar samkynhneigðar konur og sátu fyrir svörum ; við þekkjum samfélag þeirra ekki nógu vel , " segir Saga .
Fordómar voru lengi miklir og eru enn fyrir hendi að því er virðist , en Saga segist telja að það hafi hjálpað til við að slá á fordóma hve margt þjóðþekkt fólk í samfélaginu sé samkynhneigt ; " Hörður Torfason , Páll Óskar , Jóhanna Sigurðardóttir og Jónína Leósdóttir , svo dæmi séu tekin .
Ég held að það , hvernig þetta fólk kemur fram og tjáir sig , hafi hjálpað mörgum sem koma út úr skápnum .
" Þær segja alls ekki erfiðara fyrir leikara að setja sig í spor samkynhneigðra en annarra , eftir að hafa kynnt sér málin .
" Ég verð að viðurkenna að það vafðist frekar fyrir mér að konurnar í verkinu eiga ekki að vera leikkonur ; eru algjörlega óvanar því að vera á sviði og segja frá ; það var erfiðara að koma því til skila og eins því að stokkið er fram og til baka í tíma .
En að kyssa Sögu var allt í fína lagi .
Ég hef aldrei kysst konu áður á ævinni en það var ekki eins ógnvænlegt og ég hélt ...
" segir Sunna og hlær .
