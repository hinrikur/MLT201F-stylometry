Mary Kies var fyrsta konan til að fá einkaleyfi fyrir uppfinningu 1809 .
Síðan eru liðin mörg ár og uppfinningakonur hafa bætt heiminn með hugmyndum sínum og gert hann öruggari .
Nútímauppfinningamaður finnur upp öpp eða vefsíður en í árdaga voru fundnir upp hlutir sem við gætum varla verið án .
Benedikt Bóas benedikt@mbl.is Mary Kies var fyrsta konan til að fá einkaleyfi fyrir uppfinningu 1809 .
Síðan eru liðin mörg ár og uppfinningakonur hafa bætt heiminn með hugmyndum sínum og gert hann öruggari .
Nútímauppfinningamaður finnur upp öpp eða vefsíður en í árdaga voru fundnir upp hlutir sem við gætum varla verið án .
Benedikt Bóas benedikt@mbl.is Rúðuþurrkan Í upphafi síðustu aldar fór Mary Anderson , þá 37 ára , til New York í fyrsta sinn en hún fæddist og ólst upp í Alabama .
Þar sá hún að bílar fyrirmenna þurftu að stoppa í hvert sinn sem rigndi eða snjóaði .
Hún horfði og velti fyrir sér hvort það væri ekki til einfaldari leið en að stíga út úr bílnum með tusku og þrífa gluggann .
Hún fór heim til Alabama með hugmynd í kollinum og lét smíða fyrstu rúðuþurrkuna .
Fékk hún einkaleyfi fyrir hugviti sínu 1903 til 17 ára en eftir að það rann út var bílamarkaðurinn orðinn svo stór að rúðuþurrkan var orðinn staðalbúnaður og hefur verið síðan 1922 .
Irobot-ryksugan Helen Greiner er nútímauppfinningamaður en hún er ein af helstu hetjum Irobot-ryksugunnar sem fjölmörg heimili um allan heim nota .
Greiner hefur einnig fundið upp sprengjuvélmenni sem lögregla og her notar til að aftengja sprengjur .
Greiner útskrifaðist frá MIT-skólanum og stofnaði fyrirtæki sem síðar gaf út hina heimsþekktu Roomba , Scooba og Verro sem er vélmenni sem þrífur sundlaugar .
Kevlar-efnið Stephanie Kwolek fann upp Kevlar-efnið sem meðal annars er notað í skotheld vesti og fékk einkaleyfi fyrir efninu 1966 .
Hún er ein allra mesta uppfinningakona samtímans og var tekin í frægðarhöll uppfinningamanna eftir 40 ára starf , varð fjórða konan til að verða tekin þar inn .
Kwolek varð níræð fyrir skemmstu en enn má sjá hana á göngum DuPont-stofnunnarinnar þar sem hún vann og fann upp hið ótrúlega Kevlar-efni .
Brunastiginn Svona stigar eru kannski ekki þekktir hér á landi en í Bandaríkjunum eru þeir alls staðar og oftar en ekki leika þeir mikilvægt hlutverk í spennumyndum .
Það var Anna Connelly sem fékk einkaleyfið 1897 fyrir þessu öryggistæki og var það sett í öryggiskröfur bygginga fljótlega á eftir og er þar enn .
Sögunarblað Seint á 17. öld kom fram hópur í Bandaríkjunum sem trúði því að konur gætu unnið til jafns við karla .
Kölluðu þau sig The shakers-hópinn .
Þar var kona ein , Tabitha Babbitt , sem átti að saga tré með karlmanni .
Þá var sagað með risastórri tveggja manna sög þar sem sögin sagarði aðeins þegar togað var í hana .
Þegar sögin var dregin til baka var sú hreyfing nánast tilgangslaus .
Babbitt fannst þetta bjánaleg aðferð og bjó til sögunarblað , setti það á reiðhjólagjörð og prófaði sig áfram .
Hún sótti aldrei um einkaleyfi vegna reglna hópsins en hún er viðurkenndur upphafsmaður sögunarblaðsins .
Uppþvottavélin Josephine Cochrane fann upp þessa yndislegu uppfinningu vegna þess að þjónustufólkið hennar braut iðulega fína matarstellið hennar en Cochrane fannst fátt skemmtilegra en að halda matarboð .
Hún var vellauðug en eftir lát eiginmanns síns 1883 fór hún að velta fyrir sér hvort ekki væri hægt að búa til vél sem gæti þvegið upp .
Sem betur fer tókst henni það og fékk hún einkaleyfið 1886 .
Það gekk reyndar illa að koma vélinni nýju á markað en eftir að hótel og aðrir stórir vinnustaðir sáu snilldina fór almenningur að njóta góðs af vél Cochrane .
Neyðarblys Martha Coston missti manninn sinn árið 1847 þegar hún var aðeins 21 árs gömul .
Þau áttu fjögur börn .
Hún hafði enga hugmynd um hvernig ætti að framfleyta fjölskyldunni og á einu andvökukvöldi fór hún að skoða gömul blöð eiginmannsins .
Sá hún þar hugmynd að blysi til að sjómenn gætu átt samskipi sín á milli að kvöldi til .
Í 10 ár þróaði hún hugmyndina og svo fór að bandaríski herinn keypti hugmyndina .
Í æviminningum sínum sagði Coston frá því að herinn hefði aldrei greitt henni umsamið verð vegna blysanna , ástæðuna sagði hún vera þá að hún væri kona .
Aðrar góðar Fatapressan ( Ellen Elgin ) Forritun ( Ada Lovelace ) Tippex ( Bette Nesmith Graham ) Bleyjur ( Marion Donovan ) Vatnshitarinn ( Ida Forbes ) Straubretti ( sarah Boone ) Sjónpípa í kafbáta ( Sarah Mather ) 