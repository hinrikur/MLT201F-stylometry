Framhaldsskólanemendur sýndu kennurum samstöðu í kjarabaráttu sinni í vikunni með því að koma saman á Austurvelli .
Kennarar í framhaldsskólum fóru í verkfall hinn 7. nóvember árið 2000 og þá sýndu nemendur þeirra einnig stuðning sinn í verki með því að efna til setuverkfalls í fjármálaráðuneytinu eins og sést á myndinni að ofan .
Þannig vildu nemendurnir hvetja ráðamenn til að binda enda á verkfallið .
Því lauk reyndar ekki fyrr en tveimur mánuðum síðar en kennsla hófst í framhaldsskólum að nýju 8. janúar 2001 .
