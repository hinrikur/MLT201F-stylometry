Kammerkórinn Schola cantorum og Listvinafélag Hallgrímskirkju munu minnast Þorkels Sigurbjörnssonar tónskálds með tónleikum í Hallgrímskirkju á sunnudag klukkan 15 .
Kórinn mun flytja úrval af kirkjulegum kórverkum Þorkels , Hörður Áskelsson kantor Hallgrímskirkju leikur orgelverkið " Snertur " á Klaisorgel kirkjunnar , auk þess sem Schola cantorum frumflytur kórverkið " Nunc dimittis " eftir Hreiðar Inga Þorsteinsson , en það tileinkar Hreiðar minningu Þorkels sem var einn af kennurum hans í tónsmíðum .
Þorkell Sigurbjörnsson lést 30. janúar í fyrra .
Hann lét eftir sig mikið af vandaðri kirkjutónlist sem margir hafa flutt .
