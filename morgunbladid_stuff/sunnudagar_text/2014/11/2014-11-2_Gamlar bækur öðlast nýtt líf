Laugardaginn fyrsta nóvember verður opnuð sýningin Endurbókun í Gerðubergi .
Þar verða verk sýnd sem eiga það sameiginlegt að vera öll unnin úr gömlum bókum .
Þar öðlast bækurnar nýtt líf en bækurnar eru flestar fengnar af Gerðubergssafni .
Listahópurinn ARKIR , sem stendur fyrir sýningunni samanstendur af listakonunum Önnu Snædísi Sigmarsdóttur , Arnþrúði Ösp Karlsdóttur , Áslaugu Jónsdóttur , Ingiríði Óðinsdóttur , Svanborgu Stefánsdóttur og Kristínu Þóru Guðbjartsdóttur .
Allar hafa þær stundað bókverkagerð af ýmsum toga um margra ára skeið .
Sýningin Endurbókun stendur til 11. janúar 2015 .
