Ríki og sveitarfélögum ber skylda til að sjá til þess að íslenska sé nothæf á öllum sviðum samfélagsins .
Þetta segir í ályktun Íslenskrar málnefndar í tilefni af degi íslenskrar tungu sem var um síðustu helgi , 16. nóvember .
Samkvæmt lögum um Stofnun Árna Magnússonar í íslenskum fræðum er eitt af verkefnum Íslenskrar málnefndar að álykta árlega um stöðu íslenskrar tungu .
Málnefndin sendi nú í 7. sinn frá sér umbeðna ályktun .
Beindi sjónum sínum nú að rétti landsmanna til þess að nota íslensku á öllum sviðum íslensks samfélags , enda sé hún opinbert mál þjóðarinnar .
" Enska sækir hart að íslensku , einkum á sviði rafrænnar miðlunar og nauðsyn er að bregðast við því með víðtækum hætti , " segir málefndin .
Hún telur að efla þurfi máltækni til mikilla muna , svo íslenska verði samkeppnishæf við ensku í umhverfi þar sem tölvur og snjalltæki séu ráðandi .
Vinna þurfi að því að íslenska sé valin fram yfir ensku í rafrænu umhverfi .
Þá sé mikilvægt að stjórnvöld geri landsmönnum kleift að njóta menningar og lista á íslensku til dæmis með því að styðja bókaútgáfu , kvikmyndagerð og gerð sjónvarpsefnis svo eitthvað sé nefnt .
sbs@mbl.is 