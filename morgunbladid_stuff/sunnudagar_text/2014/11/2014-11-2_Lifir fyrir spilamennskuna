Gítarhetjan Slash er á leiðinni til landsins og verður með tónleika í Laugardalshöll laugardaginn 6. desember .
Sunnudagsblaðið fékk viðtal við hann af þessu tilefni enda er hann eitt af helstu rokkgoðum samtímans og væntanlega margir spenntir fyrir komu hans til landsins .
" Ég er líka spenntur .
Þetta er í fyrsta skipti sem ég hef komið þangað síðan á tíunda áratugnum , " segir hann en blaðamaður verður hvumsa .
Komstu hingað ? " Einu sinni , ég man eftir að hafa spilað eina tónleika með Guns N ' Roses snemma á tíunda áratugnum , " segir hann en nú er blaðamaður alveg viss að þetta hafi ekki gerst því það var æskudraumur hans að hljómsveitin spilaði á landinu .
Hann heyrir hik blaðamanns .
" Var það Guns N ' Roses ? Eða var það eitthvert annað band ? Þú veist það betur en ég .
En ég man vel eftir því að hafa komið til Íslands , " segir hann .
Slash var hinsvegar á leiðinni til Íslands árið 2005 til að spila með ofursveitinni Velvet Revolver .
Þeim tónleikum var síðan aflýst vegna eiturlyfjavanda söngvarans Scotts Weiland .
Velvet Revolver er í dvala en síðustu ár hefur Slash verið í góðum gír með nýrri hljómsveit , Slash featuring Myles Kennedy and the Conspirators .
Sveitin hefur gefið út tvær plötur .
Sú fyrri , Apocalyptic Love , kom út 2012 og sú síðari , World on Fire , kom út nú í september .
Blaðamaður sá sveitina á sviði fyrir tveimur árum í Berlín og getur vottað að þetta er mjög gott tónleikaband .
Gamlir aðdáendur Slash og Guns N ' Roses verða heldur ekki sviknir en sveitin tekur jafnan lög af fyrri plötum Slash og á tónleikum undanfarið hafa þeir tekið GN ' R-lögin " Nightrain " , " Rocket Queen " , " You Could Be Mine " , " Out ta Get Me " , " Sweet Child o ' Mine " og " Paradise City " .
Góðir straumar í gangi Það eru góðir straumar á milli meðlimanna og þeir virka vel sem heild á sviði .
" Þetta er mjög gott band og við höfum þróast mikið frá árinu 2012 .
" Það verða að vera réttu straumarnir á milli hljómsveitarmeðlima , rétt eins og í öðrum nánum samböndum svo hlutirnir gangi upp og hefur Slash áður lýst þeirra fyrstu kynnum sem " tafarlausum töfrum " .
Hafið þið eflst sem heild ? " Við höfum tekið skref áfram en þetta var samt alltaf hljómsveit með tilliti til þess hvernig við spilum saman .
En með meiri tíma og öllum tónleikunum nærðu betur að tengja í gegnum tónlistina .
Það myndast ákveðinn tónlistarlegur kunnugleiki sem lætur allt ferlið verða náttúrulegra .
" Fyrir nokkrum árum skrifaði Slash ævisögu sína í samstarfi við Anthony Bozza sem er skyldulestur fyrir allt rokkáhugafólk .
Hvernig gengu skriftirnar ? " Þetta var allt í lagi , ekkert mikið mál .
Áhugavert því ég þurfti að rifja þetta allt upp , erfitt í fyrstu en eftir að ég komst af stað þá var engin leið að hætta .
" Er ekki orðinn neitt heilsufrík Í bókinni rekur Slash uppvöxt sinn og árin með GN ' R en árið 2005 hætti hann drykkjunni og eiturlyfjunum .
Hvernig er edrúlífið ? Mjög breytt ? " Já , en samt þegar allt kemur til alls skiptir það ekki svo miklu máli .
Augljóslega eyði ég meiri tíma í vinnu en áður .
En hvað varðar lífsstílinn þá finnurðu aðra hluti til að fylla upp í tímann sem þú eyddir í að drekka og nota heróín .
Það er meiri skýrleiki .
En það eru líka margir hlutir sem breytast ekki .
" Hefurðu tekið upp einhverja sérstaklega heilsusamlega siði í stað gömlu siðanna ? " Aðallega að semja tónlist í meira mæli .
Ég er ekki orðinn neitt heilsufrík .
Ég er ekki staðráðinn í því að stunda einhverja sjálfsverndun , " segir hann sem ætti ekki að koma á óvart frá manni sem hefur sent frá sér plötu sem heitir Appetite for Destruction .
Lífernið í gegnum tíðina hefur haft áhrif á Slash sem er 49 ára gamall .
Hann greindist með hjartasjúkdóm þegar hann var 35 ára sem kom til vegna áfengis- og eiturlyfjanotkunar .
Hann fékk gangráð og hefur náð að halda heilsu og er ekkert á honum að sjá og hann er sprækur á sviði .
Í ævisögunni segir hann frá því að þegar hann byrjaði að æfa á gítar spilaði hann stöðugt .
Á undan því eyddi hann öllum sínum tíma á ferðalagi um Los Angeles á BMX-hjóli og var mjög fær á því .
Hæfileikarnir á gítar voru til staðar en æfingin skilaði honum lengra .
" Ég spila ennþá mjög mikið .
Ég tek upp gítarinn á hverjum degi .
Sérstaklega þegar ég er í stúdíói og á tónleikaferðalögum eyði ég miklum tíma í að spila á gítarinn .
Ég tek gítarinn með mér hvert sem ég fer .
" Spilamennskunni fylgja mikil ferðalög en nóvembermánuði eyðir Slash á ferðalagi um Evrópu , sem lýkur hér .
Febrúar eyðir hann í Nýja-Sjálandi og Ástralíu og í mars verða félagarnir í Suður-Ameríku .
Á lífið á tónleikaferðalagi vel við þig ? " Ég elska að spila og ferðalögin fylgja með .
Ég er orðinn vanur þessum rytma og þessum lífsstíl .
Þetta er erfitt en ekki hátt gjald fyrir að fá að fara á sviðið og spila þessa tvo tíma .
Það snýst allt um það .
" Er það orkan sem heillar ? " Orkan eða hvað sem það er sem kemur þegar þú ert að spila eða stunda hvers konar sviðslistir .
Sú reynsla er það sem lætur þig halda áfram og þola allt hitt , ferðalögin , biðina og allt ruglið sem gengur á á undan giggi .
" Slash hefur hæfileika á fleiri listrænum sviðum en hann er góður og gildur teiknari og því er við hæfi að spyrja hann um þá list .
" Ég stunda þetta ekki í raun , aðallega vegna þess að teiknilistin er ekki eitthvað sem ég stunda sem áhugamál .
Þetta er samt hæfileiki sem ég fæddist með en ég ætlaði mér aldrei að gera feril úr því .
Ég teikna og hef gaman af því og geri það þegar mig langar til þess .
Mig langar ekki til þess að verða listamaður og æfi mig ekki þannig séð .
" Athygli vekur að hann á meira að segja sitt eigið tilfinningatákn ( e. emoticon ) sem lítur svona út : iiii ] ; ) ' " Þetta er bara eitthvað sem mér datt í hug , " segir hann en fæstir geta státað af þessu .
Slash er líka auðþekkjanlegur með pípuhattinn og sígarettuna í munnvikinu , sem hann hefur reyndar látið vera síðan móðir hans lést úr lungnakrabbameini árið 2009 .
Framleiddi hryllingsmynd Hann gengst við því að vera mjög sjónræn manneskja og endurspeglast það í enn öðru sem hann hefur fengist við að undanförnu sem er hryllingsmyndagerð .
Fyrirtæki sem hann á í samvinnu við fleiri og ber eðlilega nafnið Slasher films frumsýndi myndina Nothing Left to Fear fyrr á árinu .
Slash framleiddi og tók þátt í því að semja tónlistina .
" Þetta var skemmtilegt , mikil vinna og ég lærði mikið um kvikmyndaiðnaðinn , um framleiðslu , um það að semja kvikmyndatónlist og ótalmarga aðra hluti tengda kvikmyndagerð .
Ég er byrjaður á næstu mynd og ætla að halda áfram að gera þetta .
" Hvað er það við hryllingsmyndir sem höfðar til þín ? " Hryllingsmyndir , vísindatryllar og spennumyndir , þetta er eitthvað sem ég hef alltaf elskað , alveg frá því ég var lítill drengur í Stoke-on-Trent , " segir Slash en hann fæddist í Englandi en flutti vestur um haf sem drengur og er núna búsettur í Los Angeles ásamt konu og tveimur börnum .
" Ég hef alltaf haft ástríðu fyrir þessu og þegar ég fékk tækifæri til að framleiða og byrjaði að taka þátt í öllu sem tengist því að gera bíómynd , kveikti það í mér .
Eins erfitt og það var að gera þessa mynd , þá kom það mér á bragðið .
Ég tengist líka tónlistinni og það að setja saman hið sjónræna og tónlistina og láta það allt vinna saman og vera ánægður með það er í mínum huga hin fullkomna skemmtun .
Mér finnst þetta sérstaklega áhugavert .
" Tölvuleikir og teiknimyndir Annað sem hann grípur stundum í eru tölvuleikir en finnski tölvuleikjaframleiðandinn Rovio frétti af því að Slash spilaði Angry Birds og fékk hann til liðs við sig .
Hann rokkaði upp stefið og svo var líka búinn til Slash-fugl en þetta var fyrir Angry Birds Space .
" Þetta var spennandi því ég var svo hrifinn af Angry Birds , þeir komust að því og fengu mig með sér .
Ég gerði þetta á meðan ég var á tónleikaferðalaginu á hótelherberginu .
Þetta var mjög gaman .
" Svo hefur hann líka breyst í teiknimyndafígúru og spilað á gítar í þáttunum Finnbogi og Felix sem allir íslenskir krakkar og foreldrar þeirra þekkja .
" Þetta var líka skemmtilegt .
Venjulegast þegar ég tek þátt í svona samstarfi með öðrum , þá geri ég það vegna þess að ég hef gaman af því .
Ég geri það ekki annars .
Mér fannst frábært að vinna með höfundum þáttanna , Swampy Marsh og Dan Povenmire .
Ég held að þetta sé síðasta þáttaröðin sem er í sýningum núna , " segir hann og er greinilega aðdáandi .
Ertu oft beðinn um að taka þátt í ýmiss konar samstarfi ? " Já , það kemur upp frekar oft , sumt er kúl og ég geri það en margt geri ég alls ekki , fer bara eftir því hvað það er .
" Fáið þið einhvern frítíma á Íslandi ? " Ekki mikið , við fljúgum til landsins frá Glasgow , spilum á tónleikunum og förum af landi brott daginn eftir .
Því miður .
Það er eitt af því sem einkennir tónleikaferðalög , maður ferðast til margra spennandi staða en fær lítinn frítíma .
Þetta er ekki eins og að vera í fríi .
" Blaðamaður segir honum að Íslendingar elski rokkið sitt og hann eigi því vonandi gott í vændum .
Slash lofar á móti góðum tónleikum .
Einhver skilaboð að lokum til íslenskra aðdáenda ? " Ég er spenntur fyrir því að koma og þetta verða góðir tónleikar , ekki síst fyrir alla þá á Íslandi sem hafa ekki séð okkur spila fyrr .
Þetta verður spennandi kvöld .
Ég hlakka mjög til .
" 