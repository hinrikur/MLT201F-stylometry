Nýtt myndband á myndbandarás drykkjarframleiðandans Red Bull á Youtube vakti töluverða athygli í vikunni .
Þar má sjá mótorhjólakappann Nick de Wit keyra að stökkpalli , fara í heljarstökk á hjólinu og lenda .
Á meðan hann er í loftinu kemur flugvél á rúmlega 325 kílómetra hraða og flýgur undir hann .
Flugmaðurinn var Glenn Dell en ástæðan fyrir því að myndbandið kom fyrst núna fyrir sjónir almennings er sú að Glenn lést í flugslysi skömmu eftir að hafa tekið upp þetta atriði .
Það tók tvö ár að undirbúa atriðið en það var tekið upp í Suður-Afríku í septemberbyrjun 2013 .
" Ef hann hefði verið örlítið hærra hefði hann trúlega rekist á mig í loftinu .
Hefði hann verið örlítið neðar hefði hann rekist í jörðina .
Þetta var glæsilega flogið hjá honum , " segir de Wit í myndbandinu .
Glenn tók flugprófið þegar hann var aðeins 16 ára og varð fljótt þekktur fyrir ótrúlega fimi á flugvélinni .
Fyrir áratug varð hann heimsmeistari í listflugi og vann átta Suður-Afríkutitla í listflugi .
Hann var 51 árs þegar hann lést .
