Það er seint hægt að kvarta undan vetrarhörkum í Los Angeles við Íslending , en fyrir margan innfæddan borgarbúann er svalandi golan og regnskúrirnar eins og Íslendingar myndu telja skafrenning í norðangaddi .
Þannig voru aðstæður á lokadegi undirbúnings fyrir óskarsverðlaunaafhendinguna hér í borg í febrúar síðastliðnum , rétt áður en sjálft hátíðarkvöldið rann í garð .
Hér í hverfinu , hinu sögufræga Hollywood , er fólk vel vant töfum , umferð og lokunum vegna frumsýninga og annara viðburða .
Tilbúnaðurinn við stóru leikhúsin og stjörnurnar á gangstéttinni eru kannski eitt af því fáa sem minnir á gullaldardagana , þegar Hollywood Boulevard var hjarta kvikmyndaborgarinnar , en í síðari tíð hefur mestallur ljóminn af þeirri starfsemi færst út í takt við tíðarandann .
Það er kannski ekki öllum í fljótu bragði gefið að ímynda sér glamúrinn í úrhellisregni .
Halldór Fannar Sigurgeirsson 