Þegar fer að kólna í veðri og dimma úti fara fleiri inn í líkamsræktarstöðvarnar til að hreyfa sig og hlaupa á hlaupabrettum frekar en á gangstígum .
Fyrir kuldaskræfur er það auðvitað miklu betra en að hætta spriklinu alveg .
Ný rannsókn á loftinu á líkamsræktarstöðvum leiðir hinsvegar í ljós að loftgæðin inni á hefðbundinni stöð eru ekki alveg eins mikil og þau gætu verið , segir í grein á vef New York Times .
Niðurstöður rannsóknarinnar verða birtar í næsta mánuði í ritinu Building and Environment en rannsóknina gerðu vísindamenn við Háskólann í Lissabon í Portúgal og Tækniháskólann í Delft í Hollandi .
Þeir fylgdust með loftgæðum á líkamsræktarstöðvum á nokkrum stöðum í Lissabon .
Þar eru flestar stöðvarnar þannig upp byggðar að það er einn tækja- og lyftingasalur og svo til hliðar margir minni salir sem eru fyrir ýmsa leikfimitíma og jóga .
Þetta er einmitt algengasta uppbygging stöðva hérlendis .
Loftið á ellefu líkamsræktarstöðvum var skoðað Carla Ramos , nemi í framhaldsnámi við Háskólann í Lissabon , fékk leyfi til að setja loftgæðamæla í lyftingasali og nokkra minni sali á ellefu líkamsræktarstöðvum .
Mælingarnar fóru fram síðdegis og fram á kvöld þegar stöðvarnar voru hvað best sóttar .
Mælt var í um tvær klukkustundir á hverjum stað og var verið að mæla algenga innimengun en kolsýringur , koltvísýringur , óson , ryk og ýmis efnasambönd sem teppi , hreinsivörur , húsgögn eða málning getur gefið frá sér , þar með talið formaldehýð , var á meðal þess sem mælt var .
Ennfremur var fleiri mælum komið fyrir í þremur af stöðvunum sem mældu loftgæðin yfir allan daginn og á fleiri stöðum .
Niðurstöðurnar eru ekki uppörvandi .
Í heildina þá var mikið af ryki , formaldehýði og koltvísýringi í loftinu .
Magnið fór oftast yfir staðla sem eiga við loft innandyra .
Rykagnirnar og efnasambönd á borð við formaldehýð eru mesti mögulegi ógnvaldurinn , segir Ramos .
Þegar mikið er af þessum efnum getur það ýtt undir astma og önnur öndunarfæravandamál .
Koltvísýringur , þó hann sé ekki eitraður , getur einnig valdið áhyggjum .
Í miklu magni getur hann valdið líkamlegri þreytu og heilaþoku , sem er hvorugt æskilegt í líkamsræktartíma þar sem fólk er að taka vel á því .
Við æfingu fer loftið dýpra í lungun en í hvíld Mikið magn koltvísýrings gefur líka til kynna að loftræstingu sé ábótavant , sérstaklega þegar gildin eru há yfir lengri tíma , eins og gerðist í rannsókninni .
" Rannsóknin leiðir í ljós að það er slæmt loft inni á líkamsræktarstöðvum , " segir Ramos .
Ástæðan fyrir því að það er vont að það sé slæmt loft þar inni er að fólk er þar oftast að anda mjög djúpt og mikið .
" Þegar við æfum öndum við meira magni í hverjum andardrætti og mest af loftinu fer í gegnum munninn og því ekki í gegnum náttúrulegu loftsíuna í nösunum .
Mengunarvaldarnir fara því dýpra inni í lungun en þegar hvílt er , " segir Ramos .
Hún segir þó að niðurstöðurnar ættu ekki að letja neinn í að heimsækja líkamsræktarstöð .
Engin stöðvanna í rannsókninni var með mælanleg gildi kolsýrings sem er eitt hættulegasta efnið .
Niðurstöðurnar ættu samt að hvetja meðvitaða iðkendur til að nota nefið .
Ef loftið á líkamsræktarstöðinni þinni lyktar af efnum og er staðið , hugleiddu að ræða við framkvæmdastjórann , segir Ramos .
Spyrðu um loftræstinguna og hvort búið sé að mæla loftgæðin á stöðinni nýlega .
Líka getur verið vert að spyrja hvernig hreinsiefni séu notuð á stöðinni og hvort gólfin séu sópuð eða moppuð , en hið síðarnefnda minnkar meira ryk í loftinu , segir hún .
Sjálf mældi hún loftið á stöðinni sem hún sækir , þó ótengt rannsókninni , og bauð framkvæmdastjóranum nokkur góð ráð til þess að minnka mengunarefnin sem mældust .
" Ég kýs að hreyfa mig innandyra , " segir hún og þá er eins gott að loftið sé jafn heilnæmt og hreyfingin sjálf .
