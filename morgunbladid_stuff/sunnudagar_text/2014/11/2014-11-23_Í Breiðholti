Kammerhópurinn ReykjavíkBarokk stendur fyrir tónleikum í Fella- og Hólakirkju í dag , laugardag klukkan 20 .
Bera þeir yfirskriftina " Barokk í Breiðholtinu " og eru haldnir á degi heilagrar Sesselju , verndara tónlistarinnar .
Hópurinn hefur það að markmiði að standa fyrir tónleikum og uppákomum í Breiðholtshverfinu , þar sem leikin er tónlist frá barokktímabilinu á upprunahljóðfæri og auðga þannig menningarlíf í hverfinu .
Flutt verður aðgengileg barokktónlist eftir Corelli , Vivaldi , Buxtehude og Telemann auk tónsmíðar eftir eina af tónlistarkonum hópsins , Kristínu Lárusdóttur .
Kammerhópurinn er skipaður tíu íslenskum tónlistarkonum og hefur meðal annars komið fram á Sumartónleikum í Skálholti og Listahátíð í Reykjavík .
