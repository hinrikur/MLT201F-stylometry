Þeir sem héldu að " cronut " væri bara tískubylgja sem væri að deyja út virðast hafa haft rangt fyrir sér .
Í vikunni hóf hin stóra bandaríska keðja Dunkin ' Donuts að selja góðgætið .
Cronut stendur fyrir blöndu af " croissant " og " donut " og er uppfinning bakarís Dominique Ansel í SoHo í New York .
Þessi sérstaki kleinuhringur virðist því kominn til að vera og kemur sér rækilega í meginstrauminn hjá þessari keðju .
Blandan virðist höfða til fólks en hún kom fyrst fram þann 10. maí 2013 hjá fyrrnefndu bakaríi .
Ansel var tvo mánuði að þróa uppskriftina sem tókst loks þegar hann var búinn að prófa tíu mismunandi aðferðir .
