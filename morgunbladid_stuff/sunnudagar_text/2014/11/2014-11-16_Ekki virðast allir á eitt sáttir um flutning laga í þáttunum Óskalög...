Ekki virðast allir á eitt sáttir um flutning laga í þáttunum Óskalög þjóðarinnar ef marka má þessa færslu annars stjórnandans , Jóns Ólafssonar , á Facebook-síðu sinni : " Ég er farinn að hafa húmor fyrir tuðáráttu samlanda minna .
Þetta tengist Óskalögum þjóðarinnar ; afþreyingarþætti á RÚV : Fékk póst á dögunum frá manni sem var ósáttur við hversu flytjendur Litlu flugunnar og Einu sinni á ágústkvöldi væru ólíkir upprunalegu flytjendunum .
Sumsé Lay Low vs .
Sigfús Halldórsson og Elísabet Eyþórsdóttir vs .
Steindór Hjörleifsson .
Ég er mjög ósammála og finnst mikill svipur með Lovísu og Sigfúsi auk þess sem göngulag Elísabetar minnir mig alltaf á Steindór heitinn , vin minn .
" Tilkynnt var um leiðréttingu lána í vikunni og vöknuðu þá spurningar um forgangsröðun .
Þórdís Elva Þorvaldsdóttir , leikskáld og baráttukona gegn ofbeldi , lagði þetta til : " Hey krakkar – þarf ekki að stofna hóp fólks sem vill leggja " leiðréttinguna " sína inn á reikning til heilbrigðiskerfisins ? " Lekamálið og játning Gísla Freys Valdórssonar , aðstoðarmanns innanríkisráðherra , var umtöluð í vikunni .
Rithöfundurinn Sindri Freysson spáir þessu : " Reikna með að Gísli Freyr verði skipaður forstjóri Útlendingastofnunar innan árs , með þeim rökstuðningi ráðherra að hann gjörþekki málefni hælisleitenda .
" Söngkonan Sigríður Thorlacius hafði einföld og skýr skilaboð til viðsemjenda tónlistarkennara , sveitarfélaganna með Reykjavíkurborg í fararbroddi , á Facebook-síðu sinni : " Ok .
Þetta er komið gott .
Nú skuluð þið semja við tónlistarkennara .
Mér er alvara .
Takk .
" 