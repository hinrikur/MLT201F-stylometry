Fegurðarstuðull samfélagsins hefur hækkað svo um munar með tilkomu myndvinnsluforritsins Photoshop .
Í nánast hverju einasta tímariti og auglýsingu eru ljósmyndir unnar og oft í svo miklum mæli að manneskjan verður óþekkjanleg .
Með Photoshop er mittið grennt , fætur lengdir , húðin slétt , tennur hvíttaðar og svo framvegis .
Við getum því mörg sammælst um að þetta sé farið svolítið úr böndunum og fegurðarviðmiðin nánast ekki af þessum heimi , eða eins og ljósmyndarinn Peter Lindberg orðaði það , að fyrirsætur litu út eins og eins konar Marsbúar .
Það er ómögulegt fyrir meðalmanninn , sama hversu fullkominn hann er , að keppa við óeðlilega ásýnd unnu myndanna Gagnrýna ofunnar myndir Nokkrar af helstu stórstjörnum heims hafa mótmælt þessari þróun , bæði með því að gagnrýna opinberlega myndvinnslu á forsíðum tímarita eða neita því alfarið að myndir af þeim verði unnar með Photoshop .
sigurborg@mbl.is 