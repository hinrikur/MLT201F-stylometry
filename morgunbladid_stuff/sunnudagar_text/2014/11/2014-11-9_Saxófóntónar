Lífleg og forvitnileg frönsk saxófóntónlist mun hljóma í Hannesarholti á tónleikum á sunnudag klukkan 16 .
Saxófónleikarinn Guido Bäumer og píanóleikarinn Aladár Rácz koma fram á tónleikunum og flytja þeir félagar verk eftir frönsk tónskáld sem öll voru samin um miðja síðustu öld .
Meðal annars verða flutt verkin " Scaramouche " eftir tónskáldið Darius Milhaud og " Fimm exótískir dansar " eftir Jean Francaix .
Í báðum verkunum , sem afar sjaldan eru flutt á tónleikum hér , má heyra ýmsa frísklega suður-ameríska dansa , svo sem Brazileira , mambo og samba .
Hannesarholt er á Grundarstíg 10 .
