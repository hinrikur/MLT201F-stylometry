Fyrsta kaffihúsið sem sérhæfir sig í morgunkorni verður opnað í Bretlandi í næsta mánuði , í Shoreditch-hverfinu í austurhluta Lundúna .
Þar verður boðið upp á meira en eitt hundrað tegundir af morgunkorni og að minnsta kosti þrettán ólíkar gerðir af mjólk .
Viðskiptavinum er frjálst að blanda morgunkorninu saman að vild og allskyns kurl verður á boðstólum til að sáldra yfir góðgætið .
Cereal Killer Café er í eigu tvíburabræðranna Alans og Garys Keerys og tilgangurinn með uppátækinu er einfaldur : Að endurvekja spennuna sem bræðurnir fundu fyrir þegar fengu sér morgunkorn sem börn .
Það er gömul saga og ný að lítið þurfi til að gleðja suma .
Bræðurnir eru sannfærðir um að þáþráin muni blossa upp í gestum þegar þeir heimsækja staðinn .
Hver á ekki sína minningu um morgunkorn ? Hnetusmjör í uppáhaldi " Uppáhaldsmorgunkornið mitt um þessar mundir er allt með hnetusmjörsbragði frá Bandaríkjunum , sérstaklega Cap ' n Crunch Peanut Butter með jarðarberjamjólk , " segir Gary í samtali við breska blaðið The Independent .
" Hvað klassíkina áhrærir er ég alltaf jafnveikur fyrir Shreddies með heitri mjólk .
" Auk morgunkorns mun kaffihúsið einnig bjóða upp á kaffi , ristað brauð , allskyns bökur og sitthvað fleira sem menn kunna að girnast í morgunsárið .
Raunar er ekki nauðsynlegt að koma að morgni því Cereal Killer Café verður opið til klukkan 20 á kvöldin .
