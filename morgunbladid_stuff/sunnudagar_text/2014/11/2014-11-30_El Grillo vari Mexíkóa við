Í september árið 1986 fórust 10.000 manns í jarðskjálfta sem hljóðaði upp á 8,1 á Richer-kvarða í Mexíkóborg .
Heilu borgarhlutarnir lögðust í rúst .
Síðan þá hafa Mexíkóar fjárfest og komið upp einu háþróaðasta aðvörunarkerfi í heimi .
SASMEX-stofnunin var sett á laggir árið 1991 og greinir upplýsingar og gögn frá jarðskjálftamælum víðsvegar um landið .
Aðvörunarbjöllur við helstu borgir Mexíkó fara svo í gang verði mælarnir varir við jarðskjálfta .
Kerfið getur orðið til þess að íbúar hafi nokkrar aukasekúndur til að undirbúa sig og þessi tími getur skipt sköpum .
Hins vegar hafa ekki allir íbúar Mexíkó efni á SASMEX-móttökutæki -- um 100.000 slíkir eru í umferð og kosta um 330 dollara stykkið .
Flestir af þeim eru því staðsettir í skólabyggingum , spítölum og neðanjarðarlestarstöðvum .
Um 21 milljón manna býr í og við Mexíkóborg og því ljóst að margir þeirra munu ekki fá aðvörun þegar jörðin tekur að nötra og skjálfa .
Frumkvöðlar í Mexíkó vinna nú að því að búa til móttökutæki á stærð við vekjaraklukku – El Grillo eða krybbuna upp á íslensku – sem verður fáanlegt fyrir um 50 dollara .
" Þetta er ódýrasta og besta leiðin fyrir almenning í Mexíkó til þess að tengjast við almannavarnakerfið , " segir Andres Meira , hönnuður verkefnsins .
Fjármögnunin því að baki er jafnframt best heppnaða Kickstarter-hópfjármögnunarverkefni Mexíkó .
Þegar jarðhræringar greinast gefur El Grillo frá sér hávært aðvörunarhljóð .
Mexíkó er af ýmsum sökum afar berskjölduð gagnvart jarðskjálftum og í ár hafa margir litlir skjálftar greinst .
