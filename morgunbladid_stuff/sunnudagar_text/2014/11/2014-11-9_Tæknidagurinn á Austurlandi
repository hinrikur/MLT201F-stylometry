Tæknidagur fjölskyldunnar verður haldinn í Verkmenntaskóla Austurlands laugardaginn 8. nóvember .
Í ár markar þessi dagur tímamót í menntunar- og nýsköpunarsögu Austurlands því " Fab Lab Austurland " – stafræn smiðja með tækjum og tólum til að búa til alla skapaða hluti – verður formlega opnuð .
Þetta er í annað sinn sem Austurbrú og Verkmenntaskóli Austurlands taka höndum saman og skipuleggja dag sem vekur athygli á fjölbreyttum , heillandi og áhugaverðum viðfangsefnum í iðnaði , tækni og raunvísindum í fjórðungnum .
Í tilkynningu segir að Tæknidagurinn í fyrravor hafi tekist með eindæmum vel en um fimm hundruð manns heimsóttu skólann og óhætt að segja að mörgum hafi komið á óvart hversu spennandi starfstækifæri eru í boði fyrir ungt fólk sem ákveður að leggja fyrir sig iðn- , tækni- og / eða vísindanám .
Eitt meginmarkmiðið með Tæknidegi fjölskyldunnar er einmitt að vekja athygli á mikilvægi slíkrar menntunar fyrir samfélagið .
