Mikilvægt er á stórum og strjálbýlum svæðum , þar sem byggðakjarnar eru margir , að opinberar þjónustustofnanir séu sem víðast .
Þetta segir í ályktun bæjarráðs Vesturbyggðar , þar sem fagnað er þeirri ákvörðun innanríkisráðherra að sýslumaður Vestfjarða skuli hafa aðsetur á Patreksfirði , það er samkvæmt nýrri skipan á umdæmum lögreglu og sýslumanna sem er að taka gildi .
Bent er jafnframt á að fjöldi opinberra starfa í Vesturbyggð hafi tapast , án þess að fyllt hafi verið í skörðin .
Nýjasta dæmi sé að heilbrigðisstofnunin á Patreksfirði hafi verið lögð niður sem slík og sá sem stýrir stofnuninni sem sinni öllum Vestfjörðum verði á Ísafirði .
sbs@mbl.is 