Það hentar ekki öllum að vera alætur og margir sem vilja kjötlausan lífsstíl .
Hins vegar er stundum hætta á að járnleysi herji á grænmetisætur og aðra þegar kjötið er tekið frá .
Því er hins vegar auðvelt að kippa í liðinn þar sem ótal tegundir grænmetis og bauna í jurtaríkinu eru stútfullar af járni og próteinum sem finna má í kjöti .
Gunnþórunn Jónsdóttir gunnthorunn@mbl.is Það hentar ekki öllum að vera alætur og margir sem vilja kjötlausan lífsstíl .
Hins vegar er stundum hætta á að járnleysi herji á grænmetisætur og aðra þegar kjötið er tekið frá .
Því er hins vegar auðvelt að kippa í liðinn þar sem ótal tegundir grænmetis og bauna í jurtaríkinu eru stútfullar af járni og próteinum sem finna má í kjöti .
Gunnþórunn Jónsdóttir gunnthorunn@mbl.is Nýrnabaunir Baunir eru afar góðar fyrir kroppinn .
Nýrnabaunir eru til dæmis sérstaklega próteinríkar , fyrir utan hvað þær eru fallegar á litinn .
Próteinið í nýrnabaunum kemst betur til skila þegar hrísgrjón eru borðuð með .
Máltíð sem inniheldur nýrnabaunir og hrísgrjón er gríðarlega próteinrík og algjörlega án kólesteróls , sem getur verið hátt í ýmsum kjötvörum .
Einnig er hægt að skipta þessu tvennu upp yfir daginn , borða góðan rétt í hádeginu t.d. sem inniheldur nýrnabaunir og í kvöldmat eitthvað dásamlegt sem inniheldur hrísgrjón .
Blómkál Einn blómkálshaus inniheldur um 77% af ráðlögðum dagskammti af C-vítamíni .
Einnig er það ríkt af K-vítamíni , próteini , magnesíum , B6 vítamíni og trefjum .
Það getur stundum þótt fremur óspennandi grænmeti en blómkál getur verið afskaplega bragðgóður staðgengill fyrir kjöt .
Það er meira að segja gríðarlega gott að nota blómkál í staðinn fyrir sterka kjúklingavængi með buffaló-sósu .
Blómkál er hægt að elda á ótal vegu og einstaklega ljúffeng ítölsk uppskrift hér til hliðar sannar það .
Linsubaunir Linsubaunir eru þekktar fyrir að vera mjög góðar og gott að skipta þeim út fyrir kjöt þar sem þær eru gríðarlega próteinríkar .
Til eru margar tegundir linsubauna , grænar , brúnar , rauðar og svartar og allar hafa þær mismunandi áferð og bragð .
Linsubaunir eru ódýrar og auðvelt er að elda þær .
Snjallt er að leggja þær í bleyti deginum áður en á að matreiða þær og setja smá matarsóda með til að hreinsa þær vel .
Linsubaunalasagna , linsubaunabollur , linsubaunataco , linsubaunasúpa , tillögurnar eru margar og ótal uppskriftir má finna á netinu og víðar .
Eggaldin Eggaldin er unaðslegt grænmeti , fyrir utan hvað það er fallegt .
Réttur sem ef til vill flestir kannast við , Eggplant Parmigiana , er hreint ómótstæðilegur en í réttinum er ítölsk tómatsósa og parmesanostur meginhráefnið .
Þessi réttur getur ekki klikkað og einfalt að finna ljúffenga uppskrift á netinu , því réttinn er svo sannarlega einfalt að matreiða .
Eggaldin er afar trefjaríkt grænmeti , ef hýðið er borðað með .
Auk þess inniheldur það C- og K-vítamín .
Það er þó ekki sérstaklega próteinríkt en með réttu kryddi getur áferðin og bragðið svipað til kjöts .
Kartöflur Kartöflur eru ekki aðeins meðlæti heldur geta þær leikið aðalhlutverk í ýmsum réttum .
Hægt er að leika sér endalaust með þær og eru þær góðar ristaðar , bakaðar , stappaðar með smjöri og salti og í súpu .
Þær geta einnig verið góðar í eftirrétt .
Kartöflur í köku hljómar eflaust einstaklega undarlega en hér til hliðar má finna uppskrift að slíkri köku .
Kartöflur eru kolvetnisríkar og einnig er í þeim að finna svolítið af járni og C-vítamíni .
Rauðrófur Rauðrófan er sannkallað sælgæti frá náttúrunnar hendi .
Rauðrófur eru sætar og gómsætar og henta vel í t.d. salöt .
Þær hafa einnig svolítið moldarbragð sem hljómar kannski illa , en það er alls ekki slæmt .
Bragðið gefur þá tilfinningu að verið sé að snæða eitthvað afskaplega hollt og gott fyrir líkamann .
Rauðrófur eru gríðarlega góðar bakaðar með rótargrænmeti .
Þær eru í raun góðar hvernig sem þær eru eldaðar .
Einnig er virkilega gaman að búa til heimagert rauðkál ! Rauðrófur eru mjög járnríkar og einstaklingum sem eru járnlitlir er gjarnan ráðlagt að drekka rauðrófusafa .
Mörgum þykir safinn þó ekki sérlega góður en snjallt er að blanda smáengiferi út í .
Hnetur Hnetur eru flestar stútfullar af heilsusamlegri fitu , próteinum , vítamínum og steinefnum .
Sumar eru þó hollari en aðrar , t.d. jarðhnetur , kasjúhnetur , pistasíuhnetur , möndlur og valhnetur .
Það segir sig sjálft að hnetur sem eru sykraðar eða aukalega saltaðar eru ekki eins hollar .
Grænmetisætur borða margar hverjar góða hnetusteik á jólunum í staðinn fyrir það sem kjötæturnar fá sér enda góð hnetusteik afbragðs matur .
Hnetur geta nefnilega verið svolítið " kjötlegar " , ef svo má að orði komast , þegar þær eru maukaðar í hnetusteik eða annað í líkingu við það og því snjallt fyrir þá sem eru að stíga sín fyrstu skref í kjötlausum lífsstíl að borða hnetur .
