Hver starfsmaður frístundaheimilis Reykjavíkur má hafa umsjón með allt að 16 börnum .
Samkvæmt borgarráðssamþykkt frá 2010 átti hver starfsmaður frístundaheimilis aðeins að hafa umsjón með að hámarki 14 börnum í aldurshópnum 7-9 ára en 12 börnum sem eru 6 ára .
Um síðustu áramót var fjöldinn aukinn í 13 börn í yngri hópnum og 16 börn í þeim eldri á hvern starfsmann .
Ekki var um sparnað að ræða heldur voru 50-60 milljónir með þessu færðar úr almennri þjónustu í stuðningsþjónustu .
Oft hefur verið vakin athygli á því hversu lausbeislaður lagaramminn er utan um frístundaheimili sveitarfélaganna .
Á vegum Reykjavíkurborgar eru starfrækt frístundaheimili við alla grunnskóla borgarinnar .
Engin lög gilda beinlínis um starfsemina en það sem kemst næst því að vera eins konar rammi utan um hana er borgarráðssamþykkt sem staðfest var á fundi borgarráðs þann 4. mars 2010 .
Í samþykktinni er meðal annars kveðið á um fjölda barna sem hver starfsmaður má hafa umsjón með .
Þar segir : " Hver starfsmaður hafi umsjón með 12-14 börnum börnum að jafnaði .
12 börn pr .
starfsmann í 6 ára hópnum og 14 börn pr .
starfsmann í 7-9 ára hópnum .
" Um síðustu áramót var sú breyting hins vegar gerð að hver starfsmaður mátti frá og með síðustu áramótum hafa umsjón með 13 börnum í 6 ára hópnum en 16 börnum á aldrinum 7-9 ára .
50-60 milljónir úr almennri þjónustu í sértæka Skýringin á auknum fjölda barna á hvern starfsmann mun vera tilfærsla á fjármunum innan fjárheimilda frístundaheimila .
Að sögn Soffíu Pálsdóttur , skrifstofustjóra tómstundasviðs hjá Reykjavíkurborg , var ákvörðunin um að fjölga börnum sem hver starfsmaður má hafa umsjón með á frístundaheimilum um eitt í yngri hóp og tvo í eldri hóp tekin í tengslum við gerð fjárhagsáætlunar borgarinnar í desember 2013 í því skyni að leggja meiri áherslu á stuðningsþjónustu en áður .
" Það var verið að færa fjármagn úr almennri þjónustu í sértæka þjónustu .
Þeir fjármunir sem sköpuðust við þessa breytingu fara í þjónustu við börn sem þurfa sérstakan stuðning , " segir Soffía .
Samhliða þessari breytingu munu fleiri starfsmenn hafa verið ráðnir til að sinna sértækum stuðningi við börn í frístundastarfinu .
Ekki slegið af öryggi barna Alls er um að ræða 50-60 milljónir króna árlega sem voru færðar úr almennri þjónustu frístundaheimila yfir í þjónustu við börn með sérþarfir á frístundaheimilunum .
Að sögn Ragnars Þorsteinssonar , sviðsstjóra skóla- og frístundasviðs borgarinnar , hefur stuðningsþörf barna á frístundaheimilum aukist og nauðsynlegt hafi verið að mæta því .
" Við sláum aldrei af öryggi barnanna og drögum ekki úr því með þessari breytingu .
Þær kannanir sem gerðar hafa verið um frístundaheimilin benda til þess að foreldrar séu almennt ánægðir með þau .
Óánægja foreldra barna sem þurfa sérstakan stuðning hefur hins vegar komið sterkt fram gegnum tíðina .
Við verðum að hafa sveigjanleika til að setja fjármagnið í þá þjónustu sem mest þörf er fyrir .
Með þessu er ekki verið að draga úr því fjármagni sem frístundaheimilin hafa úr að spila heldur verið að færa það til .
Við getum ekki staðið kyrr og vísað í gamlar borgarráðssamþykktir sem eru kannski úreltar , " bendir Ragnar á .
Gamlar upplýsingar á vef borgarinnar Ef farið er inn á vef Reykjavíkurborgar undir slóðinni www.reykjavik.is / fristundaheimili , þar sem er að finna upplýsingar um frístundaheimili borgarinnar , stendur undir liðnum Öryggi á frístundaheimilum : " Frístundaheimilin vinna eftir öryggisverkferlum sem gilda ætíð þegar börnin eru í þeirra umsjá og sem dæmi má nefna að eingöngu eru 12-14 börn skráð á hvern starfsmann .
" Ennfremur má finna á sömu vefslóð borgarinnar svokallaða Foreldrahandbók frístundaheimilanna en þar stendur : " Samkvæmt borgarráðssamþykkt er miðað við að 12 börn séu að jafnaði á hvern leiðbeinanda .
" Miðað við þessar upplýsingar gætu foreldrar í Reykjavík sem eiga börn á frístundaheimilum áætlað að hver leiðbeinandi hefði umsjón með aðeins 12 börnum , en 14 að hámarki ef þau eru 7-9 ára .
Svo er hins vegar ekki og upplýsingarnar sem foreldrum er bent á á vef borgarinnar eru því úreltar .
Fólk getur svo auðvitað haft ýmsar skoðanir á því hvað telst hæfilegur fjöldi barna á hvern starfsmann .
Í Kópavogi er til dæmis miðað við að hámarki 15 börn á starfsmann að jafnaði og í einhverjum öðrum sveitarfélögum munu þau vera enn fleiri á hvern starfsmann , enda engar algildar reglur til .
Starfsmaður frístundaheimilis sem blaðamaður ræddi við sagði að starfsfólk hefði vissulega fundið fyrir þeirri fækkun almennra stöðugilda sem varð með áðurnefndri breytingu um síðustu áramót og benti að auki á það að á frístundaheimilum er enginn sem leysir af þegar starfsmaður veikist .
Þá er bara færra fólk í vinnu og fjöldi barna á hvern starfsmann því oftar en ekki meiri en sem nemur þessum 13-16 börnum sem borgin hefur nú ákveðið að sé hæfilegt .
Þess má geta að í menntamálaráðneytinu hefur undanfarið staðið yfir vinna við að endurskoða lagaramma frístundaheimila .
Ekki er þó endilega líklegt að settar verði sérstakar reglur um fjölda barna á hvern starfsmann .
Fram til þessa hafa sveitarfélögin sjálf getað ákveðið það í samræmi við þörfina og samsetningu barnahópsins hverju sinni .
