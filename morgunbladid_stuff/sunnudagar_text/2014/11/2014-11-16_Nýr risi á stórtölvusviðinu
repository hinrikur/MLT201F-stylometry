" Hún hefur knúið hjól atvinnulífsins ...
ímyndaðu þér hvað hún getur gert fyrir þig ! " Tímarnir eru breyttir og ólíklegt er að HP Vectra-borðtölvan gæti uppfyllt drauma lesenda Morgunblaðsins í dag , hvað þá knúið hjól atvinnulífsins .
Árið 1997 hóf Hewlett-Packard stórsókn inn á íslenska borðtölvumarkaðinn þegar HP Vectra var kynnt til sögunnar .
Í auglýsingu fyrir tölvuna sagði að hátækni sú sem fælist í hönnun og smíði hennar hefði fært HP " ótvírætt forystuhlutverk " á einhverju sem kallað var " stórtölvusviðið " .
Þá var staðhæft að stutt kynni við HP gerðu að verkum að allt annað virtist sem afturför .
