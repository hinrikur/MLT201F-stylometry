Grínistinn Ellen DeGeneres er um þessar mundir að undirbúa bók um innanhússhönnun og verður gefin út á næsta ári .
Bókin mun bera nafnið " Home " eða Heima og verður full af góðum ráðum fyrir fólk til þess að skapa sér draumaheimili sitt .
Í fréttatilkynninginu segist Ellen vera mikil áhugamanneskja um innanhússhönnun .
" Það sem fólk ef til vill veit ekki , er að ég hef mikla ástríðu fyrir innanhússhönnun og er því afar spennt að gefa bókina út , " segir grínarinn góði .
" Ég fæ innblástur frá allskonar list , náttúru og arkitektúr .
Nú geta allir séð hvernig hlutirnir koma heim og saman inni á mínu heimili sem og á mínum uppáhaldsstöðum .
Bókin nefnist Heima því eins og þeir segja , þá er heimilið þar sem bækurnar eru um innanhússhönnun , " segir DeGeneres kímin .
Þetta er ekki fyrsta bók DeGeneres , því hún hefur áður gefið út þrjár bækur um lífsreynslur .
