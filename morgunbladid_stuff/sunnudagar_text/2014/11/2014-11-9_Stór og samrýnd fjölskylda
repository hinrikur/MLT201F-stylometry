Benedikt Freyr Jónsson , tónlistarmaður og eigandi Lifandi verkefna , á stóra og myndarlega fjölskyldu með unnustu sinni Guðrúnu Theodóru Hrafnsdóttur .
Saman eiga þau Hrafn Darra , 5 ára , Emblu Rún , 3 ára , Nínu Björgu , 1 árs og Grím Inga , 11 ára , á Guðrún úr fyrra sambandi .
Sjöundi meðlimur fjölskyldunnar er hundurinn Kolla .
Þau eru afar náin og njóta þess að vera saman .
Þátturinn sem allir geta horft á ? Sjaldan sem við náum að horfa öll á sama tíma , en þegar það gerist þá er það dýralíf með David Attenborough .
Það grípur öll augu .
Yngri hópnum finnst gaman að horfa á Einar Áskel og Dóru .
Annars finnst eldra liðinu fínt að detta í einn Modern Family og þegar öll börnin eru sofnuð þá stelst maður í Shameless .
En yfirleitt er lítill tími til þess að horfa á sjónvarp og því fullt af seríum sem við þekkjum ekki einu sinni .
Maturinn sem er í uppáhaldi hjá öllum ? Pizzan hennar Guðrúnar .
Allir sólgnir í þessa mögnuðu hollu og fersku pizzu .
Skemmtilegast að gera saman ? Vera í náttúrunni og helst uppi í bústað .
Það er gott að komast frá , hlaða batteríin og njóta þess að vera saman .
En ég held að uppáhaldsleikurinn fyrir börnin sé hæfileikakeppni .
Þá er einn í einu uppi á sviði í einu og hinir klappa og dæma .
Eina sem börnin þurfa er tími með foreldrum sínum og þá eru þau glöð .
Borðið þið morgunmat saman ? Við borðum alltaf morgunmat saman .
Indverskur hafragrautur er í uppáhaldi .
Hvað gerið þið saman heima ykkur til dægrastyttingar ? Sú minnsta er nýbyrjuð að labba og það finnst henni afskaplega gaman , Embla mín er byrjuð í ballet og því fleiri úr fjölskyldunni að horfa , á því skemmtilegra .
Hrafn Darri er byrjaður í fimleikum og hefur unun af en þar er einmitt sama – að hafa áhorfendur skiptir miklu máli .
Grímur er einnig fótbolta- og handboltasnillingur að mínu mati .
Þannig að það er stór dagskrá hér fyrir dægrastyttingu .
Annars er litað , skrifað , farið í fótbolta , púslað , dansað , sungið og æft sig hérna heima .
