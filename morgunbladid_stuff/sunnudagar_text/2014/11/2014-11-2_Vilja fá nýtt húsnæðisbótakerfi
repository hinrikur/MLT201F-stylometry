Stjórnvöld þurfa að koma á laggirnar húsnæðisbótakerfi sem tekur mið af fjölskyldustærð og tekjum og tryggir sambærilegan stuðning við þá sem leigja húsnæði , til jafns við þá sem kaupa .
Þetta segir í ályktun sem samþykkt var á þingi Alþýðusambands Íslands sem haldið var í síðustu viku .
Segir þar að kerfi þetta skuli koma í stað vaxta- og leigubótakerfis sem nú gildir .
Skapi hagstæðari umgjörð Ríki og sveitarfélög eiga að skapa hagstæðari umgjörð fyrir uppbyggingu almennra leigufélaga sem boðið geta fólki öruggt húsnæði til framtíðar .
Þá ætti að setja verulegar fjárhæðir í uppbyggingu á félagslegu leiguhúsnæði .
" Stórir hópar í okkar samfélagi eru utanveltu á húsnæðismarkaði , hafa ekki bolmagn til kaupa á húsnæði , ráða ekki við að greiða markaðsleigu og fá ekki aðgang að félagslegu húsnæði .
Þingfulltrúar krefjast því tafarlausra aðgerða í húsnæðismálum , " segir í ályktun ASÍ .
Ófremdarástand Verkalýðshreyfingin vill að leitað verði leiða til auðvelda ungu fólki fasteignakaup .
Þetta megi gera með því að hvetja til húsnæðissparnaðar með skattaívilnun .
Er þar minnt á að stéttarfélög hafi löngum haft forgöngu um lausnir í húsnæðismálum .
Hafi ASÍ nú þegar lagt fram tillögur í því sambandi og bent á leiðir til úrbóta .
" Stjórnvöld bera ábyrgð á því ófremdarástandi sem nú ríkir í húsnæðismálum og ber félags- og húsnæðismálaráðherra ekki bara skylda til að veita málaflokknum forystu og finna lausnir , " segir Alþýðusamband Íslands .
