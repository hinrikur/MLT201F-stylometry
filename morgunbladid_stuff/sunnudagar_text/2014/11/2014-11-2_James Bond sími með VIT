Þegar James Bond myndin The World Is Not Enough var alheimsfrumsýnd hér á landi 1999 kynnti Síminn um leið nýja Ericsson-síma sem voru mikil tæknibylting .
Síminn hafði svokallað VIT sem var þá ný og byltingarkennd þjónusta .
Var þá hægt að leita upplýsinga um rétthafa og jafnvel fylgjast með tölvupósti .
Fréttaþjónusta vefmiðlanna fékkst beint í æð og brottfarartími í millilandaflugi var beintengdur VIT þjónustunni .
Þjónustan var fyrsta skrefið að snjallsímanum sem flestir eru með í dag en tæknin þróaðist fljótt á þessum árum og fyrr en varði varð hún úrelt .
Með VIT þurfti að fá sérstakt gagnakort í staðinn fyrir venjulegt SIM-korts sem þá þekktist meðal GSM síma .
Síminn frá Ericsson var mikið auglýstur hér á landi og var hann sagður svo snjall að jafnvel aðstoðarmaður James Bond , sjálfur Q , gæti verið stoltur af honum .
