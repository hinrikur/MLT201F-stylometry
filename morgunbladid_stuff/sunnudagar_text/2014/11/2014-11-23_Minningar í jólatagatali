Gerður Steinarsdóttir , iðnhönnuður , fatatæknir og teiknari , hannaði og myndskreytti fallegt , fjölnota jóladagatal .
Jóladagatalið samanstendur af 24 stökum öskjum með hanka , númeruðum frá 1-24 .
Hver askja er myndskreytt og mynda þær skemmtilega frásögn af aðventunni og undirbúningi jólanna .
Dagatalið er úr pappa og er það tímalaust og margnota og framleitt hér á landi .
" Hugmyndin er sú að hver og einn setji það sem henti í öskjurnar , uppáhalds súkkulaðið , smáhluti eða miða með fallegum orðum .
Til dæmis er sniðugt að skrifa góðar minningar á miða og setja eina minningu í hverja öskju handa þeim sem manni þykir vænt um , " segir Gerður sem unnið hefur að mestu sjálfstætt síðustu ár og fengist við myndskreytingar , ýmiss konar teikningar og fleiri verkefni .
