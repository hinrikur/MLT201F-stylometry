Fyrr í vikunni ferðaðist dýrahirðir í Húsdýragarðinum norður í Hörgárdal til þess að sækja ungan geithafur .
Reglulega þarf að endurnýja geithafur garðsins til þess að forðast skyldleikaræktun .
" Það voru góðir bændur á bænum Þúfnavöllum sem voru svo rausnarlegir að gefa okkur hafurinn , " segir Jón Gíslason , yfirdýrahirðir í Húsdýragarðinum , en geithafurinn kom í heiminn í vor .
Þar sem hann er ættaður úr Hörgárdal var ekki úr vegi að nefna hann Djákna .
Ekki er venja að hafa fleiri en einn hafur því þeim semur ekki vel .
Hann er því sá eini í garðinum .
Aðspurður hvort hann sómi sér ekki vel á hinu nýja heimili sínu segir Jón að ekki sé farið að reyna neitt mikið á það .
" En þetta lítur vel út .
Þetta er hinn fallegasti geithafur .
Vonandi á hann framtíðina fyrir sér hérna í húsdýragarðinum hjá okkur , " sagði Jón að lokum .
