Á sýningunni Handverk og hönnun sem nú stendur yfir í Ráðhúsi Reykjavíkur hlaut Lára Gunnarsdóttir Skúlaverðlaunin 2014 fyrir handgerða smáfugla úr birki .
Lára stendur framarlega meðal listhandverksmanna og hefur starfað sem slík mörg ár .
Hún þykir vera með skemmtilegan og persónulegan stíl og vinnur eingöngu úr tré og þá oftast úr íslensku birki .
Auk verðlaunanna var veitt ein viðurkenning en hana hlaut Ólöf Erla Bjarnadóttir leirlistamaður fyrir verkið Möttulkvika sem er kökudiskur á fæti .
Verðlaunin eru styrkt af Samtökum iðnaðarins og var það Almar Guðmundsson , framkvæmdastjóri þeirra , sem afhenti þau .
Þeir sem valdir voru til þátttöku í sýningunni nú í nóvember gátu tilkynnt til Handverks og hönnunar nýja vöru í verðlaunasamkeppni um besta nýja hlutinn .
Skilyrðin voru að hlutirnir máttu hvorki hafa verið til sýnis né sölu opinberlega fyrir sýninguna sem nú stendur yfir .
Fógetinn var frumkvöðull Um 20 tilkynningar bárust og faglega valnefnd skipuðu Edda Bergsteinsdóttir gullsmiður og Guðný Hafsteinsdóttir leirlistamaður .
Verðlaunin eru kennd við Skúla Magnússon fógeta sem var frumkvöðull smáiðnaðar í Reykjavík .
sbs@mbl.is 