Óbeinar reykingar og mengun frá umferð tengjast mögulega hærri líkamsþyngdarstuðli hjá börnum og unglingum , samkvæmt nýrri rannsókn .
Vísindamenn fylgdust með 3.318 börnum frá tólf bæjum í suðurhluta Kaliforníu í Bandaríkjunum frá um 10 ára aldri þangað til þau náðu 18 ára aldri .
Spurningalistar sem lagðir voru fyrir foreldra þeirra um reykingar voru notaðir til grundvallar sem og mælingar á mengunarefnum í umhverfinu .
Rannsóknin , var birt í Environmental Health Perspectives , tók tillit til margra annarra þátta eins og astma , hreyfingu , menntun og tekna foreldranna og opinna svæða í nágrenninu .
Líkamsþyngdarstuðullinn var 0,8 stigum hærri hjá börnum sem bjuggu við mengun , 0,85 stigum hærri hjá þeim sem bjuggu við reykingar og 2,15 stigum hærri hjá börnum sem þurftu að þola hvorttveggja .
Líkamsþyngdarstuðull á bilinu 18,5-24,9 telst venjulegur og ofþyngd ef hann er hærri en 25 .
Höfundur rannsóknarinnar segir áhugavert að rannsaka þessa þætti nánar og greinilegt sé að málið sé flóknara en svo að offita tengist aðeins kaloríum sem fara inn og út .
" Það er ekki sagan öll , " sagði Rob McConnell .
