Það hefur tekið langan tíma en nú eru nærri tveir þriðju notenda Apple búnir að uppfæra í iOS 8.0/8.1. Hefur notendum fjölgað um átta prósentustig frá síðasta mánuði .
Þegar iOS 7 reis hæst voru 78% notenda iPhone og iPad með stýrikerfið .
Ástæðan fyrir því að margir fresta því að uppfæra stýrikerfið í tækinu sínu er ekki síst sú að uppfærslan krefst þess að það séu á milli 4,7 og 6,9 GB laus en sumir símar eru aðeins með 16 GB til að byrja með .
Því þurfa sumir að eyða út myndum og öppum til þess að gera þetta .
Hægt er að forðast þetta vandamál með því að uppfæra símann í gegnum iTunes á tölvu en margir notendur tengja ekki lengur símann eða spjaldtölvuna við tölvu .
