Hvert er hlutverk þitt í Ofsa ? Ég leik Þuríði Sturludóttur , eiginkonu Eyjólfs ofsa .
Lofarðu gestum ofsalega ofsafenginni sýningu ? Já .
Ég lofa ofsalega góðri sýningu og ofsafengnum leik og hljóðfæraslætti .
Hvað er Aldrei óstelandi ? Aldrei óstelandi er leikfélag sem við Marta Nordal stofnuðum árið 2010 .
Fyrsta sýningin okkar var Fjalla-Eyvindur sem fékk gríðarlega góðar viðtökur , síðan var það Sjöundá , því næst Lúkas eftir Guðmund Steinsson og nú í kvöld frumsýnum við Ofsa eftir Einar Kárason .
Við erum ofsalega ánægð með hvað gengur vel og hlökkum til að taka á móti sem flestum í Kassanum , Þjóðleikhúsinu .
Hvort ertu meira fyrir , grínleik eða alvörugefinn leik ? Ég heillast bæði af gríni og alvöru og helst blöndu af hvoru tveggja í senn ; þessi grátbroslegu atvik í lífinu , það er gaman að leika þau .
Þú ert hluti af gríngenginu Stelpurnar , er það ekki fáránlega skemmtilegt ? Það er alveg hrikalega gaman að vera hluti af Stelpunum .
Þetta er ofsalega góður félagsskapur og skemmtilegt grín .
Hvað er á döfinni ? Núna taka við hjá mér sýningar á Ofsa og áframhaldandi sýningar á Konunni við 1000 gráður .
En auðvitað er ýmislegt sem gæti orðið að veruleika og annað sem bíður þess að verða tekið fyrir , hugsanlega einleikur , svo það eru bjartir og spennandi tímar framundan .
