Google Glass-gleraugun eru nú notuð til þess að þjálfa læknanema í að framkvæma flóknar skurðaðgerðir .
Starfsemin er hluti af verkefni sem Google hleypti af stokkunum í fyrra og nefnist Glass í vinnunni ( e. Glass at Work ) þar sem netrisinn tekur þátt í samstarfi með fyrirtækjum sem vilja nota Glass til þess að auka hagræði og skilvirkni .
Tíu vinnustaðir taka nú þátt í verkefninu .
Tvö ár eru liðin frá því að gleraugnatölvan Glass leit fyrst dagsins ljós en varan er þó ennþá á þróunarstigi .
Upphaflega var ætlunin að Glass yrði hefðbundin neytendavara en erfiðlega hefur gengið að koma gleraugunum á almennan markað í ljósi öryggis- og persónuverndarsjónarmiða .
Slík tækni þykir hafa mikla möguleika innan heilbrigðisgeirans þar sem starfsmenn þurfa að dauðhreinsa hendur sínar .
Þá auðveldar hún einnig til muna faglega ráðgjöf úr fjarlægð þegar sérfræðingur er ekki til taks á staðnum , en getur fylgst með því sem fram fer fyrir atbeina Glass .
