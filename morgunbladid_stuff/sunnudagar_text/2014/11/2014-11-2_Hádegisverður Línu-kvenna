L eikkonur og vinkonur sem leika saman í Línu Langsokk sem sýnt er í Borgarleikhúsinu hittust í síðbúnum hádegisverði heima hjá Kristínu Þóru Haraldsdóttur leikkonu .
Auk Kristínar Þóru voru í boðinu að sjálfsögðu Lína sjálf ; Ágústa Eva Erlendsdóttir , Katla Margrét Þorgeirsdóttir , Unnur Ösp Stefánsdóttir , Maríanna Clara Lúthersdóttir , Unnur Birna Bassadóttir og nýja " neyðar-Línan " , Þórunn Arna Kristjánsdóttir , sem var tilbúin til að stökkva inn í hlutverk Ágústu Evu á dögunum þegar hún missti röddina .
" Allir komu með eitthvað heimalagað meðferðis og var þemað hálfsuðrænt en maturinn var léttur og góður enda voru tvær í hópnum að fara að takast á við leikæfingar síðar um daginn fyrir farsann Beint í æð , " segir gestgjafinn Kristín Þóra .
" Þetta heppnaðist mjög vel , við byrjuðum í seinna falli , klukkan tvö eftir hádegi og hlógum og höfðum það skemmtilegt fram til klukkan fjögur .
Yfirleitt erum við á hlaupum að ná okkur í eitthvað að borða þegar æfingar standa yfir í leikhúsinu svo að það er ekki alvanalegt að svo margir nái að setjast svona saman niður og eiga langa og góða stund .
Sumir eru á dagæfingum og aðrir á kvöldæfingum , svo það er auðvitað sérstaklega skemmtilegt að ná svona góðri stund .
" Matarboð þeirra sem tilheyra leikarastéttinni eru ekki endilega alltaf á dæmigerðum tíma svo að þetta boð klukkan 14 er ekkert óvenjulegur tími þar sem sýningar eru jafnan á kvöldin .
Við borðið þennan dag voru í raun komnar saman móðir Línu , sem Unnur Ösp leikur , kennari Línu sem Katla Margrét leikur , Prússulína , sem Maríanna Clara leikur og fiðurleikarinn í sýningunni Unnur Birna og auðvitað Þórunn Arna ; vara-Línan eða neyðar-Línan eins og hún er ýmist kölluð .
" Það er eitthvað sérstaklega skemmtilegt að leika fyrir börn og þá er Lína Langsokkur verk sem mörgum þykir vænt um .
Þetta er svona pínu nostalgísk stemning .
" Kristín Þóra segist ekki vera að reyna að vera diplómatísk þegar hún segir að allar veitingarnar hafi verið góðar en leikkonurnar lögðu allar eitthvað til á borðið .
" Sjálf er ég mikil speltmanneskja og gerði speltbrauð en ég er líka svo hrifin af því af því að það er einkar auðvelt að baka það .
Maður þarf ekki að bíða eftir að það hefist og undirbúningur lítill .
Ég er farin að nota spelt í pítsur og allt .
" Af öðru má nefna að stjarnan sjálf , Lína Langsokkur , útbjó afar girnilegar nautakjötssnittur , Óáfengur hádegisverðarkokteill Ágústa Eva segir kokteilinn sem hún blandaði vera líklega þann besta sem hún hafi nokkurn tíma smakkað .
Óáfengt hvítvín perucider klakar rifsber eftir smekk Setjið klaka í hvert glas og hellið til helminga óáfengu hvítvíni og perucider .
Setjið rifsber eftir smekk út í hvert glas .
Tortellini í ostadýrð Unnur Birna útbjó afar fljótlegan og bragðgóðan pastarétt .
1-2 pakkar ferskt tortellini með basiliku og ricottaosta 1/2 -1 parmesan ostur rifinn 1 mozzarellakúla væn sletta af jómfrúarolíu Sjóðið pastað samkvæmt leiðbeiningum á pakka , hellið því í eldfast mót og rífið parmesanostinn yfir .
Skerið mozzarellakúluna í meðalstóra bita og hrærið saman við pastað .
Hafið allt saman inni í volgum ofni í örfáar mínútur .
Slettið jjómfrúarolíu yfir allt að lokum .
Hrökkbrauð með pestó Katla Margrét fékk uppskrift að heimalöguðu pestói frá vinkonu sinni Hönnu Hlíf .
Pestó ½ bolli kasjúhnetur ½ bolli döðlur ½ bolli klettasalat ½ bolli svartar ólívur ½ bolli grænar ólívur ½ krukka fetaostur með olíu 2 hvítlauksrif , pressuð 1 krukka grænt pestó Ristið kasjúhneturnar á pönnu og setjið þær í blandarann og myljið þar .
Blandið svo hinu hráefninu saman við í smáum skömmtum og blandið fetaosti og klettasalatinu saman við í einu .
Blandið vel saman og setjið í krukku .
Hrökkbrauð 3-4 bollar soðið vatn 1 bolli góð ólífuolía eða kókosolía 4-5 bollar fræblanda að eigin vali til dæmis graskers- , sólblóma- , hör- og sesamfræ smávegis kúmen ef vill 1 bolli gróft haframjöl 2 bollar gott mjöl , til dæmis speltmjöl , bókhveiti eða möndlumjöl salt eftir smekk Blandið öllu saman í skál .
Hrærið deigið létt saman , prófið ykkur áfram með vatnið að deigið verði mátulega þykkt .
Setjið bökunarpappír á tvær bökunarplötur þannig að deigið sé mjög þunnt á pappírnum .
Bakið við 200°C í um 15 mínútur eða þar til það er orðið smágyllt .
Kælið og brjótið hrökkbrauðið niður .
Túnfisksalat Unnur Ösp útbjó túnfisksalat fyrir boðið og mælir sérstaklega með því með hrökkbrauðinu .
1 dós túnfiskur í vatni 1-2 avókadó 1/2 lítill rauðlaukur 1 lítil dós kotasæla ferskt kóríander eftir smekk salt og pipar 1/2 rauður chilipipar , má sleppa 1 lítil dós sýrður rjómi Skerið avókadó í fremur litla bita .
Saxið rauðlaukinn mjög smátt sem og kóríander .
Fræhreinsið chilipiparinn og saxið mjög smátt .
Hrærið kotasæluna saman við sýrða rjómann og blandið öllu saman .
Berið fram með hrökkbrauði og brauði .
Speltbrauð gestgjafans Kristín Þóra lagði meðal annars til speltbrauð í boðið : 3 dl gróft spelt 2 dl fínt spelt 1 dl sólblómafræ 3 tsk .
vínsteinslyftiduft 1 tsk .
sjávarsalt 1 msk .
oreganó 1 – 2 dl heitt vatn 1-2 dl Ab-mjólk Hitið ofninn í 180°-200°C .
Blandið öllum þurrefnum saman í skál .
Hellið þá Ab-mjólkinni saman við og loks vatninu .
Hrærið deigið mjög varlega saman , eða þar til áferðin er orðin eins og hafragrautur .
Hellið þá deiginu í smurt brauðform .
Stráið sólblómafræjum ofan á brauðið .
Bakið brauðið í miðjum ofni í um það bil 40 mínútur .
Melónubitar með hráskinku Þórunn Arna bauð upp á einfaldan og ferskan melónurétt .
½ gul melóna ½ -1 poki klettasalat 1 parmesanostur 1 bréf hráskinka að eigin vali Skerið melónuna í litla munnbita og parmesanostinn í munnbita sömuleiðis .
Leggið nokkur klettasalatsblöð ofan á melónuna , þá parmesanostsbitana og vefjið hráskinku utan um allt saman .
Stórar nautakjötssnittur Ágústa Eva lagði til nautakjötssnittur af stærri gerðinni í boðið .
1 sneið fjölkornabrauð á mann 1-2 piparostar smjör 1 poki klettasalat 300 g ungnautaframpartur salt og pipar jarðarber Saltið og piprið nautakjötið og lokið því rétt á vel heitri pönnu .
Hitið kjötið í ofni í 2-3 mínútur við 200°C .
Geymið kjötið til hliðar .
Léttristið brauðið , smyrjið með smjöri og rífið piparost yfir , vel af honum .
Dreifið klettasalatinu yfir brauðið .
Sneiðið kjötið niður í þunnar sneiðar og leggið ofan á hvert salatbeð .
Skreytið loks með jarðarberjum .
Klassísk frönsk súkkulaðikaka Maríanna Clara lagði til franska súkkulaðiköku í boðið en uppskriftina fékk hún hjá góðvinkonu sinni Þorgerði E. Sigurðardóttur dagskrárgerðarkonu .
200 g smjör 200 g suðusúkkulaði 4 egg 2 dl sykur 1 dl hveiti lúkufylli hakkaðar möndlur , ef vill smávegis flórsykur Bræðið smjörið og súkkulaðið saman , við vægan hita .
Þeytið eggið og sykurinn saman í skál .
Bætið smjör- og súkkulaðiblöndunni í saman við eggin og sykurinn og hrærið vel .
Sigtið hveitið út í , blandið varlega saman og varist að hræra mikið .
Skellið deiginu í smurt hringlaga form og bakið við 180°C í um 25 mínútur .
Bakið frekar minna en meira því kakan má vera vel blaut .
Til skreytingar má sigta örlítinn flórsykur yfir og skella nokkrum jarðarberjum ofan á .
Berist fram með ís eða þeyttum rjóma .
