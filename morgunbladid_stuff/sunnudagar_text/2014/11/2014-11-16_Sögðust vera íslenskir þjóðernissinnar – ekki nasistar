" Mér finnst jafnframt að ég geti ekki komið minni eigin afstöðu til skila nema segja frá því pólitíska umhverfi sem ég ólst upp í á barns- og unglingsárum og hafði auðvitað viss áhrif á mig .
Eitt sinn undir lok 20. aldar sátum við Matthías Johannessen á fundi með fólki , sem hafði ýmislegt við Morgunblaðið að athuga .
Á þeim fundi vísaði ég í léttum dúr til þeirrar fortíðar minnar .
Að fundinum loknum bað Matthías mig þess lengstra orða að nefna þá fortíð aldrei á nafn aftur .
Það gæti skaðað Morgunblaðið .
Hver var sú fortíð ? Í fjölskyldu minni var fólk , sem var hallt undir málstað Þýzkalands í heimsstyrjöldinni síðari .
Jóhann J. Ólafsson stórkaupmaður sendi mér bók sumarið 2012 .
Þá skildi ég fyrst , kominn á áttræðisaldur , sumt af því fólki sem að mér stóð .
Bókin heitir á ensku The Meaning of Hitler og er eftir þýzkan gyðing , Sebastian Haffner , sem vitnar í Joachim Fest , sem skrifað hefur ævisögu Hitlers .
Joachim Fest setur fram það sjónarmið að hefði Hitler dáið eða verið drepinn á árinu 1938 væri hann talinn eitt stærsta nafnið í þýzkri sögu .
Þá áttaði ég mig á að þeir Íslendingar sem voru við nám eða önnur störf í Þýzkalandi áður en stríðið skall á höfðu fyrst og fremst orðið vitni að uppgangi Þýzkalands á fyrstu árum valdatíma Hitlers .
Sú staðreynd átti verulegan þátt í viðhorfi þeirra til hans .
Þau voru farin þegar ósköpin byrjuðu að ráði eða komu í ljós ...
( Í köldu stríði bls. 11-12 ) Um það bil sem ég kom í 11 ára bekk A í Laugarnesskólanum var mér orðið ljóst að verulegur hluti fjölskyldu minnar hafði verið eða gat talizt hafa verið nazistar .
Þau mótmæltu því að vísu og sögðust vera íslenzkir þjóðernissinnar , sem hefðu engin tengsl haft við Þýzkaland .
Sögðu hins vegar að aðrir í hreyfingunni hefðu haft slík tengsl .
" ( Í köldu stríði bls. 27-28 ) 