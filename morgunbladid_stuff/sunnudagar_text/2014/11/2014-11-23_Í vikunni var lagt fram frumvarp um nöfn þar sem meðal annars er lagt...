Í vikunni var lagt fram frumvarp um nöfn þar sem meðal annars er lagt til að allir megi taka upp ættarnöfn .
Sjónvarpsmaðurinn Egill Helgason var efins um hvort hann ætti að taka upp nýtt nafn .
" Næsta ættarnafn við mig er nafn ömmu minnar sem var frá Noregi .
Hún var Eldvik .
Egill Eldvík – jamm .
Ég er ekki viss , " sagði Egill í færslu á Facebook .
Börkur Gunnarsson , leikstjóri og varaborgarfulltrúi Sjálfstæðisflokksins , skrifaði um fyrsta borgarstjórnarfundinn sinn á Facebook .
Hann var ekki par sáttur við kaffið og kexið .
" Í dag sit ég fyrsta borgarstjórnarfundinn minn .
Fyrir þau sem eru að velta fyrir sér frama í borgarpólitík get ég sagt frá því að kaffið hérna er lapþunnt og kexið sem boðið er upp á er gamalt .
Ég held ég sé kominn með baráttumál fyrir næstu kosningar : " Betra kex í borgarstjórn , betra kaffi , betri borg ! " " Vigdís Grímsdóttir notaði Facebook til að hrósa Gerði Kristnýju fallega .
" Drápa Gerðar Kristnýjar flaug hingað til mín norður á veraldarhjarann , eins og Strandirnar eru stundum kallaðar .
Ótrúleg tilfinning að lesa þessa mögnuðu bók í kvöldmyrkrinu , ekki nema von að maður líti skelfdur um öxl og sjái stjörnur splundrast og undarlegustu tungl kvikna ! Trúlega verð ég aldrei söm .
Svona leikur skáldskapurinn við mann og á mann þegar best lætur .
" Verkfall tónlistarkennara hefur líklega ekki farið framhjá neinum og virðist vera torvelt að ná samningum .
Bragi Valdimar Skúlason stakk upp á mögulegri lausn á málinu og nokkuð skemmtileg hugmynd þar á ferð .
" Hvers vegna siga tónlistarkennarar ekki óæfðum fiðlunemendum á samninganefndina ? Hugsa að undirritaður samningur lægi fyrir á sirka korteri .
" 