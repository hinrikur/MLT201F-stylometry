Fulltrúar Landsbankans og Símafélagsins hafa gengið frá samkomulagi um að fyrrnefnda félagið veiti bankanum altæka netþjónustu .
Mun Símafélagið samkvæmt þessu reka og viðhalda tengileið Landsbankans inn á netið .
" Við höfum lagt mikla áherslu á að byggja upp traust og öflug upplýsinga- og fjarskiptakerfi og teljum okkur nú vera jafnoka stóru símafyrirtækjanna á þessu sviði , " segir Brjánn Jónsson , framkvæmdastjóri Símafélagsins , í tilkynningu .
Þar er og haft eftir Ragnhildi Geirsdóttur , sem stýrir rekstar og upplýsingatæknisviði bankans , að miklu skipti fyrir starfsemina að fjarskipti séu bæði örugg og hröð .
Á öllum sæstrengsleiðum Af Símafélaginu er það að segja að það hefur yfir að ráða eigin gagnasamböndum til Evrópu og Bandríkjanna um allar sæstrengsleiðir til og frá landinu .
Samið hefur verið við alþjóðleg fjarskiptafyrirtæki um netþjónustu en áherslur Símafélagsins beinast að fyrirtækjamarkaði .
sbs@mbl.is 