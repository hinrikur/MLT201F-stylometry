Garpur I. Elísabetarson kvikmyndagerðarmaður býr í Kanada með fjölskyldu sinni en er nýkominn til landsins vegna vinnu og ætlar að eyða jólunum hér heima .
Hann á tvær dætur , Emblu og Kamillu , með eiginkonu sinni , Ingunni Sigurpálsdóttur , og er fjölskyldan iðin við að finna sér eitthvað skemmtilegt að gera saman .
Þátturinn sem allir geta horft á ? Teiknimyndir eru eðlilega í miklu uppáhaldi hjá öllu heimilisfólki .
Áhugi á leiknu efni hefur farið vaxandi , þá sérstaklega ævintýramyndum og ævintýraþáttum .
Maturinn sem er í uppáhaldi hjá öllum ? Ég held að grjónagrautur sé sá matur sem klárast alltaf , sama hversu mikið er eldað .
Skemmtilegast að gera saman ? Okkur finnst skemmtilegast að fara saman í sund , á róló og í göngutúra .
Borðið þið morgunmat saman ? Já , við gerum það oftast – það getur bæði verið rólegasta stund dagsins eða annasamasta , fer eftir verkefnum sem framundan eru .
Hvað gerið þið saman heima ykkur til dægrastyttingar ? Það er margt , eins og að lesa saman , kubba , horfa á eitthvað skemmtilegt í sjónvarpinu .
En þessa dagana erum við að vinna mikið með spil , t.d. er " skítakall " í miklu uppáhaldi um þessar mundir .
