Gert er ráð fyrir því að slaki á vinnumarkaði hverfi fljótlega og að atvinnuleysi haldi áfram að minnka .
Verði um 4% á næstu árum auk þess sem að vinnustundum fjölgar um tæplega 2% næstu árin .
Framleiðnivöxtur verður þó aðeins um 1% næstu þrjú árin , sem er rétt um helmingur sögulegs meðaltals .
Þetta kemur fram í nýju hefti Peningamála , rits Seðlabanka Íslands , þar sem lagt er mat á efnahagshorfur til næstu framtíðar .
Í Peningamálum segir að á fyrri hluta þessa árs hafi hagvöxtur mælst um 2,4% eða um ½ meira en gert hafi verið ráð fyrir .
Þó hafi töluvert hægt á hagsæld , en vöxtur á síðasta ári hafi verið um 3,5 .
Þessi umskipti endurspegli fyrst og fremst lækkandi birgðastöðu í útflutningsiðnaði og kröftugan innflutning , sérstaklega á þjónustu .
Almennt talað séu hagvaxtarhorfur nú lakari en áður .
Ætla megi jafnframt að hagvöxtur næstu misserin verði að mestu drifinn áfram af innlendri eftirspurn .
Framlag utanríkisviðskipta verði áfram neikvætt .
Teflir ekki stöðugleika í hættu Seðlabankinn segir að þótt umsamin laun á vinnumarkaði hafi hækkað heldur meira en ráð hafi verið fyrir gert – og áfram megi vænta hækkana – muni þær tæplega tefla stöðugleika í hættu .
" Verði launahækkanir umtalsvert meiri en gert er ráð fyrir í grunnspánni og langt umfram það sem framleiðnivöxtur gefur tilefni til , myndu verðbólguhorfur versna töluvert .
Auknum launakostnaði yrði líklega að hluta velt út í verðlag og meiri þrýstingur yrði á gengi krónunnar .
Líklegt er að fyrirtæki myndu einnig bregðast við hærri launakostnaði með því að draga úr ráðningu starfsfólks eða með uppsögnum og fjárfesta minna en ella , " segir í Peningamálum .
sbs@mbl.is 