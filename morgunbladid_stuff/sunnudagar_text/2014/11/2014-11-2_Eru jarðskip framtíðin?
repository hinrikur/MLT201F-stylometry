Þóra Hafdís Arnardóttir , BA í arkitektúr frá Arts University Bournemouth á Suður-Englandi , gerðist lærlingur við uppbyggingu jarðskipa ( Earthships ) í eyðimörkinni í Taos í Nýju-Mexíkó í Bandaríkjunum .
Hún deilir hér reynslu sinni af þessari vinnu .
Texti og ljósmyndir : Þóra Hafdís Arnardóttir torharn@gmail.com Á fyrsta ári mínu í arkitektúr í Arts University Bournemouth var mikil umfjöllun um sjálfbært umhverfi og sjálfbæra hönnun í húsagerð .
Það kveikti strax áhugann á grænni og sjálfbærri hönnun og eftir nokkra rannsóknarvinnu fann ég arkitektinn Michael Reynolds sem er hálfgildings guðfaðir hugmyndarinnar um sjálfbæra húsagerð .
Reynolds hefur allt frá 1970 unnið að því að byggja sjálfbær hús sem hann kallar Earthships eða jarðskip sem eru " off-the-grid " , þ.e. ekki tengd við rafmagnsdreifikerfi , vatnsveitur , skólpkerfi eða gasdreifikerfi í eyðimörkinni í Taos , Nýju-Mexíkó .
Hús úr glerflöskum og dósum Earthship-húsin eru byggð úr endurnýjanlegum efnum eins og dekkjum , glerflöskum , dósum og öðrum náttúrulegum efnum sem finna má á viðkomandi stað .
Í rúm 40 ár hefur Reynolds verið að vinna að þróun og uppbyggingu slíkra húsa ásamt því að þróa nokkurs konar tilraunasamfélag sem hann kallar Greater World Earthship Community þar sem rúmlega 70 Earthship-hús hafa verið byggð .
Þessi hús eru hönnuð út frá þeirri hugmynd að þau séu fullkomlega sjálfbær híbýli sem sjá um framleiðslu á sínu eigin rafmagni með sólarsellum og vindorku , þök húsanna eru hönnuð þannig að þau safna regnvatni og gróðurhús tengd húsunum sem hafa þann tilgang að jafnvægisstilla hitastigið inni í húsunum sem og að rækta grænmeti og ávexti fyrir íbúa hússins .
Gróðurhús í forgrunni Þessi hús hafa annað útlit en við eigum að venjast , sérstaklega hér á norðurslóðum , en þau eru öll byggð með það í huga að hafa gróðurhús í forgrunni sem snýr í suðurátt , burðarveggir byggðir úr dekkjum , sérstakt lag á þökum til að safna regnvatni og veggir gerðir úr flöskum .
Burðarveggir úr notuðum bíldekkjum sem eru full af sandi eða leir / mold af staðnum .
Með þessu er búinn til þykkur varmamassi sem sér um að hita eða kæla bygginguna á náttúrulegan hátt án þess að hafa auka hita- eða kælikerfi .
Bakveggurinn drekkur í sig hitann frá sólinni og leysir svo þann varma út á kvöldin þegar loftið inni er farið að kólna .
All vatn sem safnast er einnig endurnýtt .
Regnvatni er safnað í stóra tanka grafna í jörð við stoðvegg hússins , það er síðan meðhöndlað í gegnum síur og er mismunur á hvort vatn er ætlað til drykkjar eða fyrir uppvask og sturtunotkun .
Eftir notkun í vöskum og sturtu er vatnið hreinsað í annað skipti til notkunar í gróðurhúsi og notað í þriðja sinn til að sturta niður úr salernum .
Fjórða notkunin á vatninu er svo þegar það fer úr salernum í tanka þar sem úrgangurinn er síaður og síðan notað í gróðurbeðin fyrir utan .
Vann við byggingu húsanna Ég fór út til Taos í mánaðardvöl sem lærlingur hjá Earthship biotecture sem er " off-the-grid " mannúðar-byggingarfyrirtæki sem stofnað var af Michael Reynolds , staðsett í Taos , Nýju-Mexíkó .
Þessi lærlingsstaða var fólgin í að vinna að byggingu húsa og öðlast þannig innsýn og reynslu í byggingu slíkra húsa við hlið arkitektsins og fólust störfin m.a. í að þjappa mold í dekk , blanda steypu og múrhúða veggi , byggja upp glerflöskuveggi , flísaleggja og sjá um plönturnar í gróðurhúsunum .
Allir lærlingarnir búa saman í Earthship-húsi til að fá fullan skilning á hugmyndafræði og virkni þessar húsa .
Þetta var töluvert líkamlega erfið vinna en það var frábær vinnu- og lífsreynsla að fá tækifæri til að taka þátt í slíkri uppbyggingu á byggingu sjálfbærra húsa sem gengur eins langt og hægt er .
Það sem einnig stóð upp úr í þessari lífsreynslu var að verða vitni að sterkum samfélagslegum kúltúr með sterkri vitund um heilbrigði og lífrænt fæði .
Mikil áhersla er lögð á andlegt jafnvægi og eru hlutir eins og tískubylgjur og veraldleg gæði ekki efst í huga fólks .
Hér snýst allt um að búa saman í jafnvægi við náttúruna og eru glæpir á þessu svæði næstum alveg óheyrðir .
Hér læsir fólk ekki hurðunum , börn fá að leika sér frjáls og það er mikil samvinna og vinátta á milli nágranna .
Keppni um besta chili-réttinn Seinasta kvöldið mitt þarna var mér boðið í brúðkaupsafmæli hjá einum af yfirmönnum okkar , en þar kom saman hópur af fólki úr þessum " off-the-grid " -hverfum , allir komu með mat til að deila með öðrum og var keppni um besta chili-réttinn .
Hljómsveit frá Taos hélt uppi stuði allt kvöldið og þegar fór að dimma var kveikt bál og sátu allir og sungu með umhverfis bálið , sem var kveikt með því að notast við dauðar greinar sem höfðu verið tíndar og safnað saman deginum áður .
Öllum dósum og flöskum var svo safnað saman til að nota í næstu byggingu .
Hér hjálpuðust allir að við að byggja og halda utan um samfélag sem gerir sér grein fyrir að auðlindir jarðar eru takmarkaðar og um það þurfum við sem búum á þessari jörð að vera meðvituð og gera hvað við getum til að snúa þróuninni í átt að endurnýtingu og sjálfbærni á sem flestum sviðum .
BA-lokaverkefni Þóru fjallaði um sjálfbæra hönnun bryggjuhúss í Poole , Suður Englandi .
Hægt er að skoða verkefnið á vef Þóru Hafdísar , www.thoraha.com .
Fyrir áhugasama um jarðskip má kynnast þeim betur á vefnum www.earthship.com .
