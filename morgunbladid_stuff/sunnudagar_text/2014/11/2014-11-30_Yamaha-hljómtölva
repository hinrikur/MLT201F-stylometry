DX7-hljómtölvan frá Yamaha þótti mikið byltingartæki snemma á níunda áratugnum og virtir tónlistarmenn voru fengnir til að mæra krafta hennar í auglýsingum hér á landi .
DX7 var fyrsti stafræni hljóðgervillinn sem náði almannahylli og seldist vel og heyra má einkennandi hljóð hans í mörgum þekktum popplögum frá sama tímabili .
Hann er enn þann dag í dag einn mest seldi hljóðgervill sögunnar þrátt fyrir að framleiðslu hans hafi verið hætt árið 1989 .
Á almennum markaði kostaði hann um 2000 dollara .
Í auglýsingu fyrir DX7 sagði að í hljóðverum Yamaha hefði tekist að búa til svo fullkomin tölvuforrit að ekki heyrðist munur á þeim hljóðum sem DX7 gæfi frá sér og hljóði frá alvöruhljóðfærum .
