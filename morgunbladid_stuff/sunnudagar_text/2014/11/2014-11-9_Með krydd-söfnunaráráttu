Eiríkur G. Stephensen er skólastjóri Tónlistarskóla Eyjafjarðar og meðlimur í hljómsveitinni Hundur í óskilum .
Er bandið nýbúið að frumsýna leikverkið Öldin okkar í samkomuhúsinu á Akureyri og verður sýnt fyrir norðan út nóvember .
Hvað eruð þið mörg í heimili ? Við erum fimm og nokkur dýr .
Konan mín María og börnin mín þrjú af fjórum , Gunnar Örn , Soffía og Áslaug María og hundurinn Skuggi og kanínan Mósa .
Svo eru fimm kornhænur í hænsnakofanum .
Hvað áttu alltaf til í ísskápnum ? Mjólk , ost og smjör .
Það er algjör grunnur .
Hvað fer fjölskyldan með í mat og hreinlætisvörur á viku ? Eitthvað á bilinu 20.000-30 .
000 kr. á viku Hvar kaupirðu helst inn ? Nettó eða Bónus og svo er farið í Hagklaup til að kaupa það sem upp á vantar .
Hvað freistar mest í matvörubúðinni ? Krydd .
Ég hef þá áráttu að safna kryddi .
Þegar ég er í útlöndum kaupi ég alltaf slatta af kryddi .
Mig langar einnig mjög oft í nammi þegar ég stend í röðinni við kassann .
Hvernig sparar þú í heimilishaldinu ? Með því að vera með innkaupamiða og fara eftir honum .
Hvað vantar helst á heimilið ? Mér finnst vanta nauðsynlega góða rafmagnskaffikvörn , helst sem spilar lag í leiðinni .
Svo væri gott að eiga pastavél .
Eyðir þú í sparnað ? Já , ég reyni það .
Skothelt sparnaðarráð ? Ákveða matseðil vikunnar og kaupa inn eftir honum .
Þetta virkaði hjá okkur einu sinni og höfum við oft talað um að gera þetta aftur .
