Uppáhaldsbækurnar mínar eru ótal margar en mælikvarðinn er ekki síst sá hversu lengi þær endast tilfinningalega inni í manni .
Langflestar bækur Paul Auster eru til að mynda langlífar , ekki síst fantastísk skáldsaga sem heitir Mr. Vertigo .
Margar bóka Murakami hafa haft sömu áhrif á mig og fyrri skáldsögur Braga Ólafssonar , ekki síst Samkvæmisleikir .
Í vanmáttugri tilraun til að velja uppáhaldsskáldsöguna gæti ég nefnt The Great Gatsby eftir F. Scott Fitzgerald .
Það er bók sem ég er alltaf til í að lesa á nýjan leik og líklega hef ég lesið hana fjórum sinnum allt í allt .
Hún hefur aðdráttarafl sem er engu líkt , samt er efni hennar ekkert sérlega fréttnæmt eða einstakt og hún er gott dæmi um verk þar sem sjálf frásögnin er í aðalhlutverki umfram efnisatriði .
Tvær bóka Sigurðar Guðmundssonar , Tabúlarasa og Dýrin í Saigon eru líka ógleymanlegar , ekki síst fyrir lýsingar hans á því hvernig við lifum í tungumálinu .
Herman Koch á tvær frábærar bækur , Sumarhús með sundlaug og Kvöldverðinn og svo verð ég að nefna What We Talk About When We Talk About Love eftir Raymond Carver og nokkurn veginn allt höfundarverk Svövu Jakobsdóttur .
