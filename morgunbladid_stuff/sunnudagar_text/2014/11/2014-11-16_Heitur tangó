Tónleikar sunnudagsins í 15:15 -tónleikasyrpunni í Norræna húsinu bera yfirskriftina " Brahms , Bruch og blóðheitur tangó " .
Hefjast tónleikarnir klukkan 15.15 .
Hauststemning er sögð ráða ríkjum á efnisskránni sem sé mjög fjölbreytt , þar sem rómantík , ljóðræna , tangó og blóðhiti takast á .
Flutt verður Tríó op .
114 eftir Johannes Brahms , þrjú lög eftir Max Bruch , " Vertical Time Study " eftir japanska tónskáldið Toshio Hosokawa og tveir tangóar , " Haustið " og " Vorið " úr Árstíðunum eftir Piazzolla .
Flytjendur eru Aladár Rácz á píanó , sellóleikarinn Gunnhildur Halla Guðmundsdóttir og Ármann Helgason á klarinettu .
