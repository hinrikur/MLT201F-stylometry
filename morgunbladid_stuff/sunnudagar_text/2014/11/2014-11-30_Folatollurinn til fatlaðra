Á dögunum var í fjórða sinn afhentur styrkur til góðgerðarmála á vegum Hrossaræktar ehf. Upphæðin var afrakstur stóðhestahappdrættis og uppboðs á folatollum og listaverki , sem fram fór í tengslum við Stóðhestaveisluna svokölluðu sl. vetur .
Hrossarækt ehf. hefur áður styrkt ýmis góðgerðarfélög og í ár fór styrkurinn til fræðslunefndar fatlaðra hjá hestamannafélaginu Herði í Mosfellsbæ .
Þar er boðið er upp á reiðþjálfun fyrir fatlaða á öllum aldri .
Þjálfunin borið mikinn árangur Starfsemin í Herði er rekin á sjálfboðaliðastarfi að stórum hluta .
Kemur atbeini þessi sér vel enda þarf töluverðan búnað , hestakost og aðstöðu vegna þjálfunar fatlaðs fólks .
Magnús Benediktsson , framkvæmdastjóri Hrossaræktar ehf. , afhenti styrkinn sem að þessu sinni var 2.119.000 kr. Við afhendinguna sagði Hulda G. Geirsdóttir , fjölmiðlafulltrúi Hrossaræktar ehf. , ánægjulegt að hestamenn stæðu saman við að hlúa að góðum málefnum og þakkaði hún hrossaræktendum og öðrum fyrir það .
" Það er ekki sjálfgefið að fá verðmæti eins og þessi , folatoll frá mörgum bestu stóðhestum landsins og yngri vonarstjörnum .
Við erum glöð yfir því að geta styrkt þetta frábæra starf Harðar , sem hefur borið mikinn árangur .
Hesturinn okkar er fjölhæfur og nýtist í ótalmargt .
Gefur mikið af sér og bætir heilsu þeirra sem hann umgangast .
Við vitum að styrkurinn kemur að góðum notum og verður aðstandendum starfsins vonandi hvatning , " sagði Hulda , að því er fram kemur í fréttatilkynningu .
Til móts við alla Um þessar mundir eru 28 nemendur á sex námskeiðum Harðar , fólk með mismunandi þarfir og á ýmsum aldri og er leitast við að koma til móts við alla .
Þjálfunin fer fram bæði innan- og utandyra og fylgir fjöldi aðstoðamanna þátttakendum .
sbs@mbl.is 