Það vakti mikla athygli í vikunni þegar Fréttablaðið sagði frá því á forsíðu að 17 ára stúlka teldi Richard O ' Brien , höfund söngverksins Rocky Horror Picture Show , vera föður sinn en fréttin reyndist uppspuni .
Fréttin var partur af markaðssetningu á menntaskólauppsetningu á söngleiknum en stúlkan sem skrökvaði að blaðamanninum leikur þar þjóninn Riff Raff , sem O ' Brien leikur í myndinni .
Markaðsmaður Íslands , Einar Bárðarson , skrifaði svo á Facebook um málið : " Í morgun þegar ég reif fram Fréttablaðið rak ég upp stór augu – hinn samkynhneigði Richard O ' Brien sem ég hitti nú einu sinni með Helga Björns á Astro í Reykjavík .
Ég hugsaði : er þetta PR-snilld eða eitthvert algjört " case " .
Ég sé að unga fólkið í Borgarfirði er byrjað að skrifa næsta kafla í ÖLL TRIXIN Í BÓKINNI .
" Fjölmiðla- og kvikmyndagerðarkonan Þóra Tómasdóttir skrifaði færslu á Twitter um kosti þess að vera sjálfstætt starfandi : " Kostur við að segja upp vinnunni / verða verktaki : Má horfa á bíó á daginn , skrifstofutími er 20-02 , má segja : Nei ég fíla ekki þetta verkefni .
" Leikarinn Jóhannes Haukur Jóhannesson er á ferðalagi með fjölskyldunni og setti inn skondna sögu úr ferðalaginu á Facebook : " Frúin fékk sér þrjú rauðvínsglös á business class á milli Casablanca og London , ÞRJÚ ! ! ! ! Held að hún hafi líka fengið sér smá Konna .
Þetta er náttúrlega allt frítt á þessu farrými sem hún er á .
Hún er alveg í lagi en er smá glær til augnanna og er að segja lélega brandara við security og snyrtivörusölufólk .
Ég veit ekki hvar þetta endar .
Næst verður hún á Saga class með einhverjum Íslendingum í léttum fíling , og fullt af fríu búsi .
Ég kúldrast afturí með krakkana og sinni þeim , SINNI ! ! ! Þau þurfa þá allavega ekki að horfa uppá þetta á meðan .
Skemmti hún sér vel , VEL ! ! ! ! ! " 