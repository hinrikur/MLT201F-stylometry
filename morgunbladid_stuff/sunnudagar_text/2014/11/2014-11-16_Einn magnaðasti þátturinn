" Sumir þeirra sem hafa lesið þetta handrit yfir hafa haft orð á því að hlutur Morgunblaðsins sé gerður mikill í þessari sögu og kannski of mikill .
Af því tilefni skal sagt að það er ekki fyrst og fremst vegna þess að bókarhöfundur starfaði þar í 43 ár heldur er raunveruleikinn sá að Morgunblaðið var – ásamt örfáum einstaklingum innan Sjálfstæðisflokksins – í fremstu víglínu í þessum átökum .
Sú saga er einn af mögnuðustu þáttunum í 100 ára sögu þess merka dagblaðs .
Í samfélagi okkar hefur nánast alla tíð verið til staðar rótgróin andúð á Morgunblaðinu hjá tilteknum hópum , þótt það hafi notið hylli hjá öðrum .
Þessi andúð hefur á stundum birzt þeim sem starfað hafa á blaðinu sem hatur .
Það var lífsreynsla út af fyrir sig að verða ásamt öðrum skotspónn þess haturs .
En ég skil það .
Ég skil það vegna þess , að þegar eiginkona mín og systkini hennar voru lítil börn var aftur og aftur hreytt í þau ókvæðisorðum – kommúnistar , kommúnistar ! " ( Í köldu stríði bls. 12 ) 