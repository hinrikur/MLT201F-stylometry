Óttar M. Norðfjörð rithöfundur dvelur um þessar mundir í Róm á Ítalíu með spænskri eiginkonu sinni , Elo Vázquez , en þau eru nýbökuð hjón frá því fyrr í mánuðinum .
Þau hjónin búa í Sevilla á Spáni er nú í brúðkaupsferð og Óttar er einkar hrifinn af ítalska matnum enda skrifaði hann í gær : " Þetta er það sem Róm er að gera mér .
Ég er að taka mynd af matnum mínum og setja hana á Facebook .
Ég ræð ekki við mig lengur , " skrifar Óttar og birtir með færslunni mynd af spagettírétti .
Þetta er ekki fyrsta pastatengda ljósmyndin sem Óttar birtir síðustu daga en hann var staddur í matvöruverslun og myndaði þar einnig pastaúrvalið og birti á samskiptasíðunni .
Margir minntust 150 ára fæðingarafmælis Einars Benediktssonar sem bar upp í gær .
Meðal þeirra var rithöfundurinn Unnur Jökulsdóttir sem býr á svipuðum slóðum og Einar ólst upp á við Elliðavatn .
" Hann er mér oft hugleikinn því hann ólst upp á Elliðavatni til 12 ára aldurs , og hefur eflaust dvalið löngum stundum í þeirri náttúru og landslagi sem við Karri minn göngum daglega , þó að allt sé þar nú mjög breytt .
Hins vegar virðist sumt seint breytast og þessi orð hans eiga jafnt sterkt erindi við okkur í dag og þá , " skrifaði Unnur og birti brot úr Íslandsljóði Einars .
Tónlistarmaðurinn Egill Ólafsson velti fyrir sér rituðu máli í vikunni og punktareglu á Facebook en hann skrifaði : " Í nýjum bókum virðist það regla fremur en hitt , að hafa eitt bil á eftir punkti .
Með því móti komast væntanlega fleiri orð á hverja síðu .
En þetta gerir lestur erfiðari , jafnvel þó verið sé að sjónlesa .
Í eina tíð var okkur kennt að tvö bil væru að jafnaði höfð á eftir punkti ( eins og hér er gert ) .
Þetta er sambærilegt í nótnaskrift ; punkti aftan við nótu fylgir aukabil – fyrir vikið er efnið aðgengilegra fyrir augun og að ekki sé talað um tungu .
" 