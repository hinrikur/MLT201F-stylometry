Bærinn Ölkelda í Staðarsveit á sunnanverðu Snæfellsnesi lætur ekki mikið yfir sér en þar er þó að finna merkilegt fyrirbæri , eins og á nokkrum öðrum stöðum , sem vert er að skoða : Lind þar sem upp sprettur kolsýrt vatn .
Rör stendur upp úr jörðinni , hægt er að skrúfa frá og ná sér í kaldan svaladrykk sem sannarlega bragðast öðruvísi en hefðbundið vatn .
Eggert Ólafsson skoðaði kelduna 1754 og í ferðabók þeirra Bjarna Pálssonar frá 1772 er ölkeldunum á Snæfellsnesi lýst sem uppsprettum " sem eru auðugar af málmsöltum og með bragðmiklu vatni " .
Nokkrar slíkar eru á nesinu en líka á Ölkelduhálsi í Henglinum og við Leirá í Borgarfirði Nefna má að kalk er margfalt í ölkelduvatni samanborið við venjulegt vatn sem og kalíum , natríum og járn , einnig flúor , klór og súlfat .
Árið 1972 efnagreindu þýskir vísindamenn allar þekktar ölkeldur á Íslandi og fullyrtu m.a. að kransæðasjúklingar geti nýtt sér kalkríkt ölkelduvatn til lækninga , einnig nýrnasjúklingar .
Á skilti við Ölkeldu segir að vatnið hafi verið nýtt til drykkjar um aldir á bænum .
