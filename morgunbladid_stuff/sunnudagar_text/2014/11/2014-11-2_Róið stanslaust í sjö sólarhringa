Hvað er að gerast 7. nóvember ? " Þá munu við , sjö einstaklingar frá Bootcamp , Crossfit-stöðinni og Crossfit Kötlu , takast á við áskorun sem nefnist 7x7 en hún felur í sér að við munum halda einni róðrarvél gangandi stanslaust í sjö sólarhringa .
Við munum skipta með okkur vöktum sem eru í klukkutíma í senn en það þýðir að eftir þessa viku hefur hver einstaklingur róið í 24 klst. Þetta gerum við til þess að vekja athygli á þeirri miklu neyð sem ríkir meðal margra á Íslandi .
Við ætlum því að láta gott af okkur leiða og safna áheitum sem renna svo beint til Fjölskylduhjálpar Íslands og eiga vonandi stóran þátt í því að gera lífið hjá einhverjum fjölskyldum bærilegra .
" Hvaðan kom hugmyndin að þessu góðgerðarverkefni ? " Þetta hefur verið gert áður en það var árið 2009 þegar Bootcamp var á Suðurlandsbraut .
Ég heyrði þá sem tóku þátt í þessu á sínum tíma ræða um þessa áskorun sín á milli og þá varð í raun ekki aftur snúið , fræinu var sáð og ekkert annað í boði en að hefjast handa við að safna saman góðu fólki .
Nú nokkrum mánuðum síðar er dásamlegt að sjá þetta verða að veruleika .
" Er gott að láta gott af sér leiða ? " Það er ekki bara gott heldur nauðsynlegt .
Við verðum að láta þessi málefni okkur varða .
Við fórum í þetta verkefni með það að leiðarljósi að við vildum ekki einungis láta gott af okkur leiða heldur skera upp herör gegn fátækt á Íslandi .
Þróunin er ekki góð og það þarf að grípa inn í .
Við byrjum hérna og vonandi er þetta bara upphafið af einhverju stærra .
" Hverjir ætla að " halda bátnum á floti " allan þennan tíma ? Ásamt mér eru það snillingarnir þau Elsa Petra Björnsdóttir , Dóra Bragadóttir , Sveinbjörn Sveinbjörnsson , Ómar Ómar Ágústsson , Magnús Bergsson og Jóhannes Guðmundsson .
Áskorunin hefst á hádegi í Bootcamp / Crossfitstöðinni í Elliðaárdal hinn 7. nóvember og lýkur á hádegi 14. nóvember .
Það er hægt að leggja málefninu lið með því að leggja inn á styrktarreikning : 528-14-403477 kt. 0207823239 eða mæta í stöðina dagana 7.-14. nóvember , rífa í róðrarvél með okkur og gefa frjáls framlög í bauk sem verður á svæðinu .
Hægt verður að fylgjast með okkur á www.facebook.com / 7x7rodur .
" 