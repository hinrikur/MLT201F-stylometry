Matarfyrirtækjarisinn Nestlé tilkynnti í vikunni að fyrirtækið hefði ráðið þúsund vélmenni til að standa vaktina í búðum sínum í Tókíó og víðar um Japan .
Fyrsta vélmennið sem fyrirtækið mun taka í notkun gengur undir nafninu Pepper eða Pipar og mun selja kaffihylki og espresso-vélar í búðum þeirra víðs vegar um landið .
" Við erum viss um að viðskiptavinir okkar munu njóta þess að versla við vélmenni , " sagði talsmaður Nestlé Miki Kano við AFP-fréttaveituna .
Nestlé framleiðir Nescafé og er stærsti markaður fyrirtækisins í Japan .
Vélmennið er 120 sentimetrar á hæð og ferðast um á hjólum .
Það er með spjaldtölvu festa á bringuna á sér og er kallað tilfinningaríkt vélmenni af Softbank-fyrirtækinu sem hannar það .
Pipar er sagður skilja 70-80% af samtölum fólks við hann .
Sagt er að hann komi á almenna markað í febrúar á næsta ári og kosti 2.000 dollara eða rúmlega 242 þúsund króna .
