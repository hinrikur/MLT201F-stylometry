Margir mættu í vikunni í Vinahúsið Grund í Grundarfirði þegar haldið var upp á fimm ára afmælið þar .
Vinahúsið , sem hefur aðsetur í Sögumiðstöðinni við Grundargötu , er opið á mánudögum og miðvikudögum og stendur deild Rauða krossins í Grundarfirði að starfseminni .
" Starfsemin hefur sannað gildi sitt .
Hingað kemur 10 til 15 manna hópur , fólk frá tvítugu til áttræðs sem vill skapa sér betri aðstæður í lífinu .
Vantar félagsskap og vill vera virkt í daglegu lífi .
Hér er föndrað , pússlað , prónað , teiknað , lesið og svo framvegis .
Þá höfum við fengið góða fyrirlesara , svo sem sálfræðinga og lækni , " segir Steinunn Hansdóttir sem er í forsvari fyrir Vinahúsið .
Starfsemina segir hún ætlaða öllum sem hafa helst úr lestinni , vegna til dæmis veikinda , slysa eða atvinnumissi .
" Hingað geta allir komið á sínum eigin forsendum , " segir Steinunn .
Þá er í Grundarfirði , í tengslum við Rauða krossinn svonefnd Karlakaffi alla þriðjudaga í húsi verkalýðsfélagsins .
Umsjón með því hefur Móses Geirmundsson .
