Liðlega 50 manns frá 18 íslenskum fyrirtækjum mættu til leiks á kynningarbás Íslandsstofu á einni stærstu ferðasýningu heims , World Travel Market , sem var í dögunum í London .
Íslandsstofa skipulagði þátttöku fyrir hönd íslenskra ferðaþjónustufyrirtækja .
Uppi voru um 700 sýningarbásar og á svæðinu voru fulltrúar 5.000 fyrirtækja frá 186 löndum .
Áætlað er að sýningargestir hafi verið um 50 þúsund .
Í fréttatilkynningu er haft eftir Ingu Hlín Pálsdóttur , forstöðumanni ferðaþjónustu og skapandi greina hjá Íslandsstofu , að á sýningunni hafi mátt greina mikinn áhuga á Íslandsferðum .
Hafi fulltrúar íslenskra fyrirtæka enda fengið góðar viðtökur .
Tvenn verðlaun til Bláa lónsins Bláa lónið var á sýningunni tilnefnt til verðlauna á fyrstu Global Wellness Travel Awards sem fór fram í tengslum við sýninguna .
Hlaut viðurkenningu fyrir Best for mineral or Hot Spring og einnig sem Country winner fyrir Skandinavíu .
sbs@mbl.is 