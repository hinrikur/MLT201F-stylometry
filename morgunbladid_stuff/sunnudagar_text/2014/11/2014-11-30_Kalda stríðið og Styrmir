Í köldu stríði – barátta og vinátta á átakatímum er bók eftir Styrmi Gunnarsson sem hefur vakið mikla athygli .
Þar lýsir hann tortryggni sem einkenndi samskipti fólks sem var í tveimur andstæðum fylkingum á kaldastríðsárunum .
Styrmir birtir kafla úr leyniskýrslum sem hann vann á sínum tíma og byggðust á upplýsingum sem fengust úr innsta hring í herbúðum kommúnista .
Hann segir frá pólitískum rótum sínum sem að vissu leyti einkenndust af því að hluti fjölskyldu hans var virkur í Flokki þjóðernissina fyrir heimsstyrjöldina síðari .
Einnig segir hann frá pólitískri vegferð vina sinna sem komu úr ólíkum áttum .
