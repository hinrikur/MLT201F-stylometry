Ljósin í Tókýó eru björt og blindandi .
Íbúarnir , þrjátíu og fimm milljón stykki , hreyfast eins og gangverk klukku í gegnum borgina .
Maður spyr sig reglulega hvort þeir séu róbotar .
Japanir eru fantasíu-kenndir og eiga það til að ganga fram í öfgar í fantasíum sínum .
Í Akihabara má sjá aðdáendur manga og anime .
Shimkotzawa geymir japanska hipsterinn .
Og í Harajuku hafa unglingar myndað furðulega samblöndu af gotharanum og metro-skinkunni , ásamt ótal nýstárlegum tískufyrirbærum sem orð fá ekki lýst .
Robot Restaurant fangar einstaklega vel anda borgarinnar .
Þar fer fram vélmennasýning með post-apocalyptísku þema .
Vélmenni dansa í neon-ljósadýrðinni og fáklæddir kvenmenn berjast í risavöxnum kvenróbótum við þungan og taktfastan Taiko-trommuslátt .
Sýningin minnir einna helst á ferðasögur Hunters S. Thompson um framandi víddir .
Gunnar Torfi Guðmundsson 