Í gær buðu fulltrúar Nýsköpunarmiðstöðvar Íslands , Íslandsstofu og Ferðamálastofu og fleiri til fundar til að kynna þau tækifæri sem standa fyrirtækjum í ferðaþjónustu til boða .
Við þetta tilefni var undirritað samkomulag fulltrúa stofnananna um að greina hvers konar stuðning vantar og mögulega þörf fyrir sameiginleg stuðningsverkefni fyrir fyrirtæki í ferðaþjónustu .
Einnig aukna vitund um mikilvægi samþættrar vöruþróunar- og markaðssetningar í ferðaþjónustu .
Draga fram sérstöðu svæða Nýlega var gefin út handbókin Einstök íslensk upplifun sem ætluð er sem stuðningur fyrir þá sem vilja tileinka sér aðferðir upplifunarferðaþjónustu .
Svonefnd upplifunarhönnun skapa fyrirtækjum , stöðum og svæðum , segir í tilkynningu , tækifæri til þróunar verðmætari afurða og þjónustu sem henta þeim markhópi sem horft er til .
" Með því að draga fram sérstöðu staða , svæða og landa við þróun og uppbyggingu má fá meiri slagkraft við markaðssetningu , aukið virði og ánægðari gesti .
Bókin samanstendur af stuttum köflum , dæmisögum , gátlistum og fleiru sem nýst getur við þróun í ferðaþjónustu , " segir í frétt .
Vakinn skilar sér Á síðustu misserum hefur Ferðamálastofa annast uppbyggingu á gæða- og umhverfiskerfinu Vakanum í samstarfi við Samtök ferðaþjónustunnar , Nýsköpunarmiðstöð Íslands og Ferðamálasamtök Íslands .
Þykir sú vinna skila sér í betri þjónustu sem ferðamenn fá .
Þá hefur Ferðamálastofa kortlagt auðlindir ferðaþjónustunnar og sér einnig um framkvæmd kannana meðal ferðamanna .
" Íslandsstofa annast samræmt markaðs- og kynningarstarf fyrir íslenska ferðaþjónustu og hefur frá árinu 2010 séð um framkvæmd stærsta samstarfsverkefnis fyrirtækja og hins opinbera í ferðaþjónustu á Íslandi , Ísland- allt árið og Inspired by Iceland .
Íslandsstofa hefur nýlega opnað verkfærakistu ferðaþjónustunnar þar sem finna má gagnlegar upplýsingar varðandi kynningu og markaðssetningu Íslands sem áfangastaðar , " segir í tilkynningu .
sbs@mbl.is 