Mikil fjölgun ferðamanna hingað til lands og jafnari dreifing þeirra yfir árið hefur skipt sköpum fyrir gjaldeyrisflæði til landsins undanfarið .
Alls fóru nærri 67 þúsund erlendir ferðamenn frá landinu um Keflavíkurflugvöll í október sl. og hafa aldrei verið fleiri .
Aukningin á milli ára er liðlega fjórðungur , samkvæmt tölum Ferðamálastofu .
Einnig varð nokkur aukning á utanferðum Íslendinga um flugvöllinn í Keflavík í október frá fyrra ári .
Fóru alls 41 þúsund Íslendingar erlendis , sem jafngildir 8% aukningu frá sama tíma í fyrra .
Október orðinn ferðamánuður " Virðist októbermánuður vera að festast sig í sessi sem einn stærsti mánuður ársins í utanlandsferðum hjá Íslendingum , og hefur aðeins júnímánuður verið fjölmennari að þessu leyti það sem af er ári , " segir í pistli frá greiningardeild Íslandsbanka sem birtist í vikunni .
Brottfarir erlendra ferðamanna frá landinu um Keflavíkurflugvöll eru nú þegar komnar upp í 855 þúsund á fyrstu tíu mánuðum ársins samanborið við 693 þúsund á sama tímabili í fyrra .
Þetta jafngildir rúmlega 23% fjölgun á milli ára , eða sem nemur um 162 þús. ferðamönnum .
" Þetta er hreint ótrúleg aukning , " segir Íslandsbanki .
Þá eru Íslendingar sem farið hafa um Leifsstöð á árinu orðnir 340 þúsund .
Það er fjölgun upp á 9% frá sama tíma í fyrra .
Dregur úr árstíðarsveiflu Íslandsbanki segir að nú sé gjaldeyrisinnflæði vegna ferðaþjónustu og tengdra greina ein helsta stoðin í tekjum þjóðarbúsins .
" Það er einnig afar jákvætt að talsvert hefur dregið úr árstíðasveiflu í ferðamannastrauminum hingað til lands þar sem fjölgun ferðamanna utan háaannatíma hefur verið talsvert hraðari en fjölgunin að sumarlagi , " segir Íslandsbanki .
