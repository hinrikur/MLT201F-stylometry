" Fjörubækur og fleiri verk " nefnist sýning Kristínar Jónsdóttur frá Munkaþverá sem verður opnuð í Studio Stafni , Ingólfsstræti 6 , á laugardag klukkan 15 .
Á sýningunni eru myndverk eftir Kristínu frá tímabilinu 1982 til 2004 og hafa mörg þeirra ekki verið sýnd áður .
Kristín er fædd á Munkaþverá í Eyjafirði árið 1933 .
Hún stundaði nám í Handíða- og myndlistarskólanum í Reykjavík 1949-1952 og síðar framhaldsnám í myndlist í Danmörku , Frakklandi og á Ítalíu .
Hún hefur haldið yfir 20 einkasýningar , á Íslandi , í Bandaríkjunum og Kanada .
Sú síðasta var " Orðin , tíminn og blámi vatnsins " í Listasafni ASÍ 2013 .
Einnig hefur hún tekið þátt í fjölmörgum samsýningum á Íslandi og víða um heim .
Verk eftir hana er að finna í helstu listasöfnum hér á landi og víða um lönd .
