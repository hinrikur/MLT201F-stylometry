Þetta hófst allt með endurkomu hangandi pottaplantna og nú er annað fyrirbrigði frá því tímabili , 8. áratugnum , snúið aftur .
Veggteppi , skrautleg en í hressilegri litum en hippateppin , eru á leið inn á heimilin og sænskir hönnuðir eru meðal annars farnir að hanna gullfalleg teppi sem er vel hægt að hugsa sér að hengja á vegginn en þangað hefur fólki varla dottið í hug að hengja svo mikið sem efnisbút í lengri tíma .
Auðvitað er allra skemmtilegast að skella sér á vefnámskeið og prófa sig áfram með að gera eigin teppi en þeir sem treysta sér ekki í verkið hafa því miður enn sem komið er ekki úr miklu að velja hérlendis .
Það má þó finna ráð við öllu og það má redda sér með því að finna fína ofna gólfmottu í til dæmis Habitat , IKEA eða ILVU og hengja hana upp á vegg .
Ein fallegustu veggteppin á markaðnum fást hins vegar í Brooklyn í New York og eru hönnun Cold Picnic .
Hönnunarteymið kallar sig einfaldlega Peter & Phoebe en full nöfn þeirra eru Peter Boer og Phoebe Sung og hafa þau verið að gera góða hluti í textíliðnaðinum þar sem þau leita innblásturs frá liðnum tímum í hönnun og heimilum .
