Steingrímur J. Sigfússon var nokkuð óvænt kjörinn varaformaður Alþýðubandalagsins á landsfundi flokksins í nóvember 1989 .
Fyrirfram gerðu menn ekki ráð fyrir því að breytingar yrðu gerðar á forystusveit flokksins en á fundinum kom skýrt fram að nokkur óánægja kraumaði undir niðri með áherslur forystunnar .
Niðurstaðan varð sú að Steingrímur bauð sig fram gegn sitjandi varaformanni , Svanfríði Jónasdóttur , og felldi hana .
Svanfríður , sem naut eindregins stuðnings formannsins , Ólafs Ragnars Grímssonar , tók ósigrinum illa og sagði í ræðu á fundinum að niðurstaðan birti ákveðna sýn til þess hvernig verk þeirra kvenna sem veldust í forystu flokksins væru metin .
Steingrímur , sem kom úr öðrum armi flokksins en formaðurinn , kvaðst á hinn bóginn treysta því að niðurstaðan myndi styrkja flokkinn .
Hann hafnaði því alfarið að hann hefði boðið sig fram til að einangra Ólaf Ragnar á formannsstóli og þaðan af síður til að gera upp við Svanfríði vegna framboðsmála í Norðurlandskjördæmi eystra .
Þá fullyrti hann að Alþýðubandalagið væri ekki tveir flokkar .
