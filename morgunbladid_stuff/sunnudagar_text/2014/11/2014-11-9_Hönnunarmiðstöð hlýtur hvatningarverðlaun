Hönnunarmiðstöð Íslands hlaut sérstök hvatningarverðlaun fyrir gott markaðsstarf árið 2014 á markaðsverðlaunahátíð ÍMARK þann 6. nóvember .
Þetta er í fyrsta skipti sem hvatningarverðlaun eru veitt við það tækifæri .
" Eitt af því sem er nýlunda er að veita sérstök hvatningarverðlaun en þau eru veitt fyrirtæki eða stofnun sem fyrir einhverra hluta sakir vakti athygli dómnefndar .
Hér getur verið um afmarkaðan þátt markaðsstarfsins að ræða en ekki heildstætt mat eins og gerð er krafa um þegar markaðsfyrirtæki ársins er valið , " sagði dr. Þórhallur Guðmundsson , dósent í markaðsfræði við Háskóla Íslands og formaður dómnefndarinnar , meðal annars í ræðu sinni við afhendingu verðlaunanna .
