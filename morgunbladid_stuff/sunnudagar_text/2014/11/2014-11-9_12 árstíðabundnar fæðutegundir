Sumar , vetur , vor og haust .
Víða er ekki hægt að fá ákveðnar tegundir grænmetis og ávaxta allan ársins hring , því flestar tegundir eru árstíðabundnar .
Hins vegar er yfirleitt hægt að fá langflestar tegundir hér á landi allt árið en grænmeti og ávextir smakkast einfaldlega betur hvert á sinni árstíð .
Hér er nokkrar fæðutegundir sem tilheyra haustmánuðum .
Gunnþórunn Jónsdóttir gunnthorunn@mbl.is Sumar , vetur , vor og haust .
Víða er ekki hægt að fá ákveðnar tegundir grænmetis og ávaxta allan ársins hring , því flestar tegundir eru árstíðabundnar .
Hins vegar er yfirleitt hægt að fá langflestar tegundir hér á landi allt árið en grænmeti og ávextir smakkast einfaldlega betur hvert á sinni árstíð .
Hér er nokkrar fæðutegundir sem tilheyra haustmánuðum .
Gunnþórunn Jónsdóttir gunnthorunn@mbl.is Ananas Tignarlegri ávöxtur en ananas er ekki á hverju strái .
Það er ekki bara gaman að bera fram nafnið ananas heldur er hann einnig einstaklega ljúfur á bragðið .
Best er að velja ananas sem hefur dökk lauf og er frekar þungur miðað við stærð .
Forðist ananas sem hefur mjúka bletti eða dökka og einnig þann sem er með þurr laufblöð .
Geymsluþol : Skerið ananasinn niður sem fyrst eftir kaup .
Hægt er að geyma niðurskorinn ananas inni í ísskáp í 2-3 daga .
Vissir þú að ananas vex á plöntu og hver planta skapar aðeins einn ananas á hverju ári ? Granatepli Óhætt er að segja að granatepli gera mikið fyrir t.d. salat og eru góð út í AB-mjólk og gríska jógúrt með múslí .
Veljið granatepli sem eru bústin , kringlótt og þung miðað við stærð .
Geymsluþol : Heil granatepli geymast á köldum stað í um það bil 1 mánuð en í allt að 2 mánuði inni í ísskáp .
Vissir þú að granatepli eru full af fræjum sem eru þakin hálfgagnsæju kjöti sem er sérstaklega gott á bragðið ? Best er að borða fræin hrá .
Trönuber Trönuber eru afar rík af C-vítamíni og trefjum .
Sjaldgæft er að fá þau fersk hér á landi en þau fást víða þurrkuð og eru ekki síðri þannig .
Geymsluþol : Snjallt er að geyma þurrkuð trönuber í glerkrukkum með loki .
Vissir þú að trönuber eru góð fyrir þvagblöðruna og geta hjálpað til við að slá á blöðrubólgu .
Perur Vel þroskaðar perur eru dásamlega góðar , en einstaklega bragðlausar og stífar óþroskaðar .
Hægt er að athuga hvort pera er þroskuð með því að þrýsta þétt á grennri hluta perunnar , við stilkinn .
Ef peran er mjúk þar þá er hún þroskuð .
Geymsluþol : Geymið perur við stofuhita , í pappírspoka eða bara í ávaxtaskálinni á borðinu .
Þroskaðar perur geymast betur í ísskáp .
Vissir þú að vitað er til þess að perur hafi verið ræktaðar í hátt í 4.000 ár ? Vínber Í vínberjum má finna A , B-6 og C vítamín en einnig er í þeim kalk , járn og magnesíum .
Bestu vínberin eru bústin og stinn og eru nokkuð vel föst á stilkunum .
Geymsluþol : Geymið vínber í plastpoka inni í ísskáp í allt að eina til tvær vikur .
Vissir þú að vínber eru ein af vinsælustu ávaxtategundum í heimi og tróna iðulega á topp 10 listanum ? Ástaraldin Þessi þokkafulli og framandi ávöxtur á rætur sínar að rekja til Suður-Ameríku , en ekki hvað ! Krumpaður börkur ber merki um þroska aldinsins og þá er ávöxturinn bestur á bragðið .
Geymsluþol : Geymið ástaraldin , sem hefur sléttan börk , við stofuhita .
Þegar ávöxturinn hefur verið skorinn geymist hann í um það bil 7 daga í plastpoka inni í ísskáp .
Vissir þú að þrátt fyrir að heita ástaraldin , sem ætla mætti að væri jafnvel örvandi fæðutegund , þá , þvert á móti , slakar ávöxturinn á taugakerfinu og stuðlar að góðum svefni ? Brokkolí Þetta græna og fallega grænmeti er stútfullt af A-vítamíni , sem er okkur gríðarlega mikilvægt og við fáum yfirleitt ekki nógu mikið af .
Brokkolí smakkast best þegar það er lyktarlaust og búið að ná græna litnum til fulls .
Geymsluþol : Brokkolí geymist inni í ísskáp í um 3-5 daga .
Vissir þú að brokkolí á rætur sínar að rekja til Ítalíu , nálægt Miðjarðarhafi og hefur þar verið etið allt frá tímum Rómaveldis .
Sveppir Þekktar sveppategundir í heiminum eru nálægt 80.000 talsins en talið er að um 1,5 milljón tegundir séu til .
Aðeins brotabrot af tegundum sveppa fæst í matvörubúðum , að minnsta kosti hér á landi , og er best að velja sveppi sem hafa stinna áferð og forðast skal slímkennda sveppi .
Geymsluþol : Sveppir geymast inni í ísskáp í upprunalegum umbúðum eða pappírspoka í allt að einni viku .
Vissir þú að sveppir eru gjarnan notaðir í lyfjagerð og pensillín er til að mynda unnið úr samnefndum myglusveppi ? Sætar kartöflur Sætar kartöflur passa nánast við allan mat enda eru þær gífurlega góðar á bragðið og hægt að útfæra þær á fjölbreyttan máta .
Sætar kartöflur eru ríkar af karótíni , E-vítamíni og C-vítamíni .
Eins er eitthvað af járnforða í þeim og B-6 .
Geymsluþol : Geymið sætar kartöflur á köldum , dimmum stað og best er að matreiða þær á innan við 3-5 vikum .
Vissir þú að í sætum kartöflum er sérlega mikið af trefjum , ef hýðið er borðað með ? Engifer Engifer er þekkt lækningajurt og hefur máttur engifers meðal annars verið notaður til að bæta meltingu og gerir líkamanum almennt gott .
Veldu engifer sem er sterkbyggt , stinnt og hefur sterka lykt .
Betra er ef áferðin er sem sléttust og engar sprungur .
Geymsluþol : Best er að geyma engifer þétt vafið í plastfilmu inni í ísskáp í um 2-3 vikur .
Vissir þú að engifer er þekkt fyrir að koma í veg fyrir flökurleika .
Ef þér verður bumbult , prófaðu engifer ! Hvítlaukur Hvítlaukur er allra meina bót og hefur verið notaður í matseld og meðöl í háa herrans tíð .
Enn í dag er hvítlaukur ómissandi í marga rétti .
Gott er að velja hvítlauk sem er þurr og stinnur .
Geymsluþol : Hvítlauk á að geyma á köldum og dimmum stað , en þó helst ekki inni í ísskáp .
Hvítlaukur heldur sér yfirleitt vel í nokkrar vikur .
Vissir þú að hvítlaukur á sár getur hjálpað því að gróa betur ? Í fyrri heimsstyrjöldinni notuðu breskir hermenn hvítlaukinn ákaft sem náttúrulegt smyrsl á stríðssárin .
Blómkál Blómkál er mjög C-vítamínríkt .
Veljið blómkál sem er þéttvaxið , rjómahvítt á litinn og með ljósgrænum blöðum .
Forðist blómkál með brúna bletti og lausa geira sem eru farnir að breiðast út .
Geymsluþol : Blómkál geymist best inni í ísskáp , gjarnan í plastpoka og í um það bil 5 daga eða tæpa viku .
Vissir þú að blómkál er ekki aðeins hvítt , heldur einnig til fjólublátt og appelsínugult .
