Í um 40 sveitarfélögum á landinu vantar félagslegar leiguíbúðir og í sex þeirra eru áform um fjölgun .
Alls eiga sveitarfélög 4.934 íbúðir og fjölgar þeim lítið eitt milli ára .
Áður fyrr voru sveitarfélög á Vestfjörðum í vanda vegna íbúða sem stóðu auðar og skiluðu engu .
Í lok síðasta árs var þar hins vegar engin íbúð sem staðið hafði auð lengur en í hálft ár .
Hjá sex sveitarfélögum er á prjónunum að fjölga leiguíbúðum í náinni framtíð .
Mest munar um þau áform Félagsbústaða hf. í Reykjavík að byggja 200 íbúðir og festa kaup á 20 íbúðum .
Þá hyggjast Kópavogur , Hafnarfjarðarkaupstaður og Mosfellsbær fjölga leigubúðum .
Í Kópavogi stendur til að kaupa tíu íbúðir .
Á höfuðborgarsvæðinu eru langir biðlistar eftir félagsíbúðum .
Á landsvísu búa þar raunar 80% þeirra sem sótt hafa eftir slíku skjóli .
sbs@mbl.is 