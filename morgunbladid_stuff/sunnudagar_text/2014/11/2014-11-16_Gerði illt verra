Smáforritið Radar , sem góðgerðarsamtökin Samverjar í Bretlandi setti á laggir , hefur nú verið tekið af markaði .
Markmiðið með appinu var að greina þegar athugasemdir fólks á samskiptavefnum Twitter bentu til þess að það væri í sjálfsvígshugleiðingum .
Ætlunin var að forritið notaði algóritma til þess að merkja tiltekin lykilorð og setningar sem bentu til djúpstæðrar angistar viðkomandi notanda .
Stuttu eftir að forritið var gert aðgengilegt bárust kvartanir þess efnis að þeim notendum sem glímdu við andlega erfiðleika liði eins og þeir væru ennþá berskjaldaðri fyrir tilstilli forritsins .
Samverjar gáfu snögglega út afsökunarbeiðni og tóku forritið af markaði .
Það kom upphaflega út í síðasta mánuði og var hannað til þess að merkja sérstaklega setningar á borð við " svo þreytt / ur á einverunni " , " ég hata mig " , " hjálpið mér " og " þarfnast einhvers til að ræða við " .
