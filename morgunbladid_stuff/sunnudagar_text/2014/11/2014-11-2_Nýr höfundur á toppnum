Jólabóksalan er ekki farin af stað með fullum þunga enda eiga allmargir titlar eftir að líta dagsins ljós á næstu vikum .
Áhugasamir lesendur skoða metsölulista vikunnar með forvitni en þar ber til tíðinda að í efsta sæti er skáldsaga sem er fyrsta bók höfundar , Arfurinn eftir Borgar Jónsteinsson , spennusaga um kjarkleysi og breyskleika , eins og stendur á bókakápu .
Metsölulistinn ber þess nokkur merki að útgáfuboð hafa verið haldin en þar selur viðkomandi höfundur þónokkur eintök af bók sinni .
Borgar hélt sitt útgáfuhóf og er greinilega vinamargur og vinsæll því í kjölfarið rauk bók hans upp vinsældalista Eymundssonar og hlammaði sér í fyrsta sætið .
Höfundurinn , sem er bóksali , gefur bókina sjálfur út og hún er í kilju .
Ekki þarf mikla spádómsgáfu til að ætla að splunkuný bók Arnaldar Indriðasonar verði í efsta sæti listans í næstu viku .
