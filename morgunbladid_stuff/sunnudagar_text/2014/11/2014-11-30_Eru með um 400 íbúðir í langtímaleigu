Almenna leigufélagið , sem tekur við eignum sem Leigufélag Íslands var með áður , er nýtt félag sem tekið hefur til starfa .
Félagið hefur umsjón með rekstri 400 leiguíbúða á höfuðborgarsvæðinu .
Markmiðið er að gera leigu að raunhæfum langtímakosti .
Kynntar eru ýmsar nýjungar svo sem örugg langtímaleiga og sveigjanleiki og hátt þjónustustig er í öndvegi .
Með leigusamningum , til allt að þriggja ára í senn , eiga viðskiptavinir félagsins að njóta stöðugleika .
Geta , hvað hið síðastnefnda varðar , notið sveigjanleika vilji þeir minnka við sig húsnæði eða stækka .
Er þá reynt að finna íbúð innan sama hverfis , ef þess er óskað .
Auk þessa er Almenna leigufélagið í samstarfi við Securitas um neyðarvakt , til dæmis vegna bilana , leka og svo framvegis .
