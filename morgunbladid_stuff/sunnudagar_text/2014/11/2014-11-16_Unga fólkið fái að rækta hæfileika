Guðný Kristjánsdóttur fékk í vikunni Súluna , menningarverðlaun Reykjanesbæjar , fyrir árið 2014 .
Verðlaunin eru veitt þeim sem hafa unnið vel að menningu og listum og var þetta í átjánda sinn sem Súlan var afhent .
Verðlaunagripurinn er hannaður og smíðaður af keflvísku listakonunni Elísabetu Ásberg .
Formaður menningarráðs Reykjanesbæjar , Eva Björk Sveinsdóttir , afhenti verðlaunin fyrir hönd bæjarstjórnar .
Það var árið 1981 sem Guðný , þá fjórtán ára gömul , steig fyrst á svið með Leikfélagi Keflavíkur í hlutverki hérakrílis í Rauðhettu og úlfinum .
Um tvítugt kom Guðný af fullri alvöru inn í starf leikfélagsins með þátttöku í verkinu Skemmtiferð á vígvöllinn í leikstjórn Huldu Ólafsdóttur , sem Guðný segir eiga stóran þátt í því að hún byrjaði í leiklist .
Heiðarskóli og Gargandi snilld " Um þetta leyti voru hjól Leikfélagsins farin að snúast á nýjan leik eftir að hafa staðið í stað um nokkurt skeið .
Síðan hefur ekkert stöðvað framgang leikfélagsins og hefur Guðný staðið þar í stafni , " segir í frétt frá Reykjanesbæ .
Þar kemur fram að á ferli sínum hafi Guðný tekið þátt í uppsetningu á 31 leikverki hjá leikfélaginu , auk verkefna í tengslum við þrettándagleði , Ljósanótt , 17. júní og fleira .
Þá hefur hún leikstýrt tveimur verkum fyrir félagið ásamt öðrum .
Vorið 1989 kom Guðný inn í stjórn leikfélagsins og hefur setið þar síðan , nánast óslitið , og unnið málefnum félagsins framgang á ýmsum sviðum .
Í dag starfar Guðný við leiklistarkennslu í Heiðarskóla og rekur fyrirtækið Gargandi snilld sem heldur úti leiklistar- og söngnámskeiðum fyrir krakka frá 7 ára aldri .
Megi blómstra og skila fjölbreytni " Það eru því mikil verðmæti fólgin í því að skóli geti skapað þannig aðstöðu fyrir unga fólkið að það fái tækifæri til að rækta eins mikið af hæfileikum sínum og völ er á , svo það megi blómstra og skila okkur fjölbreytni , bættu mannlífi , skapandi hugsun og nýjum lausnum .
Þannig geta hinir ólíku þættir menningarinnar , svo sem skóli , listir og atvinnulíf , spilað saman og stutt hver við annan með heillavænlegri útkomu fyrir alla , " segir í frétt frá Reykjanesbæ .
sbs@mbl.is 