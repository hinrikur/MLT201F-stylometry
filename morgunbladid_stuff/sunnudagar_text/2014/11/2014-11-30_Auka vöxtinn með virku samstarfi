Á dögunum úthlutaði stjórn Vaxtarsamnings Eyjafjarðar styrkjum að fjárhæð 25 milljónir króna til tíu verkefna .
Styrkirnir voru á bilinu 1 til 6 milljónir króna .
Markmið samnings þessa er að efla nýsköpun og samkeppnishæfi atvinnulífs á starfssvæði .
Atvinnuþróunarfélag Eyjafjarðar hefur forystu í þessu máli .
Er tilgangurinn að auka hagvöxt með virku samstarfi fyrirtækja , háskóla , sveitarfélaga og ríkis .
Áherslan er á stór og veigamikil mál .
Alls bárust 26 umsóknir með framkvæmdaáætlunum upp á tæpar 300 milljónir kr. Nam heildarfjárhæð styrkbeiðna um 110 millj. kr. Meðal þeirra verkefna sem atbeina fengu var auðlindadeild Háskólans á Akureyri vegna verkefnisins Auðlindakjarni við HA .
Því máli voru eyrnamerktar 1,5 millj. kr og eina millj. kr fengu Egils sjávarafurðir ehf vegna verkefnisins Sjávarafurðir á túpur .
Markaðsstofa Norðurlands fékk sömu upphæð vegna viðfangsefnis sem ber yfirskriftina Ski Iceland .
Sjúkrahúsið á Akureyri fékk 6 millj. kr. í fyrirtæki sem er kallað alþjóðlega vottað sjúkrahús .
sbs@mbl.is 