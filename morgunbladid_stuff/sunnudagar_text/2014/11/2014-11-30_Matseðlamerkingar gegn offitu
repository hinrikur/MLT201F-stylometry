Frá og með nóvember á næsta ári verða margir veitingastaðir í Bandaríkjunum skyldaðir til að birta hitaeiningamagn máltíða á matseðlunum hjá sér .
Þetta á við keðjuveitingastaði , kvikmyndahús , skyndibitasjoppur og skemmtigarða .
Fólk í heilbrigðisgeiranum fagnaði mjög í vikunni þegar Matvæla- og lyfjaeftirlit Bandaríkjanna ( FDA ) tilkynnti þessa nýju stefnu .
Margir hafa barist fyrir þessum breytingum í meira en áratug í þeirri trú að þetta muni hafa mikil áhrif í baráttunni gegn offitu .
Það á eftir að koma í ljós en rannsóknir um þetta mál eru ekki margar því merkingarnar hafa ekki tíðkast lengi .
Á þeim fáu stöðum sem þetta hefur verið gert eins og í New York og Fíladelfíu hafa rannsóknir aðeins tekið til nokkurra þúsunda manna á nokkurra vikna tímabili , sem er of lítill hópur og stuttur tími til að merkja þær breytingar sem spáð er að merkingarnar hafi .
Fáir breyta pöntun sinni vegna hitaeininga Brian Elbel , prófessor við Háskólann í New York ( NYU ) , hefur rannsakað þetta mál .
Árið 2008 og 2010 komst hann að því að aðeins 15% sögðu upplýsingarnar hafa gert það að verkum að þeir breyttu pöntun sinni .
Þegar hann skoðaði niðurstöður þessara tveggja rannsókna nánar kom í ljós að þeir sem breyttu hegðun sinni voru líklegri til að vera vel menntaðir , sumsé ekki sá hópur sem merkingunum er helst beint að .
Vel menntaðir Bandaríkjamenn eru ólíklegri til að þjást af offitu en þeir sem eru minna menntaðir .
" Það lítur ekki út fyrir að þetta breyti almennt því hvað fólk pantar sér á skyndibitastöðum , " segir Elbel í samtali við New York Times .
George Loewenstein , hagfræður hjá Carnegie Mellon-háskólanum , hefur rannsakað hvernig atferli hefur áhrif á offitu en hann hefur efasemdir um að matseðlamerkingarnar hafi áhrif á hegðun neytenda .
" Það eru fá tilfelli þar sem félagsvísindamenn hafa séð að upplýsingagjöf breyti miklu um hegðun fólks .
Það að breyta verði og breyta hversu aðgengilegt eitthvað er hefur mikil áhrif .
Beinar upplýsingar hafa það ekki , " segir hann .
Hann nefnir til dæmis næringarupplýsingar á pökkuðum matvælum , viðvörunarmerki á lyfjum , hryðjuverkaviðvaranir eða öryggisspjöld í flugvélum .
Hann bendir á að efrimillistéttarfólk sem sé ábyrgt fyrir því að miðla upplýsingunum hafi oft litla innsýn í hvernig fólk af lægri stéttum noti upplýsingarnar .
Bara það að fá neytendur til að skilja upplýsingarnar sé erfitt .
Og þegar þeir viti hvað þær þýði geti vel verið að þeir noti upplýsingarnar til að fá sem flestar kaloríur fyrir hvern bandaríkjadal í stað þess að minnka þær .
" Fólkið sem þarf mest á upplýsingunum að halda veit ekki hvernig það á að nota þær , " segir hann .
Breytir heldur hegðun fyrirtækjanna Hann telur að nýja matseðlamerkingarstefnan verði helst gagnleg í því að breyta hegðun fyrirtækja fremur en neytenda .
" Það er líklegt að veitingastaðir breyti því sem þeir bjóða upp á , til dæmis með því að fækka hitaeiningum í máltíðum .
" Marion Nestle , prófessor í næringu og lýðheilsu hjá NYU , vill ekki afskrifa stefnuna .
Hún segir þetta " mikla næringarfræðslu fyrir almenning " og það eigi eftir að taka langan tíma fyrir neytendur að læra hvernig þeir eigi að nota upplýsingarnar .
" Þegar þetta byrjar á fólk eftir að fá áfall , eins og gerðist í mörgum tilfellum í New York .
Jafnvel ég trúði því ekki .
Þúsund hitaeininga þeytingur .
Það er helmingurinn af því sem meðalmanneskjan þarf á dag .
" Elbel býst ekki við að einhver ein stefna verði töfratól í baráttunni gegn offitu .
Offita muni líklegast minnka í kjölfar margra samverkanda þátta sem sé beitt kerfisbundið yfir langan tíma .
" Engin ein stefna getur það .
" 