Vinna skal áætlun sem miðar að eflingu atvinnulífs og samfélags á Suðurnesjum .
Leggja verður fram tímasetta áætlun fyrir svæðið þar sem útlistuð verði framtíðaráform .
Horfa verður þar til fjárfestinga í mannauði og innviðum efnahagslífsins , og hvernig megi styrkja þætti eins og hag barna , menntun , menningu , nýsköpun , atvinnulíf og eflda heilbrigðisþjónustu .
Þetta segir í tillögu til ályktunar Alþingis um eflingu atvinnu og samfélags á Suðurnesjum sem Oddný G. Harðardóttir hefur lagt fram .
Níu aðrir þingmenn stjórnarandstöðu standa að tillögunni .
Í greinargerð er sagt tímabært að tekið sé á málefnum Suðurnesjabúa , sem eru um 22 þúsund .
Samfélagið hafi ekki komist yfir það bakslag sem brotthvarf Varnarliðsins af Keflavíkurflugvelli var .
Þá hafi Suðurnes farið illa út úr hruninu .
Þar spili inn í hve mikið íbúum fjölgaði áður en efnahagslífið fór á hliðina .
Nauðungarsölum fjölgi og eignir Íbúðalánasjóðs á Suðurnesjum séu fleiri en í öðrum landshlutum .
Mörg börn á Suðurnesjum búi við fátækt , hlutfallslega fleiri en á landinu í heild .
Því verði að bregðast við .
Einnig að grípa til ráðstafana til að draga úr atvinnuleysi og auka virkni fólks í erfiðri stöðu .
Vandi sveitarfélags veikir " Aðkallandi er að bregðast við ástandinu nú þegar enn bætist við vandamál íbúa svæðisins þar sem stærsta bæjarfélagið á við stórkostlega fjárhagserfiðleika að stríða .
Vandi þess sveitarfélags veikir óhjákvæmilega svæðið í heild , " segir í greinargerð með tillögunni þar sem lagt er til að sérfræðingar ráðuneytisins kortleggi stöðuna og tillögur , unnar í samvinnu við sveitarstjórnir verði kynntar í vor .
sbs@mbl.is 