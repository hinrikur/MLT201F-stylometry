Hvernig er best að titla Halldór Laxness Halldórsson , a.k.a .
Dóra DNA ? Mér finnst ágætt að kalla mig grínista því það rúmast svo margt í því .
Þannig getur grínistinn verið uppistandari , höfundur , leikstjóri , leikari og hvað annað .
Undanfarið hef ég unnið mest í leikhúsinu , með uppistandi og skrifum .
Í sumar var ég meðal annars að skrifa handrit með Bergi Ebba vini mínum , en við fengum smásporslu frá Kvikmyndamiðstöð til að útfæra hugmynd sem við vorum með aðeins betur .
Þá hef ég verið að skrifa sketsa fyrir Rás 2 sem eru spilaðir á virkum dögum .
Það er fáránlega gaman , sumir eru fyndnir , aðrir bara skrítnir – svona er að vera alinn upp af Tvíhöfða og Eddu Björgvins á víxl .
Hvað er Glenna ? Glenna er leikhópurinn sem stofnaður var í kringum Útlenska drenginn sem frumsýndur er á laugardaginn .
Hópinn stofnaði Vigdís Jakobsdóttir leikstjóri og í honum eru ásamt mér Aude Busson , María Heba , Benni Gröndal , Magnea Valdimarsdóttir , Arndís Hrönn og Þorsteinn Bachmann .
Svo bara allir sem leggja hönd á plóg – Eva Signý með búninga , Arnar og Helena sem gera vídeó og leikmynd , Jónas Sig .
meistari sem gerir músík og hljóð , Halli sem gerir ljósin , Arnþór sem er tæknimaður , svo er þetta kannski ekki hópur , heldur samtök sem vilja bara gera gott leikhús fyrir krakka og fullorðna .
Skemmtilegt stöff sem fjallar um samtímann .
Fyrsta stóra hlutverkið í leikhúsi , ertu kominn til að vera ? Vonandi .
Mér finnst ógeðslega gaman að leika .
Kannski er ég samt ömurlegur .
En ég hef aðeins verið að leika í sjónvarpi og bíó og það væri óskandi að fá að leika meira í leikhúsi .
Ef þetta klikkar reyni ég kannski fyrir mér í óperunni .
Ég er allavega með vaxtarlagið í það .
Eiga Dóri DNA og Dóri litli eitthvað sameiginlegt ? Allt of mikið .
Stórir eftir aldri , stælagvendar í hallærislegum fötum .
Borða báðir mikið nammi .
Kjaftforir ömmustrákar .
Er sýningin fyrir alla ? Við höfum sagt að þessi sýning sé fyrir stálpuð börn og alla upp frá því .
Stálpuð börn eru svona 10+ , en auðvitað eru sum börn stálpaðri en önnur .
Þú hefur verið iðinn í uppistandinu , lofarðu einhverju gríni í þessari sýningu ? Þetta er ógeðslega fyndin sýning .
Tóti , sem skrifar leikritið , er ógeðslega fyndinn maður .
Svo eru bara leikararnir svo fyndnir , þau Benni og María Heba , svona gamanleikarar af guðs náð og Þorsteinn Bachmann gefur John Cleese ekkert eftir í þessari sýningu .
Hann eiginlega sprengir okkur úr hlátri á hverri einustu æfingu .
Helsta verkefnið er að ná að halda í sér andanum á meðan hann svífur um sviðið .
