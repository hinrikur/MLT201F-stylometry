Skoska þjóðin er í sárum eftir að japanskur einmöltungur var á dögunum valinn besta viskí í heimi .
Viskígúrúinn Jim Murray gefur Yamazaki einmöltungnum Sherry Cask 2013 97,5 af 100 mögulegum í Viskíbiblíunni fyrir árið 2015 og fylgir einkunnagjöfinni eftir með orðunum : " Nær ótrúleg snilld .
" Til að bíta höfuðið af skömminni kemst ekkert skoskt viskí á topp fimm að þessu sinni en annað eins hefur ekki gerst í tólf ára sögu Viskíbiblíunnar .
Japanskt viskí hefur heldur ekki í annan tíma orðið hlutskarpast .
Valið var úr hvorki fleiri né færri en 4.500 tegundum að þessu sinni og Murray , sem fer fyrir dómnefndinni , segir niðurstöðuna þarfa áminningu fyrir Skota og eimingarhús þeirra en enginn einmöltungur þaðan komist nálægt sigurvegaranum þetta árið .
Viskíunnendur gætu þurft að hafa hröð handtök en einungis átján þúsund flöskur af sigurviskíinu voru framleiddar .
Þurfa að finna í sér auðmýktina Sjálfur bragðaði Murray hér um bil eitt þúsund tegundir og segir meðalmennsku hafa einkennt skoska framlagið .
Skorar hann á viskíframleiðendur þar um slóðir að finna í sér auðmýktina og átta sig á því að einhverju er ábótavant hjá þeim .
Hafi skömm Skota ekki verið næg fyrir áttu erkiféndur þeirra , Englendingar , viskí ársins í Evrópu , Chapter 14 Not Peated frá English Whisky Company .
