Á dögunum sendi Anna Jónsdóttir sópransöngkona frá sér geisladiskinn VAR , með íslenskum þjóðlögum án meðeiks .
Á sunnudag kl. 15. heldur hún tónleika í Hannesarholti ásamt Þóru Passauer kontraalt og Nínu Margréti Grímsdóttur píanóleikara .
Þar flytja þær ýmsa tónlistar-konfektmola .
Hve mörg eruð þið á heimilinu ? Við erum fjögur .
Ég , maðurinn minn hann Garðar og tvö börn ( yngsta og elsta ) og svo kötturinn Lísa .
Miðbarnið er flutt að heiman og hefur stofnað sína eigin fjölskyldu sem stundum borðar með okkur .
Hvað áttu alltaf til í ísskápnum ? Mat svona almennt en ef þröngt er í búi þá , ost , egg , lýsi , haframjöl , mjólk og hrökkbrauð .
Hvað fer fjölskyldan með í mat og hreinlætisvörur á viku ? Úff , ég eiginlega veit það ekki , en sennilega of mikið , þó að við séum á réttri leið með að kaupa passlega mikið inn .
Hvar kaupirðu helst í matinn ? Víði og Nóatúni þegar þarf bara að kaupa allra nauðsynlegasta .
Annars finnst mér erfitt að kaupa inn nema það sem er vinsælt í dag .
Flestar búðir eru með sama úrvalið .
Hvað freistar mest í matvörubúðinni ? Ostar og ber ( og stundum nammi ) og rauðvín .
Hvernig sparar þú í heimilishaldinu ? Við reynum að nýta matarafganga og oft getur maður gert dýrindis máltíð úr einföldum og ódýrum hráefnum .
Til dæmis finnst mér lauksúpa með gratíneruðu brauði vera veislumatur .
Hvað vantar helst á heimilið ? Í raun vantar ekkert , nema kannski stærra " heimili " þ.e. hús .
Það er hins vegar eitt sem ég hef aldrei átt og það er hrærivél .
Þó hef ég ekki tölu á þeim stórboðum sem hafa verið haldin og kökum sem hafa verið bakaðar hér á þessu heimili .
Eyðir þú í sparnað ? Já séreignasparnað .
Skothelt sparnaðarráð ? Eyða ekki um efni fram ! Gleyma sér ekki í neyslu .
