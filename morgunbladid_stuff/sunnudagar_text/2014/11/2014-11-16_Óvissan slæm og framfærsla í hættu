Verkfall prófessora sem boðað hefur verið dagana 1. til 15. desember lamar stærsta vinnustað landsins og því verður ekki trúað upp á stjórnvöld að þau láti slíkt gerast , öðru sinni .
Staðan er óboðleg og verkfall á þessum viðkvæma tíma er ekki í þágu nemenda .
Til langtíma litið er öllum í hag að byggja upp háskóla sem eftirsóknarvert er að starfa við .
Þetta segir í ályktun Stúdentaráðs Háskóla Íslands sem samþykkt var í vikunni .
Þar segir að hagur nemenda sé að kjör prófessora standist samanburð við aðra háskóla .
Því skuli gengið að samningaborði .
Í ályktun segir að fyrirhugað verkfall hafi slæm áhrif á áætlanir og framfærslugetu námsmanna .
" Óvissan sem því fylgir , að vita ekki hvort eða hvenær prófað verði úr námskeiði hefur ein og sér slæmar afleiðingar fyrir nemendur .
Ofan á hana leggst sú staðreynd að námslán verða ekki greidd út á réttum tíma , fyrir stóran hluta námsmanna , ef til verkfalls kemur .
Námsmenn sem margir hverjir eru barnafólk , fengju ekki greidd námslán og eiga því á hættu að geta ekki séð fyrir sér og sínum , " segir Stúdentaráð sem telur bagalegt hve sjaldan samningsaðilar fundi .
Fundi daglega " Stúdentaráð krefst þess af samningsaðilum að þeir sýni ábyrgð , hafi hag nemenda í huga og fundi daglega framvegis , svo leysa megi deilurnar og afstýra verkfalli .
Nemendur geta ekki unað við verkfall , " segir Stúdentaráð .
