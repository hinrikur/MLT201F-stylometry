Stundarfró er fyrsta skáldsaga Orra Harðarsonar og í aðalatriðum vel heppnuð .
Aðalpersónan er hinn drykkfelldi Arinbjörn Hvalfjörð sem gengur illa að fylgja eftir ljóðabók sinni sem sló í gegn .
Hann kynnist stúlku á Akureyri sem hrífst af honum , en Arinbjörn er ekki maður sem býr yfir ábyrgðartilfinningu og ekki er hægt að treysta á framtíð með honum .
Persónusköpun bókarinnar er góð , sérstaklega tekst höfundi vel upp í lýsingum á Arinbirni sem á sögusviðið og sagan verður ekki eins áhugaverð þegar hann er fjarri .
Kaldhæðnislegur húmor hittir í mark .
Góð og forvitnileg frumraun .
