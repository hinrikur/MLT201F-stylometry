Flest börn elska pönnukökur .
Flest börn elska líka nautahakk með tacobragði .
Og flest börn elska líka bræddan ost .
Þannig að hvað getur klikkað ? Crépes er franska og þýðir þunnar pönnukökur .
Pönnukökurnar geta verið sætar eða ósætar líkt og í uppskriftinni sem hér fylgir .
Fyllingin fer svo eftir smekk og áhuga hvers og eins .
Uppistaðan í fyllingunni hér á eftir er kjöt en getur að sjálfsögðu verið aðeins grænmeti eða þá hvað sem hugurinn girnist .
Sem dæmi má nefna kjúkling , skinku , beikon , rækjur , humar , bygg , hrísgrjón , sveppi , tómata , kúrbít ...
listinn er endalaus .
Í fyllingunni er einnig hveitijafningur .
Það má líka skipta á honum og nota t.d. rjómaost .
Jafningurinn gerir kjötfyllinguna þéttari í sér .
Byrjið á því að kveikja á ofninum og stillið hitann á 180°C .
Crépes ( pönnukökur ) 10-15 stk. 4 egg 6 dl mjólk 3 dl hveiti ¼ tsk .
salt 50 g brætt smjör Þeytið egg og mjólk saman .
Sigtið hveiti út í ásamt saltinu .
Látið smjörið bráðna og hellið því saman við .
Hrærið öllu saman í slétt deig .
Hitið pönnu , látið olíu eða smjör á hana og steikið pönnukökurnar .
Þær eiga að vera í þynnra lagi .
Kjötfylling 1 gulur laukur 2 hvítlauksrif olía til steikingar 500-700 g nautahakk 2 teningar grænmetiskraftur tacokrydd eftir smekk smá svartur pipar ½ dl vatn sjómaostur 100 g – ef jafningurinn er ekki notaður rifinn ostur til að setja inn í pönnukökurnar , 2 dl Skerið lauk og hvítlauk smátt .
Hellið olíu á pönnu og látið laukana mýkjast þar .
Bætið nautahakkinu við og brúnið það með lauknum .
Setjið grænmetiskraft , tacokrydd ásamt pipar og hrærið .
Hellið vatninu saman við og látið suðuna komi upp .
Lækkið hitann vel og látið kjötið malla rólega á meðan jafningurinn er gerður .
Ef þið viljið ekki nota jafninginn er rjómaostinum bætt saman við núna .
Jafningur 1 ½ dl mjólk ½ dl vatn ½ dl hveiti Mælið mjólkina og setjið hana í pott og látið suðuna koma upp .
Hellið vatni og hveiti í krukku , skrúfið lokið fast á og hristið saman .
Takið pottinn af hellunni , hellið hveitiþykkninu saman við mjólkina og þeytið á meðan jafningurinn þykknar .
Blandið jafninginn saman við kjötblöndunina og takið pönnuna af hitanum .
Samsetning Hafið bökunarplötu tilbúna með bökunarpappír ofan á .
Leggið eina pönnuköku á skurðbretti og setjið eina skeið af kjötfyllingu á hana .
Stráið rifnum osti yfir að vild og lokið henni saman í þríhyrning .
Leggið á bökunarplötuna .
Klárið allar pönnukökurnar og hitið svo í 8-10 mínútur í ofninum .
Berið fram t.d. með vatnsmelónusalati .
Það salat sem þú vilt – lambhagasalat , klettasalat eða spínat , vatnsmelónubitar og kirsuberjatómata .
Verði ykkur að góðu ! 