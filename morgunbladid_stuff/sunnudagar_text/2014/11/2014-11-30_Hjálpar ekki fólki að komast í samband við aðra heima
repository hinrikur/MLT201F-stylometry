Vagna Sólveig Vagnsdóttir , alþýðulistakona á Þingeyri , hefur fengið mikil viðbrögð við viðtali við hana sem birtist á síðum þessa blaðs fyrir viku , þar sem hún gerði meðal annars grein fyrir núningi sínum við aðra heima .
Vagna Sólveig segir fjölda fólks hafa hringt í sig og beðið sig um aðstoð af ýmsu tagi .
Hún hafi meðal annars verið beðin um að stíga inn í forræðisdeilu .
" Þetta er á misskilningi byggt , " segir Vagna Sólveig í samtali við Sunnudagsblað Morgunblaðsins .
" Ég er ekki miðill enda þótt ég skynji ákveðna hluti og gef mig ekki út fyrir að geta hjálpað fólki að komast í samband við aðra heima .
Eins og ég gerði grein fyrir í viðtalinu þá dreg ég mig yfirleitt í hlé þegar ég skynja þessa hluti .
Finn að ég er ekki velkomin .
Ég er alveg tilbúin að ræða um aðra heima , líf eftir dauðann og allt það en ítreka að ég er þess ekki umkomin að hjálpa fólki .
" 