N1 hefur tekið til sölu umhverfisvæna innkaupapoka .
Pokarnir eru slitsterkir , búnir til úr maíssterkju og brotna auðveldlega niður á nokkrum vikum .
Pokarnir verða fyrst um sinn til sölu á ISO 14001 vottuðum stöðvum N1 .
Þær eru í Reykjavík á Ártúnshöfða , við Borgartún , Skógarsel , í Fossvogi , á Bíldshöfða , og Hringbraut , við Háholt í Mosfellsbæ , í Borgarnesi og Staðarskála í Hrútafirði .
Stefnt er að því að skipta út innkaupapokum úr plasti fyrir maísinnkaupapoka á öllum stöðvum N1 innan fárra vikna.Íslenska gámafélagið flytur pokana inn .
Þeir eru úr 100% lífrænu efni sem brotnar auðveldlega niður á nokkrum vikum við góð jarðgerðarskilyrði .
Þá eru korn og matarolía sem notuð eru til framleiðslunnar ekki erfðabreytt .
Sjálfsagt skref " Okkur fannst þetta verkefni samræmast stefnu N1 um samfélagslega ábyrgð og umhverfisvernd .
Það var því vel við hæfi að stíga þetta sjálfsagða skref , " segir Eggert Benedikt Guðmundsson , forstjóri N1 , í fréttatilkynningu .
sbs@mbl.is 