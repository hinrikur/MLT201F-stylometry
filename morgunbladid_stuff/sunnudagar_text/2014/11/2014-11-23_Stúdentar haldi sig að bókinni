Gangi ríkið ekki til samninga við próferssora , sem boðað hafa verkfall frá 1. desember , skapast erfitt ástand sem bitnar á stúdentum við HA sem og öðrum sem nema við ríkisrekna háskóla .
Þetta kemur fram í tilkynningu sem Félag stúdenta við Háskólann á Akureyri sendi frá sér í vikunni .
Þar segir að prófatíð í háskólum sé mikill álagstími hjá stúdentum .
Komi til verkfalls verði afleiðingarnar alvarlegar .
" Það mun ekki einungis valda óþarfa auknu álagi í prófatíðinni heldur seinka svo um munar útborgun námslána .
Það kemur sér illa fyrir einstaklinga jafnt sem fjölskyldufólk sem stundar nám , " segja stúdentar .
Þeir telja ógjörning að segja til um hvernig skipulagi prófa verði háttað komi til verkfalls .
Stúdentar eru því hvattir til að halda sig að bókinni og undirbúa sig fyrir próf óháð því sem verður , enda geti samningar oft náðst fyrirvaralítið .
sbs@mbl.is 