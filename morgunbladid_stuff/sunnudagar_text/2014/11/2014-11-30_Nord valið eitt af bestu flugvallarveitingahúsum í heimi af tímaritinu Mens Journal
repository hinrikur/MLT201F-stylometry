Tímaritið Mens Journal hefur valið Nord veitingahús í Flugstöð Leifs Eiríkssonar á Keflavíkurflugvelli fjórða besta veitingahús á flugvelli í heiminum og í fyrsta sætií Evrópu .
Þetta kemur fram í frétt frá fyrirtækinu .
Sæmundur Kristjánsson , framkvæmdastjóri Nord , segir í tilkynningu að val tímaritsins sé mikill heiður og viðurkenning á þeirri stefnu sem fylgt hafi verið undanfarin ár á veitingastaðnum og í allri starfsemi þar á bæ .
Fyrsta flokks hráefni , matargerð á staðnum , gott vöruúrval miðað við ferðatíma viðskiptavina fyrirtækisins og frábærir starfsmenn hafi skapað þessa viðurkenningu .
" Við eigum þegar stóran hóp fastra viðskiptavina bæði innlendra og erlendra .
Þeir hafa einnig með ábendingum og hrósi sínu hjálpað okkur á þessari vegferð , " er haft eftir Sæmundi .
Fyrir Flugstöð Leifs Eiríkssonar þykir val tímaritsins vera enn ein skrautfjöður í hattinn , en sem kunnugt er hefur starfsemin í Leifsstöð unnið til margvíslegra verðlauna og viðurkenninga á undanförnum árum , sem þykir staðfesta að áherslur Isavia sem á og rekur stöðina séu í senn réttar og góðar .
sbs@mbl.is 