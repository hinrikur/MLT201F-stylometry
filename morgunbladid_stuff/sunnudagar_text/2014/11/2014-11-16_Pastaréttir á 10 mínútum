Þegar hátíð sykurs og reykts kjöts gengur í garð taka því margir feginshendi að fá léttari máltíðir inn á milli .
Þannig er ítalskur matur kjörinn á þessum tíma árs og fljótlegt að útbúa einföld pastasalöt þegar allir eru á þeytingi auk þess sem þau gefa góða orku .
Gott er að hafa þau sem allra ferskust og sleppa rjómasósunum .
Til þess er kjörið að nota hinu ýmsu osta og hér eru nokkrar hugmyndir að góðum pastaréttum sem tekur ekki nema 10 mínútur að útbúa .
• Rífið heilan ferskan parmesanost yfir pastað og eitt bréf af hráskinku .
Bætið við konfekttómötum , skornum í helminga , og hellið svo smávegis af góðri jómfrúarolíu yfir .
Saltið pínulítið og piprið .
• Myljið heilan piparost yfir heitt pastað svo að hann bráðni örlítið saman við .
Saxið búnt af ferski kryddjurt yfir að eigin vali .
Fjallasteinselja eða basilíka er tilvalin .
Rífið niður ½ poka af döðlum og stráið yfir .
Sterka bragðið af ostinum og það sæta úr döðlunum passar mjög vel saman .
• Steikið 1 box af sveppum að eigin vali í nokkrar mínútur við vægan hita upp úr 2-3 msk .
af ólífuolíu meðan pastað sýður .
Sneiðið niður tvær stórar kúlur af ferskum mozarellaosti , sneiðið 1 rauðlauk í fínar sneiðar .
Kreistið safa úr einni appelsínu yfir og blandið saman smá balsamediki og ólífuolíu og hellið ca .
3 msk .
af þeim vökva yfir .
Hellið ½ bolla af muldum gráðosti yfir allt saman í lokin .
