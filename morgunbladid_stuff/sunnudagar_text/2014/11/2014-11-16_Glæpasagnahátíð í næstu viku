Glæpasagnahátíðin Iceland Noir hefst í næstu viku , byrjar fimmtudaginn 20. nóvember og stendur til sunnudagsins 23. nóvember .
Breska blaðið Guardian segir þessa hátíð vera með bestu glæpasagnahátíðum í heimi .
Margir erlendir glæpasagnahöfundar mæta á hátíðina og þar á meðal eru breski metsöluhöfundurinn Peter James , landi hans David Hewson og norrænir höfundar sem íslenskir lesendur þekkja að góðu einu , en bækur þeirra hafa verið þýddar á íslensku ; Johan Theorin frá Svíþjóð , Vidar Sundstol frá Noregi og hinn finnski Antti Tuomainen .
Pallborðsumræður verða á föstudag og laugardag í Norræna húsinu og þar ræðast við íslenskir og erlendir glæpasagnahöfundar og fræðimenn á sviði glæpasagna .
Hátíðin í fyrra var afar vel sótt og þannig verður örugglega einnig þetta árið .
