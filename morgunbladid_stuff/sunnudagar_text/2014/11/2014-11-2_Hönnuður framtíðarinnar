Alþjóðlega ráðstefnan You Are In Control ( YAIC ) verður haldin í Reykjavík í sjöunda sinn dagana 3. og 4. nóvember í Bíó Paradís .
Sem fyrr mætast á ráðstefnunni skapandi greinar ; hönnun , tónlist , bókmenntir , tölvutækni , leiklist , kvikmyndagerð og myndlist .
Eitt stærsta nafn ráðstefnunnar , ef ekki það stærsta , er Nelly Ben Hayoun , upplifunarhönnuður og þúsundþjalasmiður .
Benedikt Bóas benedikt@mbl.is Nelly Ben Hayoun hefur verið nefnd Willy Wonka hönnunar og vísinda .
Hún er upplifunarhönnuður hjá NASA og þúsundþjalasmiður sem vinnur með vísindamönnum , verkfræðingum og listamönnum og hefur unnið til fjölda verðlauna fyrir verk sín .
Hún er stjórnandi The International Space Orchestra og vinnur m.a. með NASA , The SETI Institute og WeTransfer .
Ben Hayoun er væntanleg hingað til lands á mánudag og heldur fyrirlestur á ráðstefnunni You Are In Control daginn eftir .
Ben Hayoun er sannkölluð stórstjarna í heimi hönnunar og hefur nýtt sér nýjustu tækni og tól til að halda sér á toppnum í heimi hönnunar og sköpunar .
Það er því mikill hvalreki fyrir ráðstefnuna að fá hana til að halda fyrirlestur enda aðeins rúmt ár síðan hún var tilnefnd á topp 50 lista yfir hönnuði sem sagðir eru móta stefnu framtíðarinnar af Icon Magazine .
Kvikmynd hennar , Ground Control : An Opera in Space , verður einmitt sýnd í svokölluðu spurt og svarað í Bíó Paradís á þriðjudaginn .
Ben Hayoun vinnur þessa dagana að verkefni sem kallast : Hvað myndi gerast ef smástirni myndi rekast á jörðina ? Hollywood myndi trúlega kalla til Bruce Willis líkt og í kvikmyndinni Armageddon , en Ben Hayoun vill hanna alvöruflóttaleið fyrir fólk .
Hún kallar leikvöllinn sinn Stórslysavöllinn ( e. Disaster Playground ) og þar er hægt að sjá flóttahylki hennar og aðra hönnun sem kemur að verkefninu .
" Þarna eru allskonar lítil tækniundur .
Hreyfiskynjarar , vindsprengivél , þyngdarafls undur sem á að líkja eftir geimfari sem bægir smástjörnunni frá með því að nota aðeins þyngdarafls rafbylgjuhögg , " segir hún á heimasíðunni sinni nellyben.com .
Annar valkostur sem hún er að þróa og hanna er að bægja smástirninu frá jörðinni með leysi .
Vinsæl hjá tónlistarstjörnum Stjörnunnar á himnum heilla Ben Hayoun sem og í alvörunni en stjörnur tónlistarinnar kalla hana yfirleitt á svið þegar þær vilja setja tónlist sína út í geiminn .
Þannig hefur hún unnið með Beck , Damon Albarn , Bobby Womack og fleirum þegar listamennirnir vilja senda tónlist sína út í æðri veröld .
Hún er fædd og uppalin í Frakklandi en býr í Lundúnum .
Hún getur valið úr verkefnum og gaf ráðstefnunni You are in Control jákvætt svar fyrr í vikunni .
Hún verður mikið á Norðurlöndum þennan nóvembermánuð því héðan flýgur hún til Kaupmannahafnar og svo til Svíþjóðar .
Fyrirlestrar hennar þykja bæði fræðandi og skemmtilegir .
Hún er útskrifuð úr Olivier de Serres-listaskólanum í Frakklandi og hélt áfram námi við Konunglega háskólann í Lundúnum þaðan sem hún útskrifaðist með gráðu í hönnun með áherslu á gagnkvæm áhrif ( e. Interaction design ) .
Ben Hayoun var skipuð hönnuður tilrauna ( e. Designer of Experiences ) af SETI-stofnuninni sem reynir að skilja og kanna alheiminn og rannsaka hugsanlegt líf utan jarðar .
Kíkti á kjarnorkuslys Hún er þekkt fyrir að fara alla leið með nálgun sína á hönnun en hún hefur meðal annars farið til Tsjérnóbyl , kíkt 100 metra niður í jörðina að skoða CERN-stofnunina , rannsóknarstofu Samtaka Evrópu að kjarnorkurannsóknum í Genf í Sviss .
Þá hefur hún látið skjóta sér upp í eldflaug í Baikonur Cosmodrone sem staðsett er í Kasakstan .
Ben Hayoun segir að það þurfi fleiri konur í geimvísindin , þetta sé karlaveröld .
" Hvaða fólk er það sem tekur ákvarðanir fyrir okkur ef þetta myndi gerast ? Það eru rúmlega 20 manns sem myndu vita af svona atburði á undan öllum öðrum .
Geimvísindi eru karlaveröld , 90% eru karlmenn .
Það þarf konur í þennan heim – því konur myndu koma með betri lausnir , " segir Ben Hayoun á síðunni sinni .
