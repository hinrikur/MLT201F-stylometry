Eruð þið spenntar fyrir jólasýningunni ? Heldur betur .
Undirbúningur er hafinn fyrir löngu svo það er kærkomið að fleiri en við séu loks komnir í jólaskap .
Hvað er það skemmtilegasta við jólin ? Vá það er svo margt .
Hrefnu finnst aðdragandinn bestur .
Aðventan , því þá ríkir svo einstök stemning .
Fólk er svo opið og brosandi kátt .
Hefðirnar eru svo sterkar og gaman að taka upp og skreyta með hlutum sem fylgja margar dýrmætar minningar .
Svo er Hrefna líka fædd í jólamánuðinum þannig að hún er svaka jólastelpa .
Hjá Lindu og líka Hrefnu hefur desember verið mikill vinnumánuður en þá fáum við að hitta endalaust frábæra krakka og fjölskyldur þeirra .
Það skemmtilegasta við jólamánuðinn er að eiga börn og upplifa jólin með þeim .
Strákarnir mínir eru miklir jólakarlar og elska jólasveinana og smákökurnar hennar ömmu .
Linda er líka mikil áramótastelpa fædd á nýársdag þannig að það er eintóm gleði framundan .
Mega allir krakkar á öllum aldri koma og sjá Skoppu og Skrítlu ? Svo sannarlega er allur aldur velkominn .
Við fáum mikið af eldri systkinum og þau skemmta sér ekki síður en þau yngri .
En þannig eru einmitt jólin .
Kærleikur og gleði , og þá skiptir aldur ekki máli .
Svo finnst þeim eldri líka svo sérstaklega gaman að sjá öll börnin sem eru að leika í sýningunni .
En það eru 25 dansandi , leikandi og syngjandi börn sem skipta með sér hlutverkum í sýningunni .
Lofið þið frábærri sýningu í ár ? Ó já , við lofum því að senda leikhúsgesti út með jólagleði í hjarta .
Þessi sýning sló alveg í gegn í fyrra .
Sýndum 39 sýningar fyrir fullu húsi á einum og hálfum mánuði .
Við höfum þá trú að litlu vinir okkar og vinkonur vilji koma aftur og upplifa leikhústöfrana á aðventunni .
Vonandi að það verði ómissandi þáttur í jólaundirbúningnum .
Hvað er svo á döfinni hjá Skoppu og Skrítlu ? Við erum nýorðnar 10 ára .
Héldum upp á það með pomp og prakt í Húsdýragarðinum sl. sumar .
Veglegt og dýrmætt ár að baki .
Við vonumst til að Skoppa og Skrítla eigi eftir að lenda í fleiri ævintýrum á komandi ári hérlendis og erlendis .
Hrefna B. Hallgrímsdóttir og Linda Ásgeirsdóttir , gjarnan þekktar sem Skoppa og Skrítla , hafa í nógu að snúast þessa dagana en jólasýning Skoppu og Skrítlu hefst í Borgarleikhúsinu nú um helgina .
Þær hafa skemmt og glatt börn um allt land og víðar um heim í áratug en í sumar fögnuðu þær 10 ára afmæli sínu .
