Myndin hér fyrir ofan er tekin á stangarstökksæfingu hjá ÍR fyrir um hálfri öld þegar Valbjörn Þorláksson var í fararbroddi í íþróttinni hérlendis .
Víst er að aðstæður til stangarstökksiðkunar hafa breyst mikið á síðustu áratugum og líklegt að fæstir myndu sætta sig við þennan aðbúnað í dag .
Í Morgunblaðinu þriðjudaginn 25. júlí 1961 er greint frá góðum árangri Valbjörns og hann sagður " maður meistaramótsins " .
" Valbjörn vann það frækilega afrek að stökkva 4,50 m í stangarstökki og setja með því glæsilegt Íslandsmet .
Hann átti þrjár ágætar tilraunir við 4,60 m. Þetta sýnir að Valbjörn er einn líklegasti Norðurlandabúinn nú til að bæta hið ágæta Norðurlandamet Finnans Landströms , 4,57 m. Næsta stóra tækifæri hans verður landskeppnin við Austur-Þjóðverja en þá keppir sem gestur Evrópumethafinn í greininni , Preussger , A-Þýzkalandi .
" Valbjörn keppti í tugþraut og stangarstökki á sumarólympíuleikunum 1960 , 1964 og 1968 .
Bestu úrslit hans á ólympíuleikum voru þegar hann lenti í 12. sæti í tugþraut árið 1964 .
Hann lenti í 26. sæti í sömu íþrótt 1968 .
Hann var kosinn íþróttamaður ársins tvisvar , 1959 og 1965 , en seinna árið varð hann Norðurlandameistari í tugþraut .
Síðar varð hann heimsmeistari í flokki öldunga .
