Íbúar Christianshavn segja oft að þeir búi ekki í Kaupmannahöfn , heldur í Christianshavn .
Christanshavn er fallegt hverfi í miðri Kaupmannahöfn umvafið síkjum og steinlögðum götum .
Hér er fjölbreytt flóra af menningu og mannlífi .
Við höfum skemmtileg söfn og verslanir , fríríkið Kristjaníu , einn helsta hönnunarskóla Skandinavíu , besta veitingastað í heimi , Noma , og Íslenska sendiráðið .
Það er fátt skemmtilegra en að labba meðfram síkjunum , setjast á einn af veitingastöðunum sem liggja meðfram þeim og horfa á mannfólkið , reiðhjólin og bátana líða áfram .
Hægt og rólega kynnist maður áhugaverðum íbúum hverfisins eins og belgískum bareigenda sem getur endalaust sagt frá munkabjórum frá heimalandinu , Kristjaníuróna sem gefur góð ráð um interval-hlaup og hornbúðareiganda sem hleypir manni í reikningsviðskipti þegar maður á ekki nóg fyrir nammi .
Laufey Ingibjörg Lúðvíksdóttir 