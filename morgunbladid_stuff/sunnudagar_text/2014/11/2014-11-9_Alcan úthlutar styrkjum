Á dögunum var úthlutað 2,7 milljónum króna úr Samfélagssjóði Rio Tinto Alcan á Íslandi til alls tíu félaga og stofnana sem óskuðu eftir atbeina sjóðsins við góð mál .
Tvo hæstu styrkina , 500 þúsund krónur hvorn , fengu Hafnarfjarðarkirkja til útgáfu á ritinu Helgistöðum við Hafnarfjörð og Matarheill til eflingar starfsemi sinni , en matarfíkn og offita eru áherslumál félagsins .
Þá fengu Hjartaheill stuðning til kynningarátaks um líffæragjafir og framlag til Félags lesblindra á Íslandi er merkt útgáfu fræðsluefnis og námskeiðahalds um lesblindu á vinnustöðum .
Ónefndir eru þá styrkir til ýmissa fleiri málefna , sem mörg tengjast Hafnarfirði .
