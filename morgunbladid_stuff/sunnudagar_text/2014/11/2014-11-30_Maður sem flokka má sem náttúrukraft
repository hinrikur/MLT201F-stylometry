Baltasar Kormákur Baltasarsson er fæddur 27. febrúar 1966 kl. 21 á Selfossi .
Hann er hestur í kínverskri stjörnuspeki , sem útskýrir af hverju Lilja Pálmadóttir giftist honum .
Á fæðingarstund Baltasars voru sól ( lífsorka og grunneðli ) , Merkúr ( hugsun ) og Mars ( baráttuorka ) í hinu fjölhæfa og skapandi fiskamerki , tunglið ( tilfinningar og vanahegðun ) var í hinum málglaða tvíbura , Venus ( samskipti ) í hinum yfirvegaða og svala vatnsbera , rísandi ( framkoma ) í hinni kurteisu og fáguðu vog og miðhiminn ( markmið ) í hinum náttúruelskandi krabba .
Með eindæmum einbeittur Baltasar Kormákur er einn þeirra manna og þeir eru ekki margir – Bubbi Morthens kemur upp í hugann – sem flokka má sem náttúrukraft .
Svo mikil er orkan .
Í tilviki Baltasar er náttúrukrafturinn stormur og nánar tiltekið hvirfilbylur .
Þegar Balti fer á kreik þá fjúka húsin , þ.e.a.s. hann nær að framkvæma ótrúlegustu hluti og standa þar sem við hinir venjulegu menn getum einungis látið okkur dreyma um .
Þar fyrir utan er hann með eindæmum einbeittur , þ.e.a.s. þegar ákveðið verkefni er á annað borð komið í gang .
Þá útilokar hann allt og alla og vinnur eins og jarðborð sem keyrir í gegnum hvert jarðlagið af öðru , allt þar til uppsprettan opnar skálar sínar .
Þegar hann er í þessum ham þá er hann grimmur og óvæginn .
Já , það býr einbeitt grimmd í Baltasar , nokkuð sem hann hefur nýtt til þess að lyfta grettistaki í íslenskri kvikmyndagerð .
Skarpur hugmyndasmiður Baltasar er með afbrigðum skarpur í kollinum .
Hann er stríðsmaður andans .
Jafnframt því er hann lipur í hugsun , þ.e.a.s. hann getur talað alla til og sannfært menn um að svart sé hvítt og rautt sé blátt .
Hann hefur gaman af því að rökræða hlutina .
Ósjálfráð viðbrögð hans við flestöllum uppákomum lífsins er að hugsa og rökræða .
Veröld Baltasar er heimur ímyndunarafls og hugmynda .
Baltasar er hugmyndasmiður .
Hann er ofvirkur í höfðinu .
Þar liggur snilligáfa hans .
Um leið er hann kröfuharður á samstarfsmenn .
Til að fá að sitja til borðs með honum þurfa menn að hafa eitthvað til málanna að leggja .
Samferðafólkið þarf að hafa bein í nefinu .
Með öllu þessu er ég ekki að segja að hinn fágaði og töff Balti sé skrímsli , ég er að segja að hann vilji vinna með þeim bestu .
Þegar þeir bestu eru nálægir þá hlustar hann .
Ef ekki , þá valtar hann yfir sviðið .
Kaldur víkingur norðursins Baltasar var mikill sjarmör og kvennaljómi á sínum yngri árum .
Enn þann dag í dag er hann flottur og myndarlegur maður .
Djúp , heit og sterk augu , svart hár og grásprengt skegg .
Töff skyrta eða úlpa frá 66° .
Víkingaskáld norðursins .
Það kemur því kannski einhverjum á óvart , þegar kortið er skoðað , að í ljós kemur að tilfinningar hans eru kaldar eða a.m.k. svalar eða a.m.k. þess eðlis að hugsun og skynsemi á að stjórna þessu sviði lífsins .
Við nánari umhugsun er þetta ekki skrítið .
Baltasar er leikstjóri með meiru .
Hann er maður sem greinir sögupersónur , ræðir um blæbrigði við leikara og pælir í mannlegu eðli .
Sem sagt hugur og greining er ofar hjarta , svona að öllu jöfnu að minnsta kosti .
Mætti láta hjartað yfirtaka höfuðið Baltasar .
Það er enginn eldur í stjörnukortinu þínu , engin pláneta í hrúti , ljóni eða bogmanni .
Það sem ég ætla nú að segja er ekki endilega áberandi , en þetta er málið : Gleði .
Ef þú sætir fyrir framan mig , þá myndi ég spyrja ( í anda Jóns Ársæls ) : Ertu glaður maður , Baltasar ? Hversu oft hlærð þú innilega og af sakleysi barnsins ? Hversu oft fær hjartað að yfirtaka höfuðið ? Þetta er a.m.k. eitthvað sem ég tel að þú ættir að hugleiða .
Þú býrð yfir það miklum sprengikrafti að framangreint er ekki augljóst , en eins og ég sagði í upphafi , þá er sprengikrafturinn af ætt stormsveipsins , vatnið og loftið blandast í rigningu sem verður að hvirfilbyl .
Fyrir þig sjálfan og þá sem standa næst þér þá má bæta smá-hita og léttleika í rokið og rigninguna .
Set þetta fram svona til umhugsunar .
Baltasar , þú ert með afbrigðum fjölhæfur .
Það er frábært , en þýðir um leið að þú þarft að gæta þess vandlega að forgangsraða verkefnum þínum .
Ég myndi segja að þér hafi tekist þetta vel hingað til og svona heilt yfir en þetta er nokkuð sem þú þarft að vera á stöðugu varðbergi gagnvart .
Þú ert hugmyndaríkur , hittir marga og milljón hugmyndir liggja á skrifborðum þínum .
Halda þarf vel utan um þetta allt , forgangsraða til að koma í veg fyrir upplausn .
Til þjóðarinnar vil ég segja þetta .
Við erum heppin að hafa Baltasar á meðal okkar .
Við þurfum svo sannarlega á mönnum sem lyfta grettistaki að halda .
Baltasar er einn af þeim .
Baltasar fæddist í Reykjavík 27. febrúar 1966 en foreldrar hans eru Kristjana Guðnadóttir Samper og Baltasar Samper .
Hann er kvæntur Lilju Pálmadóttur hesta- og athafnakonu .
Þau búa ásamt börnum sínum á Hofi á Höfðaströnd í Skagafirði .
Hann útskrifaðist frá Leiklistarskóla Íslands árið 1990 .
Hann hefur leikið í fjölmörgum kvikmyndum og notið mikillar velgengni sem leikstjóri .
Má nefna myndirnar 101 Reykjavík , A Little Trip to Heaven , Mýrina , Djúpið og Contraband og 2 Guns .
Tvær síðastnefndu myndirnar eru gerðar á ensku með Hollywood-stjörnum í aðalhlutverki .
Kvikmyndaverið Universal Studios hefur keypt réttinn á kvikmyndinni Vikingr sem Baltasar vinnur að .
Hann kemur að framleiðslu myndarinnar en handritið segir frá árdögum víkinga og er það að hluta til byggt á Íslendingasögunum .
Næsta væntanlega mynd frá leikstjóranum er kvikmyndin Everest , sem verður frumsýnd næsta haust .
Hún er með Jake Gyllenhaal og Josh Brolin í aðalhlutverkum og fjallar um mannskæðasta slys sem orðið hefur á þessu hæsta fjalli jarðar .
Baltasar og fyrirtæki hans RVK Studios framleiða nýja sjónvarpsþáttaröð með Stöð 2 sem ber heitið Katla .
Önnur verkefni í vinnslu eru sjónvarpsþáttaröðin Trapped og fangelsismyndin On the Job , sem byggist á atburðum sem gerðust í Mexíkó , þegar föngum var hleypt út til að myrða fólk í skjóli nætur .
Hann hefur líka lýst yfir áhuga á því að færa Sjálfstætt fólk og Grafarþögn á hvíta tjaldið .
Fiskurinn 19. febrúar 20. mars Árstími Fisksins er í lok vetrar , þegar veður er umhleypingasamt .
Þetta endurspeglast í eðli Fisksins , í margbrotinni og misjafnri skapgerð .
Hann er síðasta merkið í dýrahringnum og er oft sagt að hann hafi öll önnur merki fólgin í skapgerð sinni .
Fyrir vikið er hann víðsýnn og margbrotinn , fær um að skilja ólíkt fólk og setja sig í spor annarra .
Hann er fjölhæfur , skapandi og stórhuga , en getur átt erfitt með að takmarka sig .
Hann hefur sterkt ímyndunarafl og myndræna hugsun .
