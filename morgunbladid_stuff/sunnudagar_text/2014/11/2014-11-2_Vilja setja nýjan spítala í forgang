Húsnæði Landspítala er úr sér gengið og ekki hentugt fyrir þá starfsemi sem hátæknisjúkrahús þarf að hafa til afnota .
Þetta segir í ályktun sem stjórn Félags íslenskra hjúkrunarfræðinga samþykkti í vikunni .
Þar er lýst þungum áhyggjum af núverandi stöðu á sjúkrahúsinu vegna ófullnægjandi húsakosts og álags á starfsfólk .
Hjúkrunarfræðingar telja að bæta þurfi aðstöðu skjólstæðinga og starfsmanna spítalans verulega .
Ný bygging muni skila miklum ábata fyrir þjóðina ásamt því að draga úr álagi á starfsfólk með bættum vinnuaðstæðum .
Því eigi stjórnvöld að setja byggingu nýs spítala í forgang og tryggja fé til framkvæmda .
sbs@mbl.is 