Ellefu ára piltur , Eggert K. Norðdahl , vann mikið þrekvirki í nóvember 1969 þegar hann bjargaði fimm ára frænku sinni , Helgu Eggertsdóttur , frá drukknun í Hólmsá ( Bugðu ) fyrir framan Bakkakot við Suðurlandsveg .
Helga litla hafði verið að leika sér ásamt Unni systur sinni þegar þunnt ísskæni brast og systurnar duttu báðar niður vökina .
Unnur komst fljótt upp en Helga ekki .
Engir sjónarvottar voru að slysinu en Eggert kom fljótt á vettvang .
" Ég renndi mér niður eftir ánni og sá allt í einu eitthvað blátt undir glærum ísnum .
Um leið kölluðu krakkarnir til mín að þetta væri Helga , hún hefði dottið í vök .
" sagði Eggert við Morgunblaðið .
Hann renndi sér að vökinni , þar sem hann beygði sig niður og hjó skautunum í ísinn til að skorða sig .
Með þeim hætti tókst honum að ná í handlegg Helgu , þegar straumurinn bar hana undir vökina .
" Þannig hélt ég henni , þangað til amma hennar kom og hjálpaði mér að ná henni upp .
" Helga litla var flutt á spítala til aðhlynningar og bar sig vel þegar Morgunblaðið heimsótti hana þar .
Varð ekki meint af volkinu .
