Eflaust þekkja lesendur það flestir hvað útgjöldin geta fljótt farið úr böndunum í kringum jólin .
Töfrar jólanna virðast losa um allar hömlur og auðvelt að réttæta aðeins meiri útgjöld hér og þar til að færa vinum , ættingjum , og okkur sjálfum meiri jólagleði .
Fyrir suma er þetta tími mikilla peningaáhyggja sem togast á viðhugmyndir fólks um hvað það telur að aðrir ætlist til af þeim .
Enginn vill t.d. að börnin á heimilinu verði fyrir vonbrigðum með jólagjafirnar eða að makinn setji upp furðusvip þegar hann opnar pakkann sinn .
Mörgum þykir líka agalega lélegt að fá gjöf frá einhverjum án þess að gefa á móti .
Hvað leyfir fjárhagurinn ? Besta leiðin til að forðast allar þessar gryfjur er að byrja að huga að jólaútgjöldunum sem fyrst , reikna út vandlega , og af raunsæi , hvað fjárhagurinn leyfir .
Gerðu áætlun og skoðaðu kortayfirlitin frá í fyrra til viðmiðunar .
Ef ljóst er að stefnir í mínus þarf að grípa til viðeigandi aðgerða , og þar á meðal ræða við vina- og ættingjahópinn um stöðuna .
Hverjir eiga von á gjöf frá þér ? Talaðu við þá um stöðuna og sjáðu hvort ekki er hægt að breyta reglunum eða brjóta hefðirnar þessi jólin .
Hví ekki að sleppa gjafabýttunum í ár , eða lækka viðmiðunarverðið ? Kannski vill Nonni frændi eða Gunna systir líka miklu frekar ódýra öskju af heimagerðu konfekti en nýjustu metsölubókina .
Blaðamaður Guardian skrifar um þessi mál og bendir réttilega á að þeir sem hafa ekki skilning á því að þú eigir í basli með jólaútgjöldin eiga kannski ekki skilið að fá jólagjöf hvort eð er .
Ódýrar en persónulegar Ekki halda að fólk sé endilega með lítið bókhald í kollinum og vegi þar og meti hvort gefnar voru jafndýrar gjafir .
En ef þú vilt ekki gefa " lélegri " gjöf , en samt spara , þá getur hjálpað að þræða fornbókabúðirnar , Kolaportið , Góða hirðinn og álíka verslanir .
Kannski rekstu þar á eitthvað notað og eigulegt sem hittir í mark án þess að vera dýrt .
Ræddu líka við heimilismeðlimi .
Kannski veit makinn um eitthvað ódýrt og gagnlegt sem hann vill fá í pakkann , frekar en eitthvað dýrt og óvænt sem nýtist kannski illa .
Fáðu börnin til að gera óskalista , og forgangsraða .
Ræddu við þau um stöðuna án þess samt að þau finni fyrir óþægindum vegna peningaleysisins .
Börnum hættir nefnilega stundum til að vilja taka á sig of miklar fórnir til að létta heimilisreksturinn .
Ef gjöfin sem börnin vilja mest er í dýrari kantinum er hægt að fá aðra ættingja til að taka þátt í kaupunum .
Þarf allt að vera fullkomið ? Þegar gjafamálin eru komin á hreint er svo hægt að taka á hinum útgjöldunum .
WikiHow minnir fólk á að eltast ekki við að eiga fullkomin jól .
Jólin geta verið alveg jafn ánægjuleg þó að keypt sé smærra tré .
Það þarf kannski ekki að bera fram gæsalifrarkæfu , kavíar og kampavín til að eiga hlýlega samverustund með ættingjunum .
Reyndu líka að varast að kaupa of mikið af mat .
Margir standa í þeim sporum að sitja uppi með heilu fötin af matarafgöngum sem fara til spillis eða éta yfir sig af dýru konfekti bara af því það er til ( og það eru nú einu sinni jólin ! ) .
Farðu varlega í sakirnar , því búðirnar eru áfram opnar og hægt að fylla á súkkulaðibirgðirnar ef fyrsta kílóið af konfektinu klárast .
Prufaðu að kaupa kalkúnabringur frekar en grilla heilan risafugl , eða kannski má velja ögn minna hangikjötsstykki úr kjötkælinum .
Skipleggðu matarinnkaupin af nákvæmni og ekki halda að jólin séu afsökun til að setja allt sem hugurinn girnist í körfuna .
