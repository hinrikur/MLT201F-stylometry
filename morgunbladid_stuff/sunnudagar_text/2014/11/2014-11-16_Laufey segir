Sykur " Agavesíróp er bæði bragðgott og heldur sætara en venjulegur sykur .
Best er því að nota það á þeim forsendum frekar en sem hollustuvöru .
Hollustan er best tryggð með því að stilla sætindum í hóf en ekki með því að velja eina sykurtegund fram yfir aðra .
Því miður verður súkkulaðikakan ekki hollari þótt við setjum í hana hrásykur í stað hvíta sykursins .
Notum því hrásykur eða agavesíróp af því að okkur finnst það bragðbetra en ekki af hollustuástæðum .
" Grænmeti " Rófur , hvítkál , grænkál og tómatar eru t.d. afburðahollar grænmetistegundir sem oft má fá á tiltölulega hagstæðu verði .
Það skiptir máli að velja grænmeti eftir árstíð frekar en festast í sömu tegundunum allt árið um kring og eins velja grænmeti úr nærumhverfinu frekar en það sem hefur flogið til okkar yfir hálfan hnöttinn .
" Lágkolvetnamataræði " Kolvetnasnautt fæði getur vissulega verið ein leið til megrunar , sérstaklega fyrir fólk sem er mjög feitt eða á sér fáar aðrar lausnir við alvarlegum vanda .
Hins vegar telst það síður en svo heilsufæði , síst af öllu fyrir börn .
Heilsusamlega leiðin til að minnka kolvetni og fækka hitaeiningum er að borða sem allra minnst af sætindum , kökum , hvítu hveiti , kexi og sætum drykkjum .
" Drykkir og búst " Þótt bústið sé uppfullt af hollustu er ef til vill meira um vert að kenna börnunum okkar að borða og þekkja grænmeti og ávexti , alls kyns mat sem þarf að tyggja , skera , bíta í og bragða , frekar en að koma sem flestum grænmetistegundum ofan í þau dulbúnum sem drykk .
" Barnamatseðlar " Börnin þurfa fyrst og fremst minni skammta og aðeins minna kryddaðan mat en fullorðnir .
Að öðru leyti ættu þau svo sannarlega að geta fengið fína matinn þegar þau fara á veitingahús , rétt eins og aðrir .
Sérmatur fyrir börn ýtir undir matvendni og einhæft mataræði , þar sem þau fá ekki að kynnast nýjum fæðutegundum og bragðeiginleikum , áferð og útliti ólíkra rétta við skemmtilegar aðstæður , eins og til dæmis á veitingahúsi .
" 