Sódóma Reykjavík og Veggfóður vöktu báðar mikla athygli þegar þær komu í íslensk kvikmyndahús fyrir meira en tveimur áratugum , eða árið 1992 .
Báðar vörpuðu þær að einhverju leyti ljósi á íslenskan veruleika sem mörgum var þá hulinn , orðbragðið þótti grófara en bíógestir áttu áður að venjast úr íslenskum myndum en aðsókn á þær báðar fór fram úr vonum .
Þetta er rifjað upp í tilefni af því að nýr þjóðleikhússtjóri , Ari Matthíasson , fór með hlutverk í báðum þessum eftirminnilegu kvikmyndum .
Ari hefur lítið leikið undanfarin ár enda hefur hann sinnt starfi framkvæmdastjóra Þjóðleikhússins .
Hann hefur þó ekki alveg sagt skilið við kvikmyndaleik því hann fór með lítið hlutverk í The Secret Life of Walter Mitty sem tekin var upp hér á landi fyrir nokkrum árum .
