Nýlega kynnti Amazon snjallhátalarann Echo til sögunnar og talið er að með framleiðslu hans taki fyrirtækið stórt skref að því að snjallvæða heimili fólks .
Echo er nettengdur sívalningur sem bregst við raddskipunum .
Að sögn Amazon mun þetta nýja tæki heita " Alexa " og aðeins leggja við hlustir sé nafn þess kallað .
Kynningarmyndband á heimasíðu Amazon kallar óneitanlega fram hugrenningatengsl við HAL9000-tölvuna í 2001 : A Space Odyssey .
Heyrir vel úr öllum áttum Í nýju kynningarmyndbandi frá Amazon sést lífsglöð fjölskylda biðja Alexu um hvers kyns upplýsingar og þá mun hún einnig geta spilað tónlist , þulið upp yfirlit frétta , lagt á minnið og svo framvegis .
Hugsunin er án efa sú að þegar fram líða stundir verði hægt að biðja hátalarann um að festa kaup á tiltekinni vöru og hann gangi skilmerkilega og samviskusamlega frá viðskiptunum í gegnum heimasíðu Amazon .
Hátalarinn verður búinn sjö litlum hljóðnemum og mun geta heyrt raddir úr hvaða átt sem er .
Til að byrja með verður einungis hægt að óska eftir að fá að kaupa þetta nýja tæki sem mun kosta um 199 dollara , eða rúmlega 20 þúsund krónur .
