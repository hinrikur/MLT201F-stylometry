Fjölbreytt dagskrá verður á næstunni fyrir austan fjall undir merkinu Jól í Árborg 2014 .
Gefið hefur verið út sérstakt viðburðadagatal sem dreift verður í hús á Árborgarsvæðinu og er þar að finna upplýsingar um þá fjölmörgu viðburði sem í boði verða næstu vikur .
Tónninn var sleginn á fimmtudag þegar kveikt var á jólaljósunum við bóksafnið í hjarta Selfossbæjar .
Jólatorgið í Sigtúnsgarðinum á móts við Ölfusárbrú verður opnað í dag , laugardag , og þar er útimarkaður og fleira skemmtilegt .
Jólasveinar Selfossbæjar koma til byggða 13. desember , en þá verður fyrir nokkru hafið verkefnið Jólagluggarnir ; sem er stafratleikur fyrir krakka .
" Jólaglugginn er verkefni sem hefur tekist afar vel og mér finnst ánægjulegt hvað forsvarsmenn fyrirtækja og stofnana hér í bænum hafa verið opnir fyrir þátttöku .
Í raun má segja að þetta styrki börnin í samfélaginu , krakkarnir koma eftir vísbendingar í gegnum stafleikinn í heimsóknir á ýmsa staði , sem aftur kynnir þeim margt áhugavert , " segir Bragi Bjarnason , menningar- og frístundafulltrúi í Árborg .
Hann bætir við að jóladagskráin í bænum byggist á ákveðnum póstum sem fest hafi í sessi yfir langan tíma .
Hins vegar hafi ýmsar nýjar breytur komið inn á síðustu árum .
Þegar byggingar í miðbænum voru rifnar hafi Sigtúnsgarðurinn orðið til .
Hann sé nú orðinn vettvangur ýmissa skemmtilegra viðburða í bænum , sem haldnir eru jafnt sumar , vetur , vor og haust .
sbs@mbl.is 