Landsvirkjun hefur gert þjónustusamning við Símann sem kveður á um að Síminn veiti Landsvirkjun alhliða fjarskiptaþjónustu .
Samningurinn er til fjögurra ára og tekur til talsíma- og farsímaþjónustu auk gagnaflutninga .
Hörður Arnarsson , forstjóri Landsvirkjunar , segir í tilkynningu að með nýjum samningi verði hægt að innleiða allar helstu nýjungar í nútíma samskipta- og fjarskiptatækni .
Áreiðanleg og örugg fjarskipti séu Landsvirkjun afar mikilvæg .
