Guðrún Valdimarsdóttir vöruhönnuður frumsýndi borðið Hyl á HönnunarMars síðastliðið vor .
Guðrún segist hafa fengið fjölda fyrirspurna eftir að borðið var sýnt en það er nú komið í sölu í versluninni Epal .
" Borðið státar af mjög sterkum og einföldum línum , það er úr hnotu og með hvítum borðplötum , en síðast en ekki síst leynist geymsluhólf aftast á borðplötunni sem felur allar snúrur , hleðslutæki og fjöltengi sem virðast fylgja nútíma lífi , " útskýrir Guðrún .
Guðrún hlaut í júní styrk frá Hönnunarsjóði fyrir áframhaldandi þróun og hönnunarvinnu að fleiri húsgögnum í sömu línu og Hylur .
Guðrún segir styrkinn breyta miklu og flýta fyrir ferlinu .
Þá hafi hún möguleika á því að einbeita sér að hönnunarvinnunni .
" Ég ætla meðal annars að gera náttborð og kommóðu eða skúffueiningu .
Þetta verður ein lína úr sama efni .
Mér fannst svo gaman að vinna með kontrastinn milli hnotunnar , dökka viðarins , og alveg hvíts efnis.Ég hef alltaf verið í smávörum hingað til , gert kertastjaka og glerbakka , og þetta er mjög krefjandi og skemmtileg áskorun .
" Guðrún hannaði borðið Hyl fyrir tveimur árum síðan þegar hana vantaði sjálfa skrifborð í vinnurýmið sitt á heimilinu sem er inn af stofunni .
" Ég þurfti því fallegt og nett borð og ég vildi alls ekki hafa snúruflóð hangandi niður á gólf .
Ég leitaði vel og lengi að hentugu borði áður en ég ákvað að ráðast í verkefnið sjálf .
" Fleiri vörur úr línunni verða sýndar á HönnunarMars 2015 .
