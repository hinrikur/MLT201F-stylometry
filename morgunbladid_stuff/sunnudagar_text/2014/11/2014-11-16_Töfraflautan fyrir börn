Töfraflautan eftir Mozart verður flutt í Norðurljósasal Hörpu 16. nóvember í nýrri og styttri útgáfu , sérstaklega fyrir börn .
Leikstjóri er Ágústa Skúladóttir , Edda Austmann er höfundur texta og syngur einnig hlutverk Paminu og Magnús Ragnarsson stjórnar hljómsveit .
Töfraflautan er eitt frægasta óperuverk í heimi og hefur gjarnan verið notað til þess að kynna óperur fyrir börnum enda höfðar það vel til þeirra .
" Það þarf að setja upp óperuverk fyrir börn reglulega og leyfa þeim að kynnast óperunni , " segir Magnús Ragnarsson , stjórnandi Töfraflautunnar .
" Við styðjumst við þýska útgáfu sem er búin að fara skóla á milli víða í Þýskalandi .
Sýningin er stytt í rúma klukkustund en sagan heldur sér þrátt fyrir að vissri tónlist sé sleppt .
Hljómsveitin er minnkuð niður í átta manna sveit og þurfa sumir söngvararnir að bregða sér í nokkur hlutverk , en gera það mjög vel .
" Mozart samdi tónlist sína af mikilli nákvæmni og því ákveðinn galdur að koma henni vel til skila .
" Tónlistin þarf að vera hárnákvæm og má ekki bregða neitt útaf með hana .
Þýska útgáfan , sem við notum , studdist við píanóleik en við fengum Steingrím Þórhallsson til að útsetja þetta fyrir átta manna hljómsveit og kemur það afar vel út .
" Magnús segir það dýrt að setja upp óperu hér á landi en með styttri útgáfu sé hægt að hafa sýninguna á viðráðanlegu verði .
Töfraflautan fyrir börn er samstarfsverkefni milli óperunnar , Hörpu og Töfrahurðarinnar , sem er í umsjón Pamelu De Sensi og hefur verið sýnd reglulega í Kópavogi .
Sýningin hentar börnum á öllum aldri og einnig er séð til þess að hún sé áhugaverð fyrir foreldrana líka .
" Þegar verið er að setja upp svona sýningar er ákveðin kúnst að ná að halda athygli barnanna en einnig að kunna að skemmta foreldrunum , " segir Magnús .
" Þessi ópera er alveg einstök .
Grípandi og skemmtileg fyrir krakka og alveg stórkostleg tónlist og ævintýri fyrir foreldrana líka .
" Rísandi stjarna í sýningunni Aríur næturdrottningarinnar voru ekki í þýsku útgáfunni en ákveðið var að hafa aðra þeirra í þessari útgáfu .
" Við bættum henni við bara fyrir nokkrum vikum .
Það verður að segjast að við erum með toppsöngvara á öllum vígstöðvum en við erum einnig með leynda stjörnu sem syngur næturdrottninguna .
Það er Rósalind Gísladóttir .
Mig minnir að það hafi verið Mozart sjálfur sem sagði að það væri aðeins ein söngkona á öld sem réði við þetta hlutverk , því hún syngur svakalega hátt og mikið af hröðum nótum .
En Rósalind ræður alveg við þetta og þótt það væri bara fyrir söng næturdrottningarinnar þá myndi ég hvetja fólk til þess að koma og sjá .
" Uppselt er á báðar sýningar á sunnudag en Magnús vonar að þær verði fleiri .
" Vonandi getum við sýnt þetta sem oftast , við þurfum bara að sjá hvernig gengur .
" 