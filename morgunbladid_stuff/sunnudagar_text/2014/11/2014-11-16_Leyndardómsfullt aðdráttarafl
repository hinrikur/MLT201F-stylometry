Draugabæir og eyðibýli búa yfir sterku og leyndardómsfullu aðdráttarafli .
Það er eitthvað við eftirstandandi minnisvarða um það sem áður var , þeir umbreytast í glugga inn í fortíðina en segja okkur um leið eitthvað um það hvernig við lifum í dag .
Hverfulleiki tilverunnar birtist sjaldnar með kraftmeiri hætti en í hrörlegum rústum híbýla fólks , brotnum rúðum , yfirgefnum bílflökum .
Hugurinn tekur að reika og sjá fyrir sér lífið sem áður lýsti upp þessa staði og hvernig brottflutningnum var háttað , hvað olli honum og hvenær .
Slíkir staðir eru jafnframt vinsælir áfangastaðir ferðamanna og hér að neðan er að finna yfirlit yfir fimm slíka , sem nýlega var fjallað um í The Guardian .
Pyramiden , Svalbarða Hafir þú áhuga á því að leika á píanó eins norðarlega og hugsast getur , gæti ferð til Pyramiden , yfirgefins rússnesks námubæjar á Svalbarða , verið eitthvað fyrir þig .
Í bænum er að finna tröllaukinn sovéskan kirkjuturn , leikvöll fyrir börn , íþróttahöll og nokkur píanó .
Síðustu kolamolarnir voru fluttir þaðan árið 1998 og í dag er hægt að heimsækja bæinn með ferju eða á snjósleða .
Trust Arktikugol , fyrirtæki sem heldur úti starfsemi á eyjunum í kring , hefur að undanförnu staðið fyrir endurbótum til þess að gera svæðið og ýmsa staði þar í kring túristavænni .
Teufelsberg , Berlín Hlustunarturnarnir á Djöflatindi í því sem áður var Vestur-Berlín voru reistir af bandarísku þjóðaröryggisstofnuninni og voru notaðir til þess að njósna um hernaðarleg samskipti í austrinu .
Turnarnir eru tættir og illa farnir í dag en hægt er að fara í skoðnarferð um golfboltakenndar hvelfingarnar þar sem öðlast má góða tilfinningu fyrir ofsóknaræðinu sem ríkti í kalda stríðinu .
Það mun vera magnþrungin reynsla að gaumgæfa veggjakrotið inni í turnunum og þá götulist sem veitir rústunum töfrandi blæ .
Útsýnið við sólsetur er sömuleiðis engu líkt .
Ríkisfangelsið í Missouri , Bandaríkjunum Þessi drungalega stofnun , sem starfrækt var á árunum 1836-2004 , er þekkt fyrir að hafa hýst alla verstu glæpamenn Missouri-ríkis og þar á meðal þá fanga sem dæmdir höfðu verið til dauða .
Nú er hægt að fara í sögulega skoðunarferð um fasteignina , þ.e. þegar ferðamenn eru búnir að skrifa undir afsal allra réttinda vegna mögulegs líkamstjóns .
Hægt er að skoða vistarverur á kvennadeild , kynna sér híbýli fanga sem biðu dauðans og jafnframt að grannskoða gasklefana sem notaðir voru við dauðarefsingar .
Þá geta hugrakkir ferðamenn tekið þátt í rannsóknum yfir nótt á yfirskilvitlegu athæfi sem sagt er að fyrirfinnist þar .
Tyneham , Bretland Þorpið Tyneham er þekkt undir heitinu " bærinn sem dó fyrir England " .
Þar var að finna lítið sjávarpláss við Dorset-strandlengjuna fram til ársins 1943 .
Þá ákváðu stjórnvöld að leggja hald á bæinn og nýta hann í undirbúningsskyni fyrir D-day , daginn sem Bandaríkjamenn gerðu innrás í Normandí í síðari heimsstyrjöld .
Ólíkt öðrum bæjarfélögum sem hlutu sömu örlög var íbúum Tyneham ekki heimilt að snúa aftur til heimkynna sinna að stríðinu loknu .
Svo lengi sem bærinn er ekki heimsóttur á meðan heræfingar standa yfir , er heimilt að kynna sér þorpið og ráfa þar um .
St .
Elmo , Colorado , Bandaríkjunum Þessi draugabær er afar vel varðveittur og þykir vera sterk táknmynd um gullæðis-tímabilið í Bandaríkjunum .
Fyrstu íbúarnir komu sér þar fyrir árið 1880 og bærinn lifði til ársins 1922 þegar , líkt og heimildir herma , allir íbúar bæjarins tóku síðustu lest í burtu .
Í dag þykir bærinn dæmigerður fyrir hugmyndir fólks um Villta vestrið þar sem viðarhúsum hefur verið raðað upp hlið við hlið á aðalgötu í miðju einskismannslandi .
Mögulegt er að gista yfir nótt og þjónustustarfsemi er rekin þar fyrir ferðamenn yfir sumartímann .
