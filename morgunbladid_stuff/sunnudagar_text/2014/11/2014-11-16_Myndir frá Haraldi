Á dögunum afhenti Haraldur Sturlaugsson Ljósmyndasafni Akraness veglegt safn ljósmynda , sögusýninga og myndskeiða .
Safnið er að stærstum hluta á vefsíðu sem Haraldur hefur haldið úti í nokkur ár og er á vefslóðinni www.haraldarhus.is .
Það var Regína Ásvaldsdóttir bæjarstjóri sem tók á móti safninu fyrir hönd Akraneskaupstaðar , að því er fram kemur á vef sveitarfélagsins .
Haraldur hefur unnið markvisst að því að veita aðgang að ljósmyndum sem tengjast sögu atvinnurekstrar á Akranesi og þá sérstaklega sögu Haraldar Böðvarssonar frá árinu 1906 .
Einnig hefur Haraldur haldið til haga myndum af byggingum , íþróttaviðburðum , fólki og viðburðum .
Hvað varðar atvinnulífið á Akranesi sem svo margar myndir eru af þá sagði Haraldur Sturlaugsson í viðtali við Morgunblaðið fyrir um tveimur árum að framfarir á Akranesi hefðu stundum komið í stökkum .
Minnti þar á að miklu hefði munað þegar Akurnesingaslóð fannst á þriðja áratug síðustu aldar úti á Faxaflóa .
Það voru gjöful fiskimið .
Með þeim fluttist útgerð Skagamanna af Suðurnesjum á Akraness og úr varð myndræn uppbygging .
sbs@mbl.is 