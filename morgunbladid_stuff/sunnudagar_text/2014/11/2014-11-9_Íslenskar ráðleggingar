" Hæfilegt er að fá sér tvö glös , diska eða dósir af mjólk eða mjólkurmat á dag , eða sem samsvarar 500 ml yfir daginn .
Einn skammtur samsvarar mjólkurglasi , lítilli skyr- eða jógúrtdós eða osti á tvær brauðsneiðar .
Best er að velja fitulitlar og lítið sykraðar vörur .
Ostur getur komið í stað mjólkurvara að hluta til .
25 grömm af osti jafngilda einu glasi eða diski af mjólkurvörum .
Þeir sem ekki velja mjólk geta valið kalkbætta sojamjólk og aðrar kalkbættar vörur eða tekið kalktöflur , " segir í bæklingi Embættis landlæknis , Ráðleggingar um mataræði og næringarefni fyrir fullorðna og börn frá tveggja ára aldri .
Bæklingurinn kom út árið 2011 en var endurskoðaður 2013 .
