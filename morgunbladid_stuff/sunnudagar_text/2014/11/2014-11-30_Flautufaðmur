Í faðmi flautunnar er yfirskrift tónleika í tónleikaröðinni 15:15 sem fara fram í Norræna húsinu á morgun , sunnudag , klukkan 15.15 .
Þá flytja Hlín Pétursdóttir Behrens sópransöngkona , Pamela de Sensi þverflautuleikari og Eva Þyri Hilmarsdóttir píanóleikari dagskrá sem er sögð draumkennd og glettin í senn og er að meginhluta helguð franskri tónlist , þótt tónskáld frá Sviss og Bandaríkjunum komi einnig við sögu .
Flautan er sögð vera , auk mannsraddarinnar , eitt elsta hljóðfæri mannkyns .
Ævintýraheimur þúsund og einnar nætur kemur við sögu í verkunum og forn ástarljóð en líka ástarljóð sem eru okkur nær í tíma .
