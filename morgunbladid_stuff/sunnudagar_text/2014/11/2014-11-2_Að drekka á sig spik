Fáir virðast gera sér grein fyrir því hve margar hitaeiningar eru í áfengi ef marka má niðurstöðu rannsóknar sem gerð var fyrir Breska konunglega lýðheilsufélagið og Daily Mail greinir frá .
Blaðið nefnir dæmi sem þorri Breta skilur mætavel : • Í einum stórum bjór ( pæntu , eins og Tjallinn kallar það og er rúmlega hálfur lítri ) eru jafnmargar hitaeiningar og í stórri sneið af súkkulaðitertu .
• Í stóru glasi af hvítvíni eru 185 hitaeiningar , jafn mikið og í fjórum stórum , djúpsteiktum , fisknöggum .
• Í glasi af Pina Colada með ljósu rommi eru 644 hitaeiningar ; álíka og í Big Mac hamborgara .
Þátttakendur í rannsókninni voru 2000 og í ljós kom að 80 af hverjum 100 vissu ekki hve margar hitaeiningar væru í glasi af hvítvíni , eða skutu á tölu sem var víðs fjarri raunveruleikanum .
Sannleikurinn er sá að hver Breti innbyrðir að meðaltali um 10% allra hitaeininga með áfengisneyslu .
Haft er eftir Shirley Cramer , forstjóra Konunglega lýðheilsufélagsins , að tveir af hverjum þremur Bretum séu yfir kjörþyngd eða glími við offitu og sama hlutfall hafi tekið vel í þá hugmynd að upplýsingum um fjölda hitaeininga verði komið fyrir á áfengisumbúðum .
Það geti skipt miklu um neyslu .
Vert er að geta þess að Konunglega lýðheilsufélagið bendir á fróðlegar leiðir til þess að brenna kaloríum eftir drykkju : • Eftir tvær pæntur bjórs ( um einn lítra ) : 30 mín .
hlaup .
• Tvöfaldur Baileys : Klukkutíma hjóltúr • Eftir glas af frosinni Margaritu ( sem í eru m.a. Tequila , Contreau , sykur og fleira ) : Kynlíf í að minnsta kosti sex klukkustundir ...
