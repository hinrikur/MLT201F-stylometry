Dorrit Moussaieff er fædd 12. janúar árið 1950 , klukkan 5 að morgni , í Jerúsalem , í Ísrael .
Á þeirri stundu var Sólin ( grunneðli og lífsorka ) í hinni jarðbundnu og skipulögðu Steingeit , Tunglið ( tilfinningar ) í hinum dula og tilfinningaríka Sporðdreka , Merkúr ( hugsun ) og Venus ( samskipti ) í hinum sérstaka og sjálfstæða Vatnsbera , Mars ( baráttuorkan ) og Miðhiminn ( markmið ) í hinni listrænu og félagslyndu Vog .
Rísandi ( framkoma ) var í hinum frjálslynda Bogmanni .
Umbótasinnuð athafna- og listakona Innst inni er Dorrit íhaldssöm og jarðbundin .
Hún er framúrstefnuleg og umbótasinnuð í hugsun .
Tilfinningalega er hún mótsagnakennd , næm , tilfinningarík og dul , en jafnframt því með afbrigðum sjálfstæð .
Hún er jákvæð og hress út á við ; listræn og skapandi hvað varðar athafnir .
Dorrit er að sumu leyti dæmigerð Steingeit , en öðru ekki .
Það dæmigerða er flottur stíll og klassísk fágun .
Þar er hún ekki ósvipuð Svövu Johansen og Hendrikku Waage .
Yfirbragð allra þessara Steingeitarkvenna einkennist af ákveðinni fágun .
Þær hrífast af öllu sem er vandað og vel gert .
Það sérstaka við Dorrit er að hún blandar ýmsu óhefðbundnu inn í líf sitt .
Hún er því bæði klassísk og framúrstefnuleg .
Hér er ég ekki einungis að tala um tísku , útlit og klæðaburð .
Allur persónuleiki hennar einkennist af því að dansað er á mörkum þess hefðbundna og óhefðbundna .
Hún vinnur innan kerfisins en hún sækir í óhefðbundna líkamsrækt og matarvenjur .
Hún virðir reglunar , en hún hikar ekki við að klifra yfir girðingar ef þannig stendur á .
Hún er íhaldssöm , frjálslynd og umbótasinnuð .
Allt í einum " elegant " pakka .
Myndræn rökgreind Þegar hugsun hennar er skoðuð kemur í ljós hversu framúrstefnuleg hún er .
Hún hrífst af nýsköpun og umbótum .
Hún laðast að óhefðbundnum pælingum .
Dorrit hefur ágæta rökgreind , en hugsun hennar er einnig listræn og myndræn .
Fyrir vikið hefur hún verið greind lesblind .
Þeir listrænu eiga erfitt með að sjá það hvernig köld málfræði birtir heiminn .
Hugurinn fer á ' spin ' .
Tilfinningar – dul og einmana Dorrit er flókin þegar tilfinningar eru annars vegar .
Ég tel augljóst að það eru tilfinningarnar sem hafa þvælst hvað mest fyrir henni í lífinu .
Hún er sérstaklega mótsagnakennd á þessu sviði .
Það sem kemur mér hvað mest á óvart , þegar ég skoða kortið hennar , er eftirfarandi : Dorritt er dul .
Hún er einmana .
Eigi að síður er hún töffari .
Það hjálpar , en er ekki endilega nærandi .
Mótsögnin í tilfinningalífi hennar er fólgin í eftirfarandi : Annars vegar er hún næm , dul og tilfinningarík .
Hún þráir djúp samskipti .
( Tungl í Sporðdreka ) .
Hins vegar er hún sjálfstæð og köld .
Hún hrífst af vitsmunum .
( Venus í Vatnsbera ) .
Samspil þessara þátta þýðir að hún er heit og hún er köld .
Hún sveiflast til og frá : " Olafur , komdu og kysstu mig ! Olafur , láttu mig í friði ! " gæti hún sagt , svona sitt á hvað .
Ráðleggingar til Dorritar Elsku Dorrit .
Þú ert svolítið flókin týpa .
Mér finnst þér hafa tekist vel að sameina íhaldssemina og frjálslyndið , það að vinna innan kerfisins og það að vera umbótasinnuð .
Þú ert flott .
Spurningin er hins vegar hvort þú megir ekki koma aðeins meira fram á sjónarsviðið .
Verða sýnilegri og gefa þá aðeins meira af sjálfri þér , án þess þó að verða of persónuleg .
Þú ert í kjörinni stöðu til að hafa áhrif .
Það þýðir að þú getur komið mörgu á framfæri , til dæmis í sambandi við menntamál , heilsumál , mataræði , líkamsrækt og síðast en ekki síst hönnun .
Ég veit að þú hefur unnið mikið starf á bak við tjöldin og hjálpað fjölmörgum Íslendingum – ekki síst listamönnum og hönnuðum – að koma sér á framfæri erlendis .
Þakka þér fyrir það .
Þú þarft að vinna með tilfinningar þínar .
Hleypa fólki að þér , án þess að verða óttaslegin .
Þú tapar ekki frelsi þínu þó að þú gefir meira af þér .
Þetta er fyrst og fremst spurning um eigin líðan .
Ég veit að þú ert dul og vilt halda sjálfri þér fyrir utan sviðsljós fjölmiðlanna .
Ég skil það .
Allt er þetta spurning um jafnvægi .
Að lokum , þú ert víðsýn .
Þú þarft því að leggja áherslu á að hafa skýran fókus .
Þú þarft að hugleiða , hlusta á innri mann þinn og greina á milli þess sem skiptir og skiptir ekki máli .
Án slíkrar vinnu hættir þér til að týna eigin sjálfi .
