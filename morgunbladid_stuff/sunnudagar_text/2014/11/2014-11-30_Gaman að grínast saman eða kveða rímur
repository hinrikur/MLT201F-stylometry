Jón Svavar Jósefsson , óperusöngvari , raddgerfill , kórstjóri og almennur brjálæðingur eins og hann segir sjálfur er ávallt hress og kátur .
Jón Svavar og spúsa hans Brynja Guðrún Eiríksdóttir eiga saman dótturina Hugrúnu Jöru sem er tveggja og hálfs árs og fyrir á Brynja Guðrún drengina Árna Steina , fimm ára , og Sigurð Hrafn , níu ára .
Það er því mikið fjör og mikið gaman á heimilinu .
Þátturinn sem allir geta horft á ? Ætli allir nái ekki á einhverjum tímapunkti að horfa á Stundina okkar , en Orðbragð hentar kannski hinum eldri .
Maturinn sem er í uppáhaldi hjá öllum ? Ef spurningin er borin upp er aðeins eitt svar : Kjötbollur með brúnni .
Skemmtilegast að gera saman ? Okkur finnst skemmtilegast að fara í Kolaportið eða skreppa í fjöruferð .
Borðið þið morgunmat saman ? Vegna aðstæðna náum við ekki sama róli virka daga en gjarnan eru veglegir morgunverðir um helgar , með mörgu tilheyrandi .
Hvað gerið þið saman heima ykkur til dægrastyttingar ? Við grínumst saman eða kveðum rímur .
