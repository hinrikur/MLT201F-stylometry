Síðastliðinn fimmtudag las Aurapúkinn sér til ánægju veglega umfjöllun Morgunblaðsins um nám erlendis .
Minnti það Púkann á ófá samtöl sem hann hefur átt við sparsama námsmenn sem reyna að fara í gegnum háskólanámið án þess að taka lán .
Púkinn veit að það er ekkert betra en að vera skuldlaus , en hann veit líka að flestir komast ekki hjá því fyrri helming fullorðinsáranna , að stofna til einhverra skulda , s.s. vegna fasteigna- eða bílakaupa .
Þess vegna ráðleggur hann öllum sem geta að nýta námslánaréttindin til fulls , og þá geyma peningana á tryggðum reikningi eða í góðri fjárfestingu ef ekki þarf að nota þá í uppihald og skólagjöld .
Lánin frá LÍN eru nefnilega þau hagstæðustu sem nokkurs staðra er völ á og greiðslukjörin mjög þægileg .
Þessir ódýru peningar koma örugglega í góðar þarfir einn góðan veðurdag , sem innborgun á íbúð , öryggissjóður eða kannski til að fjáramagna viðskiptahugmynd .
