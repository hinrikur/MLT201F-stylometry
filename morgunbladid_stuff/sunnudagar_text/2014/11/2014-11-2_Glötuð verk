Sýning með yfirskriftinni " Sýning hinna glötuðu verka " verður opnuð í dag , laugardag klukkan 14 , í nýjum sýningarsal , Guðnýjarstofu , í Safnaskálanum á Akranesi .
Um er að ræða samsýningu íslenskra og erlendra listamanna ásamt völdum verkum úr safneign Nýlistasafnsins .
Meðal listamannanna eru þau Anna Fríða Jónsdóttir , Haraldur Jónsson , Huginn Þór Arason , Ívar Valgarðsson , John M. Armleder , Kate Gilmore og Unndór Egill Jónsson .
Sýningarstjórar eru Eva Ísleifsdóttir , Logi Bjarnason og Katrín Inga Jónsd .
Hjördísardóttir .
Boðið verður upp á siglingu frá Reykjavíkurhöfn , Ægisgarði 13 , og lagt af stað klukkan 13 .
Farþegum verður síðan ekið á sýninguna .
