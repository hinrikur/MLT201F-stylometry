Ertu ennþá að hlusta á Eric Clapton eða Taylor Swift með eyrunum ? En ófrumlegt .
Tveir breskir frumkvöðlar halda því nú fram að " beinhlustun " – semsagt það að nema hljóð í gegnum beinin í mannslíkamanum – geti dýpkað hljóðskynjun fólks til muna og gert því kleift að hlusta á tónlist á annan hátt en áður .
Að hlusta á tónlist fyrir atbeina titrings í líkamanum – og nema þannig svonefnt " áþreifanlegt hljóð " – fremur en með bylgjum sem ferðast í gegnum loftið er tækni sem Steve Snooks og James Williams ætla sér að vekja athygli á með uppfinningu sinni , SubPac .
Á heimasíðu SubPac kemur fram að tækið sé " hágæðabassakerfi sem flytur lágar tíðnir inn í líkama þinn , og dregur þannig fram í dagsljósið líkamlega eiginleika hljóðs " .
Með öðrum orðum er hér um að ræða hátalarastæðu í bakpoka sem gerir hlustendum kleift að finna fyrir hljóði í stað þess að heyra það aðeins .
Einnig er til útgáfa af SubPac sem fest er við stólbak og sendir þaðan djúpa strauma upp í rass hlustenda og fær beinin til að nötra .
" Mikið af raunverulegu hljóði stafar af titringi , straumi , sem fer beint í kuðunginn í innra eyra þar sem unnið er úr hljóði , í stað þess að fara með lofti í gegnum eyrað , " sagði Sebastian Merchel frá Tækniháskólanum í Dresden í samtali við BBC .
Hann benti einnig á að börn gætu heyrt með þessum hætti í móðurlífi .
