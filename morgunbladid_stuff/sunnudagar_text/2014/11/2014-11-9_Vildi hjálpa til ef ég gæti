Bar það mjög brátt að , að þú tækir við þjálfun Akureyrarliðsins á ný ? Já .
Heimir Árnason vildi hætta að þjálfa og byrja að spila aftur .
Akureyringar voru í ákveðnum erfiðleikum og mér fannst ég þurfa að hjálpa til ef ég möguleika gæti , vegna vinnu og fjölskyldu .
Það voru ekki margir sem gátu tekið við liðinu á þessum tíma .
Við hvað starfarðu ? Ég vinn hjá Landsbankanum í deild sem kölluð er Ráðgjafarstofa þar sem við fáumst aðallega við greiðsluerfiðleika .
Ég er kominn með starfsaðstöðu í útibúinu hér á Akureyri og held áfram mínum verkefnum þar .
Hvað er þetta með Reykvíkinginn þig og Akureyri ? Þú hefur verið töluvert nyrðra .
Tengingin var nánast engin þar til ég kom fyrst norður til að þjálfa KA 1997 , en mér hefur alltaf líkað mjög vel á Akureyri .
Það skemmir auðvitað ekki fyrir þegar þarf að taka ákvörðun um að flytja .
Fyrst bjuggum við á Akureyri í fimm ár , fórum þá til Þýskalands en komum svo aftur í tvö ár til Akureyrar .
Þá var ég ekkert að þjálfa , en kom aftur norður og þjálfaði Akureyrarliðið í tvö ár 2010 og 2011 .
Ég hef því búið hér í alls níu ár .
Ertu bara einn á ferð í þetta skipti ? Já .
Konan mín er að vísu í heimsókn akkúrat núna en hún verður fyrir sunnan .
Þar eigum við einn tvítugan son , en eldri börnin tvö spila bæði handbolta í útlöndum .
Þorgerður Anna í Þýskalandi og Arnór í Frakklandi .
Gengið hefur verið brösótt en þú byrjar með sigri .
Var auðvelt að koma aftur ? Ég þurfti að kynnast flestum leikmönnunum en hef þó þjálfað nokkra þeirra ; Andra Snæ [ Stefánsson ] , Heiðar [ Aðalsteinsson ] og Heimi [ Árnason ] þegar ég var hér síðast og svo Sverre [ Jakobsson ] í KA í eldgamla daga ! Það var gott að byrja á sigri en hann var ekki mér að þakka .
Ég var rosalega ánægður með liðið gegn Aftureldingu , drengirnir sýndu sannarlega úr hverju þeir eru gerðir .
Það er frábær metnaður í þessu liði .
Það breytti miklu að Heimir er farinn að spila aftur ; hann var með Hömrunum í haust en fann að hann átti dálítið eftir sem leikmaður .
Það er mjög gott að hafa Sverre sem aðstoðarþjálfara og svo er Sævar Árnason kominn á bekkinn að minni beiðni .
Hann verður með okkur í leikjum .
