Kammerhópurinn Camerarctica leikur á tónleikum Kammermúsíkklúbbsins í Norðurljósasal Hörpu á sunnudagskvöldið klukkan 19.30 .
Hópurinn teflir alla jafna saman tónlist 18. og 20. aldar og að þessu sinni verða flutt verk eftir Wolfgang Amadeus Mozart og Béla Bartók .
Ljóðasöngslög Mozarts hljóma sjaldan en nú gefst tækifæri til að kynnast fjórum þeirra í flutningi Mörtu Guðrúnar Halldórsdóttur sóprans .
Þá flytur Örn Magnússon píanókonsert í F-dúr K 413 og verk sem Mozart samdi upphaflega sem fiðlusónötu hljómar í umritun fyrir klarínett og strengjatríó .
Lokaverkið á tónleikunum er síðan strengjakvartett nr. 1 eftir Béla Bartók .
