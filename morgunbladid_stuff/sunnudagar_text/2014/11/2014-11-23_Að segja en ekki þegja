Upplýsingafulltrúar hjá ríki og borg , sem meðal annars hafa það hlutverk að veita fjölmiðlum upplýsingar , geta virkað sem þröskuldar frekar en að auðvelda flæði upplýsinga .
Almenningur telur að stjórnvöld , ráðuneyti og sveitarfélög leyni upplýsingum .
Aðjunkt við háskóla Íslands bendir á að á meðan upplýsingafulltrúum fjölgi sé skorið niður á fréttastofum .
Starfsmönnum sem bera titilinn upplýsingafulltrúi hefur fjölgað á undanförnum árum hjá ýmsum stofnunum sem kostaðar eru af almannafé .
Í hverju ráðuneyti er upplýsinga- eða fjölmiðlafulltrúi , margar undirstofnanir ráðuneyta hafa ráðið til sín sérstakan upplýsingafulltrúa , Reykjavíkurborg er með miðlægan upplýsingastjóra en undir hann heyra níu manns í upplýsinga- og vefdeild sem starfar þvert á svið og skrifstofur borgarinnar .
Kópavogsbær er með upplýsingafulltrúa sem og mörg af fyrirtækjum borgarinnar .
Samkvæmt upplýsingum frá ráðuneytum og Reykjavíkurborg var fyrst ráðið í starf upplýsingafulltrúa hjá Reykjavíkurborg 1987 , hjá umhverfisráðuneyti hefur verið upplýsingafulltrúi frá 1992 en hjá öðrum ráðuneytum og undirstofnunum þeirra hafa upplýsingafulltrúar bæst við starfsliðið á undanförnum áratug eða svo .
Ber skylda til að upplýsa Það er vel þekkt að í stórum fyrirtækjum séu starfandi upplýsingafulltrúar , sem hafa þann starfa að halda utan um allar upplýsingar sem birtar eru um fyrirtækið , innan þess og utan .
Eðli málsins samkvæmt snýst starfið að miklu leyti um það að passa upp á að jákvæðar upplýsingar komist á framfæri en minni áhersla er jafnan á það hjá upplýsingafulltrúum að koma á framfæri við almenning fregnum sem eru minna jákvæðar fyrir viðkomandi fyrirtæki .
Þannig reyna fyrirtæki að stýra umfjöllun um sín mál þannig að jákvæðu fréttirnar fái meira pláss en aðrar sem kunna að vera óþægilegar .
Þegar í hlut eiga sveitarfélög , ráðuneyti eða stofnanir hins opinbera lýtur þetta starf hins vegar öðrum lögmálum , því þessar stofnanir heyra undir upplýsingalög og á þeim hvílir lagaleg skylda til að upplýsa almenning og fjölmiðla .
" Upplýsingafulltrúum hefur fjölgað mikið á meðan fréttastofur hafa verið að skera niður .
Þetta er ekki góð þróun , " segir Valgerður Jóhannsdóttir aðjunkt við Háskóla Íslands og umsjónarmaður með námi í blaða- og fréttamennsku .
Hún bendir á að hlutverk upplýsingafulltrúa fari ekki alltaf saman við hlutverk fjölmiðla .
" Með þessu er verið að stýra upplýsingaflæðinu því hlutverk upplýsingafulltrúa er fyrst og fremst að koma á framfæri sjónarmiðum vinnuveitandans á meðan hlutverk blaðamanns er að vera fulltrúi almennings , eða lesenda sinna og áhorfenda , og afla upplýsinga fyrir þá , " segir Valgerður .
Fleiri í að stýra upplýsingum en afla þeirra ? Þróunin hér á landi er ekkert einsdæmi .
Í Bretlandi hafa blaðamenn haft áhyggjur af fjölgun þeirra sem hafa þann starfa að stýra upplýsingum sem koma frá hinu opinbera á sama tíma og skorið er niður á ritstjórnum .
Á dögunum fjallaði PressGazette , fréttavefur um málefni blaða- og fréttamanna , um þá staðreynd að hjá bresku ríkisstjórninni ( central government ) eru 1.500 manns starfandi sem upplýsingafulltrúar eða við upplýsingagjöf ( communications staff ) .
Rætt er við nokkra blaðamenn í frétt um málið .
" Ég hafði ekki áttað mig á að svo fjölmennur her manna starfaði við það að neita að svara spurningum og vera óhjálpleg , " er haft eftir Kevin Maguire , aðstoðarristjóra Daily Mirror .
Blaðamaður Guardian bendir á að það styttist í að fleiri upplýsingafulltúrar en blaðamenn fylgist með því sem gerist í þinghúsinu .
Meðal blaðamanna hér á landi hefur í mörg ár farið fram umræða um það hvort fjölgun upplýsingafulltrúa þjóni þeim tilgangi að veita upplýsingar eða stýra þeim og jafnvel hindra upplýsingar .
" Við erum vön því hér að hafa nokkuð greiðan aðgang að ráðamönnum og þeim sem taka ákvarðanir .
En þarna er kominn milliliður sem blaða- og fréttamönnum finnst stundum tefja störf þeirra .
Á sama tíma er krafan um að birta fréttir sem fyrst er orðin enn ríkari , það er orðið stöðugt " deadline " hjá blaða- og fréttamönnum .
Þeir sem gegna stöðum almannatengla og upplýsingafulltrúa hafa sínar siðareglur og myndu aldrei skrifa upp á það að þeirra hlutverk sé beinlínis að fela upplýsingar .
Hins vegar held ég að því verði ekki mótmælt að það sé reynsla blaðamanna að það sé reyndin of oft .
Andinn í stjórnkerfinu , burtséð frá lagasetningunni , virðist því miður vera þannig að blaðamönnum sé ekki treystandi til að fá upplýsingar og meta sjálfir , heldur þurfi að matreiða þær ofan í þá , " segir Valgerður .
Sú meginregla gildir nú hjá ráðuneytum og hjá borginni að öllum fyrirspurnum fjölmiðla skuli beint til upplýsingafulltrúa .
Oftar en ekki hafa þeir þó takmarkaðar upplýsingar og þurfa því sjálfir að afla þeirra innan úr viðkomandi stofnun .
" Þetta er þróun sem hefur verið alls staðar í löndunum í kringum okkur .
Það hefur fjölgað mjög í þessari stétt .
Stundum finnst manni þó að með þessu sé búið að búa til þröskuld eða millilið þar sem maður skilur ekki af hverju það er nauðsynlegt .
Það er ekki alltaf verið að spyrja um hluti sem eru hápólitískir heldur bara vantar upplýsingar frá sérfræðingi á tilteknu sviði , " segir Valgerður .
Almenningur telur upplýsingum leynt Svo virðist sem upplifun almennings hér á landi sé sú að upplýsingum sé leynt .
Það gefa niðurstöður rannsóknar Jóhönnu Gunnlaugsdóttur , dósents í bókasafns- og upplýsingafræði við Háskóla Íslands , til kynna .
Í grein sinni í ritinu Samtíð undir heitinu Leyndarhyggja : viðhorf almennings til upplýsingagjafar stjórnvalda og stofnana kemur fram að helsta niðurstaða rannsóknarinnar , sem gerð var í mars árið 2012 og byggist á tilviljanaúrtaki úr þjóðskrá , sé að meginþorri svarenda taldi að upplýsingum sem vörðuðu almannahagsmuni væri leynt oft eða stundum .
Hún rannsakaði afstöðu almennings til þess hvort upplýsingum væri leynt eða komið meðvitað á framfæri við almenning .
Í ljós kom að 88% svarenda töldu að ráðuneytin leyndu almenning upplýsingum sem vörðuðu almannahagsmuni oft eða stundum .
Að sama skapi töldu 78% svarenda að sveitarfélög leyndu borgarana upplýsingum .
Í rannsókninni kom í ljós að 90% töldu að ríkisstjórnin leyndi upplýsingum ( samsvarandi rannsókn hefur ekki verið gerð eftir að núverandi ríkisstjórn tók við ) .
Meirihluti taldi einnig að undirstofnanir ráðuneyta leyndu upplýsingum .
Fjölgun upplýsingafulltrúa virðist ekki skila sér í auknu trausti almennings til þess að hið opinbera veiti upplýsingar .
Upplýsingalög voru fyrst sett árið 1996 en breytt 2012 .
Þá var bætt við grein um markmið laganna og með því skerpt á hlutverki fjölmiðla og skyldum hins opinbera gagnvart fjölmiðlum .
Markmið laganna er " að tryggja gegnsæi í stjórnsýslu og við meðferð opinberra hagsmuna m.a. í þeim tilgangi að styrkja : 1. upplýsingarétt og tjáningarfrelsi , 2. möguleika almennings til þátttöku í lýðræðissamfélagi , 3. aðhald fjölmiðla og almennings að stjórnvöldum , 4. möguleika fjölmiðla til að miðla upplýsingum um opinber málefni .
" Skyldur hins opinbera til að upplýsa fjölmiðla og almenning eru því ríkar .
Þjóðmál Eyrún Magnúsdóttir eyrun@mbl.is Jafnvel þegar ríkisstjórnin sker niður nauðsynlega þjónustu við almenning þá getur hún ekki skorið niður fjölda upplýsingafulltrúa .
Nick Cohen hjá Guardian um fjölgun upplýsingafulltrúa og fækkun blaðamanna í Bretlandi .
