Á markaðstorginu Bland.is er nú hægt að fá lánað fyrir kaupum á notuðum vörum í gegnum fyrirtækið Netgíró sem er í eigu sömu aðila og Bland.is .
Netgíró virkar þannig að jafnvel þótt kaupandi vöru greiði strax þá fær seljandi ekki greitt fyrr en eftir 14 daga .
Í millitíðinni eru peningarnir geymdir á reikningi hjá Netgíró .
Sé greitt með raðgreiðslum þarf kaupandi að 50 þúsund króna sófa að inna af hendi 55 þúsund krónur en seljandinn fær 47 þúsund í sinn hlut .
Mismunurinn rennur til Netgíró .
Við kynnum til leiks gjörbyltingu í viðskiptum á sölutorgi Blands .
" Á þessum orðum hefst póstur sem markaðstorgið Bland.is sendi notendum sínum í vikunni .
Sú " bylting " sem vísað er til felst í því að nú geta notendur fengið peninga fyrir kaupum á notuðum vörum að láni – gamlan sófa er nú hægt að kaupa á raðgreiðslum .
Bland.is er sjöundi mest sótti vefur landsins samkvæmt mælingum Modernus .
Á bland.is ganga gamlir munir , húsgögn , notuð föt , barnadót , bílar og fleira kaupum og sölum .
Algengast er að kaupin gangi fyrir sig milliliðalaust ; seljandi auglýsir vöru , kaupandi lýsir áhuga og sín á milli semja þeir um verð fyrir vöruna sem jafnan er staðgreidd í peningum við afhendingu .
Milliliður bætist við með tilheyrandi kostnaði Nú vill Netgíró blanda sér í þessi viðskipti á bland.is og gerast milliliður viðskiptanna .
Það gerir fyrirtækið með því að bjóða greiðsluþjónustu ( byltinguna ) sem seljandi vörunnar greiðir fyrir .
Kaupandinn greiðir ekki fyrir þjónustuna , sem felur það í sér að hægt er að seinka greiðslu um allt að 14 daga , en ef greiðslur dragast fram yfir þann tíma þá er Netgíró eigandi kröfu á hann og setur hana í innheimtu eða kaupandi óskar eftir að notast við raðgreiðslur sem hægt að dreifa á allt að þrjá mánuði ef verslað er á bland.is .
Netgíró býður raunar sína lánaþjónustu gegnum 700 aðra söluaðila fyrir utan bland.is og hefur undanfarið auglýst mikið t.d. í sjónvarpi og nú eru auglýsingar fyrirtækisins orðnar fyrirferðarmiklar á bland.is .
Sófinn fer á 57.376 krónur en ekki 50.000 krónur Ekki er alltaf hlaupið að því að átta sig á því hversu mikill kostnaður fylgir því að fresta greiðslum eða dreifa þeim .
Fyrirtæki nota hugtök eins og " vaxtalaust " til að láta viðskiptavinum líða eins og þjónustan sé ókeypis – en það er hún að sjálfsögðu aldrei .
Til að skýra út hvernig Netgíró virkar fyrir notendur bland.is þá er best að taka dæmi : Notaður sófi er seldur á bland.is fyrir 50.000 krónur .
Bæði kaupandi og seljandi samþykkja að nota Netgíró sem greiðslumáta og ganga frá kaupunum þann 1. desember .
Kaupandi á að greiða 50.000 krónur , sem er uppsett verð , + 195 kr. tilkynningargjald , en seljandi fær 47.525 krónur þar sem hann greiðir þóknun Netgíró upp á 4,95% .
Kaupandi fær sófann sinn 1. desember en seljandi fær enga greiðslu fyrr en 16. desember , þá þarf hann að fara inn á sitt yfirlit á netgiro.is og millifæra sjálfur á eigin reikning .
Engu skiptir hvenær kaupandi greiðir .
Hann getur greitt 1. desember , en seljandi fær samt ekki peninginn fyrr en þann 16. desember , þannig virka skilmálar Netgíró .
Kaupandinn getur því greitt hvenær sem er á þessum tímabili , þ.e. beðið með það þar til á fyrsta virka degi 14 dögum eftir kaupin .
Greiði hann á tímabilinu 1.-16. desember þá á hann að greiða 50.195 krónur fyrir sófann , engin þóknun fellur á hann önnur er tilkynningargjaldið ( sem er greitt til bankans vegna stofnunar kröfu ) .
Geti kaupandinn hins vegar ekki greitt innan þessara tímamarka getur hann valið að dreifa greiðslum á allt að 3 mánuði .
Þá greiðir hann á endanum 54.901 krónu fyrir notaða sófann sem átti að kosta 50.000 krónur .
Kostnaðurinn sem til fellur er 3,95% lántökugjald , alls 1.975 kr. + 1.156 kr. í vexti ( 12,85% ársvextir ) + 1.185 kr. færslugjald ( samtals fyrir 3 færslur ) + 585 kr. í tilkynningargjald ( samtals fyrir 3 færslur ) .
Sé þessi fjárhæð , þ.e. 4.901 króna umfram kaupverðið , lögð við þær 2.475 krónur sem seljandinn var þegar búinn að greiða Netgíró fyrir söluna má sjá að Netgíró fær alls í sinn hlut 7.376 krónur vegna viðskipta sem annars væru milliliðalaus að andvirði 50.000 króna .
Þjóðmál Eyrún Magnúsdóttir eyrun@mbl.is Notendur bland.is ættu að reikna dæmið til enda .
Ef ekki er til aur í buddunni þegar varan er keypt gæti einfaldlega verið ráðlegt að bíða með kaupin .
Vefsíðan Barnaland.is var sett á laggirnar árið 2000 og var í upphafi upplýsingavefur fyrir foreldra um hvaðeina er varðar börn og barnauppeldi .
Vefurinn þróaðist síðan út í það að bjóða sérstakar heimasíður barna , þar sem foreldrar gátu keypt aðgang að tilteknu lokuðu vefsvæði og sett inn myndir , myndbönd og annað tengt börnum sínum .
Síðar þróaðist vefurinn yfir í að vera bæði sölutorg og umræðuvefur .
Árið 2011 urðu eigendaskipti og ákveðið var að breyta nafninu í Bland og vefurinn bland.is varð aðalvefurinn með heimasíður barnanna sem undirvefinn barnaland.is .
Núverandi eigendur eru fyrirtækið Móberg sem er einnig eigandi fyrirtækisins Netgíró .
Móberg er í eigu Skorra Rafns Rafnssonar og bróður hans Fjölvars Darra Rafnssonar .
Saman stofnuðu þeir bræður smálánafyrirtækið Hraðpeninga árið 2009 og hafa báðir setið í stjórn þess fyrirtækis .
Skorri Rafn er nú stjórnarformaður hjá Bland og meðstjórnandi í stjórn Netgíró auk þess að vera forstjóri Móbergs .
Fjölvar Darri er fjármálstjóri Móbergs .
Framkvæmdastjóri Bland er Katrín Jónsdóttir en alls munu vera um 9-10 starfsmenn hjá Bland .
