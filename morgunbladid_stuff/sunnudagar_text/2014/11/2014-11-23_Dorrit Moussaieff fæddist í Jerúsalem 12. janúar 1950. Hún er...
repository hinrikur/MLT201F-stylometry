Dorrit Moussaieff fæddist í Jerúsalem 12. janúar 1950 .
Hún er athafnakona og forsetafrú Íslands en hún er gift Ólafi Ragnari Grímssyni .
Þau gengu í hjónaband á sextugsafmæli Ólafs , hinn 14. maí 2003 .
Dorrit gerðist íslenskur ríkisborgari árið 2006 .
Dorrit er af ísraelskum uppruna og gyðingatrúar , dóttir Shlomos og Alisu Moussaieff og elst þriggja dætra þeirra hjóna .
Hún hefur lengst af búið í Bretlandi þar sem fjölskylda hennar á skartgripaverslanir .
Dorrit hefur veitt íslenskri menningu liðsinni með margvíslegum hætti , ekki aðeins komið á tengslum ytra , heldur er hún einnig verndari Eyrarrósarinnar , sem veitt er fyrir framúrskarandi menningarverkefni á landsbyggðinni .
Ennfremur hefur hún stutt rækilega við bakið á íslenskri hönnun og list .
Dorrit hefur í gegnum tíðina safnað íslensku handverki , lopapeysunum , sem hún er þekkt fyrir að klæðast , og einnig skartgripum , vettlingum , sjölum og skóm svo fátt eitt sé nefnt .
Hún flutti lögheimili sitt til Bretlands í desember 2012 til að geta sinnt störfum og öldruðum foreldrum í London .
