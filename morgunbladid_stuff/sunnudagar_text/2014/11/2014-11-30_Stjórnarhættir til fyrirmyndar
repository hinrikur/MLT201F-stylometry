Fjarskipti hf. , móðurfélag Vodafone á Íslandi , hefur hlotið viðurkenningu Rannsóknarmiðstöðvar um stjórnarhætti sem fyrirmyndarfyrirtæki í góðum stjórnarháttum .
Viðurkenning þessi byggist á nákvæmri úttekt á vinnubrögðum stjórnar og stjórnenda Fjarskipta hf. sem KPMG gerði í september síðastliðnum .
Niðurstöðurnar þykja gefa góða mynd af stjórnarháttum fyrirtækisins , sem sagðar eru geta verið öðrum til fyrirmyndar .
Mat sitt byggir rannsóknarmiðstöðin í meginatriðum á því að fylgt sé leiðbeiningum um stjórnarhætti fyrirtækja sem Viðskiptaráð Íslands , Samtök atvinnulífsins og Nasdaq OMX Iceland hf. gefa út .
Markmiðið er að matsferlið auki trúverðugleika og gagnsæi stjórnarhátta gagnvart hluthöfum og öðrum eftir atvikum .
Góð hvatning " Það er gleðiefni að Fjarskipti hf. hljóti viðurkenningu sem fyrirmyndarfyrirtæki í góðum stjórnarháttum .
Hjá félaginu leggjum við okkur fram um að vanda stjórnarhætti í hvívetna og vera í fararbroddi með að tileinka okkur viðmið sem hafa gefist vel .
Viðurkenningin nú er góð hvatning til að halda áfram á sömu braut , " segir í tilkynningu , haft eftir Heiðari Guðjónssyni , stjórnarformanni Fjarskipta .
sbs@mbl.is 