Sýning til heiðurs skáldkonunni , myndhöggvaranum og leikkonunni Melittu Urbancic ( 1902-1984 ) verður opnuð í Þjóðarbókhlöðunni í dag , laugardag .
Málþing verður um leið um ævi hennar og verk og stendur dagskráin frá kl. 13-15 .
Melitta Urbancic leitaði hælis á Íslandi árið 1938 ásamt eiginmanni sínum , hljómsveitarstjóranum Victor Urbancic ( 1903-1958 ) og börnum þeirra .
Fjölskyldan fluttist hingað frá heimalandinu , Austurríki , eftir valdatöku nasista , en Melitta var af gyðingaættum .
Ljóðabók Melittu , " Frá hjara veraldar / Vom Rand der Welt " , kemur út í tvímála útgáfu hjá Stofnun Vigdísar Finnbogadóttur og Háskólaútgáfunni nú í mars .
Þýðandi ljóðanna á íslensku er Sölvi Björn Sigurðsson en eftirmála ritar Gauti Kristmannsson .
