Skóla- og frístundaráð Reykjavíkur afgreiddi á fundi sínum nýlega úthlutun styrkja ársins 2014 til alls 54 verkefna .
Sérstaklega var kallað eftir verkefnum tengdum fjölmenningarlegu skóla- og frístundastarfi sem og umsóknum frá foreldrafélögum í tilefni 30 ára afmælis SAMFOKS .
Útbúa námskeið um ADHD Alls 36 umsóknir bárust um almenna styrki .
Sóttu til dæmis foreldrafélög um atfylgi til margvíslegra verkefna , svo sem að kynna leiki fyrir börn af ólíkum uppruna og vegna fræðslukvölda og fyrirlestra .
Hæsti styrkurinn , 600 þúsund kr. , fór til ADHD-samtakanna til undirbúnings námskeiðs fyrir leiðbeinendur í íþrótta- og tómstundastarfi .
Verkefnið Sögupokinn sem miðar að því að efla íslenskukunnáttu fjölskyldna af erlendum uppruna fékk næsthæsta styrkinn , 450 þúsund kr. Við úthlutun þróunarstyrkja var útgangspunkturinn að efla fjölmenningarlegt skóla- og frístundastarf og fagleg vinnubrögð í því sambandi .
Alls bárust 73 umsóknir og 38 fengu brautargengi .
Hæsti styrkurinn , þrjár millj. kr. , rann til verkefnisins Fullgild þátttaka í Háaleitisskóla , en sá næsthæsti , 1,7 milljónir kr. , kom í hlut Frístundamiðstöðvarinnar Miðbergs í Breiðholti .
Af þverfaglegu starfi Í fréttatilkynningu frá borginni er haft eftir Oddnýju Sturludóttur , formanni skóla- og frístundaráðs Reykjavíkur , að ánægjulegt sé hversu fjölbreytt þróunarverkefni spretti upp í þverfaglegu skóla- og frístundastarfi .
Þróunarsjóðurinn sé vítamín fyrir þróttmikið starf og til stjórnar hans berist umsóknir um góð og áhugaverð verkefni sem séu til þess að bæta líf og líðan barna í borginni .
sbs@mbl.is 