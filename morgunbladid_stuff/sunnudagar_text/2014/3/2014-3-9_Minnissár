Sænskur myndlistarmaður , Jonas Dahlberg , bar sigur úr býtum í samkeppni um minnismerki um fórnarlömb hryðjuverka öfgamannsins Anders Behrings Breiviks í Utøya og Ósló sumarið 2011 .
Dahlberg mun skapa þrjá minnisvarða .
Einn þeirra , kallaður " Minnissár " , er 3,5 metra breiður skurður gegnum nes sem gengur út í stöðuvatnið þar sem Utøya er .
Á annan vegginn verða grafin nöfn allra fórnarlambanna og verður hægt að lesa þau gegnum glugga á hinum veggnum .
Grjótið sem verður tekið úr skurðinum verður flutt til Óslóar og notað í gerð annars minnismerkis , um bílsprengjuna sem Breivik sprengdi þar .
