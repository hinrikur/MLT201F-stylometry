Fosshótel Lind í samstarfi við Listaháskóla Íslands fékk átta nýútskrifaða nemendur Listaháskólans til þess að umbreyta hótelherbergjum .
Fjögur tveggja manna lið fengu sitt herbergið hvert ásamt styrkjum frá samstarfsaðilum verkefnisins .
Hvert lið keppir síðan um besta herbergið og munu dómarar keppninnar , þeir Björn Skaptason , Davíð T. Ólafsson og Greipur Gíslason kynna sigurvegarana í lok næstu viku .
" Þessi hugmynd kviknaði árið 2012 hjá mér og hótelstýrunni Ernu Dís .
Við vildum skapa tækifæri fyrir nýútskrifaða hönnuði og aðstoða þá við að koma sér á framfæri , einnig er þetta skemmtileg upplifun fyrir túristana , " segir Anna Sigurðardóttir verkefnastýra .
keppendurnir unnu herbergin út frá þemanu Ísland en hver hópur valdi sér síðan hugmynd til þess að vinna út frá þemanu .
" Keppendurnir fá 50.000 kr. gjafkort frá Fosshóteli , 50.000 kr. gjafakort frá IKEA , 20.000 kr. frá Slippfélaginu , 25.000 kr. frá Textílprentun Íslands og 15.000 kr. inniegn frá Vogue .
Þetta er það sem við veitum þeim en síðan mega þau bara prútta , díla og víla , " segir Anna og bætir við að enn séu fjögur herbergi eftir á hæðinni og stefnt sé á það að endurtaka verkefnið á næsta ári .
Nýta eðli áfangastaðarins Herbergi Sólveigar og Guðnýjar heitir Hrafntinna og er það innblásið af samnefndum steini en innblásturinn kemur helst fram í lit og áferð veggja og gólfs .
" Hótelherbergi er tímabundinn áfangastaður og við ákváðum að nýta okkur það eðli til að hanna rými sem við kæmust ekki upp með annars staðar .
Á móti svarta litnum er spilað með lýsingu sem endurspeglast í öllum flötum rýmisins og eykur dýpt þess , " segja Sólveig og Guðný sem báðar útskrifuðust 2013 með BA-gráðu í arkitektúr frá Listaháskóla Íslands .
Stutt á milli ólíkra upplifana Herbergi Ylfu og Hörpu ber heitið Skjótt skipast veður í lofti og er það vísun í andstæður og hversu stutt getur verið á milli gjörólíkra upplifana á Íslandi .
" Vinnan að verkefninu hefur verið mjög skemmtileg , við útskrifuðumst saman úr vöruhönnun 2012 og er þessi vika búin að vera hálfgert endurlit í námið , vökunætur , kaffiþamb , skrítlur , hugarflug , hláturköst og skrítnar búðarferðir , " segja þær Ylfa og Harpa sem útskrifuðust úr vöruhönnun úr Listaháskóla Íslands 2012 .
Einkenni íslenskrar náttúru Hamskipti var hugmyndin á bak við herbergi Ólafar og Unnar en sú hugmynd leiddi þær að rjúpunni sem er eini íslenski fuglinn sem breytir um lit eftir árstíðum .
" Rjúpan er lykiltegund í íslensku vistkerfi og einn einkennisfugla íslenskrar náttúru .
Okkur fannst skemmtilegt að hugsa til þess að ferðamenn sem koma til Íslands eru nokkurn veginn eins og rjúpur , en þá er hægt að " spotta " hvar og hvenær sem er í bænum í neon-litum útivistarklæðnaði með stórar og fyrirferðamiklar myndavélar .
Líkt og með rjúpuna þegar hún er að reyna að falla inn umhverfið sitt í hamskiptum .
Efnisnotkun , litaval , form og annað ræðst því út frá rjúpunni og umhverfi hennar , " segja þær Unnur sem útskrifaðist með B.A .
í arkitektúr vorið 2013 og Ólöf sem útskrifaðist úr vöruhönnun sama ár .
Hrár veruleiki " Aðalhugmyndin á bak við hönnunina okkar er slabbið , eðal íslenskt slabb .
Við erum með marmaraáferð á náttborðunum , það minnir á svipaða áferð og á bílasnjó , " segja þær Helga og Ásta sem fengu innblástur úr hráum íslenskum raunveruleika , en þær eru báðar útskrifaðar úr myndlist .
Helga og Ásta segja það áhugavert sem myndlistarmenn að fá að hanna hótelherbergi þar sem mörg listamannarekin rými séu að víkja fyrir nýjum hótelum .
" Við ákváðum þá bara að taka listina inn í hótelin .
Þetta er leynilegt ráðabrugg hjá okkur .
" 