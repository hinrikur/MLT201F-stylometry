Ætlaðir þú þér alltaf að fara í fjölmiðla ? Strax að loknum grunnskóla fór ég að huga að því að starfa í fjölmiðlum .
Ég hef frá blautu barnsbeini talað mjög mikið og gert þá kröfu að hlustað sé á mig .
Það að starfa í fjölmiðlum og þá sérstaklega ljósvakamiðlum á því vel við mig .
Í menntaskóla fór ég í félagsfræði til þess að búa mig undir háskólanám í stjórnmála- og fjölmiðlafræði , sem ég taldi góðan grunn til að geta starfað við fréttaflutning síðar meir .
Frostrásin , Flash FM eða Rás2 ? Frostrósin var góður skóli , Flash FM er frábær , hlusta oft á hana í bílnum til að hreinsa hugann og Rás 2 er uppáhalds því þar getur þú fundið allt milli himins og jarðar .
Hvað gerir þú þegar það er komið að því að spila lag í þættinum og þarft að fá útrás eða ef þú verður pirruð á Andra ? Ég er nú sjaldnast pirruð við Andra , en ef ég verð pirruð út í eitthvert ástand , þá æsi ég mig yfir því við Andra í hálfa mínútu eða svo og dæsi .
Andri hendir þá oftast einhverri snilld á fóninn til að róa mig .
Til dæmis Easy lover með Phil Collins og ég byrja að brosa á ný , svo ég tali nú ekki um Söndru okkar með lagið Heat of the night .
Er einhver hljómsveit sem þú fílar sem þú gætir mögulega ekki spilað í útvarpinu ? Á Rás 2 kemst maður upp með að spila hvað sem er , reynum að þjóna öllum .
Ég væri samt til í að spila miklu meira af Jay Z , Justin Timberlake og Beyonce .
Nú ert ættuð frá Vopnafirði , geturðu sagt okkur skemmtilega staðreynd um staðinn sem fáir vita ? Áfram Einherji .
Hvað gerðist eftir tungumálanámið þitt í Santíagó ? Alveg fullt , ég kynntist manninum mínum , bjó í Montreal , eignaðist stelpuna mína , gifti mig , eignaðist strákinn minn og heilt yfir hef ég verið alveg ofsalega happí .
