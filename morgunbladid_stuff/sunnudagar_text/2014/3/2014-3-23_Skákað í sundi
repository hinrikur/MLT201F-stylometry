Sundlaugargestum í Árborg gefst kostur á að lesa ljóð í pottinum um páska og mataruppskriftir á Safnadögum .
Nú býðst að taka eina bröndótta á milli sundspretta .
Bæjarfélagið keypti nýverið nokkur fljótandi taflborð og þau njóta þegar vinsælda .
Þórdís Eygló Sigurðardóttir , yfirmaður sundstaða Árborgar , segir áhuga á skák í sveitarfélaginu hafa aukist eftir að safni um skákmeistarann Bobby Fischer var komið á fót á Selfossi .
" Hér var mikil umræða um að hefja skákina til vegs og virðingar , m.a. í bæjarstjórn þar sem ég sit fyrir VG .
Hjónin Gunnar Egilsson , bæjarfulltrúi Sjálfstæðisflokksins , og Sæunn Lúðvíksdóttir gáfu Sunnulækjarskóla nokkur taflborð , þar er áhuginn mikill og okkur fannst tilvalið að bjóða upp á þennan möguleika í sundlaugunum þegar borðin buðust til kaups ; það er ágætt að fólk hafi eitthvað annað að gera í pottinum en ræða bara pólitík ! " segir Þórdís Eygló .
" Kennurum finnst þetta líka skemmtilegt tækifæri til að brjóta upp sundkennsluna .
" 