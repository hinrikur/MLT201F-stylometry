" Heilræðin okkar eru mjög vinsæl og í grunninn hafa þau verið nánast óbreytt í tíu ár , með smálagfæringum auðvitað .
En grunnskilaboðin eru alltaf þau sömu , " segir Guðberg K. Jónsson , verkefnastjóri hjá SAFT , en á vefsíðu þeirra má finna 10 netheilræði .
" Við erum þeirrar skoðunar að foreldrar þurfi að nálgast netið eins og með umferðarreglur og sundferðir .
Við sleppum ekki börnunum okkar lausum fyrr en þau eru komin með góðan skilning á því hvernig á að haga sér í umferðinni og eru orðin synd .
Okkar rannsóknir sýna að börn byrja æ yngri á netinu og yfirleitt byrja þau heima hjá sér með samþykki foreldra .
Þessi tíu heilræði eru ágæt í þeim efnum , " segir Guðberg .
Netið og samskiptamiðlar geta verið kjörinn vettvangur fyrir börn til að kynnast öðrum börnum og fá alls konar fróðleik beint í æð en hættur netsins leynast víða .
Heilræðin má sjá hér til hliðar en á síðu SAFT er farið nánar í hvert og eitt atriði .
