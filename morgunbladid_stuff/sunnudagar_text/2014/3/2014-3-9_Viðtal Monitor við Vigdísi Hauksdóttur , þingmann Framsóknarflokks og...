Viðtal Monitor við Vigdísi Hauksdóttur , þingmann Framsóknarflokks og formann fjárlaganefndar , vakti mikla athygli í vikunni .
Eins og oft er tóku liðar Facebook við sér og höfðu margt um viðtalið að segja .
Sérstaka eftirtekt vöktu ummæli Vigdísar um að hún hefði upplifað Alþingi þegar " virðing þess var sem mest " og nefnir að því er virðist sem dæmi um þá virðingu að þá hafi starfsfólk Alþingis ekki ávarpað þingmenn .
Katrín Júlíusdóttir , þingmaður Samfylkingar , segir á Facebook : " Tek fram að ég hef ekki lesið allt viðtalið en mér finnst þetta skrýtin nálgun .
Ég hef alltaf litið á þann hóp sem starfar innan veggja Alþingis sem eitt teymi .
Þeir sem ekki eru þjóðkjörnir eru engu að síður samstarfsmenn mínir , jafningjar .
Ég vil ekki sjá stéttskipt Alþingi því ég vil ekki sjá stéttskipt samfélag .
" Aðstoðarmaður fjármálaráðherra , Svanhildur Hólm Valsdóttir , hafði þetta til málanna að leggja : " Bara svo það sé sagt : Ég hef verið svo heppin að hafa fengið að vera viðloðandi Alþingi frá því árið 2009 .
Eitt það besta við þingið er starfsfólkið , sem stendur vaktina dag og nótt .
Það er ekki bara ákaflega háttvíst , hæft og vandvirkt , heldur eru allir ljúfir og greiðviknir með eindæmum og taka allskonar skrýtnum fyrirspurnum , sérvisku og reglulegu röfli með stökustu ró ( ég veit það , ég stend stundum fyrir öllu framangreindu ) .
Og svo er svakalega gaman að tala við það .
" Elín Hirst , þingmaður Sjálfstæðisflokks , sá ástæðu til að lýsa stuðningi við þessa yfirlýsinu Svanhildar og hafði þessu við að bæta : " Starfsfólk Alþings eru algerir snillingar ! " 