Alþingi tók eðlilega mikið pláss á samskiptamiðlum þessa vikuna .
Guðmundur Benediktsson , íþróttalýsandi á Stöð 2 Sport , vakti eina nóttina til að fylgjast með störfum þingmanna .
Tísti síðan kl. rúmlega tvö um nóttina : " TvAlþingi er eins og sirkus með of marga trúða ! " Leikkonan og ritstýran Steinunn Ólína Þorsteinsdóttir tók í svipaðan streng eftir að hafa horft á Alþingisstöðina .
" Ég legg til að allir gefi starfsmönnum sínum frí á morgun til að fylgjast með vinnubrögðum á Alþingi .
" Annað mál sem tók mikið pláss í vikunni var tap Manchester United í Meistaradeildinni .
Twitter logaði þar sem stuðningsmenn annarra liða glöddust en stuðningsmenn Manchester-liðsins reyttu hár sitt og kenndu knattspyrnustjóranum David Moyes um .
Teitur Örlygsson , körfuboltaþjálfari hjá Stjörnunni í Garðabæ , sameinaði þessi tvö mál með einni færslu á Twitter : " Kæmi mér lítið á óvart ef Moyes poppar upp seinna í vikunni á Alþingi sem varaþingmaður Framsóknarflokksins .
" Lögreglan á höfuðborgarsvæðinu stendur vaktina á félagsmiðlunum .
Samviskusamur fésbókarlesandi lögreglunnar á höfuðborgarsvæðinu hafði samband , en viðkomandi lenti í því að aka utan í bifreið og skemma hana .
" Er tilkynnandi var að leita að eiganda hins bílsins var honum ekið á brott og því náði tilkynnandi ekki að ræða við eigandann , " skrifaði lögreglan og fékk jákvæð viðbrögð fyrir viðmót ökumannsins .
Svaraði lögreglan kommentum : " Sæl öll .
Okkar tilfinning er einmitt í þá átt að flestir séu til fyrirmyndar og heiðarlegir .
Það er bara talað meira um hina .
" 