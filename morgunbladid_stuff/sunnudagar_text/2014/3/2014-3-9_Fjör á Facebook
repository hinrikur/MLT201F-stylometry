Í ár eru tíu ár síðan Facebook birtist á netinu undir nafninu thefacebook.com .
Margt hefur breyst síðan þá varðandi þennan vinsælasta samskiptavef heimsins og margir notendur vita ekki af földum fjársjóðum vefjarins .
Benedikt Bóas benedikt@mbl.is Blátt vegna litblindu Ástæðan fyrir því að Facebook er öll blá er sú að Mark Zuckerberg er litblindur .
Blái liturinn er svo vinsæll að það er meira að segja til naglalakk sem er með litnum Social butterfly blue .
Telja að 20% allra mynda í heiminum endi á Facebook Árið 2006 notaði fólk sex prófílmyndir af sér á ári en 2011 var talan komin upp í 18 .
Konur breyta prófílmyndum oftar en karlmenn samkvæmt könnun Facebook .
Að meðaltali eru 350 milljónir mynda settar á Facebook-veggi á hverjum degi og segja Mark Zuckerberg og félagar að 20% allra mynda sem séu teknar í heiminum endi á Facebook .
Hver notandi hefur hlaðið upp að meðaltali 217 myndum .
Facebook-maðurinn Al Pacino Þegar Facebook byrjaði var mynd í horninu á vefsíðunni af Al Pacino .
Myndin varð þekkt sem einfaldlega Facebook-maðurinn enda pældi fólk lítið í myndinni .
En þegar var farið að skoða myndina nánar mátti sjá að þarna fór Al Pacino og var myndinni snögglega kippt úr umferð .
Vertu sjóræningi Hægt er að gera Facebook alveg stórskemmtilegt með því að breyta tungumálinu í sjórængjamál .
Facebook er með rúmlega 80 mismunandi tungumál og eitt þeirra er English ( pirate ) .
Farið er í settings , language og tungumálinu er breytt .
Í staðinn fyrir að læka segir þú : Arr ! Það er einnig hægt að snúa stöfunum við ef einhver vinnufélaginn gleymir að læsa tölvunni .
Forritið Wirehog Í árdaga Facebook var forrit þar inni sem kallaðist Wirehog og var skráadeiliforrit .
Mark Zuckerberg og félagar hættu hinsvegar með það árið 2006 því notendur voru farnir að senda heilu kvikmyndirnar sín á milli og annað stolið efni .
Trúlega var þetta ein besta ákvörðun Facebook .
Heimurinn elskar Facebook Einn af hverjum 13 í heiminum er skráður notandi á Facebook .
Um 80% landsmanna 13 ára og eldri eru skráð á Facebook samkvæmt könnun MMR frá 2012 .
65% fólks á aldrinum 16-67 nota Facebook daglega eða oftar samkvæmt sömu könnun .
Í Bandaríkjunum eru 71,2% þjóðarinnar á Facebook .
Rúm 40% þarlendra landsmanna skrá sig inn á hverjum einasta degi .
Hægt að hlaða öll batterí Fólk vill geta sett tækin sín í samband .
Á hátíðum víða um heim lenda skipuleggjendur í því að þeir hafa ekki nægar innstungur til að hlaða öll þau raftæki sem þurfa rafmagn .
Því datt fyrirtækinu Kaleidoscope í hug að hanna sólartjaldið þar sem hægt er að hlaða öll þau batterí sem hugsast getur með sólarorkunni einni saman .
Stefnt er að því að frumsýna tjaldið á Glastonbury-hátíðinni næsta sumar .
