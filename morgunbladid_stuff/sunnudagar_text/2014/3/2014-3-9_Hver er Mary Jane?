Mary Jane er nú þekkt heiti á skósniði .
Skórnir eru dökkir með lokaðri tá og bandi yfir ökkla .
Upprunalega voru þetta barnaskór sem urðu síðar vinsælir meðal ungs fólks og er Mary Jane nú sígilt snið og skórnir framleiddir víðsvegar um heiminn af mörgum helstu skóhönnuðum .
Á árum áður gengu börn í Mary Jane-skóm við sokka sem tilheyrðu skólabúningum .
Heitið Mary Jane er fengið af samnefndri sögupersónu í myndasögunni Buster Brown frá árinu 1902 eftir Richard Outcault .
Sögupersónan Mary Jane klæddist þar skónum við sokka og kjóla .
