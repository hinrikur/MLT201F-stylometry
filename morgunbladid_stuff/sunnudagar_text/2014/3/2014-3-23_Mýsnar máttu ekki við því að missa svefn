Niðurstöður nýrrar svefnrannsóknar benda til þess að svefnleysi geti haft alvarlegri afleiðingar fyrir heilann en áður hefur verið talið .
Rannsóknin , sem birt var í vísindatímaritinu The Journal of Neuroscience , var gerð á músum og því benda rannsakendur á að stíga þurfi varlega til jarðar í ályktunum og yfirfærslu niðurstaðna yfir á mannkynið á þessu stigi .
En niðurstöður rannsóknanna sýndu að langvarandi svefnleysi músa leiddi til þess að 25% af heilafrumum í tilteknum hluta heilastofnsins dóu .
Þykir vísindamönnunum þessar niðurstöður geta bent til þess að langvarandi missir svefns , til dæmis hjá þeim vinna langa vinnudaga og sofa lítið á milli , geti haft óafturkræfar afleiðingar .
Líkt eftir vaktavinnu Í rannsókninni var reynt að líkja eftir algengu mynstri svefns , eða skorts á honum , hjá fólki sem vinnur vaktavinnu , þ.ám .
næturvaktir .
Rannsóknin var gerð við læknadeild háskólans í Pennsylvaníu .
Í frétt BBC um rannsóknina segir einn rannsakenda , Sigrid Veasey , að niðurstöðurnar færi sannanir fyrir því að skortur á svefni geti leitt til skaða sem ekki er afturkræfur .
Þrátt fyrir að rannsóknin sé einföld dýratilraun sé full ástæða til að skoða nánar hvort það sama geti átt við um menn .
Telja vísindamennirnir að með tímanum verði hægt að þróa lyf sem vinnur gegn skaðlegum áhrifum svefnleysisins .
Viðamiklar rannsóknir til viðbótar þurfi þó til .
