Kór Akraneskirkju , undir stjórn Sveins Arnar Sæmundssonar , heldur tónleika í verslunarhúsnæði á Kalmansvöllum 1 á Akranesi klukkan 17 á sunnudag .
Á efnisskránni er sálumessan " Eternal Light " eftir enska tónskáldið Howard Goodall .
Sálumessan hefur ekki verið flutt áður í heild hér á landi .
Einsöngvarar eru Björg Þórhallsdóttir sópran , Einar Clausen tenór og Halldór Hallgrímsson tenór .
Hljóðfæraleikinn annast Birgir Þórisson á orgel , Viðar Guðmundsson píanóleikari , Kristín Sigurjónsdóttir fiðluleikari , Jón Rafnsson kontrabassaleikari og Sophie Schoonjans hörpuleikari .
Sálumessan verður endurflutt í Háteigskirkju um næstu helgi .
