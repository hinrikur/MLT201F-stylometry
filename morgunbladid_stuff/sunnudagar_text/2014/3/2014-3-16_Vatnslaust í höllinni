Múrsteinarauð höllin stendur á hinni óendanlegu sléttu í norðurhluta Indlands .
Þangað komum við eftir að hafa daglangt setið í rútu , sem ekið var eftir holóttum vegum .
Agra er meðal frægari borga á Indlandi og þar skammt frá Fatehpur-Sikri .
Höll þessa lét Akbar , hinn merki keisari Indverja , reisa og átti hún að vera höfuðborg Indlands .
Var tekin í gagnið 1571 en fólk hafðist þar við í aðeins fjórtán ár .
Vatnsskortur olli því árið 1585 að allir höfðu flúið á brott úr þurrkinum .
Er það til vitnis um að oft verða háreistar hallir hégóminn einn , en um síðir vinsælir ferðamannastaðir eins og t.d. Fatehpur-Sikri sem auðvitað er á heimsminjaskrá UNESCO .
Sigurður Bogi Sævarsson 