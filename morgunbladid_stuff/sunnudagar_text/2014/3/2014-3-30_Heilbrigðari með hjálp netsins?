Það færist í vöxt að fólk leiti sér upplýsinga um heilsu á netinu .
Fólk sem glímir við einhver sjúkdómseinkenni eða sérstök heilsufarsvandamál leitar gjarnan að öðru fólki með svipuð vandamál til skrafs og ráðagerða , til dæmis á samfélagsmiðlum .
Margir hópar hafa sprottið upp á Facebook þar sem fólk deilir sögum , reynslu og lausnum .
Eyrún Magnúsdóttir eyrun@mbl.is Bandarískar rannsóknir gefa til kynna að átta af hverjum tíu þar í landi leiti að heilsufarsupplýsingum á netinu .
Sex af hverjum tíu hafa notað netið til að leita uppi aðra einstaklinga með svipuð vandamál og þeir glíma við sjálfir .
Þótt ekki hafi verið gerðar eins viðamiklar rannsóknir hérlendis á þessu fyrirbæri er ljóst að Íslendingar sækja í miklum mæli á Facebook til að nálgast þessar upplýsingar .
Undanfarin ár hafa fræðimenn á sviði hvers kyns heilbrigðisvísinda haft mikinn áhuga á að skoða hvernig notendur Facebook nota vefinn til að nálgast upplýsingar um heilsufar .
Rannsóknum á þessu ber ekki endilega alltaf saman en þó virðist það almennt vera tilhneigingin að fólk opni sig í auknum mæli á samfélagsmiðlum um sitt heilsufar , ekki síst í því skyni að ná til annarra í svipuðum eða sömu sporum .
Heilbrigð samfélög ? Nokkrar rannsóknir sem gerðar hafa verið á síðustu árum sýna að þeir sem nota Facebook til að leita uppi aðra einstaklinga , sem t.d. eru með sama sjúkdóm eða glíma við svipuð heilsufarsvandamál , gera það ekki síst í því skyni að fá tilfinningalegan stuðning .
Fólk virðist með öðrum orðum ekki endilega leita að lækningu eða lausn heldur frekar andlegum stuðningi .
Í rannsókn sem gerð var á stórum spjallhópi á Facebook þar sem notendur ræddu sín á milli um sykursýki og deildu reynslu sinni af sjúkdómnum kom í ljós að það skipti notendur máli að vera hluti af hópi , sú upplifun var ekki síður mikilvæg en leitin að upplýsingum um sjúkdómseinkenni .
Aðrir rannsakendur hafa lýst áhyggjum af þessari þróun og telja að netsamfélög þar sem eru tilteknir sjúklingahópar eða fólk í leit að bættri heilsu gefi notendum falskt öryggi .
Andlegi stuðningurinn sé mikilvægur en notendur verði að hafa í huga að þátttaka í slíkum samfélögum komi ekki í stað þess að eiga samskipti í raunheimum .
Einn af þeim fræðimönnum sem hafa bent á þetta viðhorf er Guðbrandur Árni Ísberg en hann hefur bent á að erfitt sé að upplifa nánd á Facebook .
Svipað kemur fram í þeim rannsóknum sem skoðaðar eru á tengslum heilsufarsupplýsinga og Facebook .
Samfélag við fólk með lík vandamál , eða sama sjúkdóm , sé mikilvægt ekki síður en upplýsingaleitin á netinu .
Almennt meðvitaðra um heilsuna Svo virðist sem fólk sem leitar sér að stuðningi á Facebook sé almennt meðvitaðra um eigin heilsu en aðrir .
Ein nýleg rannsókn sem birt var í Computers in Human Behavior sýnir að þeir sem leituðu að upplýsingum um heilsufar og leituðu eftir samfélagi um tiltekin heilsufarsvandamál voru líklegri til að vera sérlega meðvitaðir um eigin heilsu .
Þessir einstaklingar voru þó ekki endilega með meiri vandamál eða líklegri til að hafa tiltekna sjúkdóma , heldur höfðu áhuga á að taka ábyrgð á eigin heilbrigði og leita sér upplýsinga sem gætu aðstoðað við að byggja sig upp .
Við ritun greinarinnar er byggt á nokkrum greinum af hvar.is sem birst hafa í ritrýndum tímaritum undanfarið ár .
Fólk sem leitar að heilsufarsupplýsingum á Facebook er oftar en ekki að leita að andlegum stuðningi .
Fólk sem leitar að heilsufarsupplýsingum á Facebook er gjarnan meðvitaðra um eigin heilsu en aðrir .
Þótt hópar á Facebook geti verið stuðningur veita þeir ekki nánd líkt og samfélag við fólk í raunheimum .
