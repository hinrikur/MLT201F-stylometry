Grænkál hefur farið vaxandi í vinsældum sem einstaklega hollt hráefni .
Grænkál er meðal annars stútfullt af C-vítamíni , A-vítamíni , kalki og hollum fitusýrum svo eitthvað sé nefnt .
Til að mynda inniheldur grænkál um tvöfalt meira magn af C-vítamíni en appelsína .
Grænkál er ef til vill ekki allra en snjallt er að búa til hollt og gott snarl úr grænkáli , parmesan osti og sítrónu .
Þá er grænkálið þvegið og þerrað vel og sett í skál .
Góðri ólífuolíu er skellt út á kálið og nuddað vel við blöðin .
Blöðunum er síðan raðað á ofnskúffu og bakað í ofni á lágum hita í um 25 mínútur eða þar til kálið er stökkt , ekki brúnt .
Blöðin skreppa örlítið saman .
Á meðan þau eru heit er salti , ferskum parmesan og sítrónusafa hellt yfir blöðin þar til þau kólna .
Ljúffengt ! 