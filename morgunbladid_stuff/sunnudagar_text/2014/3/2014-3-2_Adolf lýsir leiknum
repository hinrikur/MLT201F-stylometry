Skjár 1 tryggði sér sýningarréttinn að vináttulandsleik Wales og Íslands í knattspyrnu sem fram fer á Þúsaldarvellinum í Cardiff á miðvikudag .
KSÍ átti réttinn að leiknum og seldi hæstbjóðanda en landsleikir Íslands hafa hingað til verið í beinni útsendingu á RÚV og Stöð 2 Sport .
Gamall heimilisgestur landsmanna , Adolf Ingi Erlingsson , kemur til með að lýsa leiknum og hefur hann fengið Guðjón Þórðarson , fyrrverandi landsliðsþjálfara , með sér í lið sem aðstoðarmann .
Það verða því gamalgrónar raddir sem lýsa landsleiknum á nýjum stað .
