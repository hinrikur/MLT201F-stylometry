Á kaffihúsinu sést inn í kviku samfélagsins .
Þar er þverskurðurinn .
Við eitt borðið sitja virðulegar konur komnar yfir miðjan aldur sem gætu verið að rifja upp æskuminningar og tala um barnabörnin .
Eða stúdera um lífeyrismál .
Úti í horni eru karlar sem liggja yfir pappírum og einn er með spjaldtölvu .
Landvinningar í viðskiptum eru líkleg umræðuefni .
Strákur og stelpa sitja andspænis hvort öðru og blik er í augum beggja .
Hvað þeim fór í millum er leyndarmál , en gaman er að skálda í skörðin .
Smyrja brauð og setja í ofn " Við erum komin til vinnu upp úr klukkan sjö á morgnana .
Dagurinn hefst á því að laga kaffið , þreyta rjómann , smyrja brauðið og setja í ofninn , " segir Þórarinn Finnbogason veitingamaður á Café Mílanó við Faxafen í Reykjavík .
Þau Marta Þyri Gunndórsdóttir eiginkona hans eiga kaffihúsið , en þau komu fyrst að rekstri þess árið 2007 .
Þá hafði staðurinn , sem Sverrir Thorsteinsson setti á laggirnar 1991 , þegar unnið sér sess .
Hjá mörgum er fastur liður í tilverunni að líta þarna við ; fá sér tíu dropa eða tertusneið ellegar rækjubrauð eða kleinu .
Þórarinn byrjaði á samningi í framreiðslu árið 1986 og var á Hótel Sögu .
Starfaði þar í mörg ár , seinna á Kringlukránni og í sjö sumur kokkur á sumarhóteli vestur á fjörðum .
Í tvö ár um aldamót störfuðu þau Marta við veitingahús í Kaupmannahöfn .
Voru seinna með mötuneyti í háskólum .
Síðustu ár hafa þau einbeitt sér að Café Míanó .
" Veitingabransinn hefur breyst mikið á þeim tíma sem ég þekki .
Veitingastöðum hefur fjölgað og á matseðlinum kennir margra grasa , " segir Þórarinn Allt er lagað á staðnum Stundum er sagt að allt sé menning sem vel er gert .
Samkvæmt því er kökugerðin menningarstarf , til dæmis að baka Mílanó-tertuna sem er svampbotn með Grand-Marnier , ávöxtum súkkulaði , rjóma og marsípani .
Sortirnar af tertunum eru fleiri og allt er lagað á staðnum " Mér finnst þetta skemmtilegt , hvort sem það er að útbúa smurbrauðið , laga hádegissúpuna , gúllasréttinn eða rauðsprettu .
Kjarni starfsins eru þó samskiptin við fólkið – en hingað er stöðugur straumur fólks allan daginn , " segir Marta .
Myndir fyrir Einstök börn Meira af menningu .
Hefð er fyrir því að á hverjum tíma séu myndir á veggum á Café Mílanó þar sem listamönnum gefst kostur á að sýna verk sín .
" Það er mikill áhugi fyrir að sýna hér .
Við erum bókuð næsta árið , " segir Þórarinn .
Bætir við að í tímans rás hafi þeim Mörtu áskotnast ýmsar fallegar myndir .
Plássið leyfi ekki að þær séu allar á veggjum nema hvað nú í mars verða þær uppi og eru allar til sölu .
Munu þeir peningar fyrir sölu þeirra fást allir renna til Einstakra barn , sem er stuðningsfélag barna og ungmenna með sjaldgæfa og jafnvel ógreinda sjúkdóma eða fötun .
sbs@mbl.is 