Stefán Ólafsson er ungur maður á réttri braut í lífinu .
Hann starfar í hlutastarfi hjá Konfúsíusarstofnuninni Norðurljósum ( www.konfusius.i s ) en samhliða því leggur hann stund á meistaranám í máltækni við HR , en námið tvinnar saman tölvunarfræði og málvísindi .
Hvað eruð þið mörg í heimili ? Við erum þrjú á heimili , ég , unnustan og dóttir okkar .
Hvað áttu alltaf til í ísskápnum ? Það er alltaf til mjólk , brauð , ostur , smjör .
Klassískt fóður á morgnana .
Hvað fer fjölskyldan með í mat og hreinlætisvörur á viku ? Það er mismunandi á milli vikna en ætli það séu ekki um 15 til 20 þúsund krónur .
Hvar kaupirðu helst inn ? Við kaupum eins lengi og hægt er í Fjarðarkaupum en þegar veskið tekur að þynnast förum við í svínið .
Hvað freistar helst í matvörubúðinni ? Ég verð veikur í hnjánum þegar ég sé bláu Hob-nobs-kexpakkana , það er eins og heróín .
Krakkar , ef einhver býður ykkur Hob-nobs , segið bara nei .
Hvernig sparar þú í heimilishaldinu ? Við spörum helst á því að skipuleggja hvað verður í matinn viku fram í tímann og kaupa fyrir vikuna á einu bretti .
Hvað vantar helst á heimilið ? Á komandi mánuðum verður fjárfest í flatskjá grunar mig .
Ég veit ekki hversu mikið lengur ég þoli túbuna .
Eyðir þú í sparnað ? Við leggjum alltaf til hliðar í hverjum mánuði eins mikið og við komumst upp með .
Skothelt sparnaðarráð ? Það er ekkert skothelt í þessu , en ætli aðalatriðið sé ekki bara skipulag .
Ef þú veist nokkurn veginn hvað er framundan er auðvelt að ráðstafa peningunum .
