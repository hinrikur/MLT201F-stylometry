Ýmsir hafa fagnað því að í fataverslunum er mun oftar hægt að sjá gínur sem passa í stærri númer og er stillt upp á áberandi stöðum í verslunum .
Þykir það vinna gegn staðalímyndum .
En það eru ekki allir á eitt sáttir og er þá ekki verið að ræða um Karl Lagerfeld eða aðra tískuhönnuði heldur er það heilbrigðisráðgjafi bresku ríkisstjórnarinnar sem lýst hefur yfir áhyggjum sínum af þessari þróun og segir eitthvað á milli mega vera .
Hann segir að með því að hafa gínurnar í stærðum á borð við 16 sé verið að segja fólki að það sé eðlilegt og allt í lagi að vera í yfirþyngd og normalísera þannig þann heilsufarslega vanda sem offita er á Vesturlöndum .
Meðvitund um hve mikil og slæm áhrif offita getur haft á heilsufar fólks sé minni og þessar aðgerðir verslunarmanna séu ekki til þess að bæta þar úr .
Verslunarmenn í Bretlandi segja hins vegar að gínur í stærð 16 endurspegli vöxt " alvöru " breskra kvenna .
Heilbrigðisráðgjafi ríkisstjórnarinnar segir að hvorki megi gera eðlilegt að vera of grannur eins og tískuiðnaðurinn hefur oft verið hallur undir að gera , né að það að vera yfir kjörþyngd sé líka allt í lagi .
Hins vegar átti fólk sig oftar en ekki á því að það sé of feitt og einnig sé að koma upp að það átti sig ekki á því þegar börnin eru of þung .
Debenhams var fyrsta verslunin þarlendis til að nota gínur í stærð 16 til að stilla upp í versluninni og hafa fleiri verslanir fylgt í kjölfarið en meirihluti verslana notar þó gínur í stærð 8 eða 10 .
Á það hefur einnig verið bent að því meira sem úrvalið er af fötum í mjög stórum stærðum , því líklegra sé að fólk haldi að það sé eðlilegt að vera í yfirþyngd og loki því augunum fyrir vandanum .
Í Bretlandi eru tveir þriðju fólks yfir 18 ára í yfirþyngd og um þriðjungur barna og ungmenna .
Offita er vaxandi vandamál hérlendis en Íslendingar eru ein feitasta þjóð Evrópu .
