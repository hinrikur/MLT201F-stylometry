Niðurskurði í heilbrigðisþjónustu svo sem á þjónustu í mæðravernd og við fyrirbura , ráðgjöf til kvenna með börn á brjósti og í slysavörnum barna er mótmælt í ályktun Bandalags kvenna í Reykjavík sem hélt aðalfund sinn um sl. helgi .
Einnig skorar bandalagið á stjórnvöld að standa vörð um menntakerfið .
Á fundinum var samþykkt ný stefnuskrá fyrir BKR .
Hún byggist á gildum þess sem eru mennta- , fjölskyldu- og velferðarmál .
Í breyttu umhverfi hefur verið skerpt á þessum atriðum og ný framtíðarsýn mótuð .
Á aðalfundi BKR voru í fyrsta sinn afhentar viðurkenningar bandalagsins til þeirra sem starfa á áherslusviðum félagsins .
Viðurkenninguna Kona árs 2014 hlaut Herdís Storgaard fyrir langt starf á sviði slysavarna og þá sérstaklega barna .
Kvenfélagið Hringurinn hlaut viðurkenninguna Kvenfélags ársins 2014 fyrir störf í þágu líknarmála og uppbyggingu Barnaspítala Hringsins .
Valgerður Einarsdóttir formaður Hringsins tók við viðurkenningunni .
Auka faglega umræðu Hvatningarviðurkenningu BKR 2014 hlaut veftímaritið kritin.is fyrir brautryðjandi starf í umræðu um skólamál .
Ritstjórar og hugmyndasmiðirnir veftímaritsins , sem fór í loftið vorið 2012 , eru Edda Kjartansdóttir og Nanna Kristín Christiansen .
