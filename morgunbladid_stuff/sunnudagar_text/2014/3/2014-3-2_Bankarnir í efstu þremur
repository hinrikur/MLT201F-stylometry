Verðlaunaafhending Lífshlaupsins fór fram í gær en keppt var í sjöunda sinn í ár .
Vinnustaðakeppnin stóð yfir í þrjár vikur og var bæði keppt um fjölda daga og hlutfall mínútna .
Þátttaka í vinnustaðakeppninni jókst um tæp 9% á milli ára en 463 vinnustaðir skráðu 13.587 liðsmenn til leiks .
Í flokki vinnustaða með 800 eða fleiri starfsmenn röðuðu stóru bankarnir þrír , Landsbankinn , Arion banki og Íslandsbanki , sér í efstu sætin .
Landsbankinn sigraði en starfsmenn eyddu 542,25 mínútum í að hreyfa sig eða níu klukkustundum og tveimur mínútum betur .
Tæp 40% skráðu á sig göngu í bankanum , líkamsrækt var í öðru sæti eða 16,9% , skíði í þriðja og í fjórða sæti voru heimilisþrif sem 6% skráðu sig fyrir .
Arionbanki varð annar en tölurnar þar eru svipaðar ; ganga , líkamsrækt , skíði og þrif .
Íslandsbanki fékk bronsið en þar leynast greinilega bestu golfararnir því 3% skráðu á sig golftíma .
Enginn annar banki sveiflaði kylfunni þessar þrjár vikur sem keppnin stóð .
