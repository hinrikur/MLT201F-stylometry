Hið íslenska svefnrannsóknafélag hélt alþjóðlega svefndaginn hátíðlegan með fræðsludagskrá á fimmtudag .
Þar hélt Erla Björnsdóttir , sálfræðingur , fyrirlestur um svefn unglinga .
Þar færði hún rök fyrir því að skólastarf unglinga byrji of snemma á daginn .
" Allt of margir unglingar koma í skólann án þess að hafa náð hinum nauðsynlega níu tíma svefni sem unglingar þurfa .
Svefnþörfin eykst þegar komið er á unglingsár .
Rannsóknir sýna að unglingar sem fá minna en sjö tíma svefn þjást af mikilli dagsyfju .
Án nauðsynlegs svefns er líklegt að geðheilsa , líkamlegt ástand , mataræði , einbeiting og fleira fari úr skorðum með neikvæðum afleiðingum .
Unglingar sem sofa nóg eru hamingjusamari , lifa heilbrigðara lífi og gengur betur í skóla , " sagði Erla meðal annars en mæting á fundinn var mjög góð og sköpuðust miklar umræður eftir hann um að seinka klukkunni á Íslandi .
97% unglinga með raftæki í svefnherberginu Stoðir andlegs og líkamlegs heilbrigðis eru þrjár segir Erla .
Mataræði , hreyfing og svefn .
" Alltof oft gleymist að ræða um svefn í þessum efnum .
" Á fyrirlestri Erlu kom fram að börn 5-12 ára þurfi 9-11 klukkustunda svefn , unglingar 9-10 klukkustunda svefn og fullorðnir 7-8 klukkutíma .
" Um 90% unglinga sofa minna en átta klukkustundir á virkum dögum og 25% sofa minna en 6,5 klukkustundir .
En þegar unglingar geta sofið að vild kemur í ljós að flestir sofa í níu klukkustundir .
Í rannsókn sem var gerð árið 2010 kom í ljós að 97% unglinga eru með að minnsta kosti eitt raftæki í svefnherberginu sínu og meirihluti unglinga horfir á sjónvarpið síðasta klukkutímann fyrir svefn .
Svo eru margir í dag í tölvunni uppi í rúmi , loka henni og ætlast til að sofna nánast um leið .
Það virkar hinsvegar ekki því heilinn er enn að starfa á fullu .
" Hún bendir á að vansvefta unglingar eigi erfiðara með einbeitingu , þeir eyði minni tíma í heimanám og fá lægri einkunnir .
" Ráðin eru þau að hafa regluegan svefntíma bæði á virkum dögum og um helgar .
Hafa minni skjátíma á kvöldin , snjallsími , iPad og tölvur eru þar á meðal og forðast koffein , orkudrykki , tóbak og áfengi .
Rúmið á að vera til svefns , ekki til að gera heimaverkefni eða tala í símann , " segir Erla .
