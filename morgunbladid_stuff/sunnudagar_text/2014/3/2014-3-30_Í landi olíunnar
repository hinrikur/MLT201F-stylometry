Í Dubai segja innfæddir stefnuna tekna á að þetta verði helsti túristastaður heims .
Allur er varinn góður , því sjálfsagt eru ekki margir áratugir uns olíulindirnar í Dubai , sem er eitt sjö ríkja í Sameinuðu arabísku furstadæmunum , eru uppurnar .
Með tilliti til ferðaþjónustu vinnur líka mjög með Dubai að borgin er vel staðsett .
Er gjarnan viðkomustaður í tengiflugi fólks frá Evrópu til Austurlanda fjær , " segir Hafsteinn Róbertsson kerfisfræðingur .
Sprett úr spori Með þremur félögum sínum fór Hafsteinn austur til eyjarinnar Cebu á Filippseyjum á dögunum .
Fyrsti leggurinn var flug með Icelandair til Stokkhólms .
Þaðan var sjö tíma flug til hins fræga olíuríkis , þar sem var millilent .
" Stoppið var stutt , " segir Hafsteinn .
" Við höfðum einnar nætur viðdvöl í Dubai þar sem ríflega 2,1 milljón manna býr .
Viðmót fólksins var þægilegt og leigubílstjórinn sagði okkur að við gætum farið vandræðalaust um alla borg .
Löggæslan er öflug og viðurlög við afbrotum hörð og það virðist virka , " segir Hafsteinn .
" Það er auðvelt að ferðast um borgina með strætisvögnum og leigubílar eru á hverju götuhorni .
Umferðin í borginni er sérstök að því leyti að hratt er ekið og mikið um lúxusbíla .
Kemur þar til að eldsneytisverð í þessu landi olíunnar er lágt .
Margir spretta því úr spori .
" Fjörutíu ný hótel verða reist Síðustu tuttugu árin hefur verið mikil uppbygging í Dubai og undanfarið verið hert á vegna heimssýningarinnar sem verður haldin árið 2020 .
Mörg hótel eru í byggingu og önnur á teikniborðinu .
" Á því svæði sem við vorum á eru tuttugu risahótel og á næstu sex árum stendur til að bæta fjörutíu nýjum við .
Þarna er unnið allan sólarhringinn og nægt er vinnuaflið svo það tekur ekki nema um ár að reisa hvert stórhýsi , " segir Hafsteinn , sem var í Dubai í febrúar síðastliðnum .
Segir að á þeim tíma sé þægilegt að dveljast í Austurlöndum .
Enginn raki sé í loftinu og hitastigið eins og á góðum sumardegi hér heima .
Slíkt líki Íslendingum vel .
Á 40. hæð Eins og ferðamanna er háttur fóru Hafsteinn og félagar í miðborgina í Dubai .
Létu þar taka af sér myndir við Burj Khalifa , sem er 828 metrar á hæð og hæsta hús heims .
" Það var mögnuð tilfinning að standa við bygginguna .
Líka gaman að sjá hana frá hótelinu , en það var örskammt frá þessari miklu spíru .
Þegar við sögðum starfsfólki þar að við værum þarna til að fræðast um borgina og taka myndir vorum við okkur að kostnaðarlausu færðir í svítu á 40. hæð .
Örlítið meira þurfti að borga til að hafa útsýni á turninn í stað þess að sjá aðeins til sjávar .
Þetta jafnaði sig hins vegar út , því nóttin á fyrsta flokks íbúðahóteli kostar minna en á Íslandi .
" Vegir til allra átta Máltækið segir að allar leiðir liggi til Rómar og sjálfsagt var það einhvern tímann rétt .
En nú eru breyttir tímar .
Dubai er við þjóðbraut þvera og flugvöllurinn þar er fjölfarinn .
Þaðan liggja vegir til allra átta og lengstu leggir í áætlunarflugi í dag eru milli Dubai og Houston í Texas í Bandaríkjunum , Dubai og Los Angeles í Kaliforníu á Kyrrahafsströnd Bandaríkjanna .
Flugtíminn er í báðum tilvikum 16:20 klst. Eiga strönd að Persaflóanum Sameinuðu arabísku furstadæmin eru sambandsríki sjö furstadæma á suðausturhorni Arabíuskagans .
Furstadæmin eru Abú Dabí , Adsman , Dúbai , Fúdsaíra , Ras al-Kaíma , Sjarja og Úmm al-Kúvaín .
Þau eiga landamæri að Sádí-Arabíu og Óman og strönd að Persaflóa .
Sameinuðu arabísku furstadæmin eru þriðji stærsti olíuframleiðandinn við Persaflóa , á eftir Íran og Sádí-Arabíu , að því er fram kemur á Wikipedia .
Ríkið var stofnað árin 1971 og 1972 af Sáttastrandarríkjunum sjö sem áður voru undir vernd Bretlands .
Yfir hverju furstadæmanna sjö ríkir emír .
Emírarnir koma saman í sambandsráðinu sem er æðsti löggjafi .
Arabíska er opinbert tungumál Höfuðborgin í Sameinuðu arabísku furstadæmunum er Abú Dabí .
Dubai er sú fjölmennasta .
Arabíska er opinbert tungumál landsins og íslam opinber trúarbrögð .
Íbúar eru um níu milljónir en voru innan við 100 þúsund árið 1963 .
Stór hluti íbúa eru farandverkafólk og í landinu búa 2,2 karlmenn á móti hverri konu .
Verkalýðsfélög eru bönnuð og verkfallsréttur ekki viðurkenndur .
Olíulindir fundust í landinu á 6. áratug 20. aldar og útflutningur hráolíu hófst frá Abú Dabí árið 1962 .
Olíubirgðir Sameinuðu arabísku furstadæmanna eru taldar vera þær sjöundu mestu á veraldarvísu .
