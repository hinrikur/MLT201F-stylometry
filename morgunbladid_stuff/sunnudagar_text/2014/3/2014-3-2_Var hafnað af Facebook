Það má segja að stofnendur Whatsapp hafi siglt skipi sínu í örugga höfn .
Jan Koum og Brian Acton störfuðu báðir hjá Yahoo ! Acton gekk snemma til liðs við fyrirtækið , var starfsmaður númer 44 og hagnaðist mikið á dotcom-bólunni , en tapað því öllu þegar hún sprakk .
Saga Jans Koum er þó öllu eftirtektarverðari .
Hann fæddist í Kiev í Úkraínu árið 1976 og bjó þar við kröpp kjör þar til hann fluttist til Bandaríkjanna ásamt móður sinni 16 ára gamall .
Fátæktin var litlu minni í fyrirheitna landinu .
Móðir Koum barðist við krabbamein og mæðginin drógu fram lífið með matarmiðum frá félagsþjónustunni .
19 ára gamall kynntist hann Acton sem taldi hann á að hætta háskólanámi og ganga til liðs við Google .
Þeir störfuðu saman hjá Yahoo til ársins 2007 , þegar þeir hættu báðir .
Eftir að taka sér ársleyfi til að ferðast saman um Suður-Ameríku héldu þeir heim til að leita sér að vinnu .
Þeir sóttu báðir um störf hjá ýmsum tæknifyrirtækjum , meðal annars Facebook , en fengu ekkert að gera .
Þá var lítið annað í stöðunni en að stofna eigið fyrirtæki .
Nú , fimm árum seinna , hefur Facebook keypt af þeim fyrirtækið fyrir stórfé , og Koum hefur öðlast sæti í stjórn Facebook .
Til að minnast harðræðis uppeldisáranna skrifaði hann undir afsalið af Whatsapp á tröppum félagsþjónustunnar þar sem hann sótti matarmiðana í æsku .
