Á bakvið hönnunarfyrirtækið Tulipop standa þær Helga Árnadóttir og Signý Kolbeinsdóttir og búa þær til skapandi og fallegar vörur fyrir börn sem höfða til fólks á öllum aldri .
Tulipop verður með skemmtilegan viðburð á HönnunarMars , teiknismiðju fyrir krakka á öllum aldri , laugardaginn 29. mars milli kl. 12 og 16 á Hverfisgötu 39 .
Um leið verður ný vörulína Tulipop fyrir árið 2014 frumsýnd .
" Krakkar fá skapandi Tulipop teiknibækur og leiðsögn við að skapa sínar eigin teikningar á meðan DJ Snorri og Stefán þeyta skífum , " segir Signý .
Meðal nýrra vara sem Tulipop er að setja á markað eru Bubble og Gloomy vatnsflöskur , Maddý matarstell , minnisbækur , hnífaparasett úr stáli og margt fleira .
" Í Tulipop heiminum búa krúttlegar og heillandi persónur , eins og sveppastrákurinn hugljúfi Bubble , sem ann öllu sem hrærist , og systir hans Gloomy , hugrakka og ævintýragjarna sveppastelpan sem hræðist ekkert .
" Vörulína Helgu og Signýjar hefur vakið mikla athygli erlendis og meðal annars hlotið alþjóðleg hönnunarverðlaun .
