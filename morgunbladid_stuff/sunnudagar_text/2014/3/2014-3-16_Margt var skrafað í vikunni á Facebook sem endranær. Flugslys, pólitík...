Margt var skrafað í vikunni á Facebook sem endranær .
Flugslys , pólitík og fleira var til umfjöllunar .
Blaðamaðurinn Erla Hlynsdóttir var augljóslega búin að fá nóg af gaspri og getgátum um flugslysið dularfulla sem fyllt hefur fréttatíma undanfarna daga .
Hún sagði á sinni Facebook-síðu : " Ef ég þarf að lesa enn einu sinni hér á Facebook að flugslysið dularfulla minni einhvern á sjónvarpsþættina LOST – þá einfaldlega drep ég mig .
" Fjölmiðlamaðurinn Bergsteinn Sigurðsson velti upp spurningum um gagnrýna hugsun : " Þetta er status um gagnrýna hugsun : Einu sinni var ég í heimspekilegum forspjallsvísindum í háskólanum og náði þar góðri einkunn með því að lepja upp gagnrýnislaust allt sem Páll Skúlason hafði skrifað um gagnrýna hugsun .
Eftir á að hyggja var þetta dýrmæt lexía .
" Rithöfundurinn Andri Snær Magnason sagði fréttir af nýjustu afrekum bóka sinna á Facebook-síðu sinni : " Varúð montstatus : Góðar fréttir frá Bretlandi .
Sagan af bláa hnettinum er komin á stuttlista ( shortlist ) UKLA-verðlaunanna .
Ein helstu barnabókaverðlaun Bretlands .
6 bækur tilnefndar í hverjum flokki , auk þess eina , , erlenda " bókin á öllum stuttlistunum .
" Hlaut rithöfundurinn röð af hamingjuóskum í kjölfarið .
Steinunn Ólína Þorsteinsdóttir , ritstjóri Kvennablaðsins , birti í vikunni á Facebook-síðu sinni sjálfsmynd af sér og fjölmiðlamanninum Eiríki Jónssyni og skrifaði einfaldlega við hana " Hitti keppinautinn ! " en sem kunnugt er heldur Eiríkur úti vefmiðli í eigin nafni .
