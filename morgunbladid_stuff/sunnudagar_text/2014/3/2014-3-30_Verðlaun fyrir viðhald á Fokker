Fokker Services , sem er hluti af Fokker Technologies í Hollandi , veitti nýlega afkastaverðlaun í fimm flokkum til flugrekenda Fokker-flugvéla .
Flugfélag Íslands var tilnefnt í tveimur flokkum ; fyrir meðhöndlun , varahlutainnkaup og viðhald og fyrir hæsta gildi í tæknilegu öryggi .
Fokker-vélar hefur verið í flota FÍ og fyrirrennara þess um bráðum álfarar aldar skeið .
Verðlaunin sýna , segir í frétt frá Flugfélagi Íslands , þann frábæra árangur sem hefur náðst í að stýra öllum viðhaldsþáttum til að auka öryggi í starfsemi félagsins .
Verðlaunin voru afhent á ráðstefnu flugrekenda í Hoofddorp í Hollandi 6. mars sl. Bestu í hverjum flokki " Þessir vinningshafar eru fulltrúar þeirra bestu í hverjum flokki og eru verðugir fulltrúar til að halda Fokker-flugvélunum sem ákjósanlegum kosti og halda áfram samkeppnishæfum flugrekstri á fjölda flugleiða um allan heim , " sagði Frans van de Pol , framkvæmdastjóri Fokker , við afhendingu verðlauna þessara .
sbs@mbl.is 