Sýningin " Lystisemdir – Efasemdir – Heimsendir " verður opnuð í Kling & Bang-galleríi við Hverfisgötu 42 á laugardag klukkan 17 .
Á sýningunni gefur að líta verk eftir Emmu Heiðarsdóttur , Ingibjörgu Sigurjónsdóttur , Loja Höskuldsson , Margréti Helgu Sesseljudóttur og Sigurð Ámundason .
Sýningarstjóri er Anna Hrund Másdóttir .
Ragnar Kjartansson myndlistarmaður fylgir sýningunni úr hlaði og segir að sýnendur séu fimm vonartírur reykvískrar myndlistar .
Á sýninguna hafa verið valdir listamenn " sem hafa látið að sér kveða með ljóðrænum efasemdum á síðustu árum ...
Þessir listamenn skapa verk sem fylla okkur samtímis af von og vonleysi " .
