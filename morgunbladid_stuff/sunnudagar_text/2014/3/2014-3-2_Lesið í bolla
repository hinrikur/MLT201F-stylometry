Allir geta spreytt sig á því að spá í bolla , sem er afar skemmtilegt og einfalt .
Fáar reglur gilda og ímyndunaraflið er það sem skiptir öllu máli þótt nokkur einföld tákn séu til leiðbeiningar .
Hér eru þó nokkur þeirra sýnd með útskýringum .
Gott er að drekka svart sterkt kaffi úr hvítum bolla og fremur víðum svo lesturinn sé auðveldari .
Skyndikaffi gengur ekki .
Eftir að drukkið hefur verið úr bollanum er honum snúið þrjá hringi rangsælis fyrir ofan höfuð og blásið í hann krossmark .
Bollinn er látinn þorna á ofni á hvolfi .
Áhugasamir lesendur um drauma geta á næstu vikum freistað þess að senda lýsingu á draumum sínum og fengið þá ráðna .
julia@mbl.is 