Þátturinn sem öll fjölskyldan getur horft á ? Fjölskyldumeðlimir eru á ýmsum aldri með fjölbreyttar þarfir .
Við horfum frekar sjaldan á þætti , en horfum frekar á myndir .
Stelpurnar velja oft myndir sem voru í uppáhaldi þegar ég var yngri .
Má t.d. nefna hina stórgóðu ET , Goonies , Star Wars og fleiri klassíkera .
Maturinn sem er í uppáhaldi hjá öllum ? Á föstudögum eru pitsakvöld .
Þá hjálpumst við að við að elda .
Allir fá sína eigin pitsu með því sem þeim þykir best .
Stundum gerum við það sem við köllum " crazy friday " .
Það er sama hráefni og í pitsu en deigið notað til að gera formið skemmtilegra , t.d. skrímsli , hús eða hvað sem okkur dettur í hug .
Skemmtilegast að gera saman ? Okkur þykir mjög gaman að vera saman og gera það sem hvatvísin segir okkur að gera .
Föstudagspitsan er gott dæmi um það .
Við förum mikið í sund , þar erum við öll börn og við foreldrarnir gefum ekkert eftir í rennibrautunum .
Borðið þið morgunmat saman ? Það er allur gangur á því hvernig því er háttað .
Í svona stórri fjölskyldu er mjög misjafnt hvenær menn vakna .
Þetta er mjög frjálslegt hjá okkur .
Um helgar reynum við þó að gera eitthvað öðruvísi en á virkum dögum og erum grimm í " full english / american " með beikon , egg , bakaðar baunir , skonsur og fleira djúsí .
Svona kóngafæði dugar langt inn í daginn .
Hvað gerið þið saman heima ykkur til dægrastyttingar ? Hér er mikið hlustað á tónlist og jafnvel dansað .
Þó ég sé kannski ekki sá sleipasti í þeim efnum .
Annars er þetta bara misjafnt , oft vilja menn bara dunda sér í friði eftir amstur dagsins .
Eigið þið eftirlætisstað sem þið farið á ? Mývatnssveitin er æði stendur einhvers staðar .
Það á svo sannarlega við okkur .
Í Mývatnssveit eru margir uppáhaldsstaðir .
Hesthúsið hans afa Kobba þykir skemmtilegur staður sem og Jarðböðin , garðurinn hennar ömmu og fleira og fleira .
Í sumar ætlum við að rannsaka nýja staði af miklum móð , enda af nógu að taka .
