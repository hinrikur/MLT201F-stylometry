Vísindamenn í Georgetown-háskólanum í Washingtonríki hafa komist að því að hægt er að segja fyrir um alzheimer í einstaklingum með blóðprufu .
Rannsóknin sýnir fram á 90% nákvæmni og getur sagt fyrir um hvort einstaklingur muni þróa með sé sjúkdóminn á næstu þremur árum frá greiningu .
Þetta kemur fram í frétt BBC , en vísindamennirnir birtu niðurstöður rannsókna sinna í tímaritinu Nature Medicine .
Sérfræðingar segja að niðurstöðurnar eigi eftir að staðfesta endanlega með viðameiri klínískum rannsóknum .
Fari svo að rannsóknirnar staðfesti að hægt sé að segja fyrir um sjúkdóminn með blóðprufu yrði það stórt skref áfram í baráttunni við alzheimer .
Í rannsókninni , sem gerð var á fimm ára tímabili , var blóðsýni tekið úr 525 manns yfir sjötugt .
Blóðsýni úr 53 einstaklingum sem þróuðu sjúkdóminn með sér eða svipuð einkenni elliglapa voru borin saman við 53 einstaklinga sem voru enn andlega hraustir .
Munur fannst á tíu fitustigum í líkamanum milli hópanna .
Umræddar fitur eiga að geta skorið úr um hvort einstaklingurinn þróar með sér sjúkdóminn á komandi árum .
Alzheimer eða elliglöp er gríðarlega algengur sjúkdómur og hrjáir um 44 milljónir manna .
Talið er að sú tala eigi eftir að þrefaldast árið 2050 .
Sjúkdómurinn herjar hljóðlega á heilann í meira en áratug áður en einhver einkenni láta á sér kræla .
Læknar telja að lyfjameðferðir dugi ekki þar sem sjúklingar hefji þær of seint til að hafa einhver áhrif .
Þess vegna er þessi uppgötvun á forspá um sjúkdóminn afar mikilvæg .
