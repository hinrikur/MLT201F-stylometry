Til eru ýmsar leiðir til þess að losna við bletti úr fötum .
Flestir blettir fara úr í þvotti , aðrir í hreinsun en sumu er erfitt að ná úr fötum .
Besta meðhöndlun á slíkum blettum er að hreinsa þá eins fljótt og auðið er .
Því lengur sem beðið er , því erfiðara getur það reynst að ná blettum úr .
Hér eru ráð við nokkrum algengum blettum í fötum .
Blóð Yfirleitt hverfur blóðblettur úr fötum eftir þvott í 95°C heitu vatni .
Hins vegar á það ekki við um flest föt í dag og því þarf að taka blettinn til meðferðar .
Gott er að láta kalt vatn renna úr krananum á flíkina og láta vatnið renna í gegnum efnið .
Þá er efnið nuddað varlega og síðan sett í þvottavél .
Þetta á aðeins við um frekar ferska bletti .
Ef um er að ræða gamla bletti þarf að leggja flíkina í ylvolgt vatn .
Áður en það er gert þarf að setja þvottaefni sem hefur að geyma efnakljúfa í vatnið , 2 msk .
af salti á hvern lítra og láta þetta leysast upp í vatninu .
Flíkin er látin liggja þar í um hálfa klukkustund og þarf þá að taka tillit til þess að sum efni geta tapað litagæðum .
Þá þarf að nudda blettinn örlítið og flíkin því næst þvegin .
Fita Fitublettur í flík hverfur í flestum tilfellum í þvotti við 60°C heitt vatn eða hærra hitastig .
Hins vegar er gott að hafa varann á og gera viðeigandi ráðstafanir , því ef búið er að þvo flíkina er nánast ómögulegt að ná fitublettinum úr .
Fyrst er bletturinn bleyttur með örlitlu vatni og uppþvottalegi , sem notaður er við uppvask með höndum .
Gott er að láta uppþvottalöginn liggja í flíkinni í ca .
fimm klukkustundir og flíkin síðan þvegin .
Kaffi Kaffiblett er auðveldlega hægt að skola úr með því að halda flíkinni undir vatnsbunu og nudda í leiðinni .
Hins vegar ef bletturinn er gamall þarf að taka blettinn til meðferðar .
Blettinum er dýft í nýmjólk og flíkin þvegin við 60°C hita .
Ef flíkin er þvegin við lægra hitastig er uppþvottalögur settur á blettinn eftir að hafa notað nýmjólk og látinn liggja á blettinum í um 5 klukkustundir .
Þvoið síðan flíkina .
