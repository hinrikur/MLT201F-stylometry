HPV eða Human Papilloma Virus ( vörtuveirur ) eru veirur sem hafa fylgt mannkyninu í milljónir ára .
HPV er algengasti kynsjúkdómurinn í heiminum .
Talið er að um 80% kvenna og karla smitist einhverntíma á lífsleiðinni af HPV , þar af er talið að um 50-60% kvenna undir 25 ára aldri hafi veiruna í sér á hverjum tíma .
Þekktar tegundir veirunnar eru yfir 100 .
Margir kannast eflaust við það að fá vörtur á fingur og fætur , sérstaklega börn , en það er ein sjúkdómsmynd HPV veirunnar .
Um 40 tegundir geta sýkt kynfærasvæði karla og kvenna og valdið frumubreytingum .
Sumar af þessum HPV veirum geta einnig valdið sýkingu í munni og koki beggja kynja og enn aðrar valda kynfæravörtum eða frumubreytingum í leghálsi .
Af þessum 40 geta allar valdið frumubreytingum í leghálsi en um 15 þeirra eru krabbameinsvaldandi .
Leghálskrabbamein og frumubreytingar í leghálsi eru af völdum HPV .
Veiran getur líka valdið krabbameini í hálsi og koki en einnig endaþarmsopi .
Auðvelt að smitast HPV veiran smitast við kynlíf en getur einnig smitast við snertingu .
Í rauninni mætti líkja veirunni við kvef , svo algeng og auðfengin er hún .
" Ef einstaklingur hefur lifað einhverskonar kynlífi þá er hann orðinn útsettur fyrir smiti .
En það jákvæða er að um 90% þeirra sem fá veiruna ná að losa sig við hana .
Þó ekki sé fullkomlega þekkt af hverju sumir losna við veiruna en aðrir ekki þá er talið að ónæmiskerfið vinni gegn þessum veirum , rétt eins og öðrum veirum , " segir Kristján Oddsson , yfirlæknir og sviðsstjóri leitarsviðs Krabbameinsfélags Íslands .
" Hins vegar standa eftir um 10% sem fá viðvarandi sýkingu með HPV sem eykur hættuna á þróun leghálskrabbameins ef hún fær að vera óáreitt í langan tíma .
Þess vegna er regluleg mæting í leghálskrabbameinsleit svo mikilvæg .
" Eina leiðin til að komast hjá því að fá HPV smit er að snerta aldrei eða láta aldrei snerta á sér kynfærin .
Mikilvægt að fara í skoðun Ragnheiður I. Bjarnadóttir , fæðingar- og kvensjúkdómalæknir og formaður félags íslenskra fæðingar- og kvensjúkdómalækna , segir að ekki sé vitað hvers vegna sumir nái að losa sig við veiruna en aðrir ekki .
" Það veit enginn af hverju sumar konur læknast en aðrar fá frumubreytingar .
Það er vitað að áhættan er meiri eftir því sem þú ert yngri að byrja að stunda kynlíf .
Aðrir mögulegir áhrifaþættir geta spilað inn í , á borð við reykingar og ónæmisbælandi sjúkdóma eða lyf .
" Mikilvægt sé að fara reglulega í leghálsskoðun og eru skoðanirnar örari ef frumubreytingar finnast .
Hún hvetur konur til að mæta í skoðun þegar þær fá bréf og leggur áherslu á að ef frumubreytingar eru greindar snemma er hægt að koma í veg fyrir að krabbamein þróist .
Hægt er að taka leghálssýni á heilsugæslustöðvum og kostar það 4.200 krónur .
Bólusetningin er þó töluvert dýrari .
Hún er framkvæmd í þrígang og kostar frá 17-23 þúsund krónur í senn , eða um 50-70 þúsund krónur eftir því hvaða bóluefni er valið .
Kristján segir bólusetningu veita bestu vörn ef bólusett er áður en kynlíf hefst .
Sumstaðar erlendis sé konum að 26 ára aldri ráðlögð bólusetning og konur allt að 45 ára aldri gætu haft gagn af bólusetningu .
Karlmenn einnig í áhættuhópi Það sem ef til vill fáir vita er að HPV getur einnig valdið krabbameini hjá körlum .
Samkynhneigðir og tvíkynhneigðir karlmenn eru 17% líklegri til að fá krabbamein í endaþarmsop , en gagnkynhneigðir karlmenn en slík krabbamein eru sjaldgæf .
Auk þess geta allir karlmenn fengið krabbamein í getnaðarlim , en það er þó sjaldgæft .
Kristján segir að sums staðar erlendis sé sagt að karlmenn upp að 26 ára aldri gætu haft gagn af bólusetningu , sérstaklega ef þeir eru í þessum áhættuhópi .
" Það eru ákveðnir áhættuhópar sem ættu að hugleiða þessa bólusetningu og helst áður en þeir hafa kynmök .
" Ungar stúlkur á Íslandi fá ókeypis bólusetningu gegn HPV við 12 ára aldur .
Drengirnir eru hins vegar ekki bólusettir .
Þórólfur Guðnason , yfirlæknir á sóttvarnasviði landlæknisembættisins , segir ýmsar vangaveltur hafa sprottið upp um það hvort nauðsynlegt sé að bólusetja drengi .
" Í Bandaríkjunum hefur ekki gengið vel að bólusetja drengina , þátttaka þeirra þar er léleg .
Ef útrýma á veirunni í samfélaginu þarf þátttakan að vera góð , " segir hann .
" Þetta er umræða sem verður haldið áfram og kann að vera að ákveðið verði að bólusetja drengi , en það er allavega ekki komið að því eins og stendur .
" 