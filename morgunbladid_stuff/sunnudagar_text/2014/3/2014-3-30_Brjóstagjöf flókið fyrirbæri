Mæður með barn á brjósti brenna oft ýmsar spurningar á vörum .
Getur einhver afþreying haft slæmar afleiðingar fyrir brjóstamjólkina eða engar ? Sérfræðingur segir enga uppskrift að því til fyrir konur og vonar að svo verði aldrei .
Brjóstagjöf sé of flókin fyrir slíkt .
Gunnþórunn Jónsdóttir gunnthorunn@mbl.is Brjóstagjöf getur verið flókin athöfn þó hún virðist mörgum gjarnan einföld .
Margar konur velta fyrir sér hvort ákveðinn matur eða ákveðin afþreying geti haft neikvæðar afleiðingar eða engar .
Spurð út í þetta segir Arnheiður Sigurðardóttir , aðjúnkt við Háskóla Íslands og brjóstagjafaráðgjafi , sem heldur úti heimsíðunni www.brjostagjof.is , að engin stöðluð uppskrift sé til að brjóstagjöf enda engar tvær konur eins og breytileikinn mikill .
Varlega þurfi að fara með ráðleggingar og kynnast viðkomandi móður til þess að geta gefið viðeigandi leiðbeiningar .
" Við verðum að hætta að vera með þessar stöðluðu leiðbeiningar og horfa frekar á móður og barn og þreifa okkur áfram .
Finna út hvað við eigum að gera , í hvaða takti og hvernig .
" Reynslu annarra oft þvingað upp á nýbakaðar mæður Hún segir fólk oft reyna að þvinga reynslu annarra upp á konur þótt hún eigi ef til vill ekkert við þær .
Líkami kvenna sé misjafnlega uppbyggður og starfsemin líka .
" Þetta er ekki svona einfalt .
Þetta er í raun miklu flóknara en fólk gerir sér grein fyrir , " segir Arnheiður .
" Sumar mjólka vel og virðast geta gert allt .
Aðrar verða að fara varlega .
Það er enginn galli , líkami þeirra starfar bara öðruvísi og þær þurfa því að taka á málum öðruvísi .
Það er ekki hægt að banna eitthvað fyrir alla heildina .
" Engin mjólkar eins Mikil átök verða í líkamanum þegar kona fæðir barn og í framhaldi af því þegar mjólkurframleiðsla fer í gang .
Konur eru í kjölfarið að kynnast líkama sínum upp á nýtt .
Sumar konur þurfa að gefa ábót á meðan aðrar gætu mjólkað þremur börnum .
Fyrsta val ábótar ætti að vera mjólkuð brjóstamjólk , annað val mjólk úr mjólkurbanka , sem við eigum ekki og svo síðast þurrmjólk samkvæmt WHO .
" Það er oft sem ábót tekur yfir brjóstagjöf og stundum getur hún eyðilagt hana .
Ef konur þurfa að gefa ábót þá er það allt í lagi , en passa verður að ábótin skemmi ekki fyrir brjóstagjöfinni , " segir Arnheiður .
" Þannig að þetta er allavegana og mikilvægt að fólk átti sig á að ekki sé hægt að ganga út frá því að brjóstagjöf sé eins hjá öllum konum.Lítið barn sem fær ekki næga næringu getur ekki unnið upp mjólkurframleiðslu móður sinnar heldur þarf hún sjálf að vinna í því að auka hana .
Það fer eftir stærð vandans hverju sinni hvernig það er gert en mikilvægt er að gera það snemma áður en vandann stigmagnast , því lítið barn á alltaf að vera vel nært .
" Arnheiður hvetur konur til að mæta á brjóstagjafanámskeið .
Á brjóstagjafanámskeiðum er lögð áhersla á að efla sjálfstraust kvenna og að þær læri að þekkja líkama sinn , ásamt því að lesa út úr þeim merkjum sem barnið sýnir .
Brjóstagjafanámskeið eru bæði á vegum Þróunarstofu heilsugæslunnar og Lygnu .
