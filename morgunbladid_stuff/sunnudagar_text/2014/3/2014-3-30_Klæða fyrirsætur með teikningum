Það verður mikið um að vera í hönnunar- og mennigarlífinu í Reykjavík um helgina en hönnunarhátíðin HönnunarMars er nú í fullum gangi .
Einn af þeim spennandi viðburðum sem tilheyra hátíðinni er sýningin Línur .
Línur eru samsýning Hildar Yeoman , Barkar Sigþórssonar og Ellenar Loftsdóttur þar sem myndlist , tíska og ljósmyndun er blandað saman á áhugaverðan hátt .
Sýningin veltir fyrir sér á skemmtilegan hátt einangrun Íslands frá alþjóðlega tískuheiminum .
" Þetta eru nektarljósmyndir sem Börkur Sigþórsson tók og ég valdi fatnað og Hildur klæddi fyrirsæturnar með teikningum sínum , " segir Ellen Loftsdóttir .
Ellen bætir jafnframt við að hver mynd hefur sinn ákveðna karakter þrátt fyrir að hugmyndin á bak við myndirnar sé sú sama .
" Þessi hugmynd spratt upp hjá mér þegar ég flutti heim frá London .
Í London er aðgangur að hátískufatnaði mjög greiður en á Íslandi eru hinsvegar takmarkaðir möguleikar í boði .
Sem gerir mína vinnu talsvert erfiðari .
Út frá þessum pælingum fæddist þessi hugmynd að taka nektarmyndir af íslenskum fyrirsætum , velja hátískufatnað af netinu og fá síðan Hildi Yeoman til að klæða fyrirsæturnar með teikningum sínum .
Fríða María Harðardóttir sá um förðun og fyrirsæturnar Kolfinna Kristofersdóttir , Andrea Röfn Jónasdóttir og Edda Óskars frá Eskimó models sátu fyrir .
" Línur eru partur af HönnunarMars og verður sýningin opin um helgina í Hörpu .
