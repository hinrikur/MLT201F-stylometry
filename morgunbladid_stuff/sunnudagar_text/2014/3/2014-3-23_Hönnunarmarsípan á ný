Hönnunarmars fer fram dagana 27.-30. mars næstkomandi .
Í þriðja sinn verður hægt að fjárfesta í lakkrískonfektkubbnum Hönnunarmarsípani , til styrktar góðu málefni , meðan á hátíðinni stendur .
Lakkrískubbarnir eru hugarfóstur og hönnun Örnu Rutar Þorleifsdóttur og Ránar Flygenring og framleiddir í samstarfi við sælgætisgerðina Sambó .
Tíu prósent af andvirði hvers selds marsipankubbs renna til styrktar Krabbameinsfélaginu .
Hægt verður að nálgast lakkrískubbana á eftirtöldum sölustöðum : Spark Design Space , Hrími , Kraumi , Vínberinu , Epal í Hörpu , Mýrinni og vefsíðunni www.kaupstadur.is .
