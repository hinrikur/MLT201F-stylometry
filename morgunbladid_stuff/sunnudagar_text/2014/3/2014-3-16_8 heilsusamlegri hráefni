Það þarf ekki að vera flókið að breyta mataræði til hins betra .
Margt smátt gerir eitt stórt á vel við um mataræði og því ágætt að taka eitt skref í einu þegar skipt er út fyrir hollari fæðu .
Skiptu út venjulegri mjólk fyrir lífræna mjólk Skiptar skoðanir eru á því hvort ráðlagt sé að drekka mikið af mjólk .
Allt er gott í hófi en það getur verið snjallt að skipta stundum út venjulegri mjólk fyrir lífræna mjólk , t.d. hrísmjólk , möndlumjólk eða haframjólk .
Skiptu út banana fyrir bláber Þó að ber séu sæt á bragðið er mun minni ávaxtasykur í þeim en í bönunum og eru þau einnig stútfull af andoxunarefnum .
Skiptu út kaffi fyrir te Koffín færir þér orku en þó aðeins í skamman tíma .
Grænt te er betra fyrir líkamann en kaffi en það inniheldur fullt af andoxunarefnum og ýmsum næringarefnum .
Auk þess er það vatnslosandi .
Skiptu út " diet " gosdrykkjum fyrir sódavatn " Diet " gosdrykkir hafa minni kaloríur en venjulegir gosdrykkir en á móti er mikið af gervisykri í þeim sem gerir það að verkum að líkaminn sækir í sætuefni fljótlega eftir vænan sopann .
Snjallt er að skipta út fyrir sódavatn og jafnvel kreista smá lime eða sítrónu út í .
Skiptu út hnetum fyrir fræ Hnetur tíðkast yfirleitt sem holl fita fyrir líkamann en margar hverjar eru vel saltaðar , sykraðar eða ristaðar .
Þá er ráð að skipta yfir í fræ .
Gott er að blanda þeim saman í ílát og borða milli mála .
Sólblómafræ , sesamfræ og graskersfræ er sérlega góð blanda .
Skiptu út fitusnauðu jógúrti fyrir venjulegt jógúrt Bragðbætt jógúrt inniheldur yfirleitt mikinn sykur jafnvel þó að á því standi að það sé fitusnautt eða létt .
Betra er að borða bragðlaust , venjulegt jógúrt og bæta við ávöxtum eftir smekk .
Skiptu út mjólkursúkkulaði fyrir dökkt lífrænt súkkulaði Flest súkkulaðistykki innihalda mikið magn af sykri og gefa líkamanum mjög litla næringu , jafnvel enga .
Hins vegar inniheldur dökkt , lífrænt súkkulaði lítinn sykur og getur það aukið blóðflæði upp í heila og hjarta , sem kemur starfsemi líkamans betur af stað .
Skiptu út ávaxta-bústi fyrir grænt búst Það er gott að halda ávaxtrasykri í lágmarki og borða meira grænmeti .
Gott er að blanda grænu grænmeti saman við avókadó , engifer og ýmis fræ á borð við hampfræ sem eru rík af ómega-fitusýrum .
