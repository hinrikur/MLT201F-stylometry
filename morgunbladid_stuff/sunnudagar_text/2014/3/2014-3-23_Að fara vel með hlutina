Aurapúkinn hefur allt frá því hann var lítill púkalingur hugsað vel um hlutina sína .
Eitthvað hefur heppnast svona vel í uppeldinu , að það sem Púkinn á er vel um séð : fatnaður endist svo árum skiptir , því hann er þveginn varlega .
Púkinn notaði sömu skólatöskuna frá 10 ára aldri og út háskólann .
Aldrei sást á leikföngunum .
Skór fylgja púkanum í gegnum heilu æviskeiðin .
Að hugsa vel um eigurnar er eitt besta sparnaðarráð sem hugsast getur , og leyfir líka að fólk getur látið eftir sér dýrari og vandaðri hluti .
Þegar gæði og rétt umgengni fara saman gerast galdrar .
Til dæmis er ekkert sem segir að dýrir spariskór frá góðum framleiðanda , sem fá reglulega næringu og bón , og er haldið frá vætu og slabbi , geti ekki enst alla ævi .
Hvað þá ef skósmiður fær að nostra við skóna á nokkurra ára fresti .
Og er ekki skrítið hvað vandlega þrifnir bílar virðast bila sjaldnar ? 