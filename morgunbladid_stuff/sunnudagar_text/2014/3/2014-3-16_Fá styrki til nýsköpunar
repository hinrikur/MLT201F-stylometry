Í gær voru veittir úr Vísindasjóði Landspítalans þrír tveggja milljóna kr. nýsköpunarstyrkir .
Þetta er í fyrsta sinn sem sjóðurinn veitir slíka styrki , en þá fengu Einar Stefánsson , yfirlæknir og prófessor við augndeild , Orri Þór Ormarsson , barnaskurðlæknir á Barnaspítala Hringsins , og Páll Torfi Önundarson , yfirlæknir og prófessor við blóðmeinafræðideild .
Súrefnismælir fyrir sjónhimnu af rannsóknarstigi yfir í klíníska notkun er yfirskrift rannsóknar Einars Stefánssonar sem vinnur í samstarfi við lækna , verkfræðinga og fleiri – heima og heiman .
" Einar og samstarfsmenn eru í fremstu röð í heiminum á þessu sviði og hafa gert fjölda uppgötvana og hafa þróað mælitæki til að mæla súrefnisástand augna í mönnum .
Það tæki er grundvöllur sprotafyrirtækis , Oxymap ehf. , " segir í frétt frá Landspítalanum .
Þar kemur fram að rannsóknarhópurinn hafi meðal m.a. þróað nanótækni til að koma lyfjum betur inn í auga og gert einkaleyfisvarðar uppgötvanir á því sviði .
Nýtt lyf til meðhöndlunar á hægðatregðu og til tæmingar fyrir ristilspeglanir er verkefni Orra Þórs Ormarssonar sem er í samstarfi við Einar Stefánsson yfirlækni , Háskóla Íslands og Lýsi hf. Pharmarctica á Grenivík .
Orri er barnaskurðlæknir og hefur starfað á Landspítalanum frá 2006 .
Stundar rannsóknir á stílum til notkunar við hægðatregðu og verkefnið sem nú fékk styrk er meðal annars grunnur að doktorsnámi Orra við Háskóla Íslands .
Nýjungar og próf Stjórnun warfarins með Fiix-prothrombin-tíma ( Fiix-INR ) í samanburði við prothrombin-tíma ( INR ) er verkefni Páls Torfa Önundarsonar og samverkafólks hans .
Páll Torfi hefur aðallega stundað rannsóknir á sviði blóðstorknunarvandamála og blóðþynningar og hefur komið fram með ýmsar nýjungar og próf á því sviði sem gefa góða raun .
sbs@mbl.is 