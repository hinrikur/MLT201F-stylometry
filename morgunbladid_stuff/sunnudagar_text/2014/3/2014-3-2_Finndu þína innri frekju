Aurapúkinn er afskaplega ljúfur að eðlisfari og getur jafnvel átt það til að láta vaða yfir sig .
Ætli þetta sé ekki blessað íslenska langlundargeðið , eða hvað ? En það varð púkanum til happs að hann hélt út í heim að stunda nám .
Þar dvaldist hann lengi , í landi þar sem lífið var enginn dans á rósum og fólk almennt hrjúfara og beinskeyttara en tíðkast á Íslandi .
Þar fékk aurapúkinn bein í nefið og varð fyrir vikið að betri neytanda .
Hann fann hjá sér röddina , losnaði við feimnina , lærði að prútta og standa á sínu .
Vitaskuld á fólk alltaf að vera smekklegt og kurteist en í mörgum viðskiptum er svigrúm fyrir ögn meiri frekju .
Það sakar ekki að biðja um afslátt .
Enginn skaði er skeður þó að sölumaður sé beðinn um einhvern smávægilegan kaupauka .
Hvað er það versta sem getur gerst ? Með hæfilegri frekju er oft hægt að gera mun betri kaup hér og þar .
Safnast þegar saman kemur .
