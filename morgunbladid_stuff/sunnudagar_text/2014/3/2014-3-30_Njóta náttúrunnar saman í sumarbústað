Þátturinn sem allir geta horft á ? Það er mjög erfitt fyrir mig að svara því þar sem ég horfi lítið sem ekkert á sjónvarp og dóttir mín ekki heldur og svo eru strákarnir í allt öðrum gír .
Maturinn sem er í uppáhaldi hjá öllum ? Lambahryggur , ekki spurning .
Svo er voða vinsælt að grilla og flestallt sem er sett á grillið er í uppáhaldi .
Skemmtilegast að gera saman ? Ætli það sé ekki að fara upp í sumarbústað og njóta náttúrunnar , slappa af í heitum potti , fara í göngutúra , spila og svoleiðis .
Við erum líka það heppin að hafa fengið að ferðast mikið til framandi landa og það er alltaf í uppáhaldi .
Á sunnudögum er fjölskylduhefð að fara í hádegisverð saman á Laundromat .
Borðið þið morgunmat saman ? Já , við borðum morgunmat saman og vöknum tímanlega til að forðast stress .
Þá búum við til hafragraut , hollt ávaxta / skyr-smoothie eða fáum okkur bara Wheetos .
Hvað gerið þið saman heima ykkur til dægrastyttingar ? Það er voða misjafnt ! Victoría Rán dóttir mín er mikill dundari , hún getur dundað alveg endalaust meðan ég er að vinna heima .
Við förum oft í heimsókn til ömmu eða Hrefnu frænku , stundum fyllist allt af vinum og svo les ég mikið fyrir þau á kvöldin .
