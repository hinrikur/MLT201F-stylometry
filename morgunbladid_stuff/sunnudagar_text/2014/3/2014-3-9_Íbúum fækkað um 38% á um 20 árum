Bæta þarf netsamband , auka framboð á íbúðarhúsnæði , stuðla að nýsköpun í atvinnulífi og þoka ýmsum fleiri málum áfram .
Þetta kom fram á íbúafundi sem haldinn var á Kirkjubæjarklaustri nýverið þar sem fulltrúar Skaftárhrepps , Byggðastofnunar , Samtaka sunnlenskra sveitarfélaga og heimamanna fóru yfir stöðu mála í byggðinni með eflingu hennar í huga .
Skaftárhreppur er eitt af fjórum byggðarlögum þar sem Byggðastofnun vinnur að verkefninu Brothættar byggðir í samstarfi við íbúa .
Sá vandi sem við er að etja í Skaftárhreppi endurspeglast í íbúatölum .
Í sveitarfélaginu bjuggu 612 manns árið 1990 , 574 manns tíu árum síðar og nú eru íbúarnir 443 .
Fækkunin á þessu 24 ára tímabili er 38% .
Til að snúa þessu við þarf ýmsar aðgerðir .
Fleiri í Frið og frumkraft Einfalt virðist að koma upp ljósnetstengingum í þéttbýlinu á Klaustri , samkvæmt niðurstöðum vinnuhóps Skaftárhrepps um fjarskiptamál .
Segir í frétt frá Byggðastofnun að í byggðaáætlun 2014-2017 , sem nú liggur fyrir Alþingi , sé lögð rík áhersla á að jafna aðstöðu allra landsmanna m.a. til fjarskiptatenginga .
Til að koma til móts við þörf fyrir aukið íbúðarhúsnæði , er unnið að nýju deiliskipulagi á vegum sveitarfélagsins og auk þess sem þörf fyrir leiguhúsnæði er greind .
Á Kirkjubæjarklaustri þarf húsnæði fyrir 25- 30 manns yfir sumartímann , vegna starfsmanna í ferðaþjónustu .
Á íbúaþinginu var varpað fram hugmynd um að nýta heimavistarálmu í Kirkjubæjarskóla í þessu skyni , en hún gæti rúmað um 20 manns .
Starfsemi klasans Friður og frumkraftur er , að sögn Byggðarstofnunar , að eflast og hefur hann verið opnaður fleiri fyrirtækjum en eingöngu þeim sem sinna ferðaþjónustu .
Spennandi tækifæri eru að opnast í matvælavinnslu og vöruþróun með sláturhúsi á Seglbúðum og kjötvinnslu á Borgarfelli .
