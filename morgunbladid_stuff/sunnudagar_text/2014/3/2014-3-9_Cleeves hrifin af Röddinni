Breski glæpasagnahöfundurinn Ann Cleeves , sem í fyrra var meðal gesta á glæpahátíðinni Icelandic Noir í Reykjavík , valdi nýlega tíu glæpasögur sem henni þykja góðar og áhugaverðar .
Cleeves , sem sennilega er þekktust fyrir bækur sínar um Veru Stanhope sem framhaldsmyndir hafa verið gerðar um , ákvað að velja aðrar glæpsögur en þær skandinavísku sem hún segir vera svo áberandi að hætta sé á að þær skyggi á aðrar glæpasögur .
Íslensk glæpasaga er á lista Cleeves en það er Röddin eftir Arnald Indriðason .
Cleeves segist ekki vera að svindla með því að velja bók eftir íslenskan höfund , því þótt Ísland teljist til Norðurlanda tilheyri það ekki Skandinavíu .
Röddin kom út hér á landi árið 2002 .
Jólahátíðin er að ganga í garð þegar starfsmaður á stóru hóteli í Reykjavík finnst myrtur í kjallara þess .
Hann reynist hafa verið vinafár og lifað fábreyttu lífi en upplýsingar um æskuár hans , ævintýraleg og dapurleg í senn , koma lögreglunni á sporið .
Cleeves segir að lýsingar Arnaldar á lífi starfsfólks á hótelinu og lýsingar á jólaboði sem þar er haldið sýni vel andstæðurnar í lífi ólíkra þjóðfélagshópa .
Meðal annarra höfunda sem komust á listann hjá Cleeves má nefna meistara George Simenon , Deon Mayer og Fred Vargas .
