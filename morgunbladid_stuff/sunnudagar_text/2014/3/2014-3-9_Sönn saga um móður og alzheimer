Fjölmiðlakonan Sally Magnusson , dóttir sjónvarpsmannsins þekkta , Íslendingsins Magnúsar Magnússonar , hefur skrifað bók um móður sína .
Bókin , sem er á metsölulista Sunday Times , nefnist Where Memories Go : Why Dementia Changes Everything .
Magnús Magnússon , sem var í áratugi einn þekktasti sjónvarpsmaður Bretlands , lést árið 2007 .
Hann eignaðist fimm börn með eiginkonu sinni , blaðakonunni Mamie Baird .
Sonur þeirra Siggy lést ellefu ára gamall árið 1973 í bifreiðaslysi .
Mamie var heltekin af sorg en það voru orð eiginmanns hennar sem gerðu að verkum að hún ákvað að láta sorgina ekki yfirbuga sig .
Hann sagði við hana : " Börnin hafa misst bróður sinn .
Ekki láta þau missa móður sína líka .
" Þegar Magnús lést hafði Mamie sýnt fyrstu einkenni þess að vera með alzheimer sem síðan ágerðist .
Mamie lést árið 2012 , 86 ára gömul .
Í bók sinni , sem hefur vakið nokkra athygli , segir Sally Magnusson frá veikindum móður sinnar og lýsir hnignun hennar og umbreytingu og örvæntingu þeirra sem verða vitni að henni .
