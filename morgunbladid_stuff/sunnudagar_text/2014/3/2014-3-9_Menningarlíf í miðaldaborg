Nú höfum við búið hér í Vínarborg í eitt ár og líkar vel .
Vín er ein fallegasta borg sem við höfum komið til og hér er gaman og gott að búa .
Byggingarnar eru mikilfenglegar ( við erum svo heppin að hafa heila höll og meðfylgjandi hallargarð nánast í bakgarðinum hjá okkur ! ) , samgöngurnar eru frábærar og möguleikar til afþreyingar margir , allt frá tónlist og listum til veitingastaða og skemmtigarða .
Það er líka gaman að fara örlítið út fyrir borgina og upplifa austurrísku sveitina .
Í haust fórum við t.d. á uppskeruhátíð vínbænda í grennd við Vín .
Þar sátum við , hlustuðum á alpapopp og gæddum okkur á nýjustu vínafurðum Austurríkis á meðan við nutum útsýnisins .
Nú er farið að vora eftir nokkuð mildan vetur en til stendur að fara í eins og eina skíðaferð áður en við tökum á móti sumrinu .
Vorkveðjur , Herdís , Örvar og Emil Dagur 