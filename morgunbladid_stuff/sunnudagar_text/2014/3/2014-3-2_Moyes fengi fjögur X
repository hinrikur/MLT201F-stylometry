Lilja Katrín Gunnarsdóttir , blaðakona og leikkona , er einstæð móðir með hjarta sem slær í takt við Amelíu dóttur hennar sem verður fjögurra ára á árinu .
Lilja og Amelía eru miklar vinkonur og bardúsa þær margt og mikið með málningarpensilinn á lofti – til að mála bæinn rauðan .
Sjónvarpsþáttur sem allir geta horft á ? " Við Amelía höfum svolítið verið að horfa á þættina hans Davids Attenborough á RÚV , Afríka .
Ótrúleg myndataka sem heillar bæði hana og mig .
Svo slá hjörtu okkar með Manchester United og þó það gangi ekkert sérstaklega vel núna þá styðjum við okkar lið og öskrum þá áfram .
Alla nema Ashley Young .
Hann fær aldrei hvatningu frá okkur .
Amelía horfir alltaf á Ísland got talent og höldum við okkar eigin keppnir heima á kvöldin þar sem hún telur sig fullvissa um að hún geti unnið keppnina .
Ég gef henni alltaf 100% já – hún gefur mér hins vegar alltaf þvert nei .
" Maturinn sem er í uppáhaldi hjá öllum ? " Við eldum oft saman enda Amelía fyndnasti kokkur sem ég veit um .
Hún veit alveg upp á hár hvernig hver einasti réttur er búinn til .
En við eigum okkar fasta eftirrétt , Sterkan Djúp sem smakkast eins og Norðurljós .
Sambland af bragði sem ekki er hægt að útskýra .
" Skemmtilegast að gera saman ? " Við fáum tvær vikur saman á mánuði og þær eru nýttar út í hið óendanlega .
Í sannleika sagt finnst mér ég varla vera á lífi þegar ég er án hennar enda er hún besta vinkona mín .
Við nýtum þessar vikur með því að fara í sund , gönguferðir , leika og lesa og horfa á sjónvarpið .
" 