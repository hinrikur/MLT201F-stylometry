Ferðafélag Íslands er um þessar mundir að kynna nýtt verkefni sem nefnist The Biggest Winner og er sérstaklega ætlað fyrir fólk í yfirvigt eins og fram kemur í tilkynningu frá félaginu .
Um er að ræða hressandi gönguferðir sem verða í rólegri kantinum auk þess sem boðið verður upp á stöðu- og styrktaræfingar .
Ferðafélag Íslands tók þátt í rannsóknarverkefni fyrir tveimur árum þar sem áhrif gönguferða sem heilsubót var sérstaklega mæld meðal fólks í yfirvigt .
Niðurstöðurnar voru sérlega jákvæðar og var ákveðið að Ferðafélag Íslands mundi bjóða upp á gönguferðir fyrir þennan markhóp í kjölfarið .
Páll Guðmundsson , framkvæmdastjóri FÍ , er umsjónarmaður verkefnisins en kynningarfundur fer fram á mánudaginn .
