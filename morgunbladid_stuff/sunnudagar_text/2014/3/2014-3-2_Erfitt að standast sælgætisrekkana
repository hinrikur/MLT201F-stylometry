Íslenskir smekkmenn ættu að þekkja Hermann Hauksson .
Þessi lipri sölumaður starfaði um árabil í versun Sævars Karls en stendur núna vaktina í Boss-búðinni í Kringlunni .
Hvað eruð þið mörg í heimili ? Við erum fimm á heimilinu , ég , konan mín Margrét Elíasdóttir , Martin nítján ára , Arnór fimmtán ára , og Anna Margrét , átta ára .
Hvað áttu alltaf til í ísskápnum ? Alltaf til mjólk og ávextir , enda allir á fullu í íþróttum á heimilinu .
Hvað fer fjölskyldan með í mat og hreinlætisvörur á viku ? Það er á bilinu 50-60 þúsund .
Hvar kaupirðu helst inn ? Verslum alltaf í Bónus eða Krónunni , einnig er Melabúðin oft notuð þar sem við búum í sömu götu .
Hvað freistar í matvörubúðinni ? Ég er algjör nammigrís þannig að sá gangur er oft tekinn í búðinni .
Einnig eru frostpinnar mikilvægir .
Hvernig sparar þú í heimilishaldinu ? Það er konan sem sér um að spara í heimilishaldinu , býr þá helst til mat sem kannski dugar okkur í tvo-þrjá daga .
Hvað vantar helst á heimilið ? Apple TV – en örugglega er einhver á heimilinu ósammála mér með það .
Eyðir þú í sparnað ? Það er stefnan að kaupa sér hjól og spara þannig bílinn og bensín í framtíðini .
Er undir mikilli pressu frá Pétri , verslunarstjóra Boss , í þeim málum , enda hjólar hann allt .
Skothelt sparnaðarráð ? Mexíkósk kjúklingasúpa : Það er hægt að hafa hana í matinn í allt að þrjá-fjóra daga í röð og hún verður bara betri með hverjum deginum sem líður .
