1. Að nota skýr fyrirmæli Þegar við gefum börnunum fyrirmæli þá viljum við segja þeim hvað þau eiga að gera , en ekki segja þeim hvað þau eiga ekki að gera .
Dæmi um skýr fyrirmæli er " sestu á rassinn " .
Dæmi um óskýr fyrirmæli er þá " ekki standa í stólnum " .
Síðari fyrirmælin segja börnunum ekki hvernig þau eiga að hegða sér heldur einungis hvernig þau eiga ekki að hegða sér .
2 .
Að foreldrar standi við það sem þau segja við börnin sín Ef við erum búin að taka ákvörðun um að segja " nei " eða " já " við einhverju þá verðum við að standa við það .
Þegar foreldrar standa ekki við það sem þau segja þá eru það óskýr skilaboð til barnsins og eykur líkurnar á að börnin prófi sig enn frekar áfram næst .
3 .
Að hafa skýran ramma Fyrir sum börn getur verið nauðsynlegt að hafa mjög skýran ramma og það fer þá yfirleitt illa í þau börn þegar mörkin eru breytileg .
Með skýrum ramma á ég til dæmis við það hvaða hegðun er í boði að sýna á heimilinu , hvar er í boði að gera tiltekna hluti ( eins og bursta tennurnar , er það bara inni á baðherberginu eða er í lagi að gera það frammi ) .
Fyrir önnur skiptir þessi rammi kannski ekki eins miklu máli .
Við verðum að finna út hvað hentar börnunum okkar best varðandi þetta .
4 .
Að passa hvernig við tölum við börnin okkar Við viljum ekki eigna barninu neikvæða eiginleika .
Þannig að þegar við tölum við barnið um hegðun þess þá viljum við tala um að okkur þyki hegðunin leiðinleg eða óásættanleg en ekki að barnið sé erfitt , óþekkt , frekt og svo framvegis .
Ef við pössum okkur ekki á þessu þá erum við , með tímanum , að eigna barninu neikvæða eiginleika sem getur gert það að verkum að barnið fari að hugsa um sjálft sig á þennan hátt .
Það er hegðunin sem við viljum breyta en ekki barnið sjálft .
5 .
Að efla börnin í að biðja um aðstoð Gott er að reyna að fá þau til þess að biðja okkur um aðstoð frekar en að öskra og fara að gráta yfir því sem þau eiga erfitt með að gera .
Með því kennum við þeim að tjá sig á árangursríkan hátt .
