Aurapúkinn horfir varla lengur á sjónvarp .
Í staðinn hefur hann gerst sinn eigin dagskrárstjóri á YouTube .
Þar hefur Púkinn fundið ógrynni " sjónvarpsstöðva " sem senda frá sér frumsamið og vandað efni dag hvern .
Púkinn er í " áskrift " að þessum stöðvum og hefur vanið sig á að skoða daglega hvort eitthvert áhugavert myndband hefur verið sett inn .
Efnið er af fjölbreyttum toga en endurspeglar áhugasvið Aurapúkans .
Blandast þar saman fræðandi þættir um vísindi og heimspeki , hnitmiðaðar kennslustundir um sögu og tækni , gamanþættir , umræður um málefni líðandi stundar og viðtöl við áhugavert fólk .
Púkinn sparar ekki bara peninga með þessu , enda efnið ókeypis , heldur líka tíma .
Hann ræður hvenær hann horfir og hverju má sleppa .
Hefðbundnar sjónvarpsstöðvar af gömlu gerðinni standast ekki samaburð .
