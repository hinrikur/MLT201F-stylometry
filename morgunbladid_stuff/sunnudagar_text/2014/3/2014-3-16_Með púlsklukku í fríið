Íþróttakempur leynast víða í samfélaginu og þær eru á ýmsum aldri .
Þær koma í öllum stærðum og gerðum en eiga það það sameiginlegt að vera í góðu líkamlegu formi .
Kempurnar eru sem betur fer til í að deila reynslu sinni með okkur og veita okkur góð ráð .
Kempa dagsins er Ari Freyr Skúlason , landsliðsmaður í knattspyrnu .
Ari spilar með OB í Danmörku en hann skipti um lið fyrir þetta tímabil .
Fór frá GIF Sundsvall í Svíþjóð og færði sig til Danmerkur .
Ari er Valsari og sló í gegn 2006 , aðeins 19 ára gamall .
Gælunafn : Svensken eða stundum Gollum .
Íþróttagrein : Fótbolti .
Hversu oft æfir þú á viku ? Á undirbúningstímabilinu níu eða tíu sinnum í viku og þegar deildin er í gangi sjö sinnum í viku .
Hvernig æfir þú ? Það er mismunandi en mikið þol , hlaupaæfingar og með bolta .
Einu sinni í viku er lyftingaæfing saman en svo ráðum við því sjálfir hversu oft við lyftum – fer eftir ferskleika hjá einstaklingnum .
Henta slíkar æfingar fyrir alla ? Já , auðvitað , fótbolti er fyrir alla , en æfingarnar okkar eru fyrir þá sem eru lengra komnir .
Hvernig er best fyrir nýliða að koma sér af stað ? Bara fara út og sparka í bolta og hafa gaman af því .
Hver er lykillinn að góðum árangri ? Lykillinn að árangri er æfing .
Æfingin skapar meistarann .
Aldrei að gefast upp .
Hvað er það lengsta sem þú hefur hlaupið ? Í leik hef ég hlaupið mest 13 kílómetra .
Hvað ráðleggurðu fólki sem vill hreyfa sig meira ? Fara rólega af stað í hreyfingu sem hentar hverjum og einum og gera það að lífsstíl .
Líður þér illa ef þú færð ekki reglulega útrás fyrir hreyfiþörfina ? Já sérstaklega eftir tímabilið þegar eg er búinn að vera í vikufríi .
Hvað er það lengsta sem hefur liðið á milli æfinga hjá þér ? Tvær vikur ef ég man rétt .
Hvernig heldurðu þér í formi þegar þú ferð í frí ? Við fáum alltaf prógramm með okkur í fríið , púlsklukkur , band og annað til að liðið geti séð hvort við æfðum .
Ertu almennt meðvitaður um mataræðið ? Allt er gott í hófi .
Hvaða óhollustu ertu veikur fyrir ? Ég elska íslenska sjoppuborgara og auðvitað KFC .
Hvað borðarðu til að halda þér í formi ? Borða reglulega og hugsa út í hollustuna .
Hvaða gildi hefur hreyfing og líkamsrækt fyrir þig ? Allt .
Þetta er vinnan mín og ég gæti ekki lifað án þess .
Hver eru erfiðistu meiðsl sem þú hefur orðið fyrir ? Það á ekki að spyrja svona spurninga .
Hvað eru algeng mistök hjá fólki við æfingar ? Fara of geyst af stað og gefast upp .
Hver er erfiðasti mótherjinn á ferlinum ? Ég sjálfur .
Hver er besti samherjinn ? Ég hef haft marga góða samherja og það er erfitt að velja einn .
Hver er fyrirmynd þín ? Andrea Pirlo .
Hver er besti íþróttamaður allra tíma ? Michael Jordan .
Skemmtileg saga / uppákoma frá ferlinum ? Ég er með margar sögur í pokahorninu en þær eru engan veginn prenthæfar .
Skilaboð að lokum ? Hafa trú á sjálfum sér og vera óhræddur við að elta draumana .
