Fyrir þá sem alltaf hafa alið með sér ballerínudrauma er engin ástæða til að gefa þá upp á bátinn , jafnvel þótt árin færist yfir .
Netið geymir hafsjó af fróðleik , líka um ballett fyrir fullorðna .
Á myndbandavefnum youtube er einfalt að nota leitarstrengi eins og " ballet for beginners " og rekja sig áfram eftir lista af myndböndum sem þá birtast .
Sem dæmi um ballettmyndbönd fyrir byrjendur á youtube má nefna að vefsíðan livestrong.com birtir myndband sem heitir " How to do beginners ballet " en þar er því lýst á einfaldan hátt hvernig stíga má fyrstu skrefin í ballettnum .
Ballettkennari að nafni Tiffany Rothe heldur úti vefsíðu og birtir myndbönd með æfingakerfum sínum á youtube .
Myndband sem heitir " 10 Minute Ballerina Beauty " hefur að geyma fína og passlega stutta ballettæfingu fyrir þá sem hafa ekki mikla reynslu af dansi .
Ballettdraumurinn þarf ekki að vera úti þótt táskórnir séu kannski fjarlæg hugmynd .
