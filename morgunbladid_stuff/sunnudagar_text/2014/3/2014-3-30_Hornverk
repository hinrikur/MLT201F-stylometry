Á sunnudagskvöld klukkan 20 heldur kammerhópurinn Nordic Affect sína fyrstu tónleika í samstarfi við Listasafn Reykjavíkur en hópurinn var útnefndur tónlistarhópur Reykjavíkur árið 2014 .
Tónleikarnir kallast " Af 5 metra færi " og beinist kastljósið að horninu þar sem spurt er hvernig það horn hafi litið út sem Bach og Händel skrifuðu fyrir og hvernig leikið sé á það .
Náttúruhornleikarinn Ella Vala Ármannsdóttir kemur fram með hópnum og leikur nokkur af fyrstu kammerverkunum sem rituð voru fyrir horn .
Einnig eru á efnisskránni verk eftir Händel , Couperin og Philidor .
Aðgangur að tónleikunum er ókeypis .
