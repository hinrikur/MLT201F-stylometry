Langflestar salatdressingar eru í grunninn olía og edik .
Þegar olíu og ediki er blandað saman skilja hráefnin sig að en með því að blanda vissum tegundum saman við helst samsetningin saman .
Í ekta franskri dressingu er olíu blandað saman við edik , þrír á móti einum .
Gott er að nota annaðhvort hvítvínsedik eða eplaedik .
Þá er dijon sinnepi blandað saman við eftir smekk , til að bragðbæta en sinnepið hefur einnig þann eiginleika að sameina olíuna og edikið .
Örlitlu af salti og pipar er bætt við og síðan hrært vel saman eða hrist .
Hægt er að nota majónes eða sýrðan rjóma í staðinn fyrir sinnepið , auk þess er gaman að brjóta upp og krydda með ferskri steinselju , myntu , graslauk , basil eða örlitlum ferskum hvítlauk .
Smekklegt er að setja dressinguna í litla glæra krukku .
