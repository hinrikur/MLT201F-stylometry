Skuldaleiðréttingar urðu umfjöllunarefni á Facebook í vikunni .
" Forsætisráðherra segir að það verði jafn auðvelt að sækja um skuldaleiðréttingu og að panta pítsu .
Ég vona að netöryggið verði aðeins meira en hjá Dominos , " sagði Bergsteinn Sigurðsson dagskrárgerðarmaður á RÚV í stöðuuppfærslu .
Þingmaðurinn og Samfylkingarkonan Sigríður Ingibjörg Ingadóttir setti þessa útreikninga á skuldaniðurfellingarfrumvarpi ríkisstjórnarinnar inn á Facebook síðu sína : " Sjá , ég boða yður heimsmet ! 5.257 heimili fá 0 kr. í lækkun á höfuðstól 14.253 heimili fá 0-0,5 milljóna lækkun á höfuðstól 20.014 heimili fá 0,5-1 milljón í lækkun á höfuðstól 16.342 heimili fá 1-1,5 milljóna lækkun á höfuðstól 9.365 heimili fá 1,5-2 milljóna lækkun á höfuðstól 3.891 heimili fá 2-2,5 milljónir í lækkun á höfuðstól 1.933 heimili fá 2,5- 3 milljónir í lækkun á höfuðstól 1.615 heimili fá 3-3,5 milljónir í lækkun á höfuðstól 1.014 heimili fá 3,5 til 4 milljónir í lækkun á höfuðstól .
" Fjölmiðlamaðurinn Logi Bergmann fékk kennslustund í kynjaðri hugsun í vikunni : " Jafnréttisáminning dagsins er í boði Hrafnhildar Hólm ( 4ra ára ) : H : Pabbi .
Það er búið að krota á hliðið á leikskólanum .
Hvað stendur þarna ? L : Ekkert .
Þetta er bara eitthvað bull .
H : En hver gerði þetta ? L : Sennilega einhverjir strákasnar .
H : En pabbi .
Það gætu líka verið stelpuhálfvitar .
Takk .
" 