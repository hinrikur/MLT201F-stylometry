Forsvarsmenn handknattleiksdeildar HK og Krónan hafa gert með sér samning til eins árs um stuðning við alþjóðlega handboltamótið Cup Kópavogur sem HK heldur í Kórnum í Kópavogi í sumar .
Styrknum verður varið í að búa mótinu góða umgjörð .
Með þessu styður Krónan vel við barna- og unglingastarf HK , segir í frétt frá Kópavogsbæ .
" Með styrknum viljum við leggja okkar af mörkum til að gera félaginu , sem er nágranni okkar í Kórnum , kleift að standa vel að fyrsta alþjóðlega handknattleiksmóti HK fyrir börn á aldrinum 13-16 ára og bindum vonir við að styrkurinn efli starf og uppbyggingu HK , " segir Berglind Ósk Ólafsdóttir , markaðsstjóri Kaupáss .
Háleit markmið Markmið HK með alþjóðlegu handboltamóti eru háleit og standa vonir til þess að mótið geti orðið með fjölsóttari alþjóðlegum handboltamótum í unglingaflokki á Norðurlöndunum í nánustu framtíð .
sbs@mbl.is 