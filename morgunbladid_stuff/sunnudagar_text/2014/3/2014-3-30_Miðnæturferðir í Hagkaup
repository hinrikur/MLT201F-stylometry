Sigrún Daníelsdóttir er sálfræðingur og starfar sem verkefnisstjóri geðræktar hjá Embætti landlæknis .
Hún hefur staðið fyrir samfélagsbaráttu á sviði líkamsvirðingar um árabil og gaf á dögunum út barnabók sem ber heitið Kroppurinn er kraftaverk þar sem markmiðið er að efla jákvæða líkamsmynd barna og virðingu fyrir fjölbreytileika .
Bókin fór beint á metsölulista tveggja stærstu bókaverslana landsins .
Hvað eruð þið mörg í heimili ? Við erum fimm manna fjölskylda , mamma , pabbi , þrjú börn og slatti af fiskum .
Hvað áttu alltaf til í ísskápnum ? Það er margt sem verður að vera til ef lífið á að ganga upp .
Ef við eigum til dæmis ekki mjólk , brauð , egg , smjör , ost , morgunkorn og kaffi fer allt í vitleysu .
Stundum þarf því að rjúka í Hagkaup um miðnættið til þess að hægt sé að byrja næsta dag með góðu .
Hvað freistar mest í matvörubúðinni ? Það er fátt sem freistar mín því ég er alltaf á hlaupum við að reyna að ljúka búðarferðinni af á sem skemmstum tíma .
Það er meira vandamál að ég gleymi því sem þarf að kaupa , þess vegna reyni ég alltaf að vera með innkaupalista og fylgja honum .
En ég kaupi eiginlega alltaf það sama .
Hvernig sparar þú í heimilishaldinu ? Við erum nægjusöm og gerum mjög lítið , kannski of lítið , af því að gera okkur dagamun .
Okkur foreldrunum finnst svo rosalega gaman í vinnunni þannig að við sækjum frekar í að gera meira af því heldur en að fara út og eyða peningum .
Það er hagstætt fyrir budduna .
Eyðir þú í sparnað ? Já , við leggjum fyrir um hver mánaðamót og reynum að lifa á restinni .
Stundum tekst það og stundum ekki .
Við erum dáldið gamaldags með það að við viljum helst eiga fyrir því sem við kaupum , hvort sem það er stórt eða smátt .
Skothelt sparnaðarráð ? Hafa ekki kostnaðarsamar þarfir og vera ekki svag fyrir dýrum hlutum .
Læra að njóta þess sem kostar lítið .
Það er svo ótrúlega margt sem hægt er að gera sér til dundurs og yndisauka sem kostar ekki neitt .
Hvað fer fjölskyldan með í mat og hreinlætisvörur á viku ? Það fer eftir því hvar við verslum .
Þessar miðnæturferðir í Hagkaup eru frekar kostnaðarsamar .
