Setningin " Eigi víkja " hefur lengi verið talin einkennandi fyrir baráttu Jóns Sigurðssonar og nefnd kjörorð hans .
Í grein Guðmundar Magnússonar sagnfræðings sem birtist í næsta hefti Þjóðmála eftir helgina setur hann fram rökstuðning fyrir því að Jón hafi aldrei átt sér neitt kjörorð .
Það að Jón hafi notað " eigi víkja " sé nokkurs konar þjóðsaga sem hafi orðið til eftir lát hans .
" Ég held því fram að það sé misskilningur að Jón Sigurðsson forseti hafi átt sér eitthvert kjörorð sem einkennandi sé fyrir stefnu hans og vinnubrögð í stjórnmálum .
Hinu gagnstæða hefur stöðugt verið haldið fram allt frá því að hann lést árið 1879 , ekki síst af stjórnmálamönnum í baráttu- og hátíðarræðum .
Í greininni rek ég hvernig þessi hugmynd komst á kreik og þróaðist í tímans rás , " segir Guðmundur .
Hann segir að við rýni heimilda hafi það vakið sérstaka athygli hversu lengi það var á reiki hvert kjörorðið væri nákvæmlega .
" Frá 1879 til 1944 töluðu menn yfirleitt um að það væri " Aldrei að víkja " .
Frá lýðveldisstofnun hafa menn notað " Eigi víkja " .
Á tímabili reyndu Hannes Hafstein og samherjar hans að koma " Ekki víkja " í umferð .
" Ef hægt er að tala um að ein útgáfa sé " rétt " þá segir Guðmundur það vera " Eigi víkja " .
Það er áletrun sem er á innsigli með skjaldarmerki sem Jóni var gefið árið 1851 og er kveikjan að þessu öllu .
Innsiglið er nú varðveitt í Þjóðminjasafni Íslands .
Átti sennilega ekki sérstakt kjörorð Að því er fram kemur í grein Guðmundar þá er sannleikurinn sá að Jón notaði ekki innsiglið .
" Hann hélt áfram að nota eldri innsigli sín eftir að hann fékk þetta að gjöf .
Orðin " Eigi að víkja " finnast hvergi í texta hans , hvorki í bréfum , greinum né ræðum .
Raunar ekki heldur í útgáfunni " Aldrei að víkja " .
Kjörorð og upphrópanir voru ekki hans stíll í ræðu eða riti , " segir Guðmundur .
Í greininni fjallar Guðmundur nokkuð um hugmyndasögu hinna ólíku útgáfna kjörorðanna .
Hann segir að þegar leið á sjálfstæðisbaráttuna hafi ýmsir stjórnmálaforingjar haft áhyggjur af því að Aldrei að víkja væri of afdráttarlaust kjörorð og gerði nauðsynlegar málamiðlanir við Dani erfiðar .
Þá hafi nánast verið búið að taka Jón forseta í guðatölu og erfitt orðið að bakka með kjörorð hans .
Það að mennirnir sem héldu kjörorðinu á lofti skuli aldrei hafa haft fyrir því að kynna sér frumheimildir um það finnst honum merkilegt .
" Ég er bara að vinna í anda Ara fróða , vil eins og allir sagnfræðingar hafa það sem sannara reynist , " segir Guðmundur .
Meint kjörorð Jóns Sigurðssonar voru tekin upp af Sigmundi Davíð Gunnlaugssyni , núverandi forsætisráðherra , í ræðu sem hann hélt í þinginu hinn 28. janúar 2013 þegar hann ræddi um Icesave-málið : " Það má aldrei gefa eftir rétt þjóðarinnar .
Sjálfstætt ríki getur aldrei leyft sér að gefa eftir rétt sinn .
Þegar réttlæti er annars vegar ættu menn að hafa í huga kjörorð Jóns Sigurðssonar sem eru letruð við styttuna hér í Alþingishúsinu : Aldrei að víkja .
Þegar réttlætið er annars vegar má ekki víkja .
" Ekki má gleyma heldur að orðin eru líka notuð í einu af þekktustu ættjarðarkvæðum íslenskrar tungu , sjálfum Þingvallasöng Steingríms Thorsteinssonar , sem hefst á ljóðlínunni Öxar við ána .
Ljóðið er hvatning til þjóðarinnar um að standa saman og vinna landi sínu gagn , samkvæmt skýringu Vísindavefjarins á merkingu þess .
Ekki einhugur um að lýsa yfir trausti Fréttamenn á RÚV funduðu á fimmtudagskvöld til að fara yfir stöðuna í kjaraviðræðum og ræða um uppsögn fréttastjóra .
Á fundinum var samþykkt að formaður félagsins færi með skilaboð til Magnúsar Geirs Þórðarsonar útvarpsstjóra og Óðins Jónssonar fréttastjóra frá fundarmönnum um að fréttamenn lýstu fullu trausti á Óðin og teldu ekki tímabært að skipta um fréttastjóra .
Fundurinn mun hafa verið fremur óformlegur , ekki var lögð fram sérstök ályktun heldur las Hallgrímur Indriðason , formaður Félags fréttamanna , upp tillögu að skilaboðunum sem var samþykkt .
" Ég bar þetta upp til samþykktar .
Það voru allir með og enginn á móti , " segir Hallgrímur í samtali .
Samkvæmt heimildum mun þó ekki hafa ríkt einhugur um að senda skyldi skilaboðin með traustsyfirlýsingunni til útvarps- og fréttastjóra , en fólk hafi einfaldlega ekki treyst sér til að hafa sig í frammi enda hafi atkvæðagreiðsla ekki verið leynileg heldur voru fréttamenn beðnir að rétta upp hönd til samþykktar .
Frekari heimildir herma að meðal annars hafi verið rætt á fundinum hvort félagið væri með þessum skilaboðum að gera öðrum umsækjendum erfitt fyrir .
Aðspurður segist Hallgrímur ekki telja að með skilaboðunum séu félagsmenn að útiloka aðra umsækjendur og ekki sé verið að lýsa því yfir að aðrir geti ekki sinnt stöðu fréttastjóra .
" Við erum búin að vera í stöðugu umróti frá sumrinu 2008 .
Allur þessi niðurskurður og breytingar undanfarið hafa truflað mjög okkar vinnu .
Andinn í fólkinu var sá að nú sé einfaldlega ekki rétti tíminn til að skipta um fréttastjóra , " segir Hallgrímur .
Samkvæmt heimildum urðu þó engin átök um málið á fundinum , en sá styr sem staðið hefur um stofnunina og fréttastofuna undanfarið er sagður hafa tekið sinn toll og það endurspeglist í skilaboðunum um að lýsa yfir trausti á Óðin í stað þess að hætta á frekari óvissu .
Fyrir ári síðan ríkti mikil óánægja meðal fréttamanna með störf og stjórnunarhætti fréttastjórrans og fór svo að fulltrúar Félags fréttamanna gengu á hans fund og kröfðust úrbóta .
Eftir hrinu uppsagna á RÚV í fyrra eru um 50 manns í Félagi fréttamanna og hefur fækkað um tíu á skömmum tíma .
Um 25 fréttamenn sátu fundinn á fimmtudagskvöld .
Búið að reka hálfa samninganefnd Kjaramál fréttamanna voru einnig til umræðu á fundinum .
Í kjölfar uppsagna allra framkvæmdastjóra RÚV er komin upp skrýtin staða í kjaraviðræðum fréttamanna við stofnunina og Samtök atvinnulífsins .
Tveir af fjórum í nefnd sem hafði það hlutverk að semja við Félag fréttamanna fyrir hönd RÚV eru framkvæmdastjórar og fengu því uppsagnarbréf í vikunni , líkt og fréttastjórinn .
Fundi um næstu skref í kjaraviðræðum sem vera átti á mánudag hefur því verið frestað .
Fréttamenn voru ekki allir sáttir við að lýsa yfir trausti á fréttastjóra RÚV .
Þjóðmál Eyrún Magnúsdóttir eyrun@mbl.is Jón Sigurðsson eða Jón forseti átti í samskiptum við fjölda Íslendinga bréfleiðis .
Varðveist hafa yfir 6.000 sendibréf til Jóns frá um 870 bréfriturum .
