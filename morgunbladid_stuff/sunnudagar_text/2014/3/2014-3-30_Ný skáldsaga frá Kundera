Milan Kundera verður 85 ára þann 1. apríl næstkomandi .
Tveimur dögum síðar , þann 3. apríl kemur út eftir hann ný skáldsaga hjá Gallimard í París , Franski titillinn á henni er La fete de l ' insignifiance , Hátíð hins fáfengilega .
Sagan gerist í París nútímans á nokkrum dögum í júní og fjallar um mann sem er kominn af léttasta skeiði , heldur að hann sé kominn með krabbamein , fer til læknis til að fá það staðfest , kemst að því að svo er ekki en ákveður samt að láta alla í kringum sig halda að svo sé til að vekja athygli og njóta samúðar fólks .
Inn í verkið fléttar Kundera síðan ýmsum vangaveltum um frelsi og ábyrgð í ástarmálum , skopskyn stjórnmálamanna og harðstjóra eins og Stalíns .
Til stendur að skáldsagan komi út hjá Forlaginu í haust í þýðingu Friðrik Rafnssonar , en hann segir söguna vera bráðskemmtilega og margradda .
Fjórtán ár eru frá því Kundera sendi síðast frá sér skáldsögu , en það það var Fáfræðin sem kom út í Frakklandi , og hér á landi sama ár , árið 2000 .
Í millitíðinni sendi hann frá sér tvö ritgerðarsöfn , Tjöldin ( 2006 ) og Kynni ( 2009 ) .
Heildarsafn verka hans kom svo út í hinni virðulegu ritröð , Pleiade , hjá Gallimard árið 2011 .
