Grand Palais í París breyttist í stórmarkað fyrr í vikunni .
Karl Lagerfeld sýndi þar vetrarlínu tískuhússins Chanel fyrir næsta haust .
Þar gengu heimsþekktar fyrirsætur niður " verslunargangana " og fylltu innkaupakörfur sínar af Chanel-merktum varningi en allar vörur , þvottaefni , bréfþurrkur og matvæli , voru merkt með vísunum í tískuhúsið eða sögu þess .
Í lok sýningarinnar heyrðust skemmtileg skilaboð í kallkerfinu : " Kæri viðskiptavinur , Chanel-búðinni verður nú lokað .
Vinsamlegast nældu þér í ávöxt og grænmeti í boði verslunarinnar á leiðinni út .
" 