Myndlistarkonan Rut Rebekka opnar á laugardag kl. 14 sýningu í sal Íslenskrar grafíkur , sjávarmegin í Hafnarhúsinu í Reykjavík .
Samtímis kemur út listaverka- og ljóðabók með verkum hennar .
Bókin nefnist " Málverk og ljóð – Paintings and Poems " og eru ljóðin bæði á íslensku og á ensku .
Í bókinni gefur að líta verkin á sýningunni , og fleiri til , en með hverri mynd birtist ljóð .
Rut Rebekka hefur ort ljóðin samhliða því að mála verkin .
Listakonan er fædd í Reykjavík árið 1944 og er þetta afmælissýning því hún verður sjötug í þessum mánuði .
Hún hefur stundað myndlist í 40 ár og haldið 20 einkasýningar á ferlinum , hér heima og erlendis .
