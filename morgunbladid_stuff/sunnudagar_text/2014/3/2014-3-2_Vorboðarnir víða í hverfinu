Þótt ótrúlegt megi virðast sýnist manni vorið vera á næsta leiti hér á Frederiksberg – það er jú bara febrúar ! Síðustu dagar hafa verið svo mildir , hitamælirinn sýnir plús-gráður , gul og hvít blóm eru byrjuð að spretta víða og trén að grænka ! Það er því ekki hægt að þvertaka fyrir að maður sé kominn í smá " vorfíling " .
Göngutúrar um götur hverfisins eru ófáir þessa dagana , enda um að gera að njóta veðurblíðunnar .
Oftar en ekki enda þeir í Frederiksberg Have , enda er sá garður með þeim fallegri .
Þar sem hann liggur svo nálægt dýragarðinum í Kaupmannahöfn fengum við smá ókeypis " forsýningu " á fílunum þar á dögunum – en þeir voru allir komnir út eftir veturinn .
Maður getur hæglega litið á þá sem enn einn vorboðann , rétt eins og það að búið er að opna allar Paradis-ísbúðirnar á ný ( en þær eru lokaðar yfir vetrarmánuðina ) .
Við þangað ! Bestu kveðjur , Erla Dögg , Morten & Lilja Margrét 