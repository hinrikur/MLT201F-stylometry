Fáir þekktu til Dominique Ansel fyrr en þessi franski bakari , búsettur í New York , sté fram með uppgötvun sína , Cronut-hringinn , fyrir um ári .
Fyrrnefnd blanda af kleinuhring og croissant , fór eins og eldur í sinu um heimsbyggðina og er m.a. fáanleg hér á landi á völdum stöðum .
Nú hefur Ansel kynnt nýja afurð fyrir sælkeraheiminum , svokölluð " kex-glös " sem neyta á fullra af ljúffengri mjólk .
Sívinsæl samsetning Samsetningin súkkulaðikex ( eða -kaka ) og kalt mjólkurglas mun að öllum líkindum seint tapa vinsældum sínum .
Þessu segist Dominique hafa áttað sig á fyrir tiltölulega skömmu , en Frakkar hafa löngum verið iðnari við annað át .
Datt honum í hug að reyna að útbúa þennan " rétt " í handhægu formi , án þess að kakan yrði öll mjúk og klessukennd .
Uppástendur hann nú að kexkökuturnarnir hans standi vel á meðan mjólkin er drukkin – þótt best sé að borða þá jafnóðum og mjólkuryfirborðið lækkar .
Hvort vinsældirnar verða viðlíka og hjá " kreinuhringjunum " forðum kemur í ljós , en blandan er klassísk .
