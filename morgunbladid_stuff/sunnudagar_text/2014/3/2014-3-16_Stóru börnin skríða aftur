Leiksýningin Stóru börnin eftir Lilju Sigurðardóttur snýr aftur í Tjarnarbíó í lok mars vegna mikillar eftirspurnar .
Síminn stoppaði varla við Tjarnargötuna vegna þeirra sem misstu af þessari leikhúsupplifun .
Fjórum aukasýningum hefur því verið bætt við , fjögur kvöld í röð , 20.-23. mars .
Tjarnarbíó er ekki með númeruð sæti heldur gildir reglan fyrstur kemur fyrstur fær á sýningum .
Mæti sýningargestir of seint eru einfaldlega öll góðu sætin frátekin og þarf því að hafa hraðann á .
Sýningin var valin leiksýning haustsins hjá Djöflaeyjunni og fékk mjög góða umsögn gagnrýnenda .
Meðal annars sagði Sigurður G. Valgeirsson , leikhúsrýnir Morgunblaðsins : " Það er sérlega gaman að fá þetta frumlega , fyndna og innihaldsríka verk .
Hér er farið með áhorfandann utan alfaravega og hann jafnvel knúinn til að hugsa ! " 