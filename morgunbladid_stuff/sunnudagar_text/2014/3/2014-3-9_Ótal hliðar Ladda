Þórhallur Sigurðsson , eða Laddi eins og hann er ávallt kallaður , hefur skemmt landanum í tugi ára .
Hann hefur gefið frá sér ógrynni af fjörugu efni fyrir alla aldurshópa og kannast margir við að hafa alist upp við grínið í Ladda og rödd hans í teiknimyndum .
Nýir þættir hefjast á RÚV um helgina , Grínistinn – Laddi eins og hann leggur sig , þar sem varpað verður ljósi á feril hans með hjálp vina og samferðamanna .
Gísli Einarsson er þáttastjórnandi .
" Þjóðin þekkir einhverja tugi persóna sem Laddi hefur leikið í gegnum tíðina .
Markmiðið er að kynnast Ladda sjálfum , sem einhverjir hafa þó haldið fram að sé leikinn líka , " segir Gísli og hlær .
" Ég vona að það takist í þessum þáttum .
" Um er að ræða fjóra þætti þar sem farið er yfir uppvaxtarár Ladda og starfsferil hans .
Laddi hefur talað inn á gríðarlega margar teiknimyndir og má þar nefna hina vinsælu Strumpa , en þar talaði hann fyrir allar persónur .
Auk þess hefur hann talað inn á teiknimyndir á borð við Aladdín , Mulan og fleiri .
Laddi hefur leikið í þáttum , kvikmyndum , leikhúsi og þar fram eftir götunum .
Þá hefur hann samið mikið af sinni tónlist sjálfur .
" Það fer ekki á milli mála að efnið sem kemur frá Ladda höfðar til heilu kynslóðanna .
Ég hef sjálfur hlegið að Ladda frá því ég fæddist .
" 