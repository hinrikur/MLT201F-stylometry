Það skiptir máli að notast við réttan skóbúnað þegar kemur að því að hlaupa .
Áður áttu skór að hafa sem mestan stuðning en í dag er raunin önnur .
Ef engin sérstök vandamál eru til staðar tengd göngulagi er gott að vera í léttum skóm og leyfa fætinum að styrkja sig sjálfur án stuðnings .
Aðrir hafa val um að skoða göngulag sitt í göngugreiningu .
Gunnþórunn Jónsdóttir gunnthorunn@mbl.is Sífellt fleiri vilja vita hvaða skór henta þeirra fótlagi fyrir hlaup .
Það skiptir máli að vera í réttum skóm sem henta niðurlagi hvers og eins fyrir hlaup .
Hlaupaferill fólks , þ.e. hvernig við hlaupum , er mismunandi og ef notast er við skó sem ekki henta fótlaginu getur það leitt til meiðsla í baki , mjöðmum , ökkla og þar fram eftir götunum .
Hins vegar er hugmyndafræðin að breytast og skiptast skoðanir eru á því hvort æskilegt sé að gefa fótum fullkominn stuðning .
Ef engin sérstök vandamál eru til staðar ætti fóturinn að fá að spreyta sig sjálfur og styrkja sig án þess að vera pakkaður inn í skó .
" Það hefur klárlega aukist að fólk veltir þessu fyrir sér , bæði byrjendur og lengra komnir , " segir Lýður B. Skarphéðinsson , sérfræðingur í göngu- og hlaupagreiningum hjá Atlas göngugreiningu .
" Fólk kom til mín fyrir nokkrum árum með vottun frá lækni um meiriháttar vandamál tengd göngulagi .
En nú eru fleiri og fleiri sem vilja vita í hvaða skóm þeir eiga að vera .
Ég fæ fullt af fólki í göngugreiningu sem ekkert er að og margir farnir að ráðleggja nýliðum í hlaupinu að fá göngugreiningu .
Í kjölfarið hjálpum við fólki að velja réttu skóna .
" Lítill vandi er að kanna hvernig niðurstig maður hefur .
" Það spilar fleira inn í en innhalli og úthalli .
Flestir sem hlaupa lenda á hælnum , en sumir lenda á miðjum fætinum og enn aðrir á táberginu , " segir Lýður .
Í göngu- og hlaupagreiningu er göngulagið skoðað á hlaupabretti ásamt upptökubúnaði , tölvu og myndvinnsluforriti .
Ef fóturinn hefur of mikinn innhalla eða úthalla er ráðlagt um skóbúnað fyrir vinnu og frístundir , um innlegg , mælt með því að byggja undir táberg eða annað og fleira .
Hugmyndafræðin að breytast Martha Ernstsdóttir , sjúkraþjálfari og jógakennari , hefur hlaupið í mörg ár eins og mörgum er kunnugt .
Hún segir úrvalið svo mikið í dag að auðvelt sé að fá valkvíða .
" Ég get ekki sagt að einn skórinn sé betri en annar .
Við erum svo misjafnir einstaklingar og misjafnt hvað passar hverjum og einum , " segir Martha aðspurð um hvað hún hefur í huga þegar kemur að því að velja skó .
" Ég mæli með að fólk máti og prófi ýmsar tegundir .
Svo eru sérfræðingar sem eru búnir að sérhæfa sig í því að skoða fótlag og gefa fólki hugmyndir um hvað hentar fyrir hvern og einn .
" Martha segir hugmyndafræðina hafa breyst töluvert undanfarið .
Áður hafi skór átt að hafa sem mestan stuðning og vera sem þéttastir fætinum .
" Sú hugmyndafræði hefur breyst sem ég er svolítið hrifin af .
Ég held að við eigum ekki að pakka fótunum okkar alveg inn .
Þá fara bara vöðvar og liðbönd að slappast því þau hætta að þurfa að vinna sjálfir .
Ég er farin að vera hrifin af því að hafa ekki svo mikinn stuðning , svo framarlega sem að ekkert sé að , þá þarf viðkomandi kannski stuðning til þess að byrja með , sérstakan stuðning til að styrkja fæturna .
" Auk þess segist hún hrifin af því að vera berfætt þegar við á , t.d. heim og á sumrin , nota litlu vöðvana og styrkja bogann í fætinum .
" Þetta er svolítið eins og að ganga alltaf með hækju , ef þú ert alltaf með hækjuna þá hætta vissir hlutir að virka .
Ef þú ert með þennan fullkomna stuðning , fara vöðvar að slaka .
" Gott að notast við tvenna skó Martha segir að snjallt sé að hafa tvenna skó til skiptanna og þá ekki endilega sömu týpuna .
Skórnir endist betur fyrir fæturna og gott sé að leyfa fætinum að styðjast við mismunandi skó .
" Þó það sé svolítið dýrt í byrjun þá held ég að það sé ekki gott að nota alltaf sömu skónna dag eftir dag heldur flakka á milli .
" Martha leggur mikla áherslu á að teygja á og gera hlutina skynsamlega þegar kemur að því að hlaupa .
" Oft held ég að fólk sé að æfa of mikið frekar en að það sé beint skónum að kenna .
Að teygja á er gríðarlega mikilvægur hluti þjálfunarinnar og ég legg mikla áherslu á það , " segir Martha .
" Mér finnst það hlutur sem mætti leggja ennþá meiri áherslu á .
" Of mikill innhalli Yfirleitt frekar lág rist , skakkir hælar og ökklar .
Oft þyngri einstaklingar .
U.þ.b. 35% eru talin með of mikinn innhalla , höldum reyndar að hlutfallið sé ekki nema 25% á Íslandi .
Þurfa skó með styrkingu að innanverðu , yfirleitt merktir með gráu í miðsólanum , getur líka alltaf skoðað hvort skórnir séu harðari að innanverðu en að utan .
Yfirleitt betri með sérsmíðuð innlegg , oft vandamál í hælum , leggjum og hnjám .
Ef önnur ilin er sigin kemur fram mislengd ganglima og oft vandamál í mjöðm og baki .
Dæmi um skó í þessum flokki : Adidas Supernova , Asics 2000 , Brooks Adrenaline , New Balance 1260 , Nike Structure Triax , Saucony Hurricane , Sequence .
Of mikill úthalli Yfirleitt há rist og stífur fótur og skórnir eru þess vegna með meiri höggdempun .
U.þ.b. 35% eru með of mikinn úthalla , höldum reyndar að hlutfalið sé hærra á Íslandi eða nær 45% .
Þurfa skó sem eru hlutlausir eða með einhverja styrkingu að utanverðu , yfirleitt álíka mjúkir að innanverðu og utanverðu .
Yfirleitt betri með sérsmíðuð innlegg , oft vandamál í tábergi og / eða hælum , stundum í leggjum , mjöðmum og baki Dæmi um skó í þessum flokki : Adidas Supernova Glide , Asics Cumulus , Brooks Glycerin , New Balance 1080 , Nike Pegasus , Saucony Tryumph .
