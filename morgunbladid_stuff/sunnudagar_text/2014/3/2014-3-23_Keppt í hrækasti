Íþróttin Buzkashi er iðkuð víða í Mið-Asíu og getur einn leikur staðið í marga daga .
Ljósmyndarar AFP fréttaveitunnar voru á ferð í Kyrgyzstan og sáu þarlenda menn stunda íþróttina og rifu upp myndavélina til að mynda herlegheitin sem eru alls ekki fyrir viðkvæma .
Í Buzkashi keppa tvö lið á hestum og markmiðið er að koma dýrshræi í mark – eins undarlega og það kann að hljóma .
Íþróttinni er trúlega best lýst sem einhverskonar útfærslu á ruðningi á hestbaki .
Buzkashi þýðir " að grípa geit " enda er boltinn , ef bolta kyldi kalla , hauslaust hræ , yfirleitt af geit eða jafnvel kálfi .
Líffærin eru fjarlægð og hræið fyllt af sandi til að gera það þyngra .
Það er svo látið liggja í vatni , til að gera það harðara .
Leikurinn hefst á því að knapar liðanna umkringja hræið .
Þegar flautað er til leiks keppast liðsmenn við að lyfta því upp að hnakknum og ríða í átt að marklínunni .
Leikvöllurinn er 200 metra langur og 80 metra breiður , 10 knapar eru í hverju liði en aðeins fjórir mega vera inná í einu .
Reglurnar eru ólíkar í hverju landi fyrir sig .
