Pollýanna var í miklu uppáhaldi hjá mér þegar ég var stelpa .
Síðan hef ég haft boðskap Pollýönnu að leiðarljósi ; að reyna að líta á björtu hliðar tilverunnar .
Síðastliðið sumar var ég á Flateyri og las þá bókina Ósjálfrátt eftir Auði Jónsdóttur .
Sú bók hafði mikil áhrif á mig enda mjög falleg og besta bók sem ég hef lesið eftir Auði .
Það var bæði kómík og drama sögunnar sem heillaði mig og ekki spillti svo fyrir að ég var stödd á sögusviði bókarinnar .
Þegar Karítas eftir Kristí nu Marju Baldursdóttur kom út datt ég líka inn í heim aðalpersónunnar .
Örlagarík saga sem erfitt var að leggja frá sér .
Ég er mjög hrifin af sögum af fólki frá þessum tíma , þær fylla mig einhverri fortíðarþrá .
Ég hef líka mjög gaman af endurminningum .
Ein slík er í miklu uppáhaldi en það er Lífsjátning Guðmundu Elíasdóttur , skrifuð af Ingólfi Margeirssyni .
Guðmunda hefur átt mjög skrautlega og skemmtilega ævi sem fyllir mann innblæstri í leik og starfi .
Yndisleg kona þar á ferð .
Þá var ég að kynnast henni Louise L. Hay um daginn sem orðin mjög góð vinkona mín .
Hún skrifar mjög skemmtilegar sjálfshjálparbækur um það hvernig maður getur einmitt hjálpað sjálfum sér , meðal annars með því að hugsa jákvætt eins og hún Pollýanna hér forðum .
