Eru englar í alheiminum ? Já , þeir eru útum allt .
Ég held að englar séu jákvæðar og fallegar hugsanir sem koma til okkar .
Ræktin eða bakaríið ? Það verður að vera hvort tveggja , maður verður að fara í ræktina og maður verður að fara í bakaríið .
Borðarðu hollt ? Ég borða góðan mat , þ.e úr góðu hráefni .
Lífrænt og beint frá býli , hamingjusöm egg og þess háttar .
En svo inná milli fær maður sér einhvern viðbjóð , þetta er línudans lífsins .
Drama , grín eða spenna eða söngur ? Allt saman , fjölbreytileikinn er málið .
Allir verða þreyttir á því að fá bara eina bragðtegund .
Ræktarðu Færeyinginn í þér ? Já , ég er hálfur Færeyingur .
Ég rækta hann ekki mikið en fylgist með færeyskum fréttum og reyni að viðhalda málinu eins og ég get .
Hvað vildirðu vinna við ef þú værir ekki leikari ? Lögfræðingur eða hagfræðingur , mér finnst róandi að vinna með staðreyndir , svart og hvítt , excelskjöl og rúðustrikanir .
Listræn hugsun tekur á .
Hefurðu áður leikið á sviði í Þjóðleikhúsinu og verið í beinni útsendingu á sama tíma ? Nei , enda hefur þetta ekki verið gert í 19 ár , eða síðan Þrek og tár var sýnt í beinni 1995 .
Þetta verður epískt og pínu glatað fyrir þá sem missa af , sem verða væntanlega ekki margir .
Ég býst við áramótaskaupsáhorfstölum .
