H vatningarverðlaun skóla- og frístundaráðs verða afhent í annað sinn nú í maí .
" Hvatningarverðlaun eru veitt fyrir verkefni sem þykja skara fram úr og vera til eftirbreytni , " segir Sigrún Einarsdóttir , leikskólaráðgjafi og verkefnastjóri hjá Reykjavíkurborg .
Hún segir þessar viðurkenningar hafa skilað sér vel og séu hvetjandi fyrir frekari sniðug og skemmtileg verkefni á leik- og grunnskólastigi .
" Það er óhætt að segja að þessar viðurkenningar hafa haft hvetjandi áhrif á ýmis verkefni og gæðastarf með börnum og unglingum og starfsfólk er afar stolt af viðurkenningunum .
" Vilja skapa gott flæði Mörg mjög skemmtileg verkefni eru í gangi hjá leikskólum , grunnskólum og í frístundastarfi og með hvatningarverðlaunum er lögð rík áhersla á að skapa flæði milli skólastiganna og frístundastarfsins .
Í fyrra , til að mynda , fékk Hólabrekkuskóli verðlaun fyrir verkefnið : Skólaverkefni SpecialOlympicsInternational – Get into it .
Þar var reynt að ná til sem flestra með boðskapnum " Eitt samfélag fyrir alla " .
Verkefni var unnið af nemendum í 7. bekk skólans .
Að undanskildum níu verðlaunum voru auk þess veittar viðurkenningar fyrir samstarfsverkefni .
Annað verkefnið sem fékk viðurkenningu var Vesturbæjarfléttan en árið 2011 sameinuðust allir leikskólar , grunnskólar og frístundamiðstöðvar í starfi undir þeirri yfirskrift .
Verkefnið hefur vakið mikla lukku .
Vekja athygli á gróskumiklu skóla- og frístundastarfi Verðlaunin eru veitt til níu verkefna , til þriggja leikskóla , þriggja grunnskóla og þriggja aðila í frístundastarfi .
Markmið verðlaunanna eru þríþætt .
Í fyrsta lagi að veita leikskóla- , grunnskóla- , og frístundastarfi í Reykjavík jákvæða hvatningu , í öðru lagi að vekja athygli á gróskumiklu skóla- og frístundastarfi sem fer fram á vegum starfsstaða skóla- og frístundasviðs Reykjavíkurborgar og í þriðja lagi að stuðla að auknu nýbreytni- og þróunarstarfi í skóla- og frístundastarfi Reykjavíkurborgar .
Hvatningarverðlaunin eiga sér lengri sögu en þá var ekki ein sameiginleg athöfn heldur var hver starfstöð með sína athöfn út af fyrir sig fyrir sameiningu .
Enn er hægt að tilnefna til hvatningarverðlauna og geta allir gert það , foreldrar , aðrir ættingjar , börn , starfsmenn og fleiri .
Umsóknarfrestur rennur út 28. mars .
gunnthorunn@mbl.is 