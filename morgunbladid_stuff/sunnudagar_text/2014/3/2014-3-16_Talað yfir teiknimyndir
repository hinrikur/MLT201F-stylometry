Undanfarin ár hefur Stúdíó Sýrland staðið fyrir námskeiðum í talsetningu fyrir börn , unglinga og fullorðna .
Hafa 80-90 manns tekið þátt á hverju ári .
" Við höfum haldið námskeiðin á vorönn undanfarin ár og það lítur út fyrir sjö námskeið í ár með 12 manns á hverju námskeiði , " segir Margrét Valdimarsdóttir hjá Stúdíó Sýrlandi .
Kennd eru undirstöðuatriði í framsögn og tjáningu og síðan fara nemendur í stúdíó þar sem farið er í gegnum tæknina við að talsetja , sem er erfiðara en margan grunar .
" Setið er við skjá með teiknimynd , handrit fyrir framan sig , upprunalegt tungumál myndarinnar í heyrnartólum og svo þarf að leika karakterinn og láta íslenskuna passa við varahreyfingar myndarinnar .
Þetta er töluverð samhæfing en allir geta prófað og þykir flestum mjög skemmtilegt .
" Að námskeiðum loknum fá allir þátttakendur viðurkenningarskjal , dvd-disk með efninu sem þeir talsettu og raddprufu .
Þátttakendur sem skella sér á námskeið í talsetningu fá stundum hlutverk í teiknimynd fyrir sjónvarp eða kvikmyndahús .
