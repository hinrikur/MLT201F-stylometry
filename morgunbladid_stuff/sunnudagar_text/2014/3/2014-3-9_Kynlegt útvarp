Nýr útvarpsþáttur , Kynlegir kvistir , hóf göngu sína á X-inu 9.77 á miðvikudagskvöld .
Þáttarstjórnendur eru þær Anna Tara Andrésdóttir og Katrín Ásmundsdóttir en sú fyrrnefnda er í hljómsveitinni Hljómsveitt og tilheyrir rapphópnum Reykjavíkurdætrum .
Í þáttunum er fjallað um jafnrétti og femínisma enda segjast stjórnendur gallharðir femínistar .
X-ið hefur oft verið gagnrýnt fyrir að vera karllæg stöð og ráða nær eingöngu karlmenn sem þáttastjórnendur .
