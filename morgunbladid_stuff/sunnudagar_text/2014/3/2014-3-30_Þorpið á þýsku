Í Berlín í Þýskalandi kom út á dögunum hjá bókaútgáfunni Queich-Verlag ljóðabókin Das Dorf .
Það er Þorpið eftir Jón úr Vör í þýskri þýðingu og með eftirmála Sigrúnar Valbergsdóttur og Wolfgangs Schiffer .
Ljóðin eru prentuð bæði á íslensku og þýsku .
Hana prýða svart-hvítar blýantsteikningar Kjartans Guðjónssonar , sem birtust fyrst í 3. útgáfu Þorpsins á Íslandi árið 1979 .
Við þýðingu ljóðanna var stuðst við síðustu útgáfu Þorpsins sem kom út árið 1999 hjá Máli og menningu .
Þrjú ljóðanna í bókinni höfðu áður birst í þýskri þýðingu í bókmenntatímaritinu Die Horen , Bremerhaven .
Þau þýddu Jón Thor Gíslason og Wolfgang Schiffer sem og Magnús Diðrik Baldursson og Wolf Kühnelt .
Í kynningu og ítarlegum eftirmála bókarinnar er gerð grein fyrir íslenskri ljóðagerð og þeim breytingum sem á henni urðu laust fyrir miðja síðustu öld .
Greint er frá þeirri sérstöðu sem Þorpið hefur ætíð haft í íslenskum bókmenntum .
Það gefur útgáfunni aukið vægi að textinn er líka allur á frummálinu .
