Markaðsstofa Austurlands veitti á dögunum hvatningarverðlaun ferðaþjónustunnar eystra , Frumkvöðulinn og Klettinn .
Alls bárust níu tilnefningar til verðlaunanna .
Að þessu sinni hlutu tvö ferðaþjónustufyrirtæki Frumkvöðulinn 2014 , Meet the Locals og Travel East , en Kletturinn féll Þóru Bergnýju Guðmundsdóttur í skaut .
Aðgengilegt á Austurför Hvatningarverðlaunin Frumkvöðullinn hafa verið veitt frá árinu 2000 .
Þau eru veitt þeim sem sýna áræðni og hugmyndaauðgi við uppbyggingu í ferðaþjónustu og stuðla að aukinni fjölbreytni í atvinnugreininni á Austurlandi .
Meet the Locals er samstarfsvettvangur sem Tanni Travel á Egilsstöðum hefur komið á fót .
Það sameinar ferðaþjónustu og sveitarfélög á Austurlandi við markaðssetningu undir einu vörumerki og jafnframt er komið til móts við ferðamenn .
Útkoman er verkefnið Austurför , sem gerir þjónustu margra þeirra sem starfa að ferðaþjónustu á Austurlandi aðgengilega yfir netið með ferðasöluvef , Travel-East.is .
Hvatningarverðlaunin Kletturinn hafa verið veitt frá árinu 2005 Þau eru veitt þeim sem um árabil hafa staðið í framlínu ferðaþjónustu á Austurlandi og með ósérhlífni og eljusemi stuðlað að framgangi og vexti atvinnugreinarinnar og verið fyrirmynd .
Í ár fær Klettinn Þóra Bergný Guðmundsdóttir sem hefur rekið farfuglaheimilið Hafölduna á Seyðisfirði frá árinu 1975 .
Hún keypti nýverið Gamla spítalann á Seyðisfirði og gerði hann upp .
Þar með bætti hún aðstöðuna svo um munar og getur núna tekið á móti gestum allt árið .
Þóra er borinn og barnfæddur Seyðfirðingur og menntaður arkitekt .
sbs@mbl.is 