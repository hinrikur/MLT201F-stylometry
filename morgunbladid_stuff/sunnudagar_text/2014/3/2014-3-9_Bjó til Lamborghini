Hinn bráðum fimmtugi bóndi í Henan-héraði í Kína , Guo að nafni , gerði sér lítið fyrir og bjó til bíl fyrir barnabarn sitt .
Ekki hvaða bíl sem er , heldur valdi hann Lamborghini en þeir eru meðal öflugustu og dýrustu sportbíla heimsins .
Það tók Guo átta mánuði að smíða bílinn og eyddi hann rúmum 92 þúsundum króna í verkið en bíllinn er rúmur metri á breidd og tveir metrar að lengd og vegur 250 kíló .
Bíllinn er knúinn fimm batteríum sem geta komið honum slétta 60 kílómetra á fullri hleðslu .
Ekki hefur Guo enn gefið upp hámarkshraða en segir að hann sé ekki eins aflmikill og alvöru Lamborghini .
Herra Guo ákvað að skutla barnabarni sínu í skólann í vikunni á heimasmíðaða bílnum en var fljótlega stöðvaður af lögreglunni enda uppfyllir bíllinn ekki neinar öryggiskröfur .
Var hann beðinn um að klára bílferðina , gera barnabarn sitt stolt og leyfa vinunum að sjá farartækið .
Jafnframt var hann látinn lofa að fara aldrei með bílinn aftur út í umferðina .
Herra Guo sagðist ætla að virða það loforð .
