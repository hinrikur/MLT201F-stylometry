Svavar Gests lagði trommukjuðana á hilluna til að einbeita sér að útgáfu á tónlist .
Á þeim 20 árum sem hann rak SG-hljómplötur gaf hann út um 2.500 lög á vínyl ; 176 stórar plötur og 79 smáskífur .
Fjölbreytileikinn var mikill ; dægurtónlist , barnaplötur , plötur sem flokka mætti til hámenningar , ljóðalestur , lúðrasveitir og kórar .
Einar Falur Ingólfsson efi@mbl.is Í júní í sumar verður hálf öld síðan Svavar Gests ( 1926-1996 ) stofnaði hina kunnu tónlistarútgáfu SG-hljómplötur , sem á tveimur áratugum stóð fyrir útgáfu nær 180 hljómplatna auk smáskífa og snælda ; útgáfu á allrahanda tónlist sem hefur skemmt þjóðinni í áratugi .
Margt hefur lifað af þessum verkum og í tilefni afmælisins gefur Sena , sem fer með réttinn á útgáfu SG-hljómplatna , út í þarnæstu viku safndisk með úrvali sívinsællar tónlistar sem Svavar gaf út .
Svavar er lykilmaður í útgáfusögu íslenskrar tónlistar , stórmerkur útgefandi en hann var einnig hljóðfæraleikari og starfrækti um langt skeið vinsæla danshljómsveit .
Þegar Svavar var átján ára gamall kynntist hann Kristjáni Kristjánssyni og þeir áttu eftir að halda saman til Bandaríkjanna í tónlistarnám í New York , stofna KK-sextettinn , opna hljóðfæraverslun og stofna útgáfufyrirtæki .
Svavar lék á trommur og víbrafón og stofnaði Hljómsveit Svavars Gests , árið 1950 og starfrækti hana með breytilegri liðsskipan til ársins 1965 .
Hljómsveit Svavars naut mikilla vinsælda og kom fram víða um land , en lengst af starfaði hún í danshúsum .
Þá sendi sveitin frá sér vinsæl lög sem enn lifa með þjóðinni .
Nánast einráður Stofnun útgáfunnar má rekja til þess að snemma á sjöunda áratug liðinnar aldar stýrði Svavar afar vinsælum skemmtiþáttum í Útvarpinu .
Á árunum 1963 og 64 fékk hann söngvara úr karlakórnum Fóstbræðrum til að flytja lagasyrpur í þáttunum .
Honum þótti að gefa þyrfti efnið út á plötu en þegar hann fann engan útgefanda gekk hann sjálfur í verkið og það var fyrsta útgáfa SG hljómplatna .
" Útgáfa Svavars var afar stór hluti tónlistarsögu þessa tímabils , frá 1964 til 1984 .
Sérstaklega á fyrri hluta þessa tímabils var hann nánast einráður á þessum markaði , " segir Jónatans Garðarsson , sem þekkir þessa sögu öðrum betur .
Hann segir aðrar útgáfur hafa dregist saman eða hætt starfsemi þegar Svavar var að hasla sér völl .
" Hann var afar vakandi yfir því sem var að gerast í tónlistarlífinu , bæði hjá ungu fólki og jafnöldrum sínum , í þeirri dans-dægurtónlist sem var ríkjandi .
Þá var hann duglegur að finna erlend lög sem hentuðu fyrir íslenska texta .
Hann var líka duglegur við að búa til allskyns verkefni .
Eitt það allra merkilegasta er útgáfa hans á Dýrunum í Hálsaskógi og síðan Kardemommubænum , með leyfi leikskáldsins Thorbjörns Egner .
Hann var fyrstur til þess á Norðurlöndunum .
Svavar var líka mjög metnaðarfullur við útgáfu á kórtónlist og gerði samning við Karlakór Reykjavíkur um upptöku og útgáfu sex platna með lögum elstu íslensku tónskáldanna , vitandi að það væri varla nokkur leið að fá peninga inn fyrir kostnaði .
Honum fannst það vera skylda sín sem útgefanda að sinna íslenskri menningu , ekki bara poppinu heldur líka kórsöng og mörgu öðru .
" Gunnar sonur Svavars tekur undir að breiddin í útgáfunni hafi verið mjög mikil , " allt frá barnaplötum , sungnum og leiknum , en einnig plötur sem flokka mætti til hámenningar með landsfrægu og útlærðu söngfólki , en einnig ljóðalestur , lúðrasveitir og kórar , " segir hann .
" Hinsvegar má segja að dægurlögin hafi skipað stærsta sessinn , annaðhvort vinsælar hljómsveitir eða söngvarar svo sem systkinin Elly og Vilhjálmur , en einnig var pabbi tilbúinn að gefa ungu efnilegum listamönnum á sviði dægurtónlistar tækifæri , og margir hverjir stigu sín fyrstu skref á SG-hljómplötu sem síðar varðaði leið þeirra inn á svið vinsælda og eru mörg hver enn að .
" " Honum var ekkert óviðkomandi í þessu , " segir Jónatan .
" Svavar var snjall bisnessmaður en rak fyrirtækið allt eins mikið á hugsjónum .
" En þegar kom fram á áttunda áratuginn breyttist landslagið í útgáfunni , ný fyrirtæki komu á markaðinn .
" Þá var Svavar ekki lengur fyrstur til að ná í ungu listamennina .
Hann hélt fyrirtækinu gangandi í tæp tíu ár eftir það en þegar honum fannst hann ekki lengur hafa puttann á púlsinum þá einfaldlega hætti hann .
" " Alls voru gefnar út að meðaltali um 10 hljómplötur á ári , " segir Gunnar .
" Litlu 45 snúninga plöturnar urðu 79 og stóru 33 1/3 plöturnar 176 talsins .
Þetta voru því um 2.500 lög sem sett voru á vinyl og þá er ekki meðtalin endurútgáfa Íslenskra tóna né kassettur , sem aðallega voru keyptar af bíleigendum .
Gríðarlega mikið magn á þessum 20 árum .
" Taka má undir það og orð Jónatans Garðarssonar : " Þetta er stórmerkileg saga .
" 