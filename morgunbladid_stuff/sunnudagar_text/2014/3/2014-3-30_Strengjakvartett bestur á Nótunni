Rjómakvartettinn , strengjakvartett frá Tónlistarskólanum í Reykjavík , hlaut farandgrip Nótunnar á uppskeruhátíð tónlistarskóla 2014 sem var um sl. helgi í Hörpu .
Sem besta atriði hátíðarinnar fékk kvartettinn viðurkenninguna Tóngjafann frá Tónastöðinni og gjafabréf upp á 150 þús. kr. Allir þeir sem kvartettinn skipa hófu Suzuki tónlistarnám um 3 - 5 ára aldur , en þau hafa spilað saman frá því í haust undir leiðsögn Guðnýjar Guðmundsdóttur .
Ásta Dóra Finnsdóttir frá Allegro Suzuki-tónlistarskólanum fékk hvatningarverðlaun Töfrahurðar fyrir einleik sinn á píanó .
Töfrahurð tónlistarhátíð veitir einum framúrskarandi þátttakanda í grunnnámi á Nótunni hvatningarverðlaun með greiðslu skólagjalda næstkomandi skólaár vegna tónlistarnáms viðkomandi .
Verðlaunin eru veitt nemanda í grunnnámi í anda starfsemi Töfrahurðar .
Ásta Dóra er sjö ára gömul og á sínu þriðja námsári í píanóleik .
Hún hóf nám við Tónlistarskólann á Álftanesi en er nú í Allegro Suzuki-tónlistarskólanum .
Fjölmörg verðlaun Á tvennum tónleikum lokahátíðar Nótunnar voru flutt 24 tónlistaratriði frá átján tónlistarskólum víðs vegar af landinu en um hundrað tónlistarnemendur komu fram á sviði Eldborgar .
Að auki ómaði tónlist í opnu rými Hörpu á milli viðburða í boði hundrað annara tónlistarnemenda .
Auk framangreinds voru verðlaun nefnd í mörgum öðrum flokkum .
sbs@mbl.is 