Aðalfundur Félags eldri borgara í Reykjavík vill að stofnað verið embætti umboðsmanns aldraðra sem standi vörð um áunnin réttindi eldri borgara .
Þetta kemur fram í ályktun sem félagið sendi frá sér nýlega .
Þar segir að svo unnt sé að fylgja þeim áherslum , að aldraðir megi dvelja sem lengst á eigin heimilum , þurfi ákveðnir þættir að vera í lagi .
Tryggja verði nægjanlegt fé til heimahjúkrunar , byggja fleiri þjónustuíbúðir fyrir aldraða og fylgja eftir uppbyggingu hjúkrunarrýma á höfuðborgarsvæðinu .
" Umönnun aldraðra er í mörgu lík umönnun barna .
Það þarf málsvara og aðstandanda fyrir báða hópa .
Verkefni embættis umboðsmanns barna hafa sýnt að þar var þörf jafnvel þó að börnin hafi málsvara foreldra og kennara .
Í tilfellum aldraðra eru það nánustu aðstandendur og ef til vill forsvarsmenn félaga þeirra , " segja eldri borgarar .
sbs@mbl.is 