Ítalski vínframleiðandinn Vini Lunardelli hefur lengi skilið eftir sig beiskt bragð meðal túrista sem heimsækja búðirnar hans í Róm , Udinese og Rimini .
Vín hans Il ventennio , Communist Collection og Der Führer skarta nefnilega myndum af einræðisherrum fyrri tíma .
Il ventennio er með mynd af Benito Mussolini , Communist Collection hampar Jósef Stalín meðal annars og Der Führer skartar sjálfum Adolf Hitler framan á flöskunum .
Nú hefur Vini Lunardelli bætt einni flösku við sem skartar Hitler framan á sem hefur komið vínframleiðandanum aftur í fréttirnar .
Vini Lunardelli byrjaði að selja þessi vín árið 1995 og kallar línuna sína " Í sögulegu samhengi " .
Sjálf vínekran var tekin í notkun árið 1968 .
Árleg framleiðsla er í kringum 100 þúsund flöskur .
Vínlínan af einræðisherrunum dúkkar reglulega upp í fréttunum , sérstaklega flöskurnar úr Der Führer-línunni þar sem Hitler , Hermann Göring og nasistaslagorð eru framan á flöskunum .
Það róar ekki magann fyrir stóra steik .
