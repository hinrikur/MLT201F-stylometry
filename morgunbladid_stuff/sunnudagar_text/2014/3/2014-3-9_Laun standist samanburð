Fjármálaráðherra á að semja strax við kennara , náms- og starfsráðgjafa og skólastjórnendur í framhaldsskólum um tímabærar launaleiðréttingar .
Þetta segir í ályktun sem stjórn Kennarasambands Íslands samþykkti nýlega .
" Kennarar hafa þurft að sætta sig við laun sem standast engan veginn samanburð , " segir KÍ .
Félag framhaldsskólakennara samþykkti á dögunum verkfallsboðum og munu kennarar í þeim skólum sem ríkið rekur fara í verkfall 17. mars næstkomandi náist ekki samningar fyrir þann tíma .
Margir hafa ályktað um málið .
Í tilkynningu frá kennurum Tækniskólans í vikunni er lýst mikilli óánægju með að samningar hafi ekki náðst .
Á þeirra fundi var ítrekuð áskorun á eigendur Tækniskólans ehf. , að axla samábyrgð sína á bágum launakjörum kennara .
Þá verði að auka fjárframlög til skólans , enda þjóni allt starf hans atvinnulífinu og þróun þess með beinum hætti .
sbs@mbl.is 