Mars byrjaði á Rosenmontag eða Rósamánudeginum .
Þá er hápunktur karnivalsins í þýskumælandi löndum Evrópu .
Karnival-tímabilið byrjar 11.11 , kl. 11:11 , ár hvert , og endar kl. 00:00 daginn sem fasta hefst eða á öskudaginn .
Fólk á öllum aldri klæðir sig upp yfir tímabilið en síðustu dagana má m.a. sjá lækna , lögfræðinga og bankastarfsmenn í ýmiskonar búningum .
Hér í Köln fer stærsta karnivalskrúðgangan fram en margir íbúar eru í karnival-félögum , sem ákveða árlega sinn búning í skrúðgöngunni .
Fólk gengur eða stendur uppi á litríkum vögnum og hendir nammi eða blómum til áhorfenda .
Við tókum þátt í ár , klæddum okkur upp í búninga og hittum vini nálægt endamörkum göngunnar .
Lúðraþytur og trumbusláttur heyrðist langar leiðir .
Göngufólk var eflaust þreytt , enda fer skrúðgangan um 9 km vegalengd .
Solveig Sara og Rannveig Sif 