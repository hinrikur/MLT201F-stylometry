Reykjavík Fashion Festival hefur síðustu árin gegnt veigamiklu hlutverki í íslenska tískuiðnaðinum .
Hátíðin er fastur punktur , nokkurs konar uppskeruhátíð , þar sem allir koma saman .
Fagfólk úr fatahönnunargeiranum , áhugafólk um íslenska tísku , fjölmiðlar og fólk úr viðskiptalífinu , " segir Guðný Kjartansdóttir , verkefnastýra hátíðarinnar .
Guðnýju bauðst starf verkefnastýru RFF í ár en hún hafði aðstoðað lítillega við framkvæmd Reykjavík Fashion Festival í fyrra .
Guðný segir starfið felast í því að skipuleggja , undirbúa og framkvæma þúsundir smáatriða sem öll miða að því að Reykjavík Fashion Festival verði að veruleika og verði vel heppnuð og glæsileg tískuhátíð .
Spenningur og tilhlökkun fyllir hugann " Þeir sem hafa sótt RFF áður vita að það myndast alltaf nokkuð rafmagnað andrúmsloft á hátíðinni .
Þarna er hópur af efnilegustu hönnuðum og fatahönnunarfyrirtækjum landsins að sýna tískulínur sem þau hafa unnið hörðum höndum að síðustu mánuði og enginn hefur borið augum áður , " segir Guðný og bætir við að spenningur og tilhlökkun fylli hugann á hátíðinni .
Spurð hvað sé áhugaverðast við starf verkefnastýru þessarar stóru hátíðar segir Guðný að það að kynnast og vinna með öllu því frábæra fólki sem hún hefur komist í tæri við í gegnum starfið sé virkilega skemmtilegt .
" Og einnig að stinga sér á bólakaf ofan í þennan magnaða kraumandi suðupott sem íslenskur tískuiðnaður er orðinn .
" Reykjavík Fashion Festival er haldin í fimmta sinn í Hörpu þann 29. mars og verður að vonum glæsileg í ár .
Guðný segir marga erlenda blaðamenn hafa boðað komu sína á hátíðina og má þar nefna Vogue , ELLE , Euroman , Nowfashion.com , Grey Magazine , Interview Magazine og Nylon Magazine .
