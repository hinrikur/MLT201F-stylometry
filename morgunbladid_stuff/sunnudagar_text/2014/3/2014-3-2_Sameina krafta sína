Femínistafélög níu menntaskóla sameinuðust undir einn hatt á dögunum og stofnuðu Femínistafélag framhaldsskóla .
Steinunnar Ólínu Hafliðadóttur , formanns femínistafélagsins í Menntaskólanum við Hamrahlíð , segir mikinn kraft í því að sameina þessi félög .
Skólarnir eru MH , MR , Kvennó , Versló , MA , FSu , MS , FB og Borgó en Steinunn segist viss um að fleiri skólar eigi eftir að slást í för .
Í lok viku bauð Eygló Harðardóttir , jafnréttismálaráðherra , félaginu í hádegisverð .
" Mér finnst þetta áhugavert , að menntskælingar séu að stofna landssamtök femínistafélaga framhaldsskóla , " segir Eygló sem er á leið á árlegan fund kvennanefndar Sameinuðu þjóðanna í New York á næstunni .
" Það er gaman að spjalla við ungt fólk sem hefur áhuga á jafnréttismálum og eru femínistar og sérstaklega gaman að heyra að það sé að birta yfir hugtakinu að vera femínisti .
Mér fannst forvitnilegt að fá að heyra hvaða skilaboð unga fólkið vildi að ég færi með út og hvað þau teldu að við þyrftum að gera .
Þau sögðu að það væri margt sem þau höfðu ekki áttað sig á fyrr en þau höfðu sótt áfanga í kynjafræði " .
Steinunn segir það gaman að geta aukið á umræðuna um jafnrétti og gert femínisma töff .
" Það er svo oft þannig að fólk sé neikvætt í garð femínisma , sérstaklega ef það hefur ekki kynnt sér fræðin .
Það þarf að breyta þessu neikvæða viðhorfi í garð femínisma .
" Hún segir að félagið ætli að beita sér fyrir því að fá kynjafræðslu í grunnskóla snemma og einnig er hugmyndin sú að búa til stuttar klippur sem hægt væri að sýna í sjónvarpi .
" Það er svo margt athyglisvert í þessu , eins og til dæmis orðið brúðkaup – að kaupa brúði .
Við viljum vekja fólk til umhugsunar .
Þegar þú hefur sett upp kynjagleraugun , þá verður ekki aftur snúið , " segir Steinunn að lokum .
