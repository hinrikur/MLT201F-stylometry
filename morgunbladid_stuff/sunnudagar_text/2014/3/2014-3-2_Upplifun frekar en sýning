Alheimsstjarnan Justin Timberlake heldur tónleika í Kórnum í Kópavogi 24. ágúst .
Tæknin á bak við tónleika stjörnunnar er smíðuð í kollinum á Timberlake sjálfum og útfærð af heimsþekktum rafeindasnillingum þar sem ekkert er til sparað .
Benedikt Bóas benedikt@mbl.is Ljósakerfi í sérflokki Nick Whitehouse er ljósameistari tónleikanna en hann hefur notast við grandMA2 ljósastýrikerfið sem minnir frekar á stjórntæki í geimflaug en ljósakerfi tónleika .
14 risastórir laserar fylgir Timberlake og öllu hans liði og þeir sem hafa séð tónleika hans vita að það er gríðarlegt sjónarspil í kringum þá .
Alls munu 12 tonn af ljósum , hátölurum og öðru dóti hengjast upp í loftið í Kórinn .
Túrinn hans Timberlake hefur verið að ferðast með 10 tonn af sínum græjum og dóti en flest allt sem er á óskalista stjörnunnar er skaffað hér á landi .
Það má því búast við hamagangi við að skrúfa og tengja öll þessi tonn fyrir tónleikana sem verða að öllum líkindum þeir glæsilegustu sem haldnir hafa verið hér á landi .
Veggur sem felur eða sýnir Ljósakraninn er falinn á bak við vegg sem var sérstaklega búinn til fyrir tónleikaferð Timberlake og er gerður úr mörgum sexhyrndum plexíglerstykkjum .
210 kastarar eru bakvið vegginn sem sjást aðeins þegar þeir eru í notkun , hverfa með öllu þegar slökkt er á þeim .
" Þegar tónleikagestur kemur inn á honum að líða eins og hann sé að horfa á listaverk , frekar enn að upplifa sig sem tónleikagest , sagði Nick Whitehouse sem stýrir ljósasýningunni á tónleikaferðinni .
Kórinn og bílarnir Kórinn í Kópavogi tekur 19 þúsund manns en Sena ætlar að selja 16 þúsund miða .
Þeir sem hafa komið í Kórinn vita að bílaumferð gengur þar hægt og erfiðlega hvort sem þar eru 100 manns eða þúsund .
" Varðandi aðgengi þá er engin hætta á stórslysi ; það er búið að eyða miklum tíma og fjármunum í að kortleggja umferðina , í samráði við bæjaryfirvöld og lögreglu .
Við fengum til liðs við okkur umferðarverkfræðinga og alls konar sérfræðinga , " segir Ísleifur Þórhallsson framkvæmdastjóri viðburðasviðs Senu Svífur ekki eins og Mary Justin Timberlake vill ná til flestra áhorfenda og er alveg sama hvort þeir hafa keypt dýrasta eða ódýrasta miðann .
Miði í stæði kostar 14.990 krónur en dýrasti miðinn mun kosta 24.900 krónur .
Þá er setið fyrir miðju en aðeins 800 miðar verða seldir á besta stað í húsinu .
Því miður kemur ekki fræga sviðið hans með til Íslands og mun Timberlake því ekki svífa um loftin blá í þar til gerðum krana eins og Mary Poppins og syngja til þeirra sem aftast eru .
" Sviðið er eðlilegt miðað við þeirra núverandi óskir .
Fræga sviðið sem þú talar um er ekki partur af þessum túr , " segir Ísleifur framkvæmdastjóri viðburðasviðs Senu .
Bandið getur horfið Það er ekki bara ljósasýningin sem kemur flestum gestum til að gapa af undrun heldur er sviðið einnig hálfgerð undrasmíð .
Justin leikur flest lög af 20/20 plötunum sínum en hefur einnig verið að taka lög sem hann sendi frá sér sem sólólistamaður .
Cry me a river , Senorita og What goes around comes around hafa verið á dagskrá undanfarna tónleika og þegar þau eru spiluð fara hljómsveitarmeðlimir The Tennessee Kids á fyrirfram ákveðna staði þar sem þeir eru látnir síga niður baksviðs með sérstökum krönum .
Þá á Timberlake sviðið aleinn .
15 eru í hljómsveit Timberlake .
