Þetta eru myndbönd með smáhúmor , tengd tölvuleikjaspilun og eru búin að fá svona rosalegar undirtektir hjá stórum hópi , " segir Birgir Páll , tölvuleikjagúrú og starfsmaður CCP .
Birgir hefur sett myndbönd inn á Youtube-vefinn síðan í nóvember 2011 ásamt Gretti Ólafssyni .
" Hann hefur verið með mér í þessu mest af tímanum og án hans væri ég ekki með nærri því jafn mörg áhorf .
Við erum saman í næstum öllum myndböndum .
" Sá sem er með næstvinsælasta reikning landsins er Guðjón Daníel Jónsson en myndbönd hans af fótboltabrögðum í tölvuleiknum FIFA 14 hafa slegið í gegn á Youtube og er hann að nálgast Birgi í vinsældum .
Þriðja vinsælasta rásin er svo CCP .
Birgir hefur ekki verið jafn duglegur að setja inn myndbönd undanfarið eftir að hann tók að sér starf hjá CCP fyrir rúmu ári .
Tíminn er knappari nú þegar hann er kominn í fullt starf .
" Þetta var ekkert sem ég bjóst við að myndi gerast .
Alls ekki .
Ég einhvern veginn datt bara inn í þetta og virðist hafa fundið hóp af fólki sem hefur gríðarlegan áhuga á þessu .
" Rúmlega tvær milljónir manna hafa horft á nýjasta myndbandið hans I Broke Surgeon Simulator og 1,8 milljónir manna klikkuðu á I broke Far Cry 3 myndbandið hans .
Það voru hinsvegar myndbönd af Battlefield-tölvuleiknum sem gerðu Birgi að Youtube-stjörnu en rúmlega 25 milljónir manna horfðu á klippurnar hans úr leiknum .
Hægt að lifa á þessu Rúmlega 440 þúsund manns fylgjast með síðu Birgis og kalla þeir mikið eftir myndböndum frá honum .
Í ummælakerfinu á Youtube-síðunni hans biðja margir um að hann fari að gera fleiri myndbönd og sakna hans úr sýndarveruleikanum .
" Ég lifi ekkert á þessu lengur .
Það er í raun bara mitt val .
Aðallega af því að ég er ekki að gera jafnmörg myndbönd og ég gerði .
Tíminn til að gera þau er minni eftir að ég byrjaði að vinna hjá CCP .
Það er vel hægt að lifa á þessu og hafa ágætar tekjur upp úr þessu en þá þarftu að eyða hátt í 60 klukkustundum á viku og þú ert alltaf með hugann við þetta .
Ég ákvað það bara að snúa mér að öðru en ég set inn myndbönd við og við .
" Birgir fór í tölvunarfræði í Tækniskólanum en nýtir sér lítið námið hvort sem er í leik eða starfi .
" Ég er bara sjálflærður , " segir hann og glottir .
Hann hefur starfstitilinn Capture artist hjá CCP og sér um að taka skjáskot af leikjum frá CCP og hanna markaðsefni .
" Þetta er mjög svipað starfi grafísks hönnuðar með nokkrum mismun .
Ég er búinn að vera í rúmlega eitt ár hjá CCP og hér er mjög gott að vera .
Ég er mjög ánægður og sé mig alveg vera hér áfram .
" Borgað frá Youtube Til að fá borgað fyrir að gera myndbönd á Youtube þarf að hafa áskrifendur af Youtube reikningnum .
Þegar nógu margir áskrifendur eru komnir hefur aðili , svokallað " Third-party content networks " samband og býður viðkomanda samning .
Fyrir hverja þúsund sem horfa á auglýsingu á reikning viðkomanda eru auglýsendur rukkaðir og fær myndbandagerðamaðurinn , þriðji aðilinn og svo Youtube greitt fyrir birtingu og áhorf .
Sá sem á rásina fær í kringum einn til fimm dollara fyrir hverja þúsund sem horfa á auglýsingarnar , allt eftir stærð rásarinnar og hið svokallaða third-party content networks tekur prósentur því þeir sjá um að selja auglýsingar á myndböndin og ábyrgjast höfundarrétt .
