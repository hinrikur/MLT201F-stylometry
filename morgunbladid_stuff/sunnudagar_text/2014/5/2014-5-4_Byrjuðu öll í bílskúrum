Hewlett-Packard , Google , Amazon , Microsoft og Apple eiga fleira sameinlegt en að vera öflugir tæknirisar .
Öll fyrirtækin byrjuðu nefnilega í bílskúr .
Steve Jobs og Steve Wozniak stofnuðu Apple í bílskúrnum hjá foreldrum Jobs 1976 þegar Jobs var 21 árs og Wozniak 26 ára .
Þeir smíðuðu 50 fyrstu eintökin af Apple 1-tölvunni í skúrnum .
Jeff Bezos stofnaði Amazon í skúrnum heima hjá sér árið 1994 .
20 árum síðar er Amazon stærsti smásali veraldarvefjarins .
Bill Hewlett og Dave Packard byrjuðu sína starfsemi hjá Hewlett-Packard í bílskúr í Palo Alto árið 1939 .
Skúrinn er af mörgum talinn fæðingarstaður frumkvöðlastarfsins sem fer fram í Kísildal eða Silicon Valley á hverju ári .
Þeir Paul Allen og Bill Gates stofnuðu Microsoft í bílskúr árið 1975 þar sem þeir skrifuðu forrit fyrir Altair-tölvur .
Síðan er mikið vatn runnið til sjávar .
Í bílskúrnum hjá Susan Wojcicki árið 1998 voru tveir ungir menn , Larry Page og Sergey Brin , að leika sér að forrita .
Bjuggu til Google , fannst það flott og reyndu að selja það til Excite á eina milljón dollara .
Því boði var hafnað þannig að þeir héldu áfram að leika sér .
Restina af sögunni þeirra þekkja líklega flestir .
