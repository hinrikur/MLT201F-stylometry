Það mætti líkja Snapchat-skilaboðum við sápukúlur sem gleðja augað í nokkrar sekúndur og springa svo , horfnar að eilífu .
Að því gefnu að myndskilaboðin gleðji viðtakandann .
En Snapchat-forritið var hið fyrsta sinnar tegundar þegar það fór í dreifingu árið 2011 : samskiptaforrit sem eyðir sjálfkrafa myndskilaboðum nokkrum sekúndum eftir að þau eru opnuð Ungu mennirnir þrír sem hönnuðu Snapchat-forritið gætu verið milljarðamæringar í dag , hefðu þeir tekið tilboði Facebook um þrjá milljarða dollara fyrir Snapchat-snjallsímaforritið síðastliðið haust .
En Evan Spiegel og félagar hans afþökkuðu gott boð og buðu í staðinn aðra fjárfesta velkomna , enda höfðu þeir lýst því yfir að þeir hefðu engan áhuga á að selja fyrirtækið frá sér .
Býr heima hjá pabba Spiegel heldur því áfram að búa heima hjá pabba sínum og starfa sem forstjóri Snapchat-fyrirtækisins , en hann heldur upp á 24 ára afmælið sitt í næsta mánuði .
Spiegel og félagi hans , Reggie Brown , bjuggu til fyrstu útgáfuna af Snapchat sem skólaverkefni í Stanford-háskólanum í Bandaríkjunum .
Þeir fengu forritarann Bobby Murphy í lið með sér og Spiegel kynnti afkvæmið stoltur fyrir bekkjarfélögum sínum , sem höfðu miklar efasemdir um skilaboð sem eyðast .
Þeir sáu ekki tilganginn í því og töldu hugmyndina ekki líklega til vinsælda .
Nokkrum mánuðum síðar hleyptu þremenningarnir samskiptaforritinu af stokkunum , þá undir nafninu Picaboo , og svo endurbættri útgáfu í september sama ár , undir nafninu Snapchat .
20 milljónir sendar daglega gegnum Snapchat Rúmu ári síðar voru notendur forritsins búnir að deila meira en einum milljarði myndskilaboða með forritinu , og er talið að daglega séu yfir 20 milljón myndir sendar gegnum Snapchat .
Margir telja að sá eiginleiki Snapchat-skilaboða að eyðast nokkrum sekúndum eftir að þau eru opnuð , valdi því að notendur leyfi sér að senda allskonar myndir sem þeir annars myndu ekki kæra sig um að neinn ætti afrit af .
Telja þeir getnaðarlimi og brjóst vinsælasta myndefnið á Snapchat .
Spiegel telur hins vegar að minnihluti Snapchat-notenda sé að senda viðkvæmar myndir .
" Snapchat er bara ekki hentugt í þeim tilgangi .
Það þarf að fara sérstaklega inn í forritið til að smella af myndinni sem á að senda , og senda hana samstundis .
Forritið er langmest notað að deginum , þegar fólk er í vinnu og það væri erfitt að vera alltaf að girða niður um sig buxurnar á skrifstofunni , " sagði Spiegel í viðtali við The Telegraph .
" Auk þess eru yfir 70% notenda konur og við notum forritið ekki til að eiga þannig samskipti við vinkonur okkar .
Og ekki nota ég forritið þannig í samskiptum við mömmu mína .
" Eyðing gagna aðalsmerki Snapchat Hann heldur því fram að Snapchat sé brautryðjandi nýrra hugmynda gagnageymslu netfyrirtækja .
Flestar vefsíður státi af því að þar geti fólk geymt myndir og upplýsingar um aldur og ævi , á öruggum stað , en aðalsmerki Snapchat er sjálfkrafa eyðing gagna .
Svolítið eins og sjálfeyðandi skilaboðin í öllum njósnamyndunum .
" Snapchat ögrar því viðhorfi að eyðing gagna sé endilega slæm .
Á netinu eyðum við vanalega því sem við teljum slæmt eða virkilega skammarlegt .
Snapchat reynir að líkja eftir raunverulegum samtölum , sem eru liðin tíð um leið og þeim lýkur .
Við getum reynt að skrifa niður og geyma sérstök augnablik en að stærstum hluta sleppum við takinu á þessu öllu .
Við munum samtöl en geymum ekki afrit af þeim , " sagði Spiegel og benti á að með því að taka afrit af öllu mögulegu týnist það sem er virkilega sérstakt og þess virði að geyma .
Geymum einungis það sem er mikilvægt Honum finnst fólk þurfa að leggja of mikið á sig til að halda úti síðum á samfélagsmiðlum , það sé í raun heilmikið vinna að halda utan um þannig samskipti , en að Snapchat sé bara eins og leikvöllur .
" Eyðum öllu , geymum svo einungis það sem er mikilvægt og þá þurfum við bara að halda utan um þetta eina prósent sem er þess virði að geyma .
" En þrátt fyrir gríðarlegar vinsældir forritsins er það ekki enn farið að skila hagnaði , enda hala notendur því niður ókeypis .
Spiegel lætur lítið uppi en virðist hafa stór framtíðaráform því af netfyrirtækjum segist hann helst líta upp til Google-risans .
" Við erum mjög ungt fyrirtæki , erum bara á þriðja ári , og erum svo heppnir að starfa í umhverfi þar sem fjármagnskostnaður er lágur .
En ég tel mikilvægt að svona fyrirtæki byrji snemma að huga að því hvernig það geti skapað tekjur , hvernig það geti gert framleiðslu sína arðbæra .
" 