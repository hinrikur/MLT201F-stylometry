Tveir kórar mætast í sameiginlegri söngveislu í Akureyrarkirkju á sunnudag klukkan 16 .
Söngsveitin Fílharmónía kemur norður og syngur undir stjórn Magnúsar Ragnarssonar .
Kór Akureyrarkirkju kemur einnig fram en honum stjórnar Eyþór Ingi Jónsson .
Einsöngvari á tónleikunum er Michael Jón Clarke og orgelleikari er Sigrún Jóna Þórsteinsdóttir .
Kórarnir hyggjast flytja eigin efnisskrá en einnig syngja þeir saman nokkur vel valin lög , íslensk og erlend , og má búast við fögrum og kröftugum söng eins og kórarnir eru báðir þekktir fyrir .
