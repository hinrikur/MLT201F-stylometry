Í skáldsögunni Og fjöllin endurómuðu eftir Khaled Hosseini er rekin sextíu ára saga fátæktar , stríðsátaka og landflótta í Afganistan en um leið sögð saga fjölskyldna og fólks sem tekst á við veröldina með ólíkum hætti .
Fátækur faðir sér ekki annað ráð en að selja unga dóttur sína ríkum hjónum en það setur mark sitt á ungu stúlkuna og eldri bróður hennar fyrir lífstíð .
Fyrri bækur höfundar , Flugdrekahlauparinn og Þúsund bjartar sólir , hlutu metsölu og öfluðu honum heimsfrægðar .
Þessi skáldsaga hefur sömuleiðis slegið rækilega í gegn og trónað á metsölulistum erlendis .
Hún kemur nú út í kilju .
