Kópavogsþríþrautin fer fram í dag , sunnudaginn 18.maí .
Keppnin var haldin fyrst árið 1996 en hefur verið árlegur viðburður frá árinu 2006 .
Þríþrautin í Kópavogi er sú þríþrautarkeppni sem haldin hefur verið lengst hér á landi og er að jafnaði fjölmennasta þríþrautarkeppni landsins .
Um er að ræða hefðbundna keppni í þríþraut sem er hluti af Íslandsmóti í sprettþraut þar sem bestu þríþrautarmenn landsins keppa sín á milli .
Að auki er nú boðið upp á byrjendariðil en hann er fyrir alla sem vilja spreyta sig á þríþraut í fyrsta skipti og gullið tækifæri til að kynnast íþróttinni .
Þá er einnig boðið upp á sérstaka fjölskyldu- og unglingaþríþraut en þar er keppt í styttri vegalengdum og fjölskyldan getur keppt saman .
Systkini , foreldrar , ömmur og afar og frændur og frænkur geta þá keppt í hverjum hluta fyrir sig .
Meðan amma eða afi synda geta t.d. barnabörnin hlaupið og foreldrarnir hjólað .
Keppir með mömmu sinni , ömmu og langömmu Friðmey Camilla Magnúsdóttir er aðeins sex ára gömul en hún ætlar að keppa í fjölskylduþrautinni með mömmu sinni , ömmu og langömmu í dag og er þetta hennar fyrsta þríþrautarkeppni .
Amma hennar , Lovísa Ólafsdóttir , segir alla fjölskylduna spennta fyrir keppninni en sjálf er hún að keppa í fyrsta skiptið og segist hlakka til .
" Ég er farin að hlakka til að taka þátt en þetta er í fyrsta sinn sem ég tek þátt í keppni af þessu tagi og í raun af nokkru tagi , " segir Lovísa en hún og móðir hennar , Þórdís Njálsdóttir , langamma Friðmeyjar Camillu , þurfa að hafa sig alla við til að halda í við Friðmey Camillu en Lovísa segir ömmubarnið sitt vera mikla íþróttastelpu .
" Dóttir mín , Ingibjörg Sævarsdóttir , er dugleg að hreyfa sig og hleypur mikið og auðvitað eltir ömmubarnið mitt mömmu sína út um allt þegar hún fer út að hlaupa .
" Hugarfarið skiptir meira máli en formið Lovísa segir alla geta tekið þátt í þríþrautinni sem hafi heilsu til að hreyfa sig .
Þetta snúist fyrst og fremst um hugarfar og vilja ekki bara líkamlegt form og þol .
" Ég syndi reglulega en fer rólega yfir og hefði aldrei trúað því að ég myndi etja kappi við fólkið sem syndir í hraðari brautum laugarinnar .
" Auk þess að synda reglulega hjólar Lovísa tvisvar til þrisvar í viku og telur sig því ágætlega undirbúna fyrir þríþrautina þrátt fyrir að hún líti alls ekki á sig sem afreksíþróttamann .
" Ég hélt að ég gæti þetta ekki en mér snerist hugur þegar ég varð vitni að fólki á sjötugs- og áttræðisaldri stinga sér til sunds í sundkeppni Garpa , sem eru sundmenn eldri en 25 ára , sem Breiðablik hélt hér í Kópavogi fyrir tveim vikum .
Þátttaka er spurning um hugarfar , ekki form .
Við þurfum að venja okkur af því að draga sjálf okkur niður .
Allir geta tekið þátt í þríþraut sem vilja og við förum bara yfir þetta á okkar hraða og keppum við okkur sjálf í stað þess að horfa í sífellu á þá bestu í kringum okkur .
" Lykillinn er því að sögn Lovísu að hafa smá trú á sjálfum sér og fara rólega af stað .
Kapphlaup við tíman er ekki fyrir alla og mikilvægt að hafa það í huga að fara rólega af stað .
Skráning er á thriko.is en einnig er mögulegt að skrá sig á staðnum í fjölskylduþrautina milli kl. 11.30 og 12.30 á keppnisstað , en keppnin sjálf hefst klukkan 13.00 .
Dagskrá keppninnar : 8.10 Fundur yfirdómara 8.40 1 .
Riðill ræstur .
9.06 2 .
Riðill ræstur .
9.32 3 .
Riðill ræstur .
10.30 Verðlaunaafhending .
13.00 Ræst í fjöskylduþrautina .
Markaður og veitingasala opin frá 9.30 - 14.30 