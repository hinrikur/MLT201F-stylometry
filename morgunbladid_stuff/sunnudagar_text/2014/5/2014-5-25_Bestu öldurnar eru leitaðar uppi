Íslandsbanki hefur veitt tveimur fyrirtækjum í ferðaþjónustu hvatningarverðlaun , en þetta er í annað sinn sem bankinn veitir slíka viðurkenningu .
Verðlaunin voru afhent samhliða ferðakaupstefnunni Iceland Travel Workshop , en Íslandsbanki er einn af helstu bakhjörlum hennar .
Í frétt frá bankanum segir að mikilvægt sé að styðja við ferðaþjónustuna sem vaxandi grein .
Henni hafi af bankans hálfu verið lagt lið með ýmsu móti .
Hvatningarverðlaun Íslandsbanka hlutu að þessu sinni Hybrid Hospitality og Arctic Surfers .
Verðlaunin eiga að nýtast fyrirtækjunum í áframhaldandi uppbyggingu og nýsköpun .
Fjölmargar fjölbreyttar , áhugaverðar og flottar umsóknir bárust , segir í tilkynningu bankans .
Afþreyingu blandað Um verðlaunafyrirtækin segir að Hybrid Hospitality bjóði upp á framsýnar og skapandi lausnir á sviði markaðssóknar og gæðamála og aðra tengda þjónustu í bland við áherslu á nýsköpun .
Arctic Surfers er fyrirtæki þeirra Ingólfs M. Olsen og Erlendar Magnússonar og hið fyrsta á Íslandi sem býður upp á brimbrettaferðir .
" Bestu öldurnar á Íslandi eru leitaðar uppi og er upplifuninni blandað við aðra afþreyingu á borð við tónlist , menningu , mat og náttúru , " segir Íslandsbanki .
sbs@mbl.is 