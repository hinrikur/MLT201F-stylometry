Sigríður María Sigurjónsdóttir fatahönnuður mun í haust hefja sölu á sinni fyrstu fatalínu fyrir fyrirtæki sitt , Sigga Maija .
Sigga kynntist framleiðsluferli á fötum þegar hún starfaði hjá Soniu Rykiel og segir mikilvægt að geta útfært hugmyndir og vera í samstarfi við aðra fagaðila .
Sigurborg Selma Karlsdóttir sigurborg@mbl.is Ég skoðaði París í kringum 1920 , þegar súrrealisminn er að mótast og hugmyndafræðin er að verða til .
Ég er að skoða heiminn í París , umhverfið og stemningu og setja það í samhengi við þarfir nútímakonunnar , " segir Sigríður María eða Sigga Maija um innblástur fyrstu línu sinnar .
Sigga lagði ríka áherslu á textíl í línunni og hannaði munstur meðal annars út frá gamalli teikningu eftir föður sinn sem henni þótti gefa munstrinu meiri persónuleika og vægi .
" Efni og textíll er stór þáttur í mínu ferli og það stjórnar oft ákveðnum útfærslum en mikil rannsóknarvinna liggur að baki hönnuninni , " segir Sigga Maija .
Línan er ákaflega breið og er meðal annars unnin úr silki , prjóni , mokkaskinni , leðri ásamt roði í aukahluti .
Skilningur á prjóni jókst hjá Soniu Rykiel Sigga Maija fór til Parísar ári eftir að hún útskrifaðist úr Listaháskóla Íslands 2012 og fékk stöðu sem lærlingur hjá franska tískuhúsinu Sonia Rykiel og vann þar sem aðstoðarkona yfirhönnuðar prjónadeildar tískuhússins .
" Ég hef alltaf haft áhuga á prjóni en skilningur minn á prjónavöru og ferlinu í prjóni jókst mikið eftir dvölina í París .
Þeir eru beintengdir við verksmiðjuna og við gerum rannsóknir á áferðum og munstrum og það er sent í verksmiðjuna og er tilbúið tveim dögum seinna .
Það var rosalega gaman að kynnast því hvernig þetta fer fram í þessum stóru tískuhúsum .
" Sigga segir að hjá Soniu Rykiel hafi hún áttað sig betur á að í fatahönnun skiptir ekki bara máli að vera hugmyndarík , heldur sé einnig mikilvægt að geta útfært hugmyndir og vera í samstarfi við aðra fagaðila .
" Ferlið sjálft í framleiðslu er gríðarlega krefjandi .
Fatnaður er tæknilegt fyrirbrigði .
Það helst allt í hendur , tækni og sköpun .
" Ný töskulína væntanleg Í samstarfi við Leðurverkstæðið , Sigurjón Kristensen og Arne Friðrik Karlsson , hefur Sigga hannað nýja og spennandi útgáfu af leðurtösku sem fyrirtækið framleiddi um 1960 og var gífurlega vinsæl á sínum tíma .
" Þetta er sjálfbær vara , allt framleitt á Íslandi og ég hlakka til að halda áfram að þróa það .
Ég mun reyna að nýta eingöngu íslenskar afurðir í framleiðslu á töskunni .
" Töskulínan er væntanleg með haustinu .
Sigga Maija í Jör Sigga leggur nú lokahönd á framleiðslu fatalínunnar .
" Ég er meðfylgjandi sjálfbærni og ég ætla að reyna að framleiða sem mest hérna heima .
Síðan verður restin af línunni framleidd í Evrópu .
" Sigga Maija hefur sölu á línunni í verslun Jör í haust .
