Þeir sem muna tímana tvenna þurfa ekki endilega að vera komnir á eftirlaun .
Tilveran breytist hratt og margt í samfélaginu sem í minningunni er svo nærri er veruleiki sem þekkist ekki lengur í dag .
Ljósmyndarar Morgunblaðsins hafa í gegnum tíðina fylgt þróun samfélagins eftir .
Júlía Margrét Alexandersdóttir julia@mbl.is Þeir sem muna tímana tvenna þurfa ekki endilega að vera komnir á eftirlaun .
Tilveran breytist hratt og margt í samfélaginu sem í minningunni er svo nærri er veruleiki sem þekkist ekki lengur í dag .
Ljósmyndarar Morgunblaðsins hafa í gegnum tíðina fylgt þróun samfélagins eftir .
Júlía Margrét Alexandersdóttir julia@mbl.is Dýragarðurinn þá og nú Úr íburði í umhverfisvænt Á 9. áratugnum þóttu limmósínur , langir eðalvagnar , útbúnir ýmsum þægindum með því flottasta sem til var .
Á vörusýningunni Veröldin ' 88 sem sett var upp í Laugardalshöll árið 1988 var stjarna sýningarinnar 18 metra langur Cadillac .
25 árum síðar er öldin önnur , að minnsta kosti þykir ekkert endilega verra ef bíllinn er umhverfisvænn og lítill og rafmagnsbílar eru svalir .
Fyrsti orkupósturinn fyrir rafbíla var opnaður formlega í Bankastræti árið 2008 og hefur rafbílum fjölgað töluvert síðustu árin .
Struku um frjálst höfuð Klefinn óþarfur Á síðustu öld þótti það veita landsmönnum og borgarbúum öryggi að hafa símaklefa á almannafæri .
Á síðasta ári vann Síminn að því að taka niður þá 14 símaklefa og 38 tíkallasíma sem enn stóðu uppi og voru þeir þá lítið notaðir .
Símaklefinn í Lækjargötu var einn sá mest notaði á landinu á síðustu öld .
Í dag á nær hvert mannsbarn orðið eigin síma til að nota hvar og hvenær sem er og klefarnir því minningin ein .
Sextíu ár milli sólbaða Árið 1934 var hafin barátta fyrir því að byggður yrði sundskáli í Nauthólsvík sem þótti þá tvímælalaust besti staðurinn til sjóbaða í nágrenni við Reykjavík .
Sjóböðin voru lengi vinsæl en lögðust af um tíma þegar mælingar leiddu í ljós mengun vegna klóaks sem leitt var út í Fossvoginn .
Þeirri losun var hætt og Ylströndin var opnuð í Nauthólsvík árið 2000 .
Hér má sjá fólk í sólbaði í kringum 1950 í Nauthólsvík og svo um 60 árum síðar .
Hraðinn á afgreiðslukössum annar Í stórmörkuðum dagsins í dag ganga innkaupin yfirleitt hratt fyrir sig , ekki síst vegna þess að tölvubúnaður les strikamerki vörunnar en langt fram á 9. áratuginn var starfsfólk verslana víðast hvar enn að handpikka verð vörunnar .
Starfskonur Hagkaupa voru þannig önnum kafnar árið 1988 við að lesa verðmiða hverrar vöru og skrá þær inn og gat vöruhafið á færibandinu verið ansi lengi að malla í gegn .
Árið 1986 var Fríhöfnin ein verslana hérlendis komin með verðskanna .
Línuskautar tóku við af hjólaskautum Árið 1980 greip um sig hjólaskautaæði á Íslandi og í maí það sama ár birtust fréttir í blöðum að skautarnir væru víðast hvar uppseldir í þeim verslunum sem seldu skautana .
Þeir Hilmar Kristinsson og Valþór Ólason lærðu á hjólaskautana sína á diskótekinu Bergási í Keflavík en voru þarna staddir í miðborg Reykjavíkur í tilefni þess að þeir ætluðu að sýna hjólaskautadans í Tónabæ .
Í dag hafa línuskautar að mestu tekið við af rúlluskautunum og öryggisbúnaður er ívið meiri .
Með hjálm á höfði og hlífar á olnbogum og hnjám er ekki úr vegi að láta hundana svo draga sig áfram á Seltjarnarnesi .
Öllum hent út í einu Íslendingar eru margir hverjir vanir að djamma til morguns og breytti þar engu um þótt skemmtistaðir lokuðu framan af síðustu öld klukkan þrjú .
Þeir sem komnir voru með aldur til að fara niður í bæ muna eflaust eftir stemningunni sem myndaðist klukkan þrjú á Lækjartorgi þegar öllum var hent út af stöðunum í einu og mannhafið varð mörg þúsund manns .
Í dag eru skemmtistaðir , svo sem Prikið í Bankastræti , opnir fram eftir nóttu og gleðin því innandyra og torgið fámennara .
Þessa nótt , fyrir um 25 árum , voru um 6-700 manns á Lækjartorgi rétt rúmlega þrjú .
