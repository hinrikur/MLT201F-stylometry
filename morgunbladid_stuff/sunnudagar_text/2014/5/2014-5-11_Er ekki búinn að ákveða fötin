Ert þú mikill Eurovison-aðdáandi ? Nei , ég get ekki sagt það , en ég hef alltaf frá því ég var krakki haft gaman af Söngvakeppni sjónvarpsins .
Eurovision hefur aldrei legið vel fyrir mér , kannski þá bara stigagjöfin .
Hvert er uppáhalds Eurovison-lagið þitt ? Eitt lag enn .
Það er bullandi stemning í því .
Ertu búinn að ákveða hver verður fyrsta línan í spjalli þínu við Dani ? Hello Denmark , eða fáum við brandara ? Nei , ég hef í raun ekki ákveðið neitt .
Oftast enda brandarar í þessu með því að verða bara ekkert fyndnir heldur ömurlegir .
Ég hlýt að finna flöt á þessu fyrir laugardaginn .
Annars eru allir að spyrja mig í hverju ég ætli að vera .
Ég var og er nákvæmlega ekkert búinn að pæla í því .
Þú ert einn harðasti stuðningsmaður Real Madrid hér á landi .
Hvers vegna ? Hef alltaf verið með Madridar-hjarta en þegar Liverpool ákvað að vera sídrullandi þá varð maður að finna sér eitthvað skemmtilegra til að horfa á og þá fórum við bræður að fylgjast betur með Real .
Ekki skemmdi það svo fyrir að systir okkar giftist spænskum manni og búa þau í sjálfu mekkanu , Madridarborg .
Annars horfir allt til betri vegar hjá Liverpool , svo þetta verður bara hvort tveggja betra .
Verður Liverpool meistari á sunnudag ? Við tökum Newcastle en ég held að City sé ekkert að fara að kasta þessu frá sér á móti West Ham .
Þetta var soldið " to good to be true " -tímabil .
Það má vinna með það í haust .
Af hverju er skammstöfun svona langt orð ? Skammstöfun er stytting á einu eða fleiri orðum , en styttingin samanstendur vanalega af stöfum úr upprunalegu orðunum .
Það er líklega besta skýringin .
