Á síðustu sýningu leikritsins Útundan , sunnudagskvöldið 4. maí , mun Tinna Hrafnsdóttir , leikstjóri sýningarinnar , hlaupa í skarðið og leika eitt af aðalhlutverkunum sem Svandís Dóra Einarsdóttir hefur farið með en Svandís þarf að hverfa frá til sumarstarfa .
Verkið er sýnt í Tjarnarbíó en Tinna þýddi einnig verkið sem á frummálinu heitir Fertility Objects og er eftir eftir Bretann McGlynn .
Verkið fjallar um glímuna við ófrjósemi en í viðtali sem birtist í Sunnudagsblaði Morgunblaðsins í sumar rædd Tinna opinskátt hvernig hún í fimm ár reyndi að eignast börn án árangurs en tókst á endanum að verða ólétt og eignaðist tvíbura .
Verkið stendur henni því persónulega nærri en það er grátbroslegt og alvarlegt í senn .
Ófrjósemi er vaxandi vandamál í heiminum og eflaust margir sem geta endurspeglað sig í þeim veruleika sem verkið sýnir .
Síðustu sýningar á leikritinu eru 3. og 4. maí og leikhússpjall með aðstandendum sýningarinnar er á laugardagskvöldið 3. maí .
