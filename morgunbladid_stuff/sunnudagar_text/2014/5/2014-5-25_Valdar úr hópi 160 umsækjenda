Söngkonurnar Jóna G. Kolbrúnardóttir sópran og Kristín Sveinsdóttir messósópran eru í hópi níu nemenda sem hefja nám í óperusöng við Tónlistarháskólann í Vínarborg , einn virtasta skóla sinnar tegundar í heiminum , í haust .
Þær voru í hópi 160 umsækjenda alls staðar að úr heiminum sem þreyttu inntökupróf í vor .
" Inntökuprófið var mjög stressandi , " segir Jóna .
" Þetta voru fjórir dagar sem dreifðust yfir eina viku og skorið var niður í lok hvers dags .
Prófið snerist ekki bara um söng , við þurftum líka að sýna fram á kunnáttu í dansi og leiklist , auk þess sem við vorum tekin í viðtöl .
Óperusöngvarar þurfa að geta staðið á sviði .
" Hún segir að það verði algjör draumur að setjast á skólabekk í Vínarborg .
" Þetta verður rosalegt ævintýri .
Strembið en skemmtilegt , " segir Jóna en BA-námið er fjögur ár .
Ekki þykir Jónu verra að hafa Kristínu með sér en þær eru sannkallaðar " söngsystur " .
Hafa sungið saman í kórum Langholtskirkju , ferðast með Björk Guðmundsdóttur um heiminn og verið hjá sama kennaranum í Söngskólanum í Reykjavík , Hörpu Harðardóttur .
" Við Kristín eru góðar vinkonur og það verður gaman að fara gegnum skólann með hana sér við hlið .
Kristín er þegar flutt út til að læra þýsku , en allt námið fer fram á því tungumáli .
Ég fer utan í júlí .
" Spurð um framtíðaráform kveðst Jóna vonast til að komast að hjá góðu óperuhúsi í Evrópu , Vínaróperan sé til að mynda ekki amaleg .
Þá langar hana að syngja hér heima og leggja sitt af mörkum til að styrkja Íslensku óperuna .
