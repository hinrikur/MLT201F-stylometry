Það er synd að henda mat en stundum gerist það að í innkaupakörfuna rata vörur sem enginn hefur lyst á .
Aurapúkinn hefur stundum lent í þessu þegar hann prufar nýjar kex- eða sælgætistegundir og þykir honum fjarska leitt að sjá opinn og hálfkláraðan pakkann sitja inni í skáp eða ofan í skúffu svo vikum og mánuðum skiptir .
Til að leysa þennan vanda hefur púkinn brugðið á ráð að baka smákökur og mylja eða brytja þessi óvinsælu sætindi niður og blanda út í deigið .
Merkilegt hvað allt verður betra þegar það er komið í smákökuform , rjúkandi heitt , beint úr ofninum .
Svona má t.d. gera við gamlar karamellur , óvinsælustu Quality Street-konfektmolana , ævafornt og þurrt kex eða hnetur , og þurrkaða ávexti sem enginn vill .
