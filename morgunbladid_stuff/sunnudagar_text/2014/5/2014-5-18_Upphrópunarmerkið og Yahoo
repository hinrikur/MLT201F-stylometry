Yahoo leitar- og afþreyingarvefurinn var upphaflega hugarsmíð þeirra Jerry Yang og David Filo .
Þeir byrjuðu að vinna að vefnum þegar þeir voru að útskrifast sem rafmagnsverkfræðingar frá Stanford háskóla í Bandaríkjunum árið 1994 .
Þeir félagar vildu búa til síðu sem fólk gæti kallað heimili sitt á netinu .
Þeir áttu að vera að skrifa ritgerðina sína en fóru að fikta við internetið sem þá var að mestu ókannað fyrirbæri .
Í fyrstu kölluðu þeir fyrirtækið í kringum vefsíðuna sína Jerry and David ' s Guide to the World Wide Web og var hún vistuð undir léninu http://akebono.stanford.edu / en þeir félagar breyttu nafninu fljótlega í Yahoo ! með upphrópunarmerki .
Vefsíðan yahoo.com fór í loftið 18. janúar 1995 .
Þá var akebono.stanford.edu / nú þegar búinn að fá eina milljón heimsókna .
Upphrópunarmerkið var vegna þess að Yahoo vörumerkið var og er skráð á grillsósu- , hnífa- og kanóaframleiðendurna EBSCO Industries .
Upphrópunarmerkinu er þó yfirleitt sleppt þegar talað er um Yahoo-veldið .
Marissa Mayer stýrir Yahoo-veldinu í dag en hún var skipuð forstjóri 2012 , þá 36 ára gömul .
Samkvæmt Fortune tímaritinu er hún áttunda valdamesta kona heims í viðskiptaheiminum .
