L ' Atelier du roman ( Vinnustofa skáldsögunnar ) er franskt bókmenntatímarit helgað skáldsögunni fyrr og nú .
Það er gefið út af einu öflugasta útgáfufyrirtæki Frakklands , Flammarion , og nýtur mikillar virðingar meðal þarlendra bókmenntaunnenda .
Næsta hefti kemur út í byrjun júní og er helgað Halldóri Laxness .
Fjallað er um hann í samhengi heimsbókmenntanna og sögu skáldsögunnar .
Fróðir menn segja að Laxness hafi ekki áður verið meginefni í frönsku bókmenntatímariti , þótt vitaskuld hafi margoft verið skrifað um hann í Frakklandi í gegnum tíðina , aðallega þó í ritum sem fjalla um norræna menningu .
Greinahöfundar eru frá ýmsum löndum , meðal annars Íslandi , Frakklandi og Grikklandi og má þar meðal annarra nefna Halldór Guðmundsson , Friðrik Rafnsson , Steinunni Sigurðardóttur , Torfa Tulinius og Pétur Gunnarsson .
Myndskreytingar eru eftir einn af höfuðsnillingum Frakka á því sviði , Sempé .
