Samkeppnisfærni Íslands í samanburði við nágrannalönd okkar er afar slæm ef við horfum til þess að halda vel menntuðu fólki hér heima .
Þetta sagði Kristján Þórður Snæbjarnarson , formaður Rafiðnaðarsambands Íslands , sem flutti aðalræðuna 1. maí á baráttufundi verkalýðsfélaganna á Akureyri .
Geta unnið flest störf Í ávarpi sínu gat Kristján þess að íslenskir rafiðnaðarmenn hefðu á síðustu árum mikið sótt í vinnu á Norðurlöndum .
Fái þar góð laun .
Íslenskir rafvirkjar ásamt fólki í störfum af sama meiði séu eftirsóttir til vinnu í Noregi .
Það fólk sé vel menntað og hafi jafnvel breiðari þekkingu á rafiðninni enda aðrir , því minni sérhæfing sé í námsleiðum hér heima en erlendis .
Útkoman sé því sú , að íslenskir rafiðnaðarmenn geta unnið allflest störf í faginu án þess að þurfa að auka við menntun sína .
Vilji stjórnvöld fá þetta fólk aftur heim þurfi hins vegar að skapa jafnvægi í efnahagsmálum .
Heimsmet handan við hornið " Stjórnvöld þurfa að grípa í taumana ef þau ætla sér að snúa skútunni við .
Handan við hornið bíður okkar skuldaniðurfærsla .
Heimsmetið í skuldaleiðréttingum .
Sem er væntanlega tilkomið sökum þess að við eigum einhverskonar heimsmet í verðbólgu , " sagði Kristján Þórður og hélt áfram : " Skuldaniðurfærslan mun skila sér í veski okkar flestra til skamms tíma .
En verði ekkert að gert mun verðbólgan auka skuldir okkar aftur og mögulega hraðar en ella .
Leiðréttingin getur gengið til baka verði verðbólgan há aftur ! Við verðum því væntanlega á svipuðum stað innan skamms tíma nái þjóðin ekki að styrkja gengi krónunnar .
" Forsendubrestur í húsaleigu Formaður Rafiðnaðarsambands Íslands gerði stöðu fólks á húsaleigumarkaði að umtalsefni í Akureyrarræðu sinni .
Sagði þá sem lægstar hefðu tekjurnar ekki hafa bolmagn til að fjárfesta í íbúðum né heldur greiða himinháa húsaleigu sem hefði í mörgum tilvikum hækkað um 29% á einu ári .
Mæta yrði þessu fólki í aðstæðum sínum .
" Þetta fólk verður fyrir forsendubresti í dag líkt og í kringum 2009 .
29% hækkun á einu ári er langt frá því að vera boðleg , " sagði Kristján Þórður sem lagði áherslu á að komið yrði til móts við þetta fólk .
Minnti þar á að Alþýðusamband Íslands hefði kynnt lausnir í félagslega húsnæðiskerfinu , sem væru enn í fullu gildi .
sbs@mbl.is 