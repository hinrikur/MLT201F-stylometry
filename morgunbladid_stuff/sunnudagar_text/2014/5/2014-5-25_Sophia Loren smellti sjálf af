Hinn 79 ára ítalska leikkona Sophia Loren sýndi á Cannes-hátíðinni að hún er enn ein stærsta stjarna rauða dregilsins .
Loren var mynduð í bak og fyrir eins og von er þegar hún var að kynna nýjustu mynd sína The Human Voice .
Ljósmyndararnir heilluðust af henni og smelltu af í gríð og erg .
Fór svo að Loren skildi ekki hvað væri svona merkilegt við sig þannig hún tók sér sæti meðal ljósmyndarana og fór að taka myndir með þeim af fólkinu á bak við myndina .
Vakti þessi framkoma hennar mikla lukku .
Kvikmyndin er gerð eftir samnefndu leikriti eftir Jean Cocteau og fjallar um líf Angelu .
Myndin er aðeins 25 mínútna löng og sýnir Loren í símanum nánast allan tímann við manninn sem hún elskar .
Loren hefur fengið afbragðsdóma fyrir hlutverk sitt sem Angela .
Sonur hennar , Edoardo Ponti , leikstýrir myndinni .
Eftir frumsýninguna stóðu áhorfendur upp og klöppuðu fyrir tilþrifunum á hvíta tjaldinu .
Varð stjörnunni svo um að hún veifaði til þeirra með tárin í augunum .
