Dr. Sigrún Gunnarsdóttir hefur verið ráðin dósent við viðskiptasvið Háskólans á Bifröst .
Sigrún mun einkum sinna kennslu , rannsóknum og leiðsögn um þjónandi forystu .
Reynsla hennar af störfum á þessu sviði mun nýtast vel í hinu nýja meistaranámi MS / MLM í forystu og stjórnun , segir í frétt frá Bifröst .
Sigrún er með doktorspróf frá London School of Hygiene and Tropical Medicine með áherslu á lýðheilsu , starfsumhverfi og stjórnun , MS í hjúkrunarfræði frá Háskóla Íslands og BS í hjúkrunarfræði frá sama skóla .
Sigrún hefur undanfarin ár starfað sem dósent við Háskóla Íslands og einnig leitt starf Þekkingarseturs um þjónandi forystu .
Sigrún starfaði áður sem gæðastjóri Landspítalans og leiddi starf um heilsueflingu á vegum heilbrigðisráðuneytis og Landlæknis sbs@mbl.is 