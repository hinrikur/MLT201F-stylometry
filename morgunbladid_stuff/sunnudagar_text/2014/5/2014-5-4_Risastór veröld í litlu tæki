Fjórða kynslóð Roku-streymisspilarans kom á markað í lok mars og kemur nú svipað stór og USB-lykill .
Roku 3 var svipað stór og venjulegur sjónvarpsflakkari og er Roku 4 svar þeirra við Google ChromeCast .
Spilarinn kostar rúmlega 10 þúsund krónur og fylgir fjarstýring með .
Með appi er síðan hægt að breyta snjallsímanum í fjarstýringu fyrir spilarann .
Þarf ekkert að gera annað en að taka spilarann úr umbúðunum , setja hann í HDMI-tengið aftan á sjónvarpinu og þá er hann tilbúinn .
Rúmlega þúsund stöðvar má finna á spilaranum , sumar fríar en að öðrum þarf að kaupa ákrift .
Má finna Netflix , Hulu Plus , HBO Go og fleiri stöðvar sem streymisspilaranotendur kannast við .
Þá er einnig hægt að streyma efni frá snjallsímanum beint í sjónvarpið , myndböndum eða myndum .
Apple , Google , Amazon og Samsung berjast á stofumarkaðnum með sínum streymisspilurum og snjallsjónvörpum og er Roku enn eitt valið fyrir þá sem vilja frekar velja sér dagskrá í stað þess að horfa á fyrirfram ákveðið efni .
Roku-spilarinn hefur fengið fína dóma erlendis en í dómi CNN um spilarann kom fram að hann væri svolítið hægvirkur að hlaða hverja stöð .
Þegar stöðin loks kom á skjáinn kom aldrei hökt eða neitt .
Biðin var hins vegar of löng að mati blaðamanns CNN .
