Pavel Ermolinski varð á dögunum Íslandsmeistari með KR í körfubolta eftir rimmu við Grindavík .
Pavel átti frábært tímabil með KR , eftir að hafa snúið til baka úr atvinnumennsku í Svíþjóð .
Hann náði meðal annars sjö sinnum að gera þrefalda tvennu í Dominos-deildinni í vetur og var algjör lykilmaður í liði KR. Gælunafn : Pavelino .
Hversu oft æfir þú á viku ? Það er misjafnt , fer eftir því hvort tímabilið er í gangi eða maður er í fríi .
En að jafnaði er það um 6 sinnum í viku .
Hvernig er best fyrir nýliða að koma sér af stað ? Finna sér eitthvað sem þeim finnst skemmtilegt og setja sér markmið , t.d. að bæta heilsu , létta sig eða bara hafa gaman af því sem gert er .
Hver er lykillinn að góðum árangri ? Að setja sér markmið og hafa gaman af , hvort sem gengur vel eða ílla .
Hvað ráðleggurðu fólki sem vill hreyfa sig meira ? Að prófa fjölbreytta hluti og finna það sem hentar því best .
Ef þú ert að pína þig til þess að fara að æfa þá er best að finna sér aðra æfingaleið .
Líður þér illa ef þú færð ekki reglulega útrás fyrir hreyfiþörfina ? Já , að vissu leyti , hef æft allt mitt líf og líkaminn kallar á hreyfingu ef ég er ekki að hreyfa mig nóg .
Hugurinn vill oft hvíla sig en líkaminn segir nei .
Hvað er það lengsta sem hefur liðið á milli æfinga hjá þér ? Fyrir utan meiðsli þá man ég ekki eftir því að hafa verið lengur en 10 daga án einhverskonar hreyfingar .
Hvernig heldurðu þér í formi þegar þú ferð í frí ? Fyrri hluta sumarsins finnst mér gott að prófa nýja hluti og nýjar leiðir til þess að æfa og bæta mig líkamlega .
Svo bæti ég körfuboltanum við þegar líða tekur á sumarið .
Ertu almennt meðvitaður um mataræðið ? Já , ég er því miður ekki einn af þessum heppnu sem geta borðað hvað sem er og finna ekki fyrir því .
Ég reyni bara að gefa líkamanum þá orku sem hann þarf .
Hvað borðarðu til að halda þér í formi ? Þetta klassíska – kjúkling , fisk , grænmeti og mjög mikið af ávöxtum .
Mikið pasta líka .
Í raun og veru allt í hófi .
Ég brenni það miklu að ég þarf að borða nóg af öllu .
Hvaða óhollustu ertu veikur fyrir ? Ostapoppi , finnst rosa kósí að henda mynd í tæki og fá mér ostapopp , fæ mér nammipoka stöku sinnum líka .
Hvað ráðleggurðu fólki sem vill bæta mataræðið ? Sleppið öllum þessum öfgum sem eru núna í tísku .
Að léttast er spurning um lífsstílsbreytingu og breytt viðhorf til matar .
Þetta er maraþon , ekki spretthlaup .
Hvaða gildi hefur hreyfing og líkamsrækt fyrir þig ? Hreyfing er orðin hluti af mér og minni persónu .
Þetta er það skemmtilegasta sem ég geri og gefur mér mikla útrás .
Hver eru heimskulegustu meiðslin sem þú hefur orðið fyrir ? Þegar ég var ungur og saklaus úti á Spáni missti ég af æfingu vegna þess að ég var alveg skaðbrenndur eftir strandarferð og mjög viðkvæmur gagnvart snertingu .
Hvað eru algeng mistök hjá fólki við æfingar ? Að fara of geyst af stað , kaupa sér öll tæki og tól og fara í nýjustu og flottustu æfingarnar .
Það þarf að byggja upp ákveðinn grunn .
Hver er erfiðasti mótherjinn á ferlinum ? Enginn sem stendur upp úr , hef lent í mörgum hörðum baráttum .
Hver er besti samherjinn ? Alltof margir til þess að telja upp hér .
Ástæðan fyrir því að hópíþróttir eru svona skemmtilegar er félagsskapurinn sem maður lendir í og fólkið sem maður kynnist .
Hver er fyrirmynd þín ? Engin sérstök , maður sankar að sér því góða úr hinum ýmsu áttum .
Hver er besti íþróttamaður allra tíma ? Sergei Bubka .
Skemmtileg saga frá ferlinum ? Held að myndband af leikmanni landsliðs Litháens að troða yfir mig í leik gegn þeim 2012 sé komið með yfir milljón flettingar á Youtube .
Var svakalegt .
Skilaboð að lokum ? Nei , bara takk fyrir mig og lifið heil .
