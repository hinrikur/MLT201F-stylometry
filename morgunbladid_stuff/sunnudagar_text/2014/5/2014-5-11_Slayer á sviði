Snæbjörn Ragnarsson og Óttarr Proppé , sem syngja bakraddir hjá Pollapönkurunum , skörtuðu báðir forláta Slayer-bolum undir Henson-pollapönksgallanum í forkeppni Eurovision .
Báðir eru þeir þekktari fyrir afrek sín á dökku þungarokkssviðinu , Snæbjörn með Skálmöld og Óttarr með Ham og Dr. Spock , fremur en á ljósu og léttu Eurovision-sviði í Danmörku .
Snæbjörn sagðist ekki vera búinn að ákveða hvort Slayer fylgir þeim á svið á lokakvöldinu .
" Slayer virkaði í forkeppninni .
Við erum ekki alveg búnir að ákveða þetta , meltum þetta yfir morgunkaffibollanum , " sagði kappinn afar ánægður með árangurinn sem lukkubolirnir færðu þeim .
Vonandi að sú lukka haldi áfram .
