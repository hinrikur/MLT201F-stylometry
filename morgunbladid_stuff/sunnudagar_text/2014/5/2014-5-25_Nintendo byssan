Nintendo leikjatölvan er ein vinsælasta leikjatölva sögunnar .
Einn vinsælasti leikur Nintendo var leikurinn Duck Hunt og þurfti þá að kaupa sérstaka byssu með .
Hægt var að fá Nintendo tölvu , byssu og leikinn á 14.950 krónur árið 1991 .
Þegar byssunni var miðað á skotmark á skjánum , sem yfirleitt var önd á flugi eins og í tilviki Duck hunt , og tekið var í gikkinn nam byssan hvort skotmarkið hafði verið hitt eða ekki .
Þegar tekið var í gikkinn málaði tölvan allan skjáinn svartan , allt nema skotmarkið sem var teiknað hvítt .
Innst í byssuhlaupinu var ljósnæm díóða sem nam hvort byssunni væri miðað á svartan flöt eða hvítan á skjánum og þannig gat tölvan skorið úr um hvort gæsin féll til jarðar eða hélt flugi sínu áfram .
Íslendingar , sem og aðrir , tóku miklu ástfóstri við Duck Hunt enda ekki á hverjum degi sem hægt var að leika sér með byssu inni í stofu .
Lengi vel var Duck Hunt aðalleikur Nintendo þangað til pípulagningamaðurinn Marío kom til sögunnar með leiknum Mario Bros .
