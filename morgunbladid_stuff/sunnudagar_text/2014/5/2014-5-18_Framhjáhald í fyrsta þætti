" Ég mun fjalla um framhjáhöld í fyrsta þættinum .
Við ákváðum að fjalla um þetta af því að það hefur ekki verið fjallað mikið um þetta hingað til , " segir Sölvi Tryggvason sjónvarpsmaður en ný þáttasería af Málinu í hans umsjá hefst á mánudaginn eftir helgi .
Meðal þess sem Sölvi tekur fyrir næstu vikur er , auk framhjáhalds , myglusveppir , dómstólar götunnar og hjartagátt Landspítalans .
" Þetta er efni sem er erfitt að rannsaka með tölum , þar sem eina leiðin er að fá fólk til að svara spurningalistum samviskusamlega .
En flestar rannsóknir benda til að þetta sé töluvert algengt í öllum þjóðfélagshópum og á öllum aldri .
Við munum bæði fjalla almennt um framhjáhöld , en einnig segja tiltekna sögu um framhjáhald .
Við munum svo halda áfram á svipuðum nótum og áður í næstu þáttum .
Reyna að fjalla um mál sem snerta stóra hópa , en eru kannski ekki í fókus frá degi til dags í íslenskum fjölmiðlum .
" 