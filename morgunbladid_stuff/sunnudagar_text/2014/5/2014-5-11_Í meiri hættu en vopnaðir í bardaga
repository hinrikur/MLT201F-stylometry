Hægt er að draga verulega úr mæðra- og barnadauða í verst settu löndum heims þegar áhersla er lögð á að bæta þjónustu við mæður og börn .
Þetta kemur fram í nýrri skýrslu Barnaheilla – Save the Children um stöðu mæðra í heiminum .
Skýrslan var kynnt í vikunni og er þetta sú 15. sem kemur út .
Í ár var sjónum beint að mæðrum sem búa við afleiðingar hörmunga , svo sem afleiðingar fellibylja , til dæmis á Filippseyjum .
Einnig þeim sem búa í þróunarlöndum eða stríðshrjáðum löndum svo sem Kongó og Sýrlandi .
Verst að vera í Sómalíu Að því er fram kemur í skýrslu Bandaheilla er best að vera móðir í Finnlandi en verst í Sómalíu .
Samanburður þykir áberandi þegar litið er til ákveðinna áhrifaþátta .
Í Tsjad er líklegt að ein kona af hverjum 15 látist vegna vandkvæða í meðgöngu .
Hlutfallið í Svíþjóð er 1:14 .
100 .
Í Síerra Leóne eru líkur á að barn nái ekki fimm ára aldri 1:5 .
Á Íslandi er hlutfallið 1:435 .
Ísland er í fjórða sæti listans í ár en það er með því minnsta á heimsvísu .
Einungis í Lúxemborg deyja færri börn fyrir fimm ára aldur .
" Tengslin á milli þróunarlanda eða landa þar sem átök geisa og hárrar tíðni mæðra- og barnadauða gætu litið út fyrir að vera augljós .
Þó að tölur í sumum þessara landa séu mjög háar , sýna aðrar að hægt er að bjarga lífi mæðra og barna , " segir í tilkynningu , haft eftir Ernu Reynisdóttur , framkvæmdastjóra Barnaheilla á Íslandi .
" Meira en helmingur allra tilfella mæðra- og barnadauða í heiminum á sér stað í þróunarlöndum eða þar sem átök eiga sér stað .
Langflest tilfellin eiga sér stað vegna þess að innviðir samfélaganna hafa hrunið , " segir Erna ennfremur .
Rústað lífi milljóna Í skýrslunni kemur meðal annars fram að meira en 250 milljónir barna undir fimm ára aldri búi í átakalöndum .
Hin fátækustu verða verst úti í náttúruhamförum en 95% dauðsfalla vegna slíkra hamfara verða í þróunarlöndum .
Um 56% mæðra- og barnadauða verða þróunarlöndum .
Á heimsvísu eru konur og börn allt að 14 sinnum líklegri en karlar til að deyja af völdum hamfara .
Í Lýðveldinu Kongó þykir hættulegra að vera kona eða barn en vopnaður maður í bardaga .
Vopnuð átök hafa rústað lífi milljóna mæðra og barna í löndum á borð við Sýrland og Mið-Afríkulýðveldið .
Margar þeirra eru á flótta í eigin landi eða draga fram lífið í nágrannalöndunum .
Átak í Afganistan og Eþíópíu hefur skilað því að dregið hefur úr mæðradauða um næstum tvo þriðju frá árinu 2000 .
Fyrir einungis þremur árum var verst að vera móðir í Afganistan þar sem stríðsátök hafa staðið yfir í áratugi .
Með þjálfun ljósmæðra , bólusetningum og áherslu á menntun stúlkna hefur mikill árangur þar náðst í að bæta heilsu kvenna og barna , segir í frétt Barnaheilla .
Verst þar sem innviðir eru veikir Lönd þar sem innviðir eru veikir og átök eiga sér stað , stundum í bland við náttúruhamfarir , eru verst fyrir mæður .
Sjö lönd – þar á meðal Lýðveldið Kongó , Níger , Malí og Gínea-Bissau hafa verið í neðstu 10 sætum listans frá upphafi .
Sex þeirra hafa búið við langvarandi stríðsátök .
sbs@mbl.is 