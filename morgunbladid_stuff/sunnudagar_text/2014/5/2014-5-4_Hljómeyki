Listvinafélag Hallgrímskirkju stendur á sunnudag klukkan 17 fyrir tónleikum í Hallgrímskirkju undir yfirskriftinni " Að Jesú æðsta ein móðir glæsta " , þar sem sönghópurinn Hljómeyki flytur verk eftir Hreiðar Inga Þorsteinsson ásamt hljóðfæraleikurum og Hildigunni Einarsdóttur mezzosópran .
Meginuppistaða efnisskrárinnar er sú sama og á Sumartónleikum í Skálholti síðastliðið sumar , þegar Hreiðar Ingi var staðartónskáld sumartónleikanna .
Flest verkanna eru byggð á textum úr íslenskum handritum .
Sönghópurinn Hljómeyki er á tónleikunum studdur fimm hljóðfæraleikurum ; strengjasveit og organista , og stjórnandi er Marta Guðrún Halldórsdóttir .
