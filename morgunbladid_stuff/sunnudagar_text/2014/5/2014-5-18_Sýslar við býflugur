Anna Birna Þráinsdóttir er alin upp austur á Fljótsdalshéraði .
Bjó í Fellabæ en þar skammt frá er býlið Skipalækur þar sem hún var í sveit .
" Ég ólst þar upp að talsverðu leyti , innan um kindur , hross , hænur og við garðrækt , " segir hún við Morgunblaðið .
Hún býr nú á bænum Varmahlíð undir Eyjafjöllum .
Starf í sveitinni blundaði snemma í Önnu Birnu en " bóndinn " varð á endanum lögfræðingur .
Þegar kom að því að velja sér farveg í lífinu segir Anna Birna að nám í bændaskóla hafi komið sterklega til greina , en úr því varð þó ekki .
" Ég notaði milliveginn og fór í Garðyrkjuskóla ríkisins á Reykjum , enda alltaf verið með nefið á kafi ofan í mold .
Eftir að hafa lokið námi þar sá ég enn og aftur að þetta fag myndi ég ekki leggja fyrir mig fyrir lífstíð svo útlokunaraðferðin var notuð við val á háskólanámi .
Þar kom lögfræðin sterkust inn og ég sé ekki eftir því .
" Á háskólaárunum var Anna Birna svo stálheppin að rekast inn á bar í Reykjavík , eins og hún tekur til orða , " og kynntist þar manninum mínum , Sigurði Jakob Jónssyni vélvirkja , en hann er undan Eyjafjöllum .
Málum var þannig háttað að móðurbróðir hans , sem var bóndi hér í Varmahlíð , átti við veikindi að stríða og stuttu eftir að við kynntumst kom Sigurður að búi með frænda sínum .
Þegar ég útskrifaðist sem lögfræðingur flutti ég austur til hans og það fór svo að við eignuðumst jörðina Varmahlíð og bjuggum þar búi í nokkur ár .
" Kýs dreifbýlið Anna Birna var skipuð sýslumaður í Búðardal upp úr aldamótum .
Þau brugðu þá búi og fluttu vestur í Dali .
" Það voru fjögur skemmtileg ár enda hélt ég kindur þar ! Árið 2006 var ég svo skipuð sýslumaður í Vík í Mýrdal og hef á síðustu árum sótt vinnu undan Eyjafjöllum til Víkur , því það má eiginlega segja að við séum komin í sjálfskipað vistarband hér í Varmahlíð .
" Hún segir ástina á manninum og ekki síður á landsbyggðinni hafa dregið sig út á land .
" Þótt ég hafi ekkert sérstakt á móti Reykjavík eða þéttbýli almennt þá kýs ég miklu frekar að búa í dreifbýli sé þess kostur .
Allt hefur kosti og galla en ég met kostina við að búa í sveit meiri en gallana ; meðal annars nálægð við náttúruna , möguleika á að stunda sjálfsþurftarbúskap , frjálsræðið og þátttöku í frábærri menningu sem þrífst í sveitum landsins .
Þá hef ég lagt mikið upp úr því að börnin mín myndu alast upp úti á landi og í snertingu við náttúruna og dýralífið .
Segi stundum í gamni að börnin mín séu alin upp við getnað , fæðingu og dauða og þetta þrennt gert að eðlilegum hluta af lífinu , ekki verið að pakka því inn í glansumbúðir .
" Sýslumaðurinn hefur alltaf haft mikinn áhuga á sjálfsþurftarbúskap og datt þess vegna í hug að fá sér ávaxtatré fyrir nokkrum árum .
" Eftir það sá ég að býflugur þurfti til að frjóvga ávaxtatrén og aukaafurðin yrði þá hunang .
Gott býflugnabú á að geta gefið af sér a.m.k. 15-20 kg af hunangi við góð skilyrði en síðasta sumar , sem ekki var sólríkt eða hlýtt hér sunnan lands , fékk ég reyndar bara 5 kíló .
" Anna birna segir býflugur skemmtilegar ; " háþróaðar og gagnlegar skepnur .
Einn af kostum þess að halda býflugur er að þá auðgar maður náttúruna í kringum sig , því býflugurnar stuðla að aukinni frjóvgun plantna og þar af leiðandi meiri gróðursæld .
" Hún bendir á að þegar byrjað er á býflugnarækt þurfi ekki endilega að hafa í huga blómin , heldur séu þær ótrúlega seigar að bjarga sér og sækja í það sem fyrir er á staðnum t.d. hvönn , smára , víði , fífil og sóleyjar .
" Hunangið sem ég fékk síðasta sumar lyktaði greinilega af smára og smárabreiður sem hér eru viðfeðmar því verið aðalviðkomustaður þeirra .
" Lömbin og börnin Anna Birna hefur yndi af öllum hliðum búskaparins .
" Hænur eru frábær húsdýr .
Þó að þær séu stundum kallaðar sorphænur þá gera þær mikið gagn við að eyða úrgangi heimilisins með því að éta matarleifar .
Svo eru þær mjög skemmtilegar og gaman að fylgjast með hátterni þeirra , maður getur reyndar stundum orðið svolítið stirður þegar haninn galar klukkan fjögur að nóttu beint fyrir neðan svefnherbergisgluggann ! " Anna Birna segist stundum hrella börnin sín með því að segjast elska kindurnar meira en þau .
" Þá dæsa þau mikið .
Hitt er annað að þótt mér þyki vænt um kindurnar þá er ég alveg tilbúin til að lóga þeim að hausti .
Það kann að koma mörgum spánskt fyrir sjónir en svona er þetta bara og maður er í þessari ræktun með það að markmiði að fá kjöt á diskinn .
Mér líður illa ef ég á ekki a.m.k. 15 lambsskrokka í kistunni .
Hér er mikill gestagangur og margir heimagangar sem rekast hér inn í mat .
" " Þetta fer mjög vel saman " " Það fer mjög vel saman að vera sýslumaður og bóndi , " segir Anna Birna Þráinsdóttir , en leggur þó áherslu á að hún sé einungis tómstundabóndi og afurðirnar bara til heimabrúks .
" Við erum með 20 kindur , 8 hænur , nokkur þúsund býflugur , eitt bú , og stóran kálgarð .
Þá stundum við veiðar í Holtsósi , sem er hér neðan við bæinn , " segir sýslumaðurinn í Vík .
" Þetta er sitthvort sviðið og gott að hvíla sig á pappírum og rausi vinnunnar með því að gramsa í mold og spjalla við skepnurnar .
Á hinn bóginn er gott að hvíla sig í skrifstofuvinnunni , t.d. eftir sauðburðartörn eins og núna er ný afstaðin , og gott að koma nokkra daga í kyrrsetuvinnu , þótt hún sé ekki heilsusamleg almennt .
" 