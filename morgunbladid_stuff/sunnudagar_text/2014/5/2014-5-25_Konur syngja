Kvennasönghópurinn " Boudoir " heldur vortónleika á sunnudag klukkan 17 í Fella- og Hólakirkju .
Sönghópurinn var stofnaður í haust sem leið af tónskáldinu og kórstjóranum Julian Hewlett og hefur hópurinn þegar komið víða fram við ýmsar uppákomur .
Í sönghópnum eru faglærðar söngkonur , og eingöngu konur eins og nafnið vísar til en orðið " Boudoir " merkir " kvennadyngja " .
Er það fornt franskt orð yfir búningsherbergi sem eingöngu var ætlað konum .
Flestar starfa söngkonurnar einnig sem einsöngvarar .
Flutt verður fjölbreytt efnisskrá , allt frá eldri klassískum kórverkum yfir í nútímadægurlög .
Hewlett stjórnar og leikur jafnframt á píanó ásamt Judith Thorbergsson .
