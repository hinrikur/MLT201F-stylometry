Knattspyrnumenn Einherja á Vopnafirði leika á nýjum heimavelli í sumar .
Framkvæmdir hafa staðið í vetur en hið nýja gras hylur nú gamla malarvöllinn , steinsnar frá grasvellinum þar sem keppt hefur verið í mörg ár .
Magnús Már Þorvaldsson , formaður Einherja , er gríðarlega ánægður með hvernig til hefur tekist .
" Þetta er glæsilegur völlur .
Svæðið í heild verður um það bil 1.100 fermetrar , aðalvöllurinn er jafn stór Laugardalsvelli – 105 sinnum 68 metrar – og nýtt æfinga- og upphitunarsvæði þar fyrir aftan .
Nú þarf enginn lengur að gráta yfir því að alltaf þurfi að æfa á keppnisvellinum ! " Til að nægilegt rými yrði beggja vegna vallarins og hann þar með löglegur skv. reglum Knattspyrnusambandsins varð að fleyga býsna mikið berg .
Það tókst vel , búið er þökuleggja og nú er allt eins og best verður á kosið .
Þá hefur vegleg girðing verið reist utan um svæðið .
Draumurinn er að byggja vallarhús fyrr en seinna til að þjóna báðum völlunum , segir Magnús .
Einherji hefur leik í 3. deildinni um helgina .
Fyrst eru þrír útileikir á dagskrá en nýi völlurinn verður vígður miðvikudaginn 11. júní þegar Höttur frá Egilsstöðum kemur í heimsókn .
