Í þríþraut er keppt í sundi , hjólreiðum og kapphlaupi án hlés .
Þannig telst allur tími keppenda milli greina með og því mikilvægt að vera fljótur að skipta um gír þegar einum hluta keppninar lýkur og annar tekur við .
Þríþraut er einstaklingsíþrótt þar sem reynir hvað mest á þol keppenda .
Fyrstu keppnir í íþróttinni voru í Frakklandi á 3. áratug 20. aldar en hin staðlaða ólympíuvegalengd í keppnisgreinum þríþrautar er 1500 metra sund , 40 km hjólreiðar og 10 km hlaup .
Þrátt fyrir að keppt hafi verið í sundi , hjólreiðum og hlaupi til margra ára á stórmótum er þríþrautin ný keppnisgrein á stærri mótum en fyrst var keppt í þríþraut á Ólympíuleikunum í Sydney árið 2000 .
Þá er Alþjóða þríþrautasambandið aðeins 25 ára en það var stofnað árið 1989 .
