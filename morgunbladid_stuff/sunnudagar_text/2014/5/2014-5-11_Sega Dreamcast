Sega Dreamcast reyndist vera síðasta leikjatölvan sem Sega framleiddi .
Leikjatölvan kom á markað í Japan 1998 og ári síðar til Bandaríkjanna og Evrópu .
Þeir hjá Sega settu tölvuna á markað á undan Playstation 2 , Xbox og GameCube frá Nintendo og eignuðu sér markaðinn af sjöttu kynslóðar leikjatölvum til að byrja með – svo fór að halla undan fæti .
Gríðarlegum fjárhæðum var eytt í markaðssetningu en þeir hjá Sega þurftu nauðsynlega á góðri sölu að halda eftir að Sega Saturn hafði farið í vaskinn .
Í fyrstu var henni tekið vel enda hafði hún margt fram að færa .
Hægt var að spila í gegnum netið sem þá var algjör nýjung , leikirnir þóttu frumlegir og endingargóðir og þá var hægt að tengja hana við tölvuskjái .
Grafíkin var einnig góð og fékk mikið hrós .
Það sem varð henni þó að falli var að hún studdi ekki hið nýja form kvikmynda , DVD , sem Playstation 2 gerði .
Það og leikurinn Grand Theft Auto voru banabiti Sega Dreamcast því neytendur keyptu frekar Playstation tölvurnar .
Framleiðslu tölvunnar var hætt í mars 2001 eftir að 10,6 milljónir eintaka höfðu selst .
