Valdís Gunnarsdóttir segist val-Dalamaður ; hún kýs sem sagt að búa þar en er uppalin í höfuðborginni og segist dæmigerð miðbæjarrotta .
Ásdís Melsteð er hins vegar innfædd í Búðardal en saman hafa þær tekið að sér veitingarekstur í Leifsbúð þar í bæ .
Veitingastaður hefur lengi verið rekinn í Leifsbúð yfir sumartímann en nýlega var samið við þær stöllur um að reka kaffihús þar allan ársins hring .
" Þetta er ekki í alfaraleið en túrisminn hefur aukist gífurlega á síðustu árum ; aukningin er með ólíkindum .
Fáir eru á ferð í janúar og febrúar en aðra mánuði eru mjög margir ferðamenn á svæðinu , " segir Valdís .
Í Leifsbúð , sem stendur niðri við höfnina í Búðardal , hefur verið ýmiskonar starfsemi í gegnum árin .
Húsið var byggt 1899 undir verslun og Bogi Sigurðsson var þar lengi kaupmaður .
Síðar var Kaupfélag Hvammsfjarðar þar um árabil með verslun og er húsið einmitt kallað Gamla kaupfélagið af mörgum heimamanninum .
Eftir endurbætur var húsið formlega tekið í notkun á nýjan leik fyrir tæpum áratug og heitið Leifsbúð tekið upp .
Skömmu áður hafði landafundanna verið minnst og Leifur heppni mönnum ofarlega í huga .
Í húsinu er landafundasýning , upplýsingamiðstöð fyrir ferðamenn og " lítið , kósí kaffihús , " sem Ásdís og Valdís reka .
" Það á að verða skemmtilegt mótvægi við vegasjoppur .
" Valdís hefur komið víða við og bjó erlendis í tíu ár frá aldamótum " Mig óraði ekki fyrir því þegar ég flutti heim 2010 að ég ætti eftir að flytja út á land , en maðurinn minn , sem er dýralæknir og hafði unnið hjá Matvælastofnun , vildi breyta til og fékk starf hér .
" Þau höfðu engin tengsl vestur í Dali en þegar spurt er hvernig henni líkar er Valdís fljót til svars : " Æðislega ! Mér finnst stórkostlegt að kynnast því að búa á svona stað .
Það sem mest er um vert er að hér er miklu minni efnishyggja en fyrir sunnan og það er alveg dásamlegt að vera laus við slíkt .
" Hún segir þær Ásdísi ekki fara út í rekstur kaffihúss til þess að verða ríkar heldur til að láta gott af sér leiða í fallegu húsi .
Þær vilji taka þátt í að gæða fallegt hús lífi .
" Ég hafði aldreið komið inn á kaffi- eða veitingahús nema sem gestur áður en við tókum við hér ! En þetta er skemmtilegt .
" Laxdæla er allt um lykjandi fyrir vestan " og mig langar að gera meira úr henni fyrir ferðamenn .
En það er ekki bara Laxdæla ; Sturlungar voru hér og Hallgerður langbrók fæddist á svæðinu .
Hér í Dölunum drýpur sagan af hverju strái .
" Valdís segir Ameríkana koma í pílagrímsferðir á slóðir Leifs heppna en " Íslendingar virðast almennt ekki hafa jafn mikinn áhuga .
Það er merkilegt að Ameríkanar eru hér á ferð allan ársins hring og hópast að Eiríksstöðum .
" 