Þetta eru æskuvinir mínir , við vorum saman í Menntaskólanum í Reykjavík og höfum haldið hópinn vel .
Við köllum þetta prjónó en erum líklega bara tvö sem prjónum og þar stend ég mig allra verst , " segir Greta Salóme Stefánsdóttir tónlistarkona sem bauð heim í girnilegt forréttarnasl , lax í aðalrétt og berjaeftirrétt með vanillurjóma .
" Ég reyni að halda góðum tengslum við vini og fjölskyldu og býð þeim gjarnan heim í mat en þar sem ég bý ekki í stórri íbúð og er ekki með stórt borðstofuborð höfum við gjarnan þann háttinn á í stærri boðum að hafa bara hálfgert hlaðborð og fólk getur þá sest með diskinn sinn þar sem hentar og það myndast góð stemning .
Það gerðum við einmitt núna þar sem við vorum átta .
" Af öðrum boðum en kvöldverðarboðum má nefna að vöffluboð Gretu Salóme eru orðin víðfræg og eru það engar hefðbundnar vöfflur með sultu og rjóma sem eru þá bornar fram heldur belgískar af bestu gerð með alls konar meðlæti .
Tónlistarkonan segir það þó vera gert spari .
Og slík boð séu allsvakaleg og kalli á aukahlaup daginn eftir .
Matseðillinn var ákveðinn út frá því að boðið yrði sumarlegt og létt .
" Mér finnst lax alveg rosalega góður .
Við erum gjarnan með hann á boðstólum en þá yfirleitt í hefðbundnari útgáfu með bökuðu grænmeti en þetta er spariútgáfa okkar af réttinum .
Hópurinn var mjög sáttur við matinn .
" Greta segir að hún hafi það líklega úr uppeldinu að finnast gaman að halda matarboð .
" Ég er alin upp við það hjá mömmu og pabba á æskuheimili mínu í Mosfellsbæ að þar voru mjög gjarnan haldin matarboð og veislur .
Ég man svo vel eftir þessari tilfinningu þegar búið var að þrífa allt , maturinn var tilbúinn og verið var að bíða eftir gestunum .
Þessu logni á undan storminum sem var svo skemmtilegt .
Án efa hef ég erft sitt hvað af áhuga mínum úr foreldrahúsum .
" Lax með mangó chutney og camembert Fyrir átta Um 1,5 kg laxaflök ½ -1 sítróna salt og pipar eftir smekk ½ -1 krukka mangó chutney 1 msk .
fersk engiferrót , rifin 1 rauð paprika 1 camembertostur pistasíukjarnar Skerið laxaflökin í bita og raðið í eldfast mót .
Kreistið safann úr sítrónunni yfir og kryddið með salti og pipar eftir smekk .
Smyrjið þá mangó chutney yfir laxinn og er magnið valið eftir smekk .
Stráið þá rifnu engiferrótinni yfir .
Skerið papríkuna í litla bita og setjið yfir .
Þar næst er camembertosturinn skorinn í þunnar sneiðar og þeim raðað ofan á .
Pistasíukjörnum er stráð yfir allt í lokin .
Bakið í ofni við um það bil 200°C gráður í 20 mínútur .
Fersk ber með sætum vanillurjóma Fyrir 8 5 eggjarauður 5 msk .
sykur ( má nota stevíu eða xylitol til að gera þetta hollara ) 4 tappar vanilludropar hrært saman í skál .
5 dl Berjablanda að eigin vali Hrærið eggjarauðurnar , sykurinn ( eða stevíuna eða xylitolið ) ásamt vanilludropunum saman í skál .
Þeytið rjómann og blandið honum varlega saman við eggjarauðublönduna .
Hægt er að nota hvaða ber sem er til að bera fram með vanillurjómanum en Greta Salóme notaði brómber , hindber og jarðarber .
Létt forréttarnasl Fyrir 8 1½ poki pekanhnetur 2 msk .
agavesíróp 3 msk .
ólívuolía cayanne-pipar eftir smekk ferskt rósmarín eftir smekk , saxað 2 chorizo-pylsur 2 bréf serrano-hráskinka nokkrir ostar að eigin vali , til dæmis Brie og Camembert 2 hvítlaukssnittubrauð , hér var notað brauð frá Jóa Fel Ristið pekanhneturnar upp úr sírópinu og ólívuolíunni og kryddið með sjávarsalti , cayannepipar og rósmaríni .
