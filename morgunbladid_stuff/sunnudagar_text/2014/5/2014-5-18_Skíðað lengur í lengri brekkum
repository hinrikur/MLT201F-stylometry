Hlíðar Skálafellsins hafa dregið til sín skíðafólk í áratugi en þar byggði skíðadeild KR sinn fyrsta skíðaskála árið 1936 .
KR-ingar eru enn með aðstöðu í Skálafelli þótt óneitanlega hafi Bláfjöllin tekið við af Skálafellinu sem helsta skíðasvæði höfuðborgarsvæðisins .
Lengi vel var aðstaðan í Skálafelli ein sú besta á landinu og árið 1961 var fyrsta skíðalyfta landsins tekin þar í notkun en seinna átti eftir að setja upp toglyftur og stærri skíðalyftu .
Reykjavíkurborg tók við rekstri Skálafells af KR upp úr 1990 en þá var reksturinn orðinn erfiður í samkeppni við Bláfjallasvæðið .
Skíðamenn sækja enn Skálafellið í dag , þó í minna mæli en áður en þeir dagar sem opið er í fjallinu eru fáir og undanfarin tvö ár hefur aðeins verið opið um helgar .
Anna Laufey Sigurðardóttir , formaður skíðadeildar KR , telur mikil tækifæri liggja í aukinni uppbyggingu í Skálafelli .
" Hugmyndir eru uppi um skíðalyftu í norðurhlíðum Skálafells og myndi það bæta til muna aðstöðuna á svæðinu og gera skíðafólki á höfuðborgarsvæðinu kleift að stunda sína íþrótt vel inn í vorið en snjó tekur ekki að leysa í norðurhlíðum Skálafellsins fyrr en um miðjan maí , " segir Anna .
Alpastemning í Skálafellinu á vorin Útsýnið af toppi Skálafellsins er einstakt og brekkurnar langar og skemmtilegar að sögn Önnu sem segir svæðið vera útivistarparadís .
" Frá toppi Skálafells sést vel yfir Þingvallavatn og allt svæðið í kring sem er gífurlega fallegt .
Það er því eftir meiru að sækjast en bara brekkunum fyrir skíðafólk en hjólreiðamenn hafa lagt hjólabraut á svæðinu og það er tilvalið fyrir göngufólk sem vill njóta náttúrunnar og útsýnisins .
" Uppbygging í Skálafelli gæti því lengt skíðatímabilið við höfuðborgarsvæðið og orðið áfangastaður ferðamanna sem vilja sækja í íslensku náttúruna og njóta útivistar hér á landi .
" Á vorin væri hægt að skapa sannkallaða alpastemningu í Skálafelli þegar fólk rennir sér niður norðurhlíðarnar í sól og blíðu vorsins .
" Átta ástæður fyrir uppbygginu í Skálafelli Áhugamenn um bætta aðstöðu í Skálafelli hafa tekið saman nokkra punkta um nauðsyn þess og kosti að bæta aðstöðu í Skálafellinu .
1 .
Öruggur skíðasnjór alla vetur fram í lok maí .
Nægt vatn í Skálafelli til snjófram-leiðslu í suðurhlíðum .
Alltaf nægur snjór í norðurhlíðum .
Þar gefst kostur á tvisvar sinnum lengri brekkum en eru í suður-hlíðum fjallsins og í Bláfjöllum ! 2 .
Lyftur frá bílaplani upp á topp gefa öllum kost á útsýnisferðum allt árið , jafnt frískum sem hreyfihömluðum .
Útsýnið af toppi Skálafells er óviðjafnanlegt .
Þaðan sér allt austur til Vatnajökuls og jöklanna á miðhálendinu , Þingvallavatn liggur að fótum , Hekla , Tindfjöll , Mýrdalsjökull , Eyjafjallajökull , Bláfjöll , Reykjanesskaginn , Reykjavík , Mosfellssveitin , Borgarfjarðardalir , Kjósin og Hvalfjörður o.s.frv. 3 .
Óviðjafnanlegar gönguleiðir um fjallið opnast fyrir þá sem ekki treysta sér til að ganga upp en vilja njóta fjallaloftsins á leiðinni niður í áreynsluminni göngu .
4 .
Fjallahjólaleiðir liggja þegar um fjallið .
Með lyftum upp á topp fjallsins aukast möguleikarnir 5 .
Veðurkerfi Kjósarinnar í norður-brekkunum niður í Svínadalinn býður oft upp á veðursæld þó að veðrið í suður-hlíðum sé rysjótt .
Oft er bjart á Skálafelli þó að útsynningurinn og þokuloft grúfi sig yfir höfuðborgarsvæðið .
Vefmyndavélar leiðbeina um veðrið áður en lagt er í hann .
6 .
Nýr áfangastaður fyrir alla fjölskylduna á góðum stundum .
Auknir möguleikar fyrir ferðaþjónustuna en ferðamenn sækja að sjálfsögðu í sömu afþreyingu og Íslendingar vilja sækja í .
7 .
Framtíðarmöguleikar til áframhaldandi uppbyggingar með fleiri skíðalyftum til að taka við vaxandi aðsókn og jafnvel með veitingarekstri á toppnum .
Skálafellið gæti orðið enn stórkostlegri útivistarparadís .
8 .
Aukin umsvif á fjallinu myndu leiða til þess að svæðið allt umhverfis Skálafell kæmist í alfaraleið en þar gefast fjöldamörg tækifæri til áframhaldandi uppbyggingar á útivistaraðstöðu í skjólgóðu og fallegu landslagi .
Með því að opna norðurhlíðar Skálafells býðst ekki aðeins skíða- og snjóbrettamönnum af SV-landi veruleg lenging á þeim tíma sem unnt er að stunda íþróttina heldur opnar þetta möguleika fyrir skíðamenn í Evrópu og Bandaríkjunum til að lengja æfingatíma sinn um 1-2 mánuði .
