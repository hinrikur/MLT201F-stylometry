Vélbúnaður fyrir varadísilrafstöð Landsnets í Bolungarvík er væntanlegur til landsins um hvítasunnuhelgina og er ætlunin að þá hefjist strax vinna við uppsetningu vélanna .
Til að það megi verða er nú keppst við að ljúka þeim verkhlutum sem þurfa að vera búnir svo uppsetningin geti hafist en stefnt er að því að stöðin verði gangsett í haust Varaaflsstöðin er staðsett sunnan þéttbýlisins í Bolungarvík og á hún að tryggja orkuafhendingu á norðanverðum Vestfjörðum .
Þar er jafnframt verið að reisa nýtt tengivirki , í samstarfi við Orkubú Vestfjarða , sem leysir af hólmi eldra virki sem er á snjóflóðahættusvæði .
Undirbúningur verksins hófst haustið 2012 , framkvæmdum við jarðvegsvinnu og grunn hússins lauk sl. haust og bygging stöðvarhússins er nú langt komin .
Kostnaðurinn 1,5 milljarðar króna Samið var við sænska fyrirtækið Attacus Power AB um kaup á vélbúnaði , verksmiðjuprófunum lauk um mánaðamótin , að því er fram kemur í frétt frá Landsneti .
Hver vél getur framleitt 1,8 MW eða samtals tæp 11 MW .
Þær eru frá Mitsubishi , rafalarnir eru ítalskir , frá MeccAlte , og sömuleiðis spennarnir sem eru frá SEA Áætlaður heildarkostnaður við verkefnið er 1,5 milljarður króna , segir í frétt frá Landsneti .
sbs@mbl.is 