Anna Hulda Ólafsdóttir er doktorsnemi í iðnaðarverkfræði við Háskóla Íslands .
Hún var kjörin lyftingakona ársins 2012 og 2013 , á fjögur Íslandsmet í ólympískum lyftingum og varð fyrsta íslenska konan til að keppa á Evrópumeistaramóti í ólympískum lyftingum þegar hún keppti í Ísrael í apríl síðastliðinn .
Þá varð hún einnig fyrsta konan til að komast á pall á Norðurlandamótinu í ólympískum lyftingum en það var árið 2012 .
Anna komst í úrslit á heimsmeistaramótinu í crossfit í fyrra með liðinu sínu frá Crossfit Reykjavík og er núna að keppa á Evrópumeistaramótinu í crossfit um helgina og keppir svo á Norðurlandamótinu í lyftingum eftir tvær vikur .
Gælunafn : Var stundum kölluð Anna massi þegar ég var í menntó og grunnskóla ; ) Íþróttagrein : Ólympískar lyftingar og crossfit .
Var í landsliðinu í áhaldafimleikum þegar ég var yngri .
Hversu oft æfir þú á viku ? Það er ofsalega misjafnt .
Ég reyni að æfa alltaf þegar tími gefst .
Þegar það eru tarnir í náminu eða vinnunni þá kemst ég stundum ekkert í einhvern tíma .
En svo koma tímabil sem ég get mætt á hverjum degi .
Svona að jafnaði reyni ég að ná 4-5 æfingum á viku í 60-90 mín .
í senn .
Hver er lykillinn að góðum árangri ? Það er vafalaust mjög persónubundið .
Hjá mér hjálpar það rosalega að hafa einhver markmið , t.d. einhver mót til að stefna að .
En það sem er líklega mikilvægast er umgjörðin í kringum líf hvers og eins .
Mataræði , venjur , vinir og þeir sem standa manni næst .
Hvernig er best að koma sér af stað ? Finna sér íþrótt sem viðkomandi hefur gaman af .
Vera óhrædd / ur við að prófa eitthvað nýtt .
Ekki sakar að hafa einhvern með sér sem er drífandi .
Hvað ráðleggurðu fólki sem vill hreyfa sig meira ? Finna sér félaga sem er í sömu hugleiðingum eða jafnvel kominn enn lengra .
Það hjálpar mikið að hafa einhvern sér við hlið til að koma manni af stað .
Hvernig heldurðu þér í formi þegar þú ferð í frí ? Við Gunni minn , maðurinn minn , erum dugleg að fara í fjallahlaup þegar við erum í fríi .
Ef það eru engin fjöll nálægt má yfirleitt finna crossfit-box einhvers staðar nálægt .
Annars hafa undanfarin frí hjá okkur öll snúist í kringum einhverjar keppnisferðir hjá mér svo þá er sjálfkrafa mikil hreyfing í fríinu .
Annars þarf líkaminn líka tíma til að hvíla sig .
Ertu almennt meðvituð / ur um mataræðið ? Ég er mjög meðvituð um mataræði .
Sjálf er ég hálfgerð grænmetisæta og passa vel upp á það að borða hollan og góðan mat .
Hvað borðarðu til að halda þér í formi ? Pro VX vegan prótein frá Sci-MX og BCAA amínósýrur frá sama merki .
Svo er ég tíður gestur hjá Gló sem er að mínu mati allra besti veitingastaðurinn í Reykjavík .
Þar fæ ég mér yfirleitt RAW rétt eða grænmetisrétt .
Hvaða óhollusta freistar þín ? Súkkulaði og ostur .
Hvað ráðleggurðu fólki sem vill bæta mataræðið ? Taka lítil skref í einu og prófa sig áfram .
Það sem hentar einum hentar ekki endilega öllum .
Hvaða gildi hefur hreyfing fyrir þig ? Gildi hreyfingar sem slíkt felst í því að geta tekist á við þær áskoranir sem lífið hefur upp á að bjóða .
Hreyfing hefur ekki síður andlega jákvæð áhrif á mig en líkamlega .
Einnig er þetta svo frábær samvera með vinum og fjölskyldu .
Við Gunni njótum þess í botn að hreyfa okkur saman og takast á við nýjar áskoranir saman.Ekki skemmir það að litla daman okkar nýtur hreyfingarinnar líka .
Hver eru algeng mistök hjá fólki við æfingar ? Ég tel að margir sem stunda líkamsrækt sér til heilsubótar einvörðungu séu oft að þjálfa mikið til einangraða vöðvahópa og hugsanlega minna í svona náttúrulegum hreyfingum eins og hnébeygju eða réttstöðulyftu .
Hverjar eru fyrirmyndir þínar ? Ég á margar fyrirmyndir í lífinu en þó verð ég að segja að mín helsta fyrirmynd er hún móðir mín heitin , Guðrún Þórsdóttir .
Hún var sannkölluð hreystikona og til fyrirmyndar í öllu því sem hún tók sér fyrir hendur .
