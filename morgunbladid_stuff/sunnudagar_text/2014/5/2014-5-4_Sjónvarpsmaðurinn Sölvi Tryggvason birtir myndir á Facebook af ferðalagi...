Sjónvarpsmaðurinn Sölvi Tryggvason birtir myndir á Facebook af ferðalagi sínu um Japan en með honum í för er faðir hans .
Með nýjustu myndinni frá Kyoto skrifar hann : " Ég kom fyrst til Kyoto i Japan þegar ég var 18 ára til að keppa á heimsmeistaramóti í skylmingum .
Síðan þá hefur þessi borg átt sérstakan stað hjá mér , enda einhver fallegasti staður veraldar .
Ég er þakklátur fyrir að fá að koma hingað einu sinni enn og rækta tengslin við Japan með pabba gamla .
" Nokkrar fréttir hafa birst undanfarið þar sem fjallað er um Íslendinga sem komist hafa inn í merka háskóla .
Helgi Seljan k astljósmaður skrifaði á facebooksíðu sína í vikunni : " Fékk símhringingu í gær .
Á línunni var ung og kurteis íslensk kona sem sagði mér að einhver hefði bent á mig sem tilvalinn nemanda í skólann hennar .
Ég áttaði mig ekki alveg á um hvaða skóla hún var að tala , en hann hlýtur að hafa verið bandarískur .
Skólinn vildi nefnilega fá mig í sérstakt NBA-nám .
Ég sagði henni að ég gæti það ekki .
Air Jordan-skórnir mínir eru nefnilega orðnir allt of litlir á mig .
" Ellý Ármannsdóttir skráði sig á samskiptamiðilinn Twitter í vikunni og virtist ánægð með þá skráningu ef marka má ummæli hennar á bæði Twitter og Facebook .
" Elska Twitter .
Þar má dólgast og rífa kjaft .
" Og fleiri voru að uppgötva samskiptamiðla en Katrín Júlíusdóttir þingmaður skráði sig á Instagram .
" Ákvað að skrá mig inn á þetta Snapchat .
Ég veit nákvæmlega ekkert hvað ég er að gera .
Mitt fyrsta verk var að senda mynd af þvottakörfunni .
" 