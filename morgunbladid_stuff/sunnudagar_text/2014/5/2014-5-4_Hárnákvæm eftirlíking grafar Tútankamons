Gröf Tútankamons konungs í Egyptalandi er mjög farin að láta á sjá .
Góð ráð voru dýr , að mati heimamanna , og gripið var til þess að fá fornleifafræðinga til að gera hárnákvæma eftirlíkingu grafarinnar , sem ferðamönnum gefst nú kostur á að skoða .
Eftirlíkingin var opnuð í nýliðinni viku .
Tútankamon var uppi frá 1341 til 1323 fyrir Krist , varð faraó aðeins níu ára gamall og ríkti í tíu ár , þar til hann lést .
Gröf hans fannst óhreyfð í Dal konunganna árið 1922 og vakti vitaskuld gríðarlega athygli og hefur verið einn helsti viðkomustaður ferðalanga í Egyptalandi í áratugi .
Gröfin sjálf og eftirlíkingin eru nú opnar ferðamönnum en í framtíðinni er gert ráð fyrir því að þeirri raunverulegu verði lokað til þess að nauðsynlegar lagfæringar geti farið fram .
Annars myndi staðurinn hreinilega eyðileggjast vegna ágangs .
Rétt er að geta þess að jarðneskar leifar Tútankamons eru enn í gröfinni , í glerkassa .
