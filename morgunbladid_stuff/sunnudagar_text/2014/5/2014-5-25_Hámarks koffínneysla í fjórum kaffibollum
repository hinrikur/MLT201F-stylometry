Margir eiga erfitt með að byrja daginn án þess að fá sér kaffibolla enda inniheldur einn bolli af kaffi nærri því 100 mg af koffíni .
Efni sem örvar líkamann og veldur útvíkkun æða , eykur hjartsláttinn og blóðflæði eykst til líffæra .
Koffínið hefur einnig áhrif á öndun , eykur þvagmyndun og örvar meltinguna .
Þannig getur koffín dregið úr þreytu og skerpt á einbeitingunni .
Þrátt fyrir það vara lýðheilsustofnanir við of mikilli neyslu koffíns sem er að finna í mörgu öðru en bara kaffinu .
Í 100 grömmum af dökku súkkulaði er t.d. 65 mg af koffíni og 15 mg í mjólkursúkkulaði .
Orkudrykkir hafa gjarnan að geyma töluvert magn af koffíni en í einni u.þ.b. 250 mbl. dós getur verið allt frá 40 og upp í 100 mg af koffíni .
Samkvæmt ráðum Matvælastofnunar á neysla koffíns ekki að fara yfir 400 mg á dag hjá heilbrigðum einstakling .
Neysla umfram það getur auk hættuna ýmsum kvillum .
Samkvæmt upplýsingum matvælastofnunar Nýja Sjálands getur neysla umfram 400 mg af koffíni á dag , sem nemur um 4 bollum af kaffi á dag , aukið líkur á kvíða , vöðvakippum , magaverkjum , hjartsláttartruflunum , höfuðverkjum , of háum blóðþrýsting o.fl. óskemmtilegu .
Góður svefn er því miklu betri lausn á þreytu en nokkrir kaffibollar yfir daginn .
