Fyrirtækið Power Japan Plus ásamt Kyushu háskólanum í Japan tilkynnti í vikunni að rafhlaða sem þeim tókst að búa til væri 100% endurvinnanleg , hún væri mun ódýrari í framleiðslu og tuttugu sinnum fljótari að hlaðast en þær rafhlöðurnar sem eru notaðar í dag .
Rafhlaðan , sem kölluð er Ryden , gerir drauminn um langdrægan rafmagnsbíl aðeins raunverulegri því hún á að duga fjölskyldubifreið 480 kílómetra á einni hleðslu .
Vegalengdin frá Reykjavík til Ísafjarðar eru 455 kílómetrar og kæmust því fimm einstaklingar á Aldrei fór ég suður fyrir rúmlega 100 krónur .
Ólíkt flestum rafhlöðum nútímans er enga þungmálma eins og nikkel eða kóbolt að finna í nýju rafhlöðunni en þessi tvö efni brotna illa niður í náttúrunni og menga mikið .
Rafhlaðan hitnar ekki og skemmist ekki þótt hún sé ekki tæmd reglulega .
Hún var sýnd í fyrsta sinn á Electric Drive Transportation Association ráðstefnunni og vonast framleiðandinn til að geta framleitt rafhlöður fyrir bíla strax á næsta ári .
