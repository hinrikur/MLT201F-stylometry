Á undanförnum árum hafa komið fram fleiri og fleiri rannsóknir sem sýna fram á skaðsemi þess að neyta sykurs í miklu magni .
Margir hafa farið þá leið að sleppa sykri alfarið , eða þá sleppa að minnsta kosti öllum hvítum sykri úr sinni fæðu .
Þegar ákvörðun er tekin um róttæka breytingu á mataræði er gott að nýta reynslu annarra sem hafa fetað sömu braut áður .
Á vefnum Amazon.com má finna fjölda bóka sem geta reynst þeim vel sem vill segja skilið við sykurpúkann .
Í bókinni A Year of No Sugar - A Memoir rekur Eve O. Schaub það hvernig hún , maðurinn hennar og tvær dætur komust í gegnum heilt ár án sykurs .
Hún ákvað að taka sykur út úr sínu lífi eftir að hafa hlýtt á fyrirlestur um skaðsemi sykurs .
Í bókinni segir hún á opinskáan og glettinn hátt frá þeim hindrunum sem urðu á vegi fjölskyldunnar á hinni sykurlausu vegferð .
Sarah Wilson er þekkt fjölmiðlakona í Ástralíu , stýrði meðal annars áströlsku útgáfunni af MasterChef þáttunum um tíma og ritstýrði ástralska Cosmopolitan tímaritinu .
Hún hefur nú snúið sér alfarið að heilsuskrifum og nýlega gaf hún út bókina I Quit Sugar auk þess að gefa út sérstaka útgáfu bókarinnar með uppskriftum fyrir börn .
Hún heldur úti vinsælum heilsuvef www.sarahwilson.com þar sem hún gefur góð ráð .
