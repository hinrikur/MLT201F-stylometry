Tognun í kálfa veldur að jafnaði miklum óþægindum og getur batatíminn verið allt að 12 vikur ef um slæma tognun er að ræða .
Rúnar Marinó Ragnarsson , sjúkraþjálfari hjá AFL Sjúkraþjálfun , segir mikilvægt að fólk geri reglulegar styrktaræfingar fyrir kálfa eins og að sippa eða gera tályftur í tröppum til að fyrirbyggja tognun .
" Allir þurfa að hugsa vel um líkamann , bæði fyrir og eftir hreyfingu .
Þá munar mest um góða upphitun , að nærast vel og drekka nóg af vatni og ekki gleyma að teygja kálfann eftir átök , " segir Rúnar .
Þegar tognun verður er ekki síður mikilvægt að hugsa vel um sig og bera sig rétt að .
" Það eru til æfingar sem flýta fyrir bata , en það þarf að velja þær m.t.t. alvarleika og staðsetningar tognunarinnar og þarf því að skoða einstaklinginn áður en hægt er að segja til um hvaða æfingar henti honum .
" Þumalputtareglan er sú að fólk má gera allt sem ekki veldur verk í kálfanum að sögn Rúnars .
" Í raun flýtir öll verkjalaus hreyfing fyrir batanum því hún eykur blóðrás inn á tognaða svæðið sem nærist þá betur og bólguefnin hverfa fyrr .
Ef hægt er að synda verkjalaust er það gott og flestir geta hjólað ef þeir hafa hæl á pedala í stað tábergs því þá hlífir maður kálfanum .
Einnig er hægt að hlaupa í sundi með flotvesti .
" Á heimasíðu AFL , www.aflid.is , er að finna greinargóðar upplýsingar um meiðsli , einkenni þeirra og meðferð .
Almenningur og íþróttamenn sem stefna á aukna hreyfingu í sumar þurfa að hugsa vel um líkamann og kynna sér réttar teygjuæfingar og meðferð við meiðslum , komi þau upp .
