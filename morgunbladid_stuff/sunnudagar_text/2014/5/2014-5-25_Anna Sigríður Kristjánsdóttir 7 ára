Ég ætla að segja ykkur frá uppáhaldsbókunum mínum .
Fyrsta bókin heitir Skrímsli í heimsókn eftir Áslaugu Jónsdóttur , Kalle Guettler og Rakel Helmsdal .
Mér finnst hún skemmtileg af því að hún fjallar um stóra skrímslið , það fer að veiða og litla skrímslið átti að veiða með því , en þegar stóra skrímslið kemur að sækja það er litla skrímslið með gest .
Og þau fara að rífast aðeins .
Bókin er um vináttuna og að allir eiga að vera góðir hver við annan .
Ég hef lesið fleiri Skrímslabækur og mér finnst þær allar frábærar .
Bók númer tvö heitir Randalín og Mundi eftir Þórdísi Gísladóttur .
Hún fjallar um tvo vini og Randalín reykir , eða hvað ? Og þau fara til sálfræðings til að fá hana til að hætta .
Þau lenda í allskyns skemmtilegum ævintýrum .
Randalín er líka svo uppátækjasöm .
Strympa er þriðja bókin sem ég valdi .
Þar sem Strympa snýr öllu á hvolf í Strumpalandi , en þegar maður er kominn langt inn í bókina er það klárt að Kjartan , vondi galdrakarlinn , stendur á bak við þetta allt saman .
En hið góða sigrar að lokum .
Skúli skelfir og Bína brjálaða eftir Francesca Simon er síðasta bókin sem ég valdi .
Mér finnst hún skemmtileg af því að Skúli skelfir er sniðugur og þegar Bína brjálaða á að fara passa hann er hann klárari en hún .
Snýr henni alveg á hvolf .
