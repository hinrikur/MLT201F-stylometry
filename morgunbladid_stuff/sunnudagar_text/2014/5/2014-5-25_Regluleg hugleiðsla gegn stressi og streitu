Heilsubót hugleiðslu hefur lengi verið þekkt í hinum austræna heimi en nýlega hafa vestrænir læknar og vísindamenn sýnt fram á gildi hennar eða allavega vísbendingu um gildi hennar með rannsóknum .
Dr. Herbert Benson , læknir hjá Harvard Medical School hefur stundað rannsóknir á gildi hugleiðslu og slökunar í fjölda ára og telur víst að hugleiðsla hafi jákvæð áhrif á heilsu fólks .
Í fyrirspurn sem lögð var fyrir starfsfélaga hans hjá Harvard læknaskólanum , dr. Anthony Komaroff , um gildi hugleiðslu segir Komaroff að fjöldi rannsókna hafi sýnt fram á gildi hugleiðslu sem áhrifavalds á streitu , stress , kvíða og jafnvel þunglyndi og sársauka .
Þá bendir margt til þess að hans mati að hugleiðsla og slökun hafi jákvæð áhrif á fleiri kvilla eins og of háan blóðþrýsting .
Íslendingar eru nýjungagjarnir og margir stunda og kenna hugleiðslu hér á landi .
Þeir sem þjást af streitu , kvíða eða öðrum kvillum ættu að prófa hugleiðslu og sjá það á sjálfum sér hvort hún virkar .
