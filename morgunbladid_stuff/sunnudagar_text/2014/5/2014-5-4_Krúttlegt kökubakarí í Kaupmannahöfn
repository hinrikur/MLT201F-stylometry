Á Grønnegade 32 í Kaupmannahöfn er lítið og krúttlegt bollakökubakarí , Serenity , sem selur einar bestu bollakökur þar í borg .
Það er skemmtileg upplifun að setjast inn á þetta krúttlega kökubakarí þar sem stemningin er svolítið eins og í litlu dúkkuhúsi .
Kaffi eða te og dýrindis bollakökur eru bornar fram á bollastelli frá Royal Kopenhagen .
Eigandi bollakökubakarísins Mariam Mistry ver öllum sínum tíma í bakaríinu sjálf þar sem hún bakar kökurnar , skreytir þær og afgreiðir síðan kúnnana sem gefur bakaríinu persónulegt og skemmtilegt andrúmsloft .
Serenity , sem var stofnað í ágúst 2011 , er orðið frekar þekkt í Kaupmannahöfn en það sér gjarnan um veitingar á ýmsum viðburðum , meðal annars í tengslum við sjálfa tískuvikuna .
