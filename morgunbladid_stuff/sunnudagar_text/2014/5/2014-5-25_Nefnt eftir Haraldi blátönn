Haraldur blátönn var konungur Dana 958-986 en hann lést árið 986 .
Haraldur þótti afar fær í að fá fólk af mismunandi uppruna til að tala saman .
Þegar sænski tæknirisinn Ericson var að koma með sína nýjustu uppfinningu á markað fyrir 20 árum gat hann látið tæki frá mismunandi framleiðendum tala saman .
Nafnið Bluetooth var því kjörið til að nota um þessa nýju samtalstækni tækjanna .
Um 95% allra farsíma styðja Bluetooth-tæknistaðalinn og flestallar fartölvur sömuleiðis .
Það er lítið mál til dæmis að láta mús frá Apple tala saman við fartölvu frá HP , þökk sé Bluetooth-staðlinum .
Bluetooth-staðallinn var fyrst fundinn upp til að minnka snúrur .
Staðallinn , sem hefur þróast mikið gegnum árin , sendir upplýsingar í önnur pöruð tæki sem eru nálægt í gegnum útvarpsbylgjur .
Bluetooth-merkið , sem flestir kannast við , er stafirnir H og B í rúnaletri settir saman í eitt tákn sem á að tákna Harald blátönn .
