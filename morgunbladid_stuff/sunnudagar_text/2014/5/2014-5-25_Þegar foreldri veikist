Erfið veikindi eru sjaldan einkamál fólks því þó að sjúkdómar taki mestan toll af sjúklingnum sjálfum leggjast þeir óbeint á aðstandendur .
Álag verður yfirleitt meira á þá sem næstir standa sjúklingnum , allir eiga erfitt er að horfa upp á veikindin ættingja og vina og jafnvel ganga þau á fjárhag fólks .
Erfiðast af öllu hlýtur þó að þurfa að útskýra fyrir börnum að foreldrar þeirra eða nánir ættingja séu að berjast við erfið veikindi .
Við gerum svo ótrúlega margt til að skýla börnunum fyrir hversdagslegum áhyggjum okkar og gerum allt til að veita þeim öruggt og uppbyggjandi umhverfi til að alast upp í .
Hvernig er hægt að útskýra erfið veikindi eins og krabbamein fyrir börnum og ala þau upp og lifa sem eðlilegustu fjölskyldulífi þegar annað foreldrið eða hugsanlega bæði kljást við erfiðan sjúkdóm ? Kraftur , stuðningsfélag ungs fólks sem greinst hefur með krabbamein og aðstandenda þeirra , lét þýða bók Wendy S. Harpham , læknis og þriggja barna móður , sem glímdi við krabbamein um nokkurra ára skeið .
Bókin nefnist Þegar foreldri fær krabbamein en þar er fjallað á bæði hreinskilinn og nærfærinn hátt um það gífurlega krefjandi verkefni að ala upp börn og lifa gefandi fjölskyldulífi þegar foreldri glímir við krabbamein .
Bókinni er ætlað að auðvelda foreldrum og aðstandendum að ræða við börn um erfið veikindi og takast á við það sem þeim fylgir .
Í raun er um tvær bækur að ræða því barnabókin Begga og áhyggjubollinn fylgir aðalbókinni en hún er fallega myndskreytt saga um sjö ára stúlku sem á móður með krabbamein .
Sagan er sögð út frá sjónarhorni barnsins og er ætluð til lestrar með aðalbókinni eða fyrir börn sem hafa bæði aldur og þroska til þess .
Bækurnar eiga að auðvelda foreldrum og aðstandendum að ræða við börn um erfið veikindi og takast á við það sem þeim fylgir .
