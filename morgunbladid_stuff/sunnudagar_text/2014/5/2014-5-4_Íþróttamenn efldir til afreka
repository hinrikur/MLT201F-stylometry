Ellefu íþróttamenn fengu á dögunum úthlutaðar þrjár milljónir króna í afreksstyrki úr Samfélagssjóði Landsbankans .
Fjórir íþróttamenn fengu 400 þúsund króna styrk , en þeir eru allir í fremstu röð .
Sjö , sem kallaðir eru afreksmenn framtíðarinnar , fengu 200 þúsund krónur í styrk hver .
Þetta er í annað sinn sem Landsbankinn veitir afreksstyrki undir þessum formerkjum og bárust nú 177 umsóknir um þá .
Markmið styrkjanna er að styðja við bakið á afreksfólki sem iðkar einstaklings- eða paraíþróttir , segir í frétt frá Landsbankanum .
Er þar tekið fram að styrkirnir dreifast vel milli íþróttagreina og félaga .
" Við leggjum áherslu á að styðja þá sem þegar hafa náð langt en einnig ungt og efnilegt íþróttafólk .
Með því viljum við reyna að gera fleirum kleift að ná afburðaárangri á sínu sviði , " segir í fréttatilkynningu , haft eftir Steinþóri Pálssyni , bankastjóra Landsbankans .
Júdó og skíði Þau sem afreksstyrkina fengu eru Guðmundur Sverrisson , spjótkastari í ÍR , Helga María Vilhjálmsdóttir , skíðakona í ÍR , Kári Gunnarsson , badmintonmaður í TBR , og Sævar Birgisson , skíðagöngumaður í Skíðafélagi Ólafsfjarðar .
Af þeim sem afreksstyrkina hlutu má nefna Önnu Sólveigu Snorradóttur , kylfing úr Golfklúbbnum Keili , Egil Blöndal , júdómann í Ungmennafélagi Selfoss , og Emil Tuma Víglundsson , hjólreiðamann í Hjólreiðafélagi Reykjavíkur .
sbs@mbl.is 