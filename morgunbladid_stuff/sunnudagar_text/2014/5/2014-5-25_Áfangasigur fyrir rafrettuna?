Þrátt fyrir auknar vinsældir rafsígarettna hafa þær almennt fengið neikvæða umfjöllun í fjölmiðlum og hafa Evrópuríki stigið varlega til jarðar í að samþykkja notkun þeirra til jafns við nikótínlyf .
Viðamikil bresk rannsókn ögrar niðurstöðum bandarískra rannsókna en í Bandaríkjunum hafa tóbaksframleiðendur sterk ítök og stunda fyrirferðarmikinn lobbýisma til að reyna að fá rafrettur bannaðar .
Ingibjörg Rósa Björnsdóttir ingibjorgrosa@gmail.com Skiptar skoðanir hafa verið um kosti rafrettunnar frá því hún fór að verða vinsæl meðal þeirra sem vija hætta reykingum .
Eitt helsta áhyggjuefni andstæðinga rafrettunnar hefur verið að reykingar verði á ný álitnar hversdagsleg og eðlileg iðja , líkt og fyrir örfáum áratugum .
Þar sem einungis gufa stígur upp af rafrettunni er ekki bannað að nota hana á almenningsstöðum svo eftir árangursríka baráttu fyrir reyklausum matsölu- og skemmtistöðum , verslunarmiðstöðvum o.þ.h. hefur rafrettan vakið ýmsar spurningar og jafnvel deilur um hvar og hvernig megi nota hana .
Gufan inniheldur nefnilega nikótín og því er hætta á óbeinni innöndun þess .
Fylgjendur rafrettunnar hafa þó bent á að langflestir noti hana til að hætta að reykja , fáir noti hana í stað alvöru sígarettu t.d. á stöðum þar sem reykingar eru bannaðar en reyki svo alvöru sígarettur til viðbótar annars staðar .
Og enn færri dæmi , ef þá nokkur , séu um að fólk byrji að reykja með því að nota rafrettu .
Þá séu heilsufarsafleiðingar þess að anda að sér tjörunni sem fyrirfinnst í alvöru sígarettum – með margskonar eiturefnum öðrum en nikótíni – mun verri en þær sem hljótist af því að anda eingöngu að sér nikótíni .
Þannig sé hver rafretta sem púuð er í stað alvöru sígarettu strax nokkur heilsubót fyrir reykingafólk .
Nú hafa vísindamenn við University College London , UCL , skoðað árangur 6.000 breskra reykingamanna sem notuðu mismunandi aðferðir til að hætta að reykja .
Best gekk þeim sem tóku þátt í sérstakri meðferð á vegum Heilbrigðisstofnunar Bretlands ( NHS ) , meðfram öðrum hjálpartækjum , en næstbest gekk tvímælalaust þeim sem notuðu rafrettur og höfðu þeir talsverða yfirburði yfir þá sem notuðust við nikótínplástra og -tyggjó .
Fjallað var um rannsóknina í The Guardian í vikunni .
Líklegri til að hætta að reykja Robert West , prófessor í faraldsfræði og lýðheilsuvísindum við UCL , var í stjórnunarhópi rannsóknarinnar og segir það mjög mikilvægt að skoða nánar hversu vel rafrettan reynist sem kostur til að hætta að reykja .
" Hún gæti haft áhrif á líf milljóna manna .
Við verðum að komast að hinu sanna .
" Rannsóknin var nýlega birt í vísindatímaritinu Addiction og byggist á athugun á árangri fólks sem náði að hætta að reykja í 12 mánuði eða lengur frá júlí 2009 til febrúar 2014 en á síðustu misserum hefur orðið áberandi aukning í notkun rafrettna sem hjálpartækis til að hætta að reykja .
Reyndar kom einnig í ljós sá áhugaverði punktur að þeim sem hættu skyndilega alveg að reykja gekk betur til lengri tíma litið en þeim sem reyndu að draga smátt og smátt úr reykingunum , þ.e. fjölda sígarettna sem þeir reyktu daglega .
Þegar niðurstöður rannsóknarinnar höfðu verið leiðréttar með tilliti til mismunandi bakgrunns , aldurs og annarra breytna , kom hins vegar í ljós að þeir sem notuðu rafrettur voru 60% líklegri til að takast að hætta að reykja en þeir sem notuðu nikótínlyf í öðru formi eða viljastyrkinn eingöngu .
" Þetta er bara eitt stykki í púslið og ekki endanleg lausn , " segir West prófessor .
" Þetta getur líka verið mismunandi milli landa .
En ef æ fleiri Bretar fara að nota rafrettur til að hætta að reykja sjáum við fram á mikinn ávinning í lýðheilsu .
" Þá segir West ýmsan misskilning uppi um rafrettur og markaðssetninguna á þeim , til dæmis þann að tóbaksframleiðendur sjái sér hag í að notkun rafrettunnar aukist , því það muni leiða til aukinnar notkunar á tóbakssígarettum og fjölga reykingamönnum .
" Vinsældir rafrettunnar eru ekki gleðitíðindi fyrir tóbaksframleiðendur , þeir vilja gjarnan losna við þær .
Þeir selja tóbak og vilja fá að halda því áfram .
" Lyfjafyrirtæki tapa á rafsígarettum Þá eru lyfjafyrirtæki sem selja nikótínlyf meðal harðra andstæðinga rafrettna .
" Salan er að minnka hjá þeim vegna aukinnar sölu á rafrettum svo þeim er mikið í mun að sýna fram á að rafrettur séu ekki árangursríkur eða skaðlaus kostur til að hætta að reykja , " segir West .
Fyrirtækin sem framleiða rafrettur eru hins vegar mun minni en tóbaks- og lyfjaframleiðendur , og ekki eins fjársterk , og hafa því átt á brattann að sækja við að koma framleiðslu sinni á markað og fá jákvæða umfjöllun .
West skilur vel ótta andstæðinga rafrettunnar við að vísindamenn geti ekki gætt hlutleysis fái þeir fjárstyrki frá framleiðendum lyfjanna sem þeir prófi .
" En ég hef aldrei og mun aldrei taka við peningum frá neinum rafrettuframleiðanda , " fullyrðir hann .
Hann viðurkennir hins vegar að deildin hans hafi fengið styrki frá lyfjafyrirtækjum , sem m.a. framleiði nikótínlyf , en verið sé að endurskoða slíkar styrkveitingar .
" Ég verð að geta tjáð mig um rafrettur án þess að það líti á nokkurn hátt út fyrir að ég hafi hagsmuna að gæta .
" Sumir myndu segja að West og rannsóknarteymi hans hefðu þegar sannað hlutleysi sitt með því að birta niðurstöður sem séu lyfjafyrirtækjunum í óhag .
Hvað sem því líður þá stendur eftir sú spurning hvort neikvæð umfjöllun um rafrettuna hingað til sé frekar byggð á áhrifum fjársterkra lyfja- og tóbaksframleiðenda en vísindalegum staðreyndum .
