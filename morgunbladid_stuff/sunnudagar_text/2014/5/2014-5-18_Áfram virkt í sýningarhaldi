Þrátt fyrir að búa ekki að eigin sýningarrými verður Nýlistasafnið áfram virkt í sýningarhaldi .
Fram undan eru sýningar á Suðurgötu 7 , Árbæjarsafni í samstarfi við Minjasafn Reykjavíkur og Listahátíð .
" Þetta er verkefni sem við höfum unnið að í heilt ár og því fylgir vegleg útgáfa um Suðurgötu 7 , " segir Þorgerður .
Þá eru fyrirhugaðir gjörningar og viðburðir í sumar sem kalla ekki á fast sýningarrými .
Spurð hvort það hafi verið skipulagt með hliðsjón af stöðunni í húsnæðismálum safnsins segir Þorgerður stjórnina hafa gert tillögur að " hreyfanlegri dagskrá " sem þýddi að safnið gæti athafnað sig utan síns eiginlega sýningarrýmis .
Sem dæmi má nefna að Páll Haukur Björnsson mun fremja gjörning vikulega í sumar og kanadíska listakonan Amy Howden-Chapman mun vinna að verki í Gálgahrauni .
Einnig verða viðburðir á Menningarnótt .
Þá nálgaðist Byggðasafn Akraness stjórnina og lýsti yfir áhuga á því að setja upp " ögrandi sýningu " í samstarfi við Nýló .
Að opna listheiminn Nýlistasafnið var stofnað árið 1978 þegar Níels Hafstein og Magnús Pálsson kölluðu eftir opnum fundi myndlistarmanna til að ræða stefnur í menningarpólitík .
Stofnendur Nýló voru breiður hópur myndlistarmanna á ýmsum stigum á ferli sínum , sumir hverjir höfðu verið meðlimir í SÚM-hreyfingunni og aðrir voru enn við nám .
Tilgangur með stofnun Nýlistasafnsins var fyrst og fremst að opna listheiminn á Íslandi fyrir nýjungum , með það að markmiði að gefa fleiri myndlistarmönnum kost á að vinna að list sinni hérlendis , að því er fram kemur á heimasíðu safnsins .
Það varð fljótt mikilvægt hlutverk Nýlistasafnsins að koma íslenskri samtímalist á framfæri erlendis og einnig að kynna það markverðasta í erlendri list fyrir landsmönnum .
Nýlistasafnið varð þannig snemma að miðstöð fyrir nýja strauma og tilraunir í myndlist .
