" Við erum að fjárfesta í nýju húsnæði sem verður þá höfuðstöðvar okkar , vinnuaðstaða þar sem við spilum , tökum upp og höngum saman , " segir Georg Hólm , meðlimur hljómsveitarinnar Sigur Rósar , en þeir félagar sveitarinnar hafa keypt um 200 fermetra húsnæði í póstnúmeri 101 , nánar tiltekið á Granda .
Húsnæðið ætla þeir félagar að sníða að eigin þörfum og brátt munu smiðir taka þar til óspilltra málanna við framkvæmdir .
Þeir félagar höfðu hins vegar ekki eirð í sér að bíða eftir iðnaðarmönnum á svæðið og tóku sig því til , settu á sig hjálma og fóru í að brjóta niður veggi .
Georg segir að þeir muni þó láta fagmenn um restina .
" Það er frábært að vera þarna miðsvæðis , það er svo mikil uppbygging sem á sér stað þarna , fullt af kaffihúsum og félagar okkar úr öðrum hljómsveitum .
" 