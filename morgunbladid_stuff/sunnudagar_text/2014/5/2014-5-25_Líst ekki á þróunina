Hefðbundinni steinbítsvertíð er að ljúka og Sigurður Garðarsson á Flateyri er nokkuð sáttur við aflann .
" Þetta hefur að vísu verið lélegra en í fyrra en þó allt í lagi , " segir hann .
Sigurður fer venjulega út um fjögurleytið að nóttu og vinnudegi lýkur um klukkan sex síðdegis .
" Það er ekki sofið sérstaklega mikið á þessum tíma .
" Sigurður rær á átta tonna báti , og er allt frá tveimur tímum upp í fjóra og hálfan á miðin .
Hann byrjaði 14 ára á sjó , hefur haft þann starfa í hálfan fjórða áratug og nær allan tímann gert út sjálfur , skip af ýmsum stærðum og gerðum .
Dauflegt er yfir Flateyri þess dagana , segir Sigurður , en þó eitthvað um erlenda ferðamenn .
Margir aðkomumenn eigi hús í bænum sem þeir leigi útlendingum á vorin en komi sjálfir seinna í sumar .
" Þetta er framtíð sjávarþorpanna ; við erum örfáir sem skiljum ekki þróunina og höldum áfram að basla .
Við berjumst kvótalitlir og fáum svo ölmusu að sunnan í byggðakvótanum en vilji þeirra sem ráða hér er að byggðakvótinn fari allur á eina hendi , hér verði ein stór verksmiðja og verbúð full af útlendingum .
Mér líst ekki á þá þróun .
" 