Sumarið er komið og flestir vonast sennilega til að geta eytt dágóðum tíma í sól og hita .
Margir hafa baktryggt sig með því að panta ferð til sólarlanda líka , ef svo ólíklega vildi til að íslenska sumarveðrið brygðist .
Algengt er að dvelja á íbúðahóteli og þannig er hægt að þvo fatnað og handklæði eftir þörfum og útbúa nesti til að taka með á ströndina frekar en að kaupa rándýrar veitingar .
Flestir hafa rekið sig á að pakka alltof miklum farangri fyrir sumarfríið en gleyma samt nauðsynjum og því er gott að styðjast við eftirfarandi lista .
Ingibjörg Rósa Björnsdóttir ingibjorgrosa@gmail.com Sumarið er komið og flestir vonast sennilega til að geta eytt dágóðum tíma í sól og hita .
Margir hafa baktryggt sig með því að panta ferð til sólarlanda líka , ef svo ólíklega vildi til að íslenska sumarveðrið brygðist .
Algengt er að dvelja á íbúðahóteli og þannig er hægt að þvo fatnað og handklæði eftir þörfum og útbúa nesti til að taka með á ströndina frekar en að kaupa rándýrar veitingar .
Flestir hafa rekið sig á að pakka alltof miklum farangri fyrir sumarfríið en gleyma samt nauðsynjum og því er gott að styðjast við eftirfarandi lista .
Ingibjörg Rósa Björnsdóttir ingibjorgrosa@gmail.com Vegabréf , ökuskírteini , veski , greiðslukort og gjaldeyrir ( já , best að byrja á hinu augljósa ) Lyfseðilsskyld lyf Gleraugu / lesgleraugu , gleraugnahulstur , augnlinsur , ílát og linsuvökvi ( ef slíkt er notað ) Sólgleraugu ( með styrk ef þarf ) Úr / farsími og hleðslutæki Farmiðar og / eða útprentun af ferðaplaninu með nöfnum , heimilisföngum og símanúmerum á hótelum og bílaleigum , bókunarnúmerum og tímasetningum ( líka fyrir heimferðina ) Kort / ferðahandbækur Sólarvörn ( eða að kaupa hana um leið og stigið er út úr flugvélinni , sem og skordýrafælu ) Stór strandhandklæði ( nema þau fylgi með gistingunni ) .
Fatnaður Vanalega taka ferðalangar alltof margar flíkur með sér og enda á að nota einungis brot af þeim því maður notar bara það sem manni þykir þægilegast dag eftir dag .
Og það má alveg þegar maður er í fríi .
Vanalega er algjör óþarfi að taka sokka eða sokkabuxur með í frí til hlýrra staða , nema kannski til að nota á leiðinni svo maður sé snyrtilegur í flugvélinni .
Ef gististaðurinn er með þvottaaðstöðu þarf ekki eins mikinn fatnað og ella .
Annars þarf einn umgang af nærfötum fyrir hvern dag ( eða nógu marga til að þurfa ekki að þvo nema 3.-4. hvern dag ) .
Náttföt ( næturnar geta verið svalar þegar loftræstingin er í gangi og ekki sofið við þykkar sængur ) .
Vanalega þarf færri neðanmittis-flíkur en ofanmittis , t.d. 1-2 stuttbuxur , 1 hnésíðar buxur og 1 síðbuxur .
Konur geta skipt stuttbuxum út fyrir 1-2 pils og / eða sumarkjóla .
2-3 bolir og 2-3 þægilegar , straufríar skyrtur ; helst stutterma en gott að hafa eina langerma flík til að hvíla handleggina frá sólinni við og við .
1 hlý peysa og / eða jakki til að smeygja sér í á kvöldin .
Sundföt ( a.m.k. tvenn til að eiga alltaf ein þurr tilbúin ) , konur geta einnig haft með sér sarong eða túniku til að bregða sér í yfir sundfötin meðan karlarnir láta sér nægja bol eða skyrtu .
Sandalar ( helst úr plasti , gúmmíi svo hægt sé að vaða á þeim út í sjó / vatn ) líka .
Fínni sandalar / opnir skór til að nota á kvöldin og inni í bæ og borg .
Hælaháir skór taka bara pláss í töskunni og eru í raun óþarfir nema kona ætli að fara út á einhvern flottan stað eða klúbb og vilji klæða sig fínt upp á , en þá þarf líka að taka með kvöldkjól .
Eða kaupa hann ! Annars ganga fínir sandalar alls staðar á sumarleyfisstöðum .
Strigaskór ef fara á í lengri göngur ( þá er gott að troða einu sokkapari ofan í skóna líka ) .
Sólhattur og / eða derhúfa .
Lítill bakpoki / góð axlartaska og strandtaska sem hægt er að loka með rennilás .
Mundu , það eru til búðir í útlöndum .
Á ströndinni Sumarleyfisstrendur eru misjafnar , sums staðar fylgja sólhlífar með sólbekkjunum en annars þarf að koma með þær sjálfur eða leigja þær sérstaklega .
Sólhlíf / sóltjald eða lítið strandtjald er algjörlega nauðsynlegur búnaður ef eyða á deginum á ströndinni , sérstaklega ef lítil börn eru með í för .
Allir þurfa að geta leitað skjóls fyrir sólinni öðru hverju og ekki er verra að hafa með blævæng til að kæla sig niður .
Stór strandhandklæði og / eða teppi til að breiða undir sig .
Sólarvörn , varasalvi ( með sólarvörn ) , Aloe Vera-gel við sólbruna , sótthreinsigel fyrir hendur , skordýrafæla og krem við skordýrabiti .
Vatnshelt hulstur eða poki utan um verðmæti og lykla .
Kælibox með nægu drykkjarvatni , ávaxtasafa , samlokum , grænmeti og ávöxtum sem er búið að skera niður í handhægt snarl .
Vínber eru líka sérstaklega svalandi í hitanum .
Hlutir sem þú þarft EKKI í fríið Stóra brúsa með hársápu , hárnæringu , andlitshreinsi , andlitsvatni , munnskoli o.þ.h. Þegar þetta safnast saman er þetta ótrúlega plássfrekt og þungt .
Kauptu litlar plastflöskur og færðu snyrtivörurnar yfir í þær eða kauptu þessar vörur þegar komið er á staðinn .
Aukapeysu , -buxur , -skó , bara til öryggis .
Þú ert ekki að fara á hjara veraldar , ef þig endilega vantar flík þegar á sumarleyfisstaðinn er komið er nær öruggt að þú getur keypt hana í svokölluðum verslunum .
Bækur .
Þótt það hljómi voðalega forframað að lesa Laxness eða Voltaire í sólbaði , þá er staðreyndin sú að fæstir nenna því og grípa á endanum e-t meira léttmeti .
Ef þú vilt ekki láta segjast , notaðu þá spjaldtölvu eða rafbók , þær eru léttari og nettari .
Mat .
Þú hlýtur að geta lifað án Ora bauna og harðfisks í nokkrar vikur .
Til hvers að fara á fjarlægar slóðir ef ekki til að prófa mat heimamanna og kynnast nýrri matarmenningu ? Sléttujárn .
Þetta á sennilega frekar við konur en karla en allavega , taktu frí frá hársléttun í sumarfríinu ! Þótt það séu til handhæg , lítil sléttujárn þá taka þau samt pláss og stela frá þér tíma .
Það er hvort eð er vita vonlaust að halda hárinu sléttu í hita og raka og þú færð þér daglegan sundsprett hvort eð er .
Taktu hárið upp með fallegum spennum og klemmum og leyfðu náttúrulegum liðum og óstýrilátum lokkum að njóta sín , þá líturðu einmitt út fyrir að vera afslöppuð kona í fríi ! Verjumst sólinni Vissulega er dálítill munur á Nauthólsvík og Mallorca en ef þú vilt njóta sólarinnar , hvort sem er í íslenskri hafgolu eða hlýjum andvara á suðlægum slóðum , er aldrei of oft minnt á sólarvörnina .
Hún er staðalbúnaður þegar sólargeislunum er leyft að leika um kroppinn , jafnvel á svæði á líkamanum sem fá ekki að njóta sólar nema stopult yfir þrjá mánuði á ári .
Þeir sem eru óvanir sólinni eða með óvenjuföla húð ættu að byrja á sólarvörn með frekar háum SPF-stuðli , t.d. 25 eða 20 en slík vörn síar um 95% hinna skaðlegu UVB-geisla frá .
Engar áhyggjur , þú verður samt sólbrún / n á endanum því það eru aðallega UVA-geislarnir sem valda litabreytingunum í húðinni smám saman .
Þér ætti svo að vera óhætt að færa þig niður í sólarvörn 15 , sem er sögð sía 90% UVB-geislanna frá .
Til er sólarvörn með lægri stuðli , 10 og 4 , en mælt er með stuðli 15 og yfir fyrir flesta , þannig fær kroppurinn lit og nóg af D-vítamíni en verst á sama tíma skaðlegu geislunum .
Athugið að sólarvörn sem keypt er í Bandaríkjunum er oftast með tvöfalt hærri stuðli en sú evrópska , þannig að þar er sólarvörn númer 20 í rauninni með stuðulinn 10 á okkar mælikvarða .
Sérstök sólarvörn fyrir börn er með mjög háum SPF-stuðli enda húð barnanna sérstaklega viðkvæm og nauðsynlegt að maka vel á þau , einnig í hársvörðinn , og helst láta þau nota sólhatta sem mest .
Sólarvörn gerir mest og nánast einungis gagn ef hún er borin á ÁÐUR en þú ferð út í sólina og svo sannarlega er of seint að bera hana á eftir að bruninn er byrjaður , en það getur gerst á frekar stuttum tíma .
Þrátt fyrir að sólarolíur innihaldi margar hverjar einnig sólarvörn þá eykur olían hitamyndun í húðinni , sem aftur ýtir undir bruna , og því er sólarolía eilítið vandmeðfarin og alls ekki fyrir óvana .
Ef dvalið er á sólarströnd þar sem maður fer út af hótelinu snemma dags og eyðir mestum deginum útivið er einfaldast að bera vel á allan líkamann áður en maður klæðir sig að morgni og passa svo að bera aftur reglulega á ber svæði á líkamanum yfir daginn .
Góð regla er að bera á sig sólarvörn á tveggja klukkustunda fresti .
Vatnsheld sólarvörn kallast svo því hún lekur ekki strax af manni í vatni og heldur því áfram að veita vörn meðan við fáum okkur sundsprett í sólinni en þegar maður er búinn að þurrka sér á eftir þarf svo sannarlega að bera á sig sólarvörn upp á nýtt .
Íslendingar sem vilja nýta hverja sólarstund vel í sumarfríinu og fá mikla sólbrúnku fyrir heimferð átta sig ekki alltaf á því að það er ekki nauðsynlegt að liggja beint undir sólinni til að taka lit , sem getur aukið hættuna á sólsting og sólbruna , heldur fær maður líka smám saman lit þótt maður liggi í skugga , sérstaklega á sundlaugarbakka eða við sjó þar sem sólargeislarnir endurkastast af vatninu á líkamann .
