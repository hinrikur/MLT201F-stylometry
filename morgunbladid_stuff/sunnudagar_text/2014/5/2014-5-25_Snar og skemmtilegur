Ég kynnti mér kosti Windows 8.1 á nýjum Nokia-síma , Lumia 630 , sem er merkilegur fyrir margt og þá ekki síst verðið , því hann kostar ekki nema 32.990 kr. á vefsetri Opinna kerfa sem flytja símann inn .
Hann er enginn lúxussími , eins og verðið gefur til kynna , en þrælsnöggur og skemmtilegur .
Bakið á honum er plastskel sem skjárinn ( og vélbúnaður ) fellur ofan í og hægt að fá í áberandi skærum litum ef vill .
Örgjörvi í símanum er 1,2 GHz Quad-core Snapdragon 400 og vinnsluminnið 512 MB .
Það er ekki mikið gagnaminni í símanum , 8 GB , en rauf fyrir microSD / microSDHC minniskort sem mega vera allt að 128 GB .
7 GB pláss í OneDrive gagnaskýrri Microsoft fylgir .
Lumia 630 er fyrirtaks snjallsími og reyndar mjög góð kaup þegar litið er til þess hvað hann kostar .
Hann fer vel í hendi , er 129,5 x 78,5 x 9,2 mm að stærð og 134 g að þyngd .
Skjárinn er 4,5 " IPS LCD ClearBlack með upplausnina 480 x 854 dílar , 218 ppi .
Glerið er Gorilla Glass 3 .
Það er á honum 3,5 mm tengi fyrir hljóð inn / út og microUSB-tengi fyrir gagnaflutning og straum .
Síminn styður Bluetooth 4.0 og b / g / n þráðlaust net .
Það er líka innbyggt útvarp .
Það kemur varla á óvart að svo ódýr sími sé ekki með 4G stuðning , en væntanleg er dýrari týpa , 635 , sem er með 4G og líka skilst mér útgáfa fyrir tvö SIM-kort sem hefur augljósa kosti .
Rafhlaða í símanum er 1.830 milliamper , taltími getur verið allt að 20 klst. og bið allt að 600 klst. 