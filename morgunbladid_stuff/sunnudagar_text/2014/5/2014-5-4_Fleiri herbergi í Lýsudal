" Ferðamönnum sem á Snæfellsnesið koma fjölgar jafnt og þétt , " segir Lydía Fannberg Gunnarsdóttir .
Hún stendur að rekstri Kast Guesthouse að Lýsudal í Staðarsveit á sunnanverðu Snæfellsnesi .
Nú er verið að stækka gistiheimilið , þar eru fyrir 16 gistiherbergi og stór salur en með viðbyggingu bætast ellefu herbergi við .
Ekkert er því til fyrirstöðu að taka megi viðbótina í gagnið í júní , eins og áformað hefur verið .
Byggingin er úr steyptum einingum sem koma frá BM-Vallá .
" Það eru fleiri að byggja upp gistiþjónustu eða aðstöðu fyrir ferðamenn hér á svæðinu og það veitir ekkert af slíku , " segir Lydía .
Hún rekur einnig hestaleigu og tjaldsvæði og þykir aðstaðan þar vera alveg til fyrirmyndar .
sbs@mbl.is 