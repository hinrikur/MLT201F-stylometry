Bækur bandaríska rithöfundarins Johns Greens njóta gríðarlegra vinsælda hér á landi , líkt og svo víða annars staðar .
Í september í fyrra fór The Fault in our Stars í fyrsta sætið á hinum erlenda kiljumetsölulista Eymundsson .
Nú , 35 vikum síðar , er bókin enn í fyrsta sæti listans og hefur reyndar vermt fyrsta sætið allan þennan tíma .
Ekki er langt síðan bókin kom út í íslenskri þýðingu og hefur selst vel .
Í næstu þremur sætum metsölulista Eymundsson yfir erlendar bækur eru allar bækurnar í Divergent- seríunni eftir Veronicu Roth .
Bækurnar í fyrstu fjóru sætum listans eru því allar bækur sem ætlaðar eru ungu fólki en höfða greinilega líka til fullorðinna .
Frá Eymundsson-verslunarkeðjunni berast fleiri fréttir , þar á meðal þær gleðifréttir að salan á erlendum kiljum fari þar sífellt vaxandi og einnig að með vaxandi fjölda ferðamanna seljist þýddar bækur eftir íslenska höfunda sem aldrei fyrr .
