Forráðamenn blakdeildar Þróttar í Neskaupstað stefna að því að kaupa tvær óvenjulegar íþróttahallir til landsins áður en þeir halda hið árlega öldungamót BLÍ næsta vor ; uppblásin , færanleg hús Á öldungamótinu á Akureyri um síðustu helgi voru rúmlega 1.200 þátttakendur og gera má ráð fyrir öðru eins næsta ár .
Þegar mótið var síðast haldið á Norðfirði , árið 2003 , voru keppendur 600 þannig að sami húsakostur og þá dugar ekki ! Nú þarf níu til 12 velli og hugmyndin er að uppblásnu húsin tvö verði sett ofan á gervigrasvöllinn meðan á mótinu stendur .
Unnur Ása Atladóttir , framkvæmdastjóri blakdeildar Þróttar í Neskaupstað , segist ekki vita til þess að sambærileg tjöld hafi verið notuð hérlendis áður .
