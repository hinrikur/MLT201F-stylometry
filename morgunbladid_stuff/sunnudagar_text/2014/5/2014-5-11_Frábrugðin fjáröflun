Fjóla Signý Hannesdóttir frjálsíþróttakona segir mikinn kostnað fylgja íþróttaiðkun sinni .
Hún hefur iðulega staðið í fjáröflun þar sem vinir og vandamenn hafa stutt hana í gegnum tíðina með því að kaupa klósettpappír , sælgæti og annan varning .
Hún hefur nú ákveðið að fara aðra leið í fjáröflun sinni og ætlar sér að búa til þétta æfingaáætlun fyrir þá sem styrkja hana .
" Fyrir nokkrum vikum lagði ég höfuðið í bleyti til þess að reyna að finna upp á einhverri nýrri leið .
Grunnhugmyndin var sú að mig langaði til þess að gera eitthvað fyrir það yndislega fólk sem hefur trú á mér og hefur verið að styrkja mig , " segir Fjóla Signý .
" Úr því varð að ég ætla að deila þekkingu minni með því að þjálfa þá sem vilja styrkja mig .
Þetta er svona greiði fyrir greiða .
" Sjálf hefur Fjóla Signý þjálfað fólk á öllum aldri í tíu ár , bæði á Íslandi og í Svíþjóð .
Hún býr nú í Svíþjóð en stefnir á að flytja heim til Íslands á næstunni og segir ástæðuna fjárhagslegs eðlis .
" Ég verð með sama þjálfara þó að ég flytji heim og ég þarf reglulega að fara í æfingabúðir til Svíþjóðar og hitta þjálfarann .
" Um er að ræða fjögurra vikna æfingaáætlun þar sem æft verður 3-4 sinnum í viku og verður þetta bæði stað- og fjarþjálfun , í Reykjavík og á Selfossi .
Þátttakendur eða þeir sem vilja styrkja hana borga 6.000 krónur fyrir æfingarnar og verða þær sendar í gegnum netið .
" Þetta er ekki mikill kostnaður fyrir svona fjarþjálfun .
Ég mun mikið nota jafnvægisæfingar og minni æfingar sem gleymast oft en eru engu að síður mjög mikilvægar upp á stöðugleika í líkamanum .
Auk þess verða þetta útiæfingar og því engin áhöld en við munum sannarlega taka á því , " segir Fjóla Signý kát .
" Þetta eru æfingar sem henta öllum .
Ég verð einnig með Facebook hóp , Félagar Fjólu , þar sem allir geta spjallað saman og haldið áfram að hittast og æfa .
Auk þess er þar að finna fleiri upplýsingar .
" 