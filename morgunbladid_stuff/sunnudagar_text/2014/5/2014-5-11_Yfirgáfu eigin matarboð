Okkur hjónunum þykir gaman að bjóða heim fólki úr ólíkum áttum þannig að þetta kvöld buðum við þremur pörum í mat sem við þekkjum sjálf vel en þau þekktust ekki mikið innbyrðis .
Okkur grunaði að hópurinn myndi smella saman , " segir Kristín Gróa Þorvaldsdóttir , tölvunarfræðingur hjá Marel .
Kristín og eiginmaður hennar , Gunnar Kristjánsson , sem starfar sem tölvunarfræðingur hjá Plain Vanilla , gera mikið af því að bjóða fólki heim , ekki endilega í stórsteikur enda tilefnið aðallega að hittast og hafa gaman .
" Þar sem sumarið var formlega komið og það spáði góðu veðri þetta kvöld langaði okkur að hafa létt og sumarlegt yfirbragð í boðinu .
Það og gullna reglan um að hægt væri að undirbúa sem mest fyrirfram leiddi mig að þessum matseðli .
Maturinn féll svo virkilega vel í kramið og þar sem aðalrétturinn var eins konar taco-bar gátu gestirnir raðað sínum eigin mat saman og það myndaðist létt og skemmtileg stemning í kringum það .
Það elda margir taco heima og hafa sinn hátt á því svo fólki fannst gaman að fá eitthvað allt annað til að setja á kökurnar en það var vant .
" Kristín segist jafnan hafa það í huga fyrir matarboð að skipuleggja matseðilinn þannig að það þurfi ekki að standa yfir matnum þegar gestirnir eru komnir í hús .
Henni þykir upplagt að hafa eitthvað sem hægt er að útbúa að miklu leyti fyrirfram eða eitthvað sem hægt er að stinga inn í ofninn og gleyma þar eins og hægeldaða svínakjötið sem var meginuppistaðan í taco-réttinum .
" Gestirnir vilja miklu frekar tala við gestgjafann en að fá einhvern agalega flókinn og metnaðarfullan rétt .
" Man Kristín eftir eftirminnilegum eigin matarboðum í gegnum tíðina ? " Fyrir nokkrum árum buðum við hjónin vinum okkar í mat .
Þegar það var nokkuð liðið á kvöldið hvarf einn gesturinn fram og skilaði sér ekki til baka .
Þegar við fórum að athuga málið fundum við viðkomandi steinsofandi í rúminu okkar .
Það vildi ekki betur til en svo að það var ekki nokkur leið að vekja manneskjuna og frelsa rúmið svo við enduðum á að þurfa að taka leigubíl úr okkar eigin matarboði til að gista annars staðar ! " Greipmargaríta Handa 1 ½ blóðgreip ½ lime 3 cl Tequila 3 cl Triple sec eða Cointreau 5-6 klakar Kreistið safa úr blóðgreip og lime í kokkteilhristara .
Bætið Tequila , Triple sec og klaka saman við og hristið vandlega .
Berið fram með sneið af greipi .
Snittur með rækjum og margarítusósu Handa 8-10 Sósan 1 lime , börkur og safinn af helmingnum 250 ml léttmajónes 1 msk .
tequila ½ tsk .
agavesíróp eða sykur 1 tsk .
salt í flögum ½ tsk .
nýmulinn svartur pipar Rífið börkinn af limeinu í miðlungsstóra skál og kreistið svo safann úr helmingnum af því saman við .
Bætið majónesi , tequila , agavesírópi , salti og pipar saman við og hrærið öllu vel saman .
Setjið til hliðar .
Rækjurnar 450 g rækjur ½ lítill rauðlaukur , smátt saxaður ½ rauður chili , smátt saxaður 1 avókadó , skorið í teninga 1 msk .
olía ½ lime , safinn 1 tsk .
salt í flögum ½ tsk .
nýmulinn svartur pipar handfylli ferskur kóríander , gróft saxaður 1 baguette , skorið í sneiðar 1 chilipipar , skorinn í sneiðar Blandið rækjum , rauðlauk , chilipipar , avókadó , olíu , limesafa , salti , pipar og kóríander saman í stórri skál .
Setjið u.þ.b. teskeið af sósunni á hverja brauðsneið og svo rækjublöndu ofan á .
Skreytið með sneið af rauðum chili .
Tortillur með hægelduðu rifnu svínakjöti og súrsuðum rauðlauk Rifið svínakjöt Handa 8 200 g púðursykur 1 msk .
reykt paprika 2 msk .
paprika 2 msk .
laukduft 1 msk .
hvítlauksduft 1 msk .
borðsalt 2 tsk .
nýmulinn svartur pipar 2,5 kg svínahnakki í 1-2 heilum stykkjum .
Setjið púðursykur , papriku og krydd í miðlungsstóra skál og blandið vel saman .
Takið til ofnpott með loki .
Setjið svínahnakkann í pottinn ásamt helmingnum af kryddblöndunni .
Nuddið blöndunni vel inn í aðra hlið kjötsins , snúið svo kjötinu við og gerið það sama við hinn helminginn af kryddblöndunni .
Þetta lítur út fyrir að vera rosalega mikið krydd en það er þörf á því öllu ! Setjið lokið á pottinn og látið marinerast inni í ísskáp í 12-16 klukkustundir .
Takið kjötið út klukkutíma áður en það á að fara í ofninn til að það nái stofuhita .
Hitið ofninn í 120°C .
Setjið pottinn með lokinu á inn í ofn og eldið kjötið í 5 klst. Takið það svo úr ofninum og rífið það í sundur ofan í pottinum með tveimur göfflum .
Blandið öllum kjötsafanum og kryddinu vel saman við kjötið .
Berið kjötið fram með tortillakökum og alls kyns meðlæti .
Það er mjög gaman að hafa eins konar " tacobar " og leyfa gestum að setja saman sín eigin taco með því sem þeim finnst gott .
Þá er gott að hafa t.d. súrsaðan rauðlauk , sýrðan rjóma , chipotle-sósu , guacamole , salsa , grillaðan maís , ferskan kóreander , nachos , rifinn ost o.s.frv. Súrsaður rauðlaukur 1 stór rauðlaukur ½ tsk .
sykur ½ tsk .
salt 3/4 bollar eplaedik Sjóðið lítra af vatni .
Skerið laukinn á meðan í sneiðar ; hálfhringi .
Setjið laukinn í sigti og hellið sjóðandi vatninu hægt og rólega yfir hann .
Setjið sykur , salt og edik í miðlungsstóra skál og hrærið vel saman .
Setjið laukinn saman við og veltið upp úr edikblöndunni .
Setjið plastfilmu yfir skálina og látið inn í ísskáp .
Laukurinn þarf að bíða í a.m.k. 30 mínútur áður en hann er borinn fram en er alls ekki síðri eftir nokkra klukkutíma í ísskáp .
Jarðarberjatíramísú Handa 8 500 ml rjómi 150 g sykur 2 tsk .
vanilluextrakt 400 ml appelsínusafi 250 g mascarponeostur , við stofuhita 8 ladyfingers-kökur 500 g jarðarber , skorin í sneiðar Setjið rjóma , sykur , vanilluextrakt og 60 ml af appelsínusafa saman í stóra skál .
Þeytið þar til blandan líkist venjulegum þeyttum rjóma .
Setjið til hliðar .
Setjið 60 ml af appelsínusafa og mascarponeost í stóra skál og þeytið saman þar til blandan er orðin kekkjalaus .
Setjið 1/3 af rjómablöndunni saman við og þeytið í stutta sund .
Setjið svo afganginn af rjómablöndunni saman við og blandið varlega með sleikju .
Setjið afganginn af appelsínusafanum í djúpan disk .
Vætið ladyfingers-kökurnar í appelsínusafanum .
Brjótið hverja köku í tvennt og látið í botninn á glasi .
Setjið 1-2 msk .
af rjómablöndunni ofan á kökurnar .
Raðið jarðarberjum ofan á og svo aftur 1-2 msk .
af rjómablöndunni .
Raðið að lokum lagi af jarðarberjum fallega efst í glasið .
