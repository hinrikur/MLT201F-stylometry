Tæknirisinn Sony setti D-50 línuna af ferðageislaspilurum á markað 1984 .
Eftir vinsældir vasadiskósins , sem Sony gerði einnig og var kallað Walkman , festist nafnið Discman fljótlega við línuna .
Geisladiskar voru að ryðja sér til rúms meðal almennings á þessum tíma enda hljóðið töluvert betra og hreinna en af kasettum og vínylplötum .
Það var þó alltaf galli að það mátti varla hreyfa við ferðageislaspilurunum á þessum árum , þá hökti spilarinn og lagið stoppaði .
Sony leysti þann vanda með því að kynna til leiks hristivörn á Discman línunni sinni .
Á síðari stigum framleiðslunar kynnti Sony einnig til leiks Mega Bass og AVLS vörn en með henni var ekki hægt að sprengja hljóðhimnurnar með því að hækka endalaust .
Í markaðssetningu Sony fyrir línuna var sagt að það væri hægt að fara út að hlaupa og hlusta um leið á uppáhaldstónlistina sína .
Hristivörnin átti að vera það góð .
Hvort margir nýttu sér það er annað mál enda spilarinn rétt rúmlega 600 grömm .
Þess má geta að iPod Shuffle , sem margir nota við útihlaup eða í ræktinni , er rúmlega 20 grömm .
