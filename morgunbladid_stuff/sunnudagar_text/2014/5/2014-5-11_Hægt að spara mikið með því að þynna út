Hverjum myndi ekki þykja ánægjulegt að sjá uppáhalds handsápuna sína til sölu með helmings afslætti ? Eða ávaxtasafann sem börnin svolgra í sig alla daga boðinn á 20% lægra verði ? Hvað ef mjólkin sem fer út í kaffið eða út á morgunkornið væri 10% ódýrari ? Það merkilega er að þessi tilboðsverð standa okkur öllum til boða , ef við bara þorum að bæta smá vatni út í og þynna þessar vörur og margar aðrar nauðsynjavörur heimilisins .
Handsápan helminguð Auðveldast af öllu er að þynna út fljótandi sápur og á það við bæði um handsápu , hársápu og jafnvel hárnæringu .
Mest liggur á að þynna handsápuna því pumpan sem skammtar úr flöskunni sprautar alltaf sama rúmmáli af vökva , á meðan það má skammta af meiri nákvæmni úr sjampó-flöskunni .
Fréttavefur Yahoo bendir á að yfirleitt skammtar pumpan miklu meiri sápu en þarf til að þvo hendurnar vel og alla jafna óhætt að þynna sápuna til helminga með vatni .
Þegar reyna á að spara með því að þynna út vörurnar í baðherberginu er gott að byrja hægt .
Athugaðu hvort það breytir einhverju að bæta vatni ofan í þegar búið er að nota einn tíunda af sjampóflöskunni , eða hvort hárnæringin dugar ekki örugglega þótt hún sé drýgð að einum fimmta hluta með vatni .
Sumum þykir útþynnt vara m.a.s .
vera betri , og t.d. hefur þynnt hársápa síður þurrkandi áhrif á hárið .
Mjólkin og safinn Að þynna út matvæli getur verið vandasamara því bara lítið magn af vatni getur breytt bragðinu mjög greinilega .
Sparnaðarráðavefurinn Moneysavingmom.com segir það geta hentað sumum að bæta vatni út í nýmjólk svo að hlutfall vatnsins verður allt að 30% .
Vatnsþynnt mjólk er samt ekki allra og getur hjálpað til að byrja mjög , mjög hægt á þessari vegferð .
Að þynna út ávaxtasafa getur stundum verið auðveldara og bragðáhrifin ekki jafn greinileg .
Aftur er aðalreglan sú að byrja smátt , sjá hvort örlítil viðbót af vatni breytir einhverju , og svo prufa meira og meira .
Í sumum tilvikum ætti að vera hægt að þynna safann um helming á móti vatni en eiga samt nærandi , bragðgóðan og svalandi drykk í ísskápnum .
Þvottalögurinn þynntur Annar sparnaðarvefur , Cheapism.com , segir oft hægt að þynna út hreinsiefni fyrir heimilið , jafnvel um allt að helming , á móti vatni beint úr krananum .
Að blanda vatni út í spreybrúsann eða sápuflöskuna á ekki að rýra virkni sápunnar svo að eftir sé tekið .
Það sama á að gilda um fljótandi sápu fyrir þvottavélina .
Rétt er að fólk vari sig á að ekki má bæta vatni út í allar hreinsivörur .
Það má t.d. alls ekki blanda vatni út í stíflueyði , klósetthreinsi og ofnhreinsi .
Í þessum sterku hreinsivörum eru efni sem valdið geta kröftugum efnahvörfum ef þau komast í snertingu við vatn , framkallað hita og þrýsting sem sprengt getur umbúðir og gefið frá sér hættulegar gastegundir .
