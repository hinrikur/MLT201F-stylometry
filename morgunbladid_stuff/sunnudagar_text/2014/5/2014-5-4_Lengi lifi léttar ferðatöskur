Sumarfríið er framundan og margir sem hyggja á utanlandsferðir .
Er rétt að minna þá , sem þurfa að kaupa sér nýja ferðatösku , á mikilvægi þess að velja léttustu töskuna sem finna má .
Flugfélögin geta sum verið mjög ströng á farangursþyngdinni og of þungar töskur geta fljótlega orðið dýrar vegna allra aukagjaldanna .
Rukkar t.d. Icelandair á bilinu 4.900-14.800 kr. fyrir töskur sem fara yfir 23 kg og Wow tekur 1.495 kr. fyrir hvert aukakíló .
Getur munað mörgum kílóum á þyngd tveggja ferðataska af sömu stærð .
Þannig eru t.d. léttustu töskurnar frá Samsonite um helmingi léttari en þyngstu töskurnar í sömu stærð frá sama framleiðanda .
Aurapúkinn gerir það stundum , ef hann þarf að pakka miklu , að pakka í laufléttan bakpoka eða " duffel bag " , sérstaklega ef hann sér fram á að þurfa ekki að arka langar vegalengdir með farangurinn .
Er þá engin þörf fyrir innbyggð hjól og handföng sem bara þyngja töskuna .
