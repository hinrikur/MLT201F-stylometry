Eins og getið er um hér til hliðar er einn Sony HAP-Z1ES spilari til hér á landi .
Honum er fyrir komið í tónlistarherbergi áhugamanns um hljómgæði .
Straumur í kerfið kemur um sérstaka lögn inn í húsið og á sér öryggi .
Hann er leiddur í tæki sem breytir honum í jafnstraum og síðan í aftur í riðstraum , stöðugan 230 volta straum .
Að sögn eiganda tækjanna skiptir þetta gríðarmiklu og hefur hann nokkuð til síns máls því þar sem við stöndum og virðum tækin fyrir okkur sést að straumbjögun inn í húsið er 2,1 , og getur aukist fyrirvaralaust , en útúr tækinu ekki nema 0,6 .
Formagnari í kerfinu er Pass Labs Aleph P og kraftmagnari tveir 300 W Aleph 2 monoblock magnarar .
Formagnari er Sony Esprit , en einnig eru í stæðunum geislaspilari frá Maranz og fyrsta flokks plötuspilari .
Glæsilegar græjur en ekkert eins glæsilegt þó og hátalararnir , Quad ESL 2905 rafstöðuhátalarar , sem verður að telja lykilinn að kerfinu , með fullri virðingu fyrir öðrum hlutum þess .
Til að tryggja hljóminn enn betur eru tækin á sértökum borðum til að tryggja að enginn hristingur berist í þau og hann segir að hafi gríðarlega mikið að segja .
Því til viðbótar er hann síðan með sérstaklega smíðaða fætur undir tækin , sem einnig eru hannaðir til að tryggja að ekkert hafi áhrif á tækin .
Allt kostar þetta sitt , einhverjar milljónir giska ég á , en get vottað það að hljómurinn er ævintýralega góður , svo góður að ég hef ekki heyrt betri hljóm í heimatækjum , hvort sem það er klassík eða djass eða rokk .
Bestur er hljómurinn þegar spilaðar eru DSD-skrár í HAP-Z1ES – hver nóta færa að njóta sín og engar hvassar brúnir .
