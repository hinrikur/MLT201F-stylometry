Alfredo Zolezzi , uppfinningamaður og vísindamaður frá Síle , hefur fundið upp aðferð sem hreinsar 35 lítra af menguðu vatni á rúmum fimm mínútum .
Orkan sem þarf til að knýja skiljuna sem hreinsar vatnið er svipuð og þarf til að kveikja á ljósaperu .
Hann kynnti uppfinningu sína fyrir Reauter fréttaveitunni í Síle .
" Við erum búin að setja eina skilju upp í einu fátækrahverfi hér í Síle og árangurinn er framar okkar björtustu vonum .
Mér finnst að vatn ætti að vera réttur hvers og eins , nú er það hægt , " sagði Zolezzi .
99% árangur Kerfið sem hann bjó til er flókið ferli en í stuttu máli breytir vatnið um ham , verður að lofttegund , það er jónað og út kemur hreint og ferskt vatn .
Í tilraunum hans og aðstoðarmanna hans voru niðurstöðurnar yfirleitt 99% og stundum 100% hreint vatn .
Skaðlegar bakteríur og örverur sem fundust áður en vatnið fór í gegnum skiljuna hans Zolezzi höfðu horfið .
Rósa Reyes , sem býr í fátækrahverfinu San Jose de Cerrillos , segir að uppfinning Zolezzi sé bylting fyrir sig og börnin sín .
" Árum saman hafa íbúar hér þjáðst af sjúkdómum sem rekja má til mengaðs neysluvatns .
Börnin okkar eru ekki lengur veik og það er auðveldara fyrir öldunga að fá sér vatn , því það þarf ekki lengur að sjóða vatnið .
" Sameinuðu þjóðirnar áætla að einn af hverjum sex hafi ekki aðgang að hreinu drykkjarvatni og Rósa biður til Guðs á hverjum degi að uppfinning Zolezzi geti hjálpað okkar minnsta bróður .
