Hver er versti brandari sem þú hefur sagt ? Ég var að greiða fyrir matinn á veitingastað um daginn .
Afgreiðslustúlkan sagði : " Það er 1990 .
" Ég svaraði : " Bíddu nei , er ekki 2014 ? " Henni stökk ekki bros .
Var erfitt að stíga á svið í fyrsta sinn og segja brandara ? Það var svolítið stressandi já , en alveg hrikalega skemmtilegt líka .
Finnur þú fyrir frægðinni ? Ég lendi stundum í því að ókunnugt fólk tjaldar í garðinum hjá mér í von um að sjá mig með berum augum þegar ég fer út úr húsi á morgnana .
Að öðru leyti er ég góður bara .
Þú spilaðir fótbolta með Fylki í gamla daga .
Varstu góður ? Menn töluðu um að ég yrði næsti Baldur Þór Bjarnason .
Það má deila um hvort það sé gott eða slæmt .
Ætlar þú að vera duglegur að mæta á völlinn í sumar ? Já , ekki spurning .
Fylkisliðinu gengur betur þegar það finnur fyrir nærveru minni .
Þú varst mikill frímerkjasafnari á þínum yngri árum .
Áttir þú stórt safn ? Þetta átti að vera vel falið leyndarmál ! Ég átti vissulega stórt frímerkjasafn .
Svo hætti að vera kúl að safna frímerkjum þannig að í dag safnar það ryki uppi á háalofti hjá foreldrum mínum .
Þú verður gestgjafinn í HM stofu RÚV .
Hverjir verða heimsmeistarar ? Belgar .
Gettu betur , Týnda kynslóðin , Mið-Ísland eða HM ? Strákarnir í Mið-Íslandi eru önnur fjölskylda mín .
En allt eru þetta mjög skemmtileg verkefni og forréttindi að vinna með öllu því fólki sem hefur unnið að þeim með mér .
