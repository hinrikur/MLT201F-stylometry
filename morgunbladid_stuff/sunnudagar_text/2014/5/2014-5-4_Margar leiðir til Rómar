" Ekki er hægt að halda áfram vinnu við gerð hverfisskipulags á grundvelli fyrirliggjandi matslýsinga þar sem þær eru villandi í mikilvægum atriðum .
" Svo hljóðar bókun sem lögð var fram í borgarráði í gær .
Formaður skipulagsráðs segir brýnt að menn ráði nú ráðum sínum og finni aðferð til að skipuleggja borgina , þannig að sátt megi ríkja um framtíðina .
Sviðsstjóri umhverfis- og skipulagssviðs segir þetta alls ekki þýða að greiningarvinna síðustu mánaða fari til spillis .
Þetta þýðir að þessi vinna verður endurskoðuð , " segir Páll Hjaltason , formaður skipulagsráðs og borgarfulltrúi Besta flokksins um bókun borgarráðs .
" Þetta voru matslýsingar en ekki tillögur sem fóru fyrir borgarráð en þar sem þær voru greinilega villandi í mikilvægum atriðum , sem er aldrei gott , verður vinnunni ekki haldið áfram .
" Spurður hvort þetta komi á óvart svarar Páll því til að skipulagsmál séu flókin og menn séu ýmsu vanir í þeim efnum .
" Það eru margar leiðir til Rómar og hægt að skipuleggja borgina okkar á margan hátt og með mörgum aðferðum .
Okkar viðfangsefni er að finna bestu aðferðina í samtali við borgarana .
Þannig að sátt sé um framtíðina .
Það er lykilatriðið .
" Fer líklega í bið Spurður hvort málið tengist á einhvern hátt fyrirhuguðum kosningum til borgarstjórnar í lok þessa mánaðar svarar Páll : " Ég veit það ekki .
" Páll á ekki von á því að næstu skref varðandi hverfisskipulagið verði stigin strax í næstu viku .
Líklegra sé að málið fari í bið meðan menn glöggvi sig betur á stöðunni sem upp er komin .
" Nú þarf fólk að hugsa sinn gang .
Hvort málið verður tekið upp fyrir eða eftir kosningar skal ég ekki segja .
" Páll hefur fylgst með umræðunni að undanförnu en tekur ekki afstöðu til hennar .
" Eins og ég segi , þá er aðalatriðið að við náum sátt um það hvernig Reykjavík á að vera .
" Minniháttar uppbygging en ekki stórfelld Ólöf Örvarsdóttir , sviðsstjóri umhverfis- og skipulagssviðs Reykjavíkurborgar , segir of snemmt að segja til um hvert næsta skref í málinu verði .
Fara verði vandlega yfir það í ljósi téðrar bókunar .
" Það sem fór fyrir borgarráð var matslýsing , sem er lýsing á verkefni , ekki skipulag og ekki tillögur .
Í hverfisskipulagi er gert ráð fyrir minniháttar uppbyggingu en ekki stórfelldri , " segir hún .
Hverfisskipulag er nýtt verkfæri í skipulagsvinnu í borginni og Ólöf segir ekkert óeðlilegt að menn vilji staldra við og fara betur yfir málið .
" Þegar mál eru skoðuð í stóru samhengi er ekkert óeðlilegt að einhver skref verði áfram og einhver skref aftur á bak .
" Hún segir mikla og góða greiningu liggja fyrir varðandi hverfi borgarinnar og sú vinna fari síður en svo til spillis .
" Búið er að kortleggja öll græn svæði , búið að fara yfir ýmsa tölfræði og skoða hvar gera megi betur varðandi mjög margt .
Fyrir vikið er alveg sama í hvaða átt verkefnið fer og hvort það fer eitthvert yfir höfuð .
Greiningarvinnan kemur örugglega til með að nýtast , sama hvort það er í deiliskipulagi , í framkvæmdum , í samanburði á hverfunum eða fyrir íbúana .
Greiningin er mjög góð eins og hún stendur .
" Betri heildarsýn Páll er sammála þessu .
" Greiningin er mjög ítarleg , ekki síst á ólíku skipulagi innan sama hverfis .
Þannig að heildarsýnin er orðin betri .
Þetta hefur verið mjög upplýsandi vinna og nýtist til margra hluta við að stýra borginni , svo sem í skólakerfinu , velferðarmálum og alls konar tölfræði sem tekin hefur verið saman og mun hjálpa mönnum við að taka réttar ákvarðanir , " segir Páll .
Ólöf segir ágreining sem risið hefur innan borgarstjórnar og raunar víðar síðustu daga alls ekki þurfa að koma á óvart .
" Lærdómurinn er sá að við þurfum að útskýra hugtök og verkfærin okkar betur áður en farið er af stað .
Matslýsingu fylgja teikningar sem sumir líta á sem tillögu sem þær eru ekki , svo dæmi sé tekið .
Þessu þurfum við greinilega að halda betur til haga .
" " Það er ákveðinn sigur að málið hafi verið afgreitt með þessum hætti , " segir Júlíus Vífill Ingvarsson , borgarfulltrúi Sjálfstæðisflokksins , um bókun borgarráðs .
" Dagur B. Eggertsson hafði lýst því yfir í fjölmiðlum að hann ætlaði að setja málið aftur inn í borgarkerfið til einhverrar óljósrar meðferðar .
Við fulltrúar Sjálfstæðisflokksins sættum okkur ekki við það og tilkynntum að við myndum leggja fram tillögu um að gengið yrði til atkvæða .
Það var síðan gert án þess að tillaga okkar væri lögð fram .
Niðurstaðan er þessi , sem er auðvitað fáheyrt .
Ég þekki alla vega engin dæmi þess að meirihlutinn hafi fellt eigin tillögu í borgarráði .
" Júlíus Vífill segir tillögurnar í hverfisskipulaginu ekki eiga sér fordæmi , aldrei áður hafi verið unnar skipulagstillögur í borginni án samráðs við borgarana .
" Þess vegna kemur reiði þeirra ekki á óvart .
" Spurður um næsta skref í málinu segir Júlíus Vífill að fái Sjálfstæðisflokkurinn til þess umboð í komandi kosningum verði ekki haldið áfram með hverfisskipulagið með þessum hætti .
Fundin verði önnur leið .
Þróun inn í framtíðina Hverfisskipulag er tegund deiliskipulags fyrir þegar byggð hverfi þar sem vikið er frá kröfum sem gerðar eru um framsetningu deiliskipulags fyrir nýja byggð .
Í hverfisskipulagi skal setja almennar reglur eða skilmála um yfirbragð , þróun og varðveislu byggðarinnar .
Taka skal afstöðu til ónýttra byggingarheimilda ef fyrir liggja og heimilt er að setja fram almennar reglur , leiðbeiningar og fyrirmæli um umfang og yfirbragð mannvirkja , breytingar og viðhald húseigna í stað byggingarreita og skilmála um nýtingarhlutfall eða byggingarmagn , að því tilskildu að framkvæmdaheimildir séu skýrðar með fullnægjandi hætti .
Tvíþættur tilgangur Tilgangur og markmið hverfisskipulags er í megindráttum tvíþætt , að því er fram kemur á heimasíðu verkefnisins : " Annars vegar er markmiðið að vinna heildarskipulag fyrir öll hverfi borgarinnar með það að leiðarljósi að sameina gildandi deiliskipulagsáætlanir og skilmála fyrir viðkomandi hverfi í eina skipulagsáætlun með almennum byggingar- og skipulagsheimildum sem einfalda skipulagsyfirvöldum fram- og eftirfylgni skipulagsáætlana fyrir hverfi borgarinnar .
Íbúum borgarinnar verður þannig einnig gert einfaldara fyrir að sækja um breytingar á eigin húsnæði innan ramma almennra byggingar- og skipulagsskilmála viðkomandi hverfis án þess að þurfa að fara í kostnaðarsamar breytingar á skipulagi .
Hverfisskipulaginu er einnig ætlað að brúa bilið og tengja með því betur saman aðalskipulagsstig og hverfis / deiliskipulagstigið Hins vegar er hverfskipulagi borgarinnar ætlað að leggja grunn að þróun hverfa borgarinnar inn í framtíðina með skipulagslausnum , framkvæmdum og öðrum aðgerðum á vistvænum forsendum .
Með vistvænum lausnum og umhverfisvænni hugsun mætum við kröfum samtímans um leið og við gætum með ábyrgum hætti að hag komandi kynslóða .
Að koma á vistvænni byggð í hverfum borgarinar er þannig liður í að nálgast markmið um sjálfbæra þróun og stefnumótun Reykjavíkurborgar í þá átt .
" Þjóðmál Orri Páll Ormarsson orri@mbl.is Eins og ég segi , þá er aðalatriðið að við náum sátt um það hvernig Reykjavík á að vera .
Páll Hjaltason , formaður skipulagsráðs .
