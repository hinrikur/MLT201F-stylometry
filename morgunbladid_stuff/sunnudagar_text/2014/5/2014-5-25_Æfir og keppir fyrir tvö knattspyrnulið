Hrafnhildur Agnarsdóttir er 21 árs og er úr Vesturbænum í Reykjavík .
Líkt og margir Vesturbæingar stundaði hún nám í Menntaskólanum í Reykjavík og útskrifaðist þaðan af málabraut árið 2012 og stundar núna BS námi í líffræði við Long Island University í New York .
Eftir líffræðinámið ætlar Hrafnhildur að leggja fyrir sig læknisfræðina og á því strangt og langt læknanám framundan en sjálfsaginn og keppnisskapið á eflaust eftir að hjálpa henni í læknanáminu .
Hrafnhildur hefur æft og spilað með Knattspyrnufélagi Reykjavíkur , KR , frá 5 ára aldri og hóf að æfa mark 15 ára gömul .
Þá var hún kjörin markmaður kvenna í KR árið 2011 og 2013 .
Í dag spilar hún með LIU Post Pioneers í bandaríska háskólaboltanum á haustin og með KR á sumrin .
Gælunafn : Hreffie Íþróttagrein : Knattspyrna Hversu oft æfir þú á viku ? Fer algjörlega eftir annríki .
Fótboltinn er yfirleitt 5-6 sinnum í viku og svo lyfti ég yfirleitt 2-3 sinnum í viku ásamt einhverjum blessuðum hlaupum .
Hver er lykillinn að góðum árangri ? Það er mjög mikilvægt að setja sér háleit en raunhæf markmið ásamt því að hafa góðan sjálfsaga .
Hvernig er best að koma sér af stað ? Finna sér einhverja skemmtilega hreyfingu .
Það er fátt leiðinlegra en að peppa sig upp í leiðinlegar æfingar .
Hvað ráðleggurðu fólki sem vill hreyfa sig meira ? Hætta að fresta hlutunum og gera hreyfingu að ómissandi hluta af daglegu rútínunni .
Hvernig heldurðu þér í formi þegar þú ferð í frí ? Ég fer í rauninni aldrei frí , frá maí fram í ágúst er fótboltinn á fullu hérna heima og svo tekur við annað tímabil úti í lok ágúst .
Þegar það klárast byrjar svo langt undirbúningstímabil fyrir mótið í maí .
Ertu almennt meðvituð / ur um mataræðið ? Ég var það í raun ekki fyrr en ég flutti til Bandaríkjanna enda McDonalds og Burger King innan kílómetra radíuss frá húsinu mínu .
Ég bý einnig með 5 karlmönnum sem borða mjög hollt og það smitar mikið frá sér og er ég í kjölfarið farin að borða mjög hollt .
Hvað borðarðu til að halda þér í formi ? Hafragrautur er nauðsynlegur til að hefja daginn , og ég borða einnig mikið af grænmeti yfir daginn og forðast brauð eins og heitan eld .
Hvaða óhollusta freistar þín ? Snakk er eitthvað sem ég hef átt mjög erfitt með að standast í gegnum tíðina .
Hvað ráðleggurðu fólki sem vill bæta mataræðið ? Það er algjört undirstöðuatriði að finna eitthvað sem manni finnst í raun og veru bragðgott .
Það er ekkert meira niðurdrepandi en að borða vondan mat .
Hvaða gildi hefur hreyfing fyrir þig ? Hreyfing hefur gríðarleg áhrif á líf mitt , bætir skap og líðan .
Ég er orkubolti sem er alltaf á hreyfingu og verð virkilega eirðarlaus ef ég næ ekki að hreyfa mig nóg .
Hver eru algeng mistök hjá fólki við æfingar ? Að búast við árangri strax .
Ég gerist oft sek um þessi mistök , kíki t.d. í spegil eftir kviðæfingar til að gá hvort að ég sé komin með sixpack , en árangur tekur tíma , aga og þolinmæði .
Hverjar eru fyrirmyndir þínar ? Ég á nú engar fyrirmyndir en ætli að ég líti ekki helst upp til hennar móður minnar og systur minnar , enda báðar kjarnakonur með fallega sál .
