Strangtrúaðir hindúar í borginni Amritsar á Indlandi heiðruðu gyðjuna Maha Mariamman á mæðradaginn í síðustu viku með skrúðgöngu .
Maha Mariamman , sem einnig þekkist sem Shitala meðal Indverja , er dýrkuð víða um Suður-Asíu .
Í Nepal , Bangladesh , Pakistan og Norður-Indlandi má finna hof henni til heiðurs .
Er hún gyðja sára og sjúkdóma .
Þeir sem setja stálbita , sem kallast Trishula , í gegnum kinnina og ganga þannig í skrúðgöngunni um götur Amritsar trúa því að gyðjan verndi þá , færi þeim velmegun og góða heilsu .
Það var þó ekki bara fólk með stálbita í gegnum kinnina sem vakti athygli ljósmyndara AFP fréttaveitunnar því í skrúðgöngunni mátti einnig finna konur með gatað bak sem drógu strætó í kaðli sem bundinn var í lokka á bakinu .
Rúmlega 80% Indverja eru hindúatrúar en rúmlega milljarður manna um allan heim er hindúatrúar .
Langflestir búa í Suður-Asíu .
