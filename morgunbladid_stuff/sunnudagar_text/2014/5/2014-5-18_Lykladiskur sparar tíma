Aurapúkinn hefur yndi af að spara peninga , en hann er líka meðvitaður um mikilvægi þess að spara tíma .
Tímasóun er eitthvað sem aurapúkanum gremst ákaflega og er hann vanur að reikna í huganum út tapað tímakaup í hvert skipti sem tími fer til spillis .
Púkinn sperrti því eyrun þegar hann heyrði eitt sinn bandaríska útvarpsmanninn Garrison Keillor úr þáttunum A Prairy Home Companion gefa eftirfarandi ráð : " Settu stóran disk við útidyrahurðina , nálægt rafmagnsinnstungu , og þegar þú kemur heim skaltu setja bíllyklana og veskið á diskinn og stinga farsímanum í hleðslu .
Geymdu líka aukaeintak af gleraugum í diskinum .
Sá tími sem þú sparar með því að þurfa ekki að leita að þessum hlutum hvern einasta dag mun duga þér til að skrifa Stríð og frið eða Messu í B-moll .
" Þetta heyrði púkinn fyrir nokkrum árum og hefur síðan þá aldrei týnt lyklum eða veski .
