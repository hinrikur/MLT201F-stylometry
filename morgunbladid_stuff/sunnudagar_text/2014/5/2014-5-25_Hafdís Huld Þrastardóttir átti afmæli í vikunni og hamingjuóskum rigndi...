Hafdís Huld Þrastardóttir átti afmæli í vikunni og hamingjuóskum rigndi yfir hana á samfélagsmiðlum .
Tónlistarkonan virtist ánægðust með eina afmælisgjöfina en undir kvöld birti hún mynd á twitter af sér með afar fallegt úkúlele .
Enn er verið að skrifa og spjalla um Pollapönk á twitter og fólk víða að lætur í ljós álit sitt á hljómsveitinni og Eurovision-lagi hennar .
Matthias Køhler frá Danmörku er einn þeirra og lét þessi orð falla í gær : " Við ættum að fá alla þessa ömurlegu þjóðarleiðtoga heims , læsa þá inni í herbergi og neyða þá til að hlusta á Pollapönk og hleypa þeim ekki út fyrr en þeir hafa náð að verða vinir .
" Þessa dagana er rifist um það hvort það sé einkabíllinn eða reiðhjólið sem gerð sé aðför að og sýnist sitt hverjum .
Baggalúturinn Bragi Valdimar Skúlason er með nýtt innlegg í umræðuna og skrifar á Facebook : " Ég mótmæli þessari gegndarlausu aðför að einkaþotunni .
" Þorbjörg Marinósdóttir , rithöfundur og markaðsstjóri , eða Tobba Marinós eins og hún er jafnan kölluð , velti fyrir sér frægum kvennatvíeykjum í vikunni .
Á Facebook skrifaði hún : " Af hverju eru engin fræg kvennatvíeyki á Íslandi ? Allt karlmenn ! Halli og Laddi , Simmi og Jói , Radíusbræður , Jón og Sigurjón , Auddi og Sveppi , Benedikt og Fannar ...
" Nokkrir vina hennar nefna Skoppu og Skrítlu sem dæmi , einn tilnefnir Tvær úr tungunum og annar skrifar : " Voru Selma og Hansa ekki einu sinni team ? " 