Kammerhópurinn Camerarctica leikur á síðustu tónleikum vertíðarinnar í 15:15 tónleikasyrpunni í Norræna húsinu á sunnudag klukkan 15.15 .
Tónleikana ber upp á mæðradaginn og af því tilefni verður flutt viðamikið Tríó eftir franska kventónskáldið Louise Farrenc , sem var uppi á 19.öld .
Einnig verða flutt tvö lög eftir Max Bruch , þar sem það síðara byggir á rúmensku stefi sem hljóðfærin spinna í kringum , en lokaverkið á efnisskránni er Tríó eftir ítalska tónskáldið Nino Rota sem er hvað þekktastur fyrir tónlist í kvikmyndum .
Tónleikarnir bera yfirskriftina " Vortríó " , þar sem leikið er á litbrigði vorsins .
Flytjendur eru Ármann Helgason klarinettuleikari , Sigurður Halldórsson sellóleikari og Ingunn Hildur Hauksdóttir píanóleikari .
