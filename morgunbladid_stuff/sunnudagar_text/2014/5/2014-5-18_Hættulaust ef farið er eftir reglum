Ég man eftir brunum í Árbæ og Grafarvogi þar sem fór illa vegna þess að það var ekki nægilega vel hugsað um gasgrill .
Í Árbæjarmálinu gleymdist að slökkva á grillinu og vegna aðstæðna bráðnaði grillið og það kviknaði í .
Að grilla á gasgrillum er frekar ung iðja hér á Íslandi .
Gasgrill verða ekki algeng hér á landi fyrr en í kringum 1990 .
En það er ekkert að óttast fari fólk eftir nokkrum einföldum reglum , " segir Kristján Jens Kristjánsson , verkefnastjóri hjá Slökkviliði höfuðborgarsvæðisins .
Kristján á gamlan trébústað og stóð gasgrillið hans of nálægt útiveggnum eitt sinn .
Sem reyndur slökkviliðsmaður áttaði hann sig þó í tæka tíð á að grillið stóð of nálægt og kom í veg fyrir tjón .
Einnig hefur hann fengið vatnsbunu á sig úr þrýstijafnara en þá hafði vatn lekið í þrýstijafnarann .
Kristján segir að það eigi alltaf að snúa þrýstijafnaranum niður .
Lítið gat er á honum sem rigningarvatn geti farið inn í og jafnvel frosið , séu grillið og kúturinn geymd úti .
Aldrei á að geyma gaskút þannig að sólarljósið skíni beint á hann .
Það sé vegna þrýstings sem gasið er undir í kútnum .
" Þrýstingurinn á þessum hefðbundnu kútum er í kringum fjögur millíbör en hitinn frá sólinni getur hækkað þann þrýsting upp í 10 millíbör , " segir hann .
Að grilla þarf ekki að vera flókið mál og telur Kristján að líkja megi við notkun bíla .
" Bílar eru stórhættulegir ef ekki er farið rétt með þá .
Ekki bönnum við bíla .
Þetta er í raun einfalt .
Það þarf að athuga slöngur og pakkningar .
Séu rifur á þessu tvennu þarf að skipta um .
Ágæt þumalputtaregla er að skipta um þetta tvennt á þriggja til fimm ára fresti .
Þegar kveikt er á grillinu verður það að standa rúman metra frá útivegg og glugga .
Við fáum alltof oft útköll vegna þess að rúða hefur sprungið vegna hita frá grilli sem stóð of nálægt .
Einnig er mikill misskilningur að það þurfi að skrúfa frá gaskútnum alveg í botn .
Það skiptir engu .
Það kemur alveg jafn mikið gas út úr kútnum hvort sem hann er skrúfaður í botn eða ekki .
Það má alls ekki kveikja upp í grillinu með lokið á .
Ég hef komið að slysum þar sem menn hafa farið illa út úr því og svo er það að hafa gaskútinn ekki beint undir því .
Feiti sem brennur ekki upp fer niður og það hefur gerst að það hefur kviknað í slöngunni af sjóðheitri feiti .
Það má alveg þrífa grill að innan , það er bæði fallegra og getur komið í veg fyrir bruna .
Svo má ekki gleyma að slökkva fyrst á kútnum og svo grillinu .
Þá er ekkert gas í slöngunni .
Þetta er svona grunnurinn í örygginu gagnvart gasgrillun .
" Kristján segir einnig að fólkið á stöðinni sé alltaf til í góðan grillmat – enda fátt betra .
Það gefist hinsvegar alltof sjaldan tími til að henda góðri steik á grillið , því útköllin og sjúkraflutningarnir sem slökkviliðið sinnir taki sér aldrei frí og nóg sé að gera .
SHS-borgarinn 120 g hamborgari 2 stk. Maribo-ostsneiðar 1 sneið af ananas úr dós 3 stk. beikonsneiðar ½ sveppur , skorinn í sneiðar hvítlaukssalt , hamborgarakrydd og pipar eftir smekk sinnepssósa ( fer á neðra brauð ) HP BBQ-sósa ( fer á efra brauð ) gúrka , skorin í sneiðar tómatur , eftir smekk rauðlaukur , eftir smekk Aðferð : Grillið hamborgarann , kryddið eftir smekk og setjið ostsneiðar ofan á þegar búið er að snúa hamborgaranum .
Setjið ananasinn á grillið en gætið þess að snúa honum ört svo hann brenni ekki .
Ananas þarf töluvert langan tíma á grillinu .
Hitið hamborgarabrauð smástund á grillinu .
Steikið beikon en passið feitina sem lekur niður .
Ef það er panna á grillinu er gott að steikja sveppi , hita rauðlaukinn og jafnvel má henda smáhvítlauk saman við .
Örugg grillnotkun Kristán fór yfir helstu öryggisþættina þegar kemur að því að undirbúa góðan mat .
" Própangas sem er á kútunum er þrisvar sinnum þyngra en andrúmsloftið og algjörlega lyktarlaust .
Gaslykt , sem margir kannast við er bætt við til að fólk viti þegar verður gasleki .
" Hann segir að ef gaskútar eru geymdir innandyra sé mikilvægt að hafa gasskynjara og alls ekki megi geyma gaskúta á hliðinni .
Svo megi lesa leiðbeiningar vel og umgangast gasið á réttan hátt .
Þá smakkist steikin enn betur .
