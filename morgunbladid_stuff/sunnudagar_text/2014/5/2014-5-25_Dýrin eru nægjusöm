Eins gaman og Aurapúkanum þykir að dekra við gæludýrin á heimilinu , þá er hann búinn að læra að það er engin þörf á að kaupa handa þeim dýr leikföng .
Fyrir heimilishundinn hefur Púkinn keypt alls kyns bein og tuskubangsa , og fyrir kisuna bolta og leikprik , en þessi leifköng úr búðinni virðast gera alveg sama gagn og margt sem fellur til á heimilinu .
Þannig þykir kisu fátt skemmtilegra en að elta tapa af gosflöskum um gólfið .
Búa má til hundaleikfang með því að binda hnút á gamlan og ónýtan T-bol , og enn betra ef hann hefur ekki verið þveginn .
Kisi er líka afskaplega hrifinn af tómum pappakössum og voffi af mjólkurfernum .
Eins og alltaf þarf samt að muna að hafa auga með dýrunum þegar þau leika sér , hvort sem þau nota dót úr búðinni eða eitthvað heimagert .
Ferð upp á dýraspítala til að fjarlægja úr maganum eitthvað sem losnaði og lenti á röngum stað getur kostað heilmikið .
