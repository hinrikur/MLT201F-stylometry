Grindavíkurbær hefur gert hreyfisamninga við 45 starfsmenn til næstu fimm mánaða , um að þeir nýti sér vistvænar samgöngur eins og hjólreiðar eða gangi til og frá vinnu og í innanbæjarferðum starfsins vegna .
Þeir sem undirrita samning þennan fá 5.000 kr. styrk í hverjum mánuði og er upphæðin skattfrjáls .
Starfsfólk þarf að skila hreyfidagbók mánaðarlega .
Verkefnið fer vel af stað og fólk er ánægt , segir í frétt frá Grindavíkurbæ .
Í Grindavík eru kjöraðstæður vilji fólk ganga eða hjóla til og frá vinnu .
Stutt er milli staða og allt á jafnsléttu .
Þá hafa verið lagðir göngustígar um bæinn .
Einnig hefur verið gerð gangskör að því að auka öryggi í umferð í bænum , svo sem við skóla og íþróttamannvirki Hver ferð er skráð Auk þessa gefst starfsfólki fjögurra stofnana hjá Grindavíkurbæ nú tækifæri til þess að fara á reiðhjóli þegar það sinnir erindum vinnunnar vegna .
Keypt hafa verið fjögur reiðhjól vegna þessa verkefnis .
Skylt er að nota hjálm og vesti og hver ferð er skráð svo útkoman sjáist svart á hvítu .
sbs@mbl.is 