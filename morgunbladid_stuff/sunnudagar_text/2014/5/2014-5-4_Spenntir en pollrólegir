Er lífið of stutt fyrir skammsýni ? Já , skammsýni er eitthvað sem ber að forðast .
Hún ber vott um fyrirhyggjuleysi sem oft skrifast á agaleysi og heimsku .
Lífið er allt of stutt fyrir þess háttar vitleysu .
Af hverju völduð þið að syngja lagið á ensku ? Lagið okkar hefur sterk skilaboð sem við viljum að komist til sem flestra .
Í því samhengi er mjög skynsamlegt að hafa lagið á ensku .
Hvaða lönd komast áfram með ykkur ? Þetta eru mjög fjölbreytt lög og hreinn ógjörningur að spá um það .
Við fögnum fjölbreytileikanum .
Ætlið þið að hringja á 113 vælubílinn ef þið komist ekki áfram ? Nei , ætli við hringjum ekki bara á einn " góðan " bíl .
Hvernig er fyrir ykkur rokkarana að vera mættir í sjálfa Eurovision-keppnina ? Það er hreint út sagt uuunaðslegt .
Eurovision er eitthvað sem við Pollar höfum horft á frá því við vorum pollar og skemmt okkur konunglega yfir .
Að vera svo komnir á þetta stóra svið núna er alveg magnað og eiginlega hálfóraunverulegt .
Við erum mjög spenntir en pollrólegir ! Hvað er best við að vera leikskólakennari ? Börn eru heiðarlegustu mannverur sem til eru og því algjör forréttindi að vinna með þeim .
Hinn glaðlyndi Hafnfirðingur Heiðar Örn Kristjánsson , leikskólakennari og söngvari og gítarleikari , tekur þátt í forkeppni Eurovision ásamt hljómsveitinni Pollapönk .
Stígur bandið á svið í Kaupmannahöfn á þriðjudagskvöld með laginu No prejudice .
Mikil eftirvænting er í lofti hér á landi fyrir forkeppninni enda er Eurovision fastur vorboði hjá Íslendingum sem gera sér iðulega miklar vonir um árangur .
Þótt vonirnar bregðist eitt árið þá kemur nýtt ár með nýjum vonum .
