Kristinn Már Pálmason myndlistarmaður opnar á laugardag klukkan 14 fimmtu sýningu Myndlistarhátíðar 002 , en það er samnefnt gallerí , rekið í blokkaríbúð í Hafnarfirði að Þúfubarði 17 .
" Draumurinn um regluna " kallar Kristinn sýninguna .
Eftir að honum var boðið að leggja íbúðina undir sig , hefur hann nokkrum sinnum komið í hana og byrjaði strax að skissa hugmyndir sem hann fékk .
" Næsta skref er að raða skissunum inn í rýmið , lið fyrir lið , eftir tilfinningunni sem ég vil ná inn í rýminu , eldhúsið vill fá þessa hugmynd , þessi hugmynd fer á loftið í stofunni og svo framvegis .
Í þessu ferli gerði ég mér grein fyrir þörfinni fyrir að finna hugmyndunum farveg í einhverskonar vinnuplani .
Þetta er draumur minn um að koma reglu á hugmyndirnar , " segir hann .
