Um mánaðamótin kemur út hjá Veröld bókin Amma biður að heilsa eftir Fredrik Backman en hann sló rækilega í gegn í fyrra með metsölubókinni Maður sem heitir Ove .
Elsa er sjö ára og býr með mömmu sinni og ömmu í fjölbýlishúsi .
Elsa er öðruvísi en flest önnur börn og amma hennar er engin venjuleg amma .
Í ljós kemur að íbúarnir í húsinu búa yfir mögnuðum örlagasögum sem Elsa flækist inn í og átakanleg en um leið bráðfyndin atburðarás fer af stað .
Amma biður að heilsa fjallar þannig um ofurhetjur úr hversdagsífinu sem eiga erfitt með að fóta sig í veruleikanum .
Amma biður að heilsa hefur gengið gríðarlega vel í Svíþjóð og er nú væntanleg víða um lönd .
Svenska Dagbladet sagði til dæmis : " Fredrik Backman fær mann til að hlæja , syrgja og gleðjast – og fella tár .
" Og gagnrýnandi Expressen Söndag skrifaði : " Bækur sem fá mig bæði til að hlæja og gráta verðskulda hæstu einkunn .
" Nú er að sjá hvort Fredrik Backman á sumarsmellinn á Íslandi annað árið í röð en bókin kemur í verslanir nú í lok maí .
