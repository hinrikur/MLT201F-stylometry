Ergo – fjármögnunarþjónusta Íslandsbanka hefur úthlutað 500 þúsund króna umhverfisstyrk til verkefnisins Haugfjár .
Inntak Haugfjár og vinnunnar sem þar liggur að baki er að safna saman upplýsingum um efni sem fyrirtæki á höfuðborgarsvæðinu senda til urðunar eða endurvinnslu og fá ekki greitt fyrir .
Upplýsingarnar verða teknar saman í samvinnu við fyrirtækin og verða aðgengilegar í gagnagrunni .
Með þessu móti er efni sem í augum fyrirtækja er rusl orðið að verðmætum og gengur þannig í endurnýjun lífdaga .
Ætlunin er að gagnagrunnur Haugfjár sé aðgengilegur almenningi með upplýsingum um efnivið og hvernig hægt sé að nálgast hann .
Þannig myndu hönnuðir , handverksfólk , skólar og aðrir geta nýtt sér efnin .
