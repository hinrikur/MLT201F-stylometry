Í 400 ár hafa nemar við súmóglímuskólann í Tókýó tekið þátt í Nakizumo-hátíðinni þar sem þeir fá ungbörn til að gráta .
Hefðin byggist á málshættinum Naku ko wa sodatsu sem þýðir Börn sem gráta stækka mest .
Japanskir foreldrar trúa því að gráturinn á hátíðinni færi barninu góða heilsu og hreki burt djöfla og aðrar óvættir .
Súmókapparnir , tveir og tveir saman , velja sér hvor sitt barn , stíga inn í hringinn og byrja að gretta sig , framleiða hávaða og rykkja börnunum til og frá .
Allt er gert til að fá barnið til að gráta enda er þetta keppni .
Á meðan standa foreldrarnir fyrir utan og vonast eftir miklum öskrum .
Dómarinn ákveður hvort barnið grætur fyrr og það barn sem brestur í grát á undan kemst áfram í næstu umferð .
Fari svo að börnin fari að gráta á sama tíma vinnur barnið sem grætur hærra .
Fari hins vegar svo að hvorugt barnið gráti við grettur og fettur súmónemanna dregur dómarinn upp djöflagrímu og öskrar " naki " sem þýðir grátur .
Flestir foreldrar ættu að þekkja að djöflagrímur koma flestum börnum til að gráta – jafnvel þótt þau séu innan við eins árs gömul .
