Undirbúningur fyrir hátíðina Ein með öllu 2014 sem verður á Akureyri um verslunarmannahelgina er kominn af stað .
Fyrir liggur að nyrðra verða Páll Óskar Hjálmtýsson , Kaleó , Hvanndalsbræður , það verður ball í félagsmiðstöðinni Dynheimum og Sirkus Íslands verður á svæðinu .
Þá verða fjölmargir dagskrárliðir sem hafa fest sig í sessi , svo sem kirkjutröppuhlaup , óskalagatónleikar í Akureyrarkirkju , góðgerðaruppboð á muffinskökum í Lystigarðinum og fleira .
Að sögn Davíðs Rúnars Gunnarssonar , sem er í forsvari fyrir hátíðina , verður rauði liturinn áberandi á Akureyri um verslunarmannahelgina í ár .
Rauðar seríur , rautt skraut og fleira slíkt verður sett upp víða um bæinn .
" Við nýtum sögu og hefðir í bænum í dagskrágerð okkar og viljum að heimamenn og gestir séu virkir þátttakendur í hátíðarhöldunum , segir í frétt frá Vinum Akureyrar - hagsmunasamtökum sem standa að hátíðinni .
