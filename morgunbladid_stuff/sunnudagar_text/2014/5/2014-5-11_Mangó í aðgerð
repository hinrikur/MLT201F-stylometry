19 ára gamall björn frá Sýrlandi , Mangó , fór í aðgerð á sjúkrahúsi í Ísrael .
Starfsmaður dýragarðsins sem sýnir Mangó , veitti því eftirtekt að hann haltraði og var hann því settur í röntgen myndatöku þar sem sprunga í hryggjarlið uppgötvaðist .
Var Mangó því drifinn í aðgerð á Ramat Gan Wildlife dýralæknastöðinni nærri Tel Aviv .
Það er ekkert grín að svæfa 250 kílóa björn og ákváðu dýralæknarnir að raka feldinn af bakinu af Mangó til að hægt væri að athafna sig betur .
Koddar voru settir í ruslapoka til að dýrið gæti verið í sem eðlilegastri stellingu á meðan aðgerð stæði yfir og blóðþrýstingurinn mældur í loppunni .
Spítalinn Ramat Gan Wildlife sinnir rúmum 2.000 dýrum , stórum sem smáum , á hverju ári en starfsemin er fjármögnuð með frjálsum framlögum .
Fyrr á þessu ári sinntu dýralæknar á Ramat Gan Wildlife nashyrningnum Mæju sem hafði horn á trýninu sem vísaði niður .
Búist er við að Mangó nái sér að fullu en það mun koma í ljós á næstu vikum .
