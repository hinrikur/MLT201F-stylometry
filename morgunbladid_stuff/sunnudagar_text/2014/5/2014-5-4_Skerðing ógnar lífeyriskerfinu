Kjaranefnd Félags eldri borgara í Reykjavík telur að afnema eigi skerðingu tryggingabóta aldraðra hjá TR vegna greiðslna úr lífeyrissjóði .
Í ályktun segir að þegar lífeyrissjóðirnir voru stofnaðir um 1970 hafi verið gert ráð fyrir því að þeir yrðu viðbót við almannatryggingar , það er að sjóðirnir myndu ekki skerða lífeyri aldraðra frá almannatryggingum .
Í dag sé skerðingin hins vegar orðin svo mikil að óánægjan ógni lífeyrissjóðunum og tryggingakerfinu .
" Enda þótt ákvörðun um skerðingu tryggingabóta aldraðra hafi verið tekin af alþingi og stjórnvöldum láta margir lífeyrisþegar óánægju sína bitna á lífeyrissjóðunum , " segir í ályktun .
Mikið ranglæti Í ályktun benda eldri borgarar í Reykjavík á að einhleypur lífeyrisþegi , sem hafi 70 þús. kr. í lífeyri frá lífeyrissjóði á mánuði , sæti 63 þús. kr. skerðingu á mánuði hjá Tryggingastofnun .
Sá sem aldrei hefur borgað neitt í lífeyrissjóð fái svipaða upphæð greidda frá almannatryggingum og sjóðþeginn fær úr lífeyrissjóði og frá Tryggingastofnun .
Þetta sé mikið ranglæti sem kjaranefnd skorar á ríkisstjórnina að leiðrétta , í tveimur til þremur áföngum ef ekki vill betur .
sbs@mbl.is 