Var það ekki W.H .
Auden sem sagði að Sjálfstætt fólk væri meðal 200 mikilvægustu bóka ? Það er ekki ónýt lyndiseinkunn að fá .
Allir skilja þvermóðsku og sjálfstæðisbaráttu kotbóndans .
Mér hefur sýnst að þeir ferðamenn sem ég hef ferðast með kaupi þá bók mest .
Þorgeir Þorgeirson sagði eitt sinni við mig að Innansveitarkrónika hefði bara einn galla : hún væri of stutt .
Það var fallega sagt .
Ljóðasafn Steins var gatlesið á unglingsárum og sitja stórir hlutar þess ennþá í minningunni .
Ritgerðasafn Sigfúsar Daðasonar Til varnar skáldskapnum er alltaf holl og góð lesning .
Þegar við Ingólfur Margeirsson vorum úti í Ósló þýddi Ingólfur Augnablik frelsisins eftir norska rithöfundinn Jens Bjørnebo .
Þar skrifaði hann einnig Lífsjátningu sem breytti íslenskri ævisagnaritun .
Bókin um Jón Leifs tónskáld var kærkomin þar sem sá ágæti fagmaður tónlistarfræðingurinn Árni Heimir Ingólfsson fjallar um tónskáldið og væri mikil þörf á að bæði hann og aðrir færu þannig höndum um fleiri íslensk tónskáld .
Af nægum efnum er að taka .
Mánasteinn eftir Sjón er í sérflokki , þar einhvers staðar inni í miðri bók er setning um drenginn sem dreymdi antilópur .
Súrrealískt snilldarbragð .
Alltaf er jafngaman að hlusta á upplestur skáldanna og vil ég nefna Gerði Kristnýju sem samnefnara fyrir þá miklu grósku sem á sér stað í ljóðagerðinni .
