Fyrirtækin Orange Project ehf. og fasteignafélagið Reginn hf. hafa gert með sér samning um leigu á húsnæði undir skrifstofu- og fundahótel í Ármúla 6 í Reykjavík .
Orange Project býður til leigu aðstöðu fyrir skrifstofur og fundarhald og með samningnum við Regin hefur fyrirtækið tryggt viðskiptavinum rými fyrir starfsemi sína .
Reginsmenn mun með þessu vísa stjórnendum minni fyrirtækja og einstaklingum sem eru á höttunum eftir aðstöðu fyrir starfsemi sína til Orange Project .
" Við ákváðum að semja við Regin vegna stærðar þeirra og sveigjanleika .
Stærð eignasafns þeirra gefur okkur stöðugleika og Reginn er ákjósanlegur samstarfsaðili fyrir okkur með framtíðarstækkun í huga , " er haft eftir Tómasi Hilmar Ragnarsson , framkvæmdastjóra Orange , í fréttatilkynningu .
Þar segir Helgi S. Gunnarsson , forstjóri Regins , að rík þörf sé fyrir svona þjónustu , sérstaklega nú þegar atvinnulífið sé að rétta úr kútnum .
Fastur samastaður Orange býður upp á skrifstofuaðstöðu sem og opin rými með skrifstofuhúsgögnum , afnotum af fundarherbergjum , kaffihúsi , síma og interneti og annarri þjónustu .
Þetta er sagt henta vel minni fyrirtækjum fyrirtækum og einyrkjum sem eru mikið á ferðinni en vilja hafa fastan samastað í alfaraleið .
Einnig er í boði hjá Orange þjónusta við bókhald , reikningagerð , innheimtu , launaútreikninga og markaðsvinnu .
sbs@mbl.is 