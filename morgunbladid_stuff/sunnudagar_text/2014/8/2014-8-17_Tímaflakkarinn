Tímaflakk hefur verið draumur margra , enda fátt áhugaverðara en að geta gægst inn í framtíðina og upplifað sögufrægar stundir fortíðarinnar .
Með nýju viðmóti eða appi sem nefnist When the heck am I er hægt að upplifa fortíðina en ekki með þeim hætti sem við flest myndum vilja .
Engu að síður er viðmótið mjög skemmtilegt og leyfir notendum að sjá umhverfi sitt eins og það var fyrir einhvejrum áratugum .
Tæknin er í raun og veru sáraeinföld og byggir á því að notendur Google-gleraugna munu fá senda mynd af umhverfi sínu eins og það var t.d. 1950 .
Viðmótið notar GPS til að staðsetja notandann og varpar mynd af staðnum á gleraugun .
Viðmótið má nota á marga vegu , t.d. til skemmtunar en einnig til kennslu .
Þá má vel hugsa sér að ferðaþjónustan taki þetta upp á sína arma einn góðan veðurdag .
Þá gætum við ef til vill gengið um Reykjavík eins og hún var árið 1920 .
Væri það ekki áhugavert ? 