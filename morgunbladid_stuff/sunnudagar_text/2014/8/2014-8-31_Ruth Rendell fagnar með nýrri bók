Hin breska Ruth Rendell fagnar hálfrar aldar rithöfundarafmæli í ár , en fyrsta bók hennar , From Doon with Death , kom út árið 1964 .
Rendell er einn virtasti og vinsælasti glæpasagnahöfundur heims og bækur hennar hafa orðið að kvikmyndum og sjónvarpsþáttaröðum .
Margir þekkja til dæmis Vexford lögregluforingja , en um hann hefur hún skrifað fjölmargar bækur .
Rendell hefur unnið til margvíslegra verðlauna og viðurkenninga fyrir verk sín .
Hún er orðin 84 ára gömul en virðist ekki hafa áhuga á að setjast í helgan stein því hún hefur nú sent frá sér nýja glæpasögu , The Girl Next Door .
Nýja bókin hefst í seinni heimsstyrjöldinni og þar koma börn við sögu en sjö áratugum seinna hittast þau á ný , orðin afar og ömmur og langafar og langömmur .
Endurfundirnir eru ekki vegna gleðilegs tilefnis heldur vegna þess að lögreglan finnur í göngum kassa með afskornum höndum , einmitt á staðnum þar sem þetta gamla fólk hafði í æsku leikið sér áratugum fyrr .
Þeir sem hafa lesið bækur Rendell vita að hún hefur einstakt lag á að kafa undir yfirborð hlutanna og lýsa hinum myrkari þáttum sálarlífsins .
Persónur hennar hafa ansi margt að fela .
