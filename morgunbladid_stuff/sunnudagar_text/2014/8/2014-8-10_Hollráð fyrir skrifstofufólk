Mjög margir eyða vinnudeginum fyrir framan tölvuskjáinn og fer þeim fjölgandi sem starfa við hefðbundna skrifstofuvinnu .
Þrátt fyrir að líkamlegt erfiði sé lítið í samanburði við mörg önnur störf er mikilvægt fyrir skrifstofufólk að teygja á vöðvum og liðka sig til yfir vinnudaginn .
Vöðvabólga og stífar axlir eru ekki hluti af launasamningnum og ættu því allir að gefa sér tíma yfir daginn til að standa upp , anda rólega inn og út og lyfta öxlunum upp og til baka og í hring , bara rétt til að liðka sig örlítið .
Einnig getur verið gott að lyfta höndunum upp fyrir höfuð og láta lófana snertast .
Á mörgum vinnustöðum er hægt að stilla skrifborð og ættu þeir sem geta að prófa að setja skrifborðið í efstu stillingu og standa við borðið í smá tíma eða bara eins lengi líkaminn leyfir ; öfgar skila sjaldnast árangri til lengdar .
Þá ættu allir að standa upp frá skrifborðinu endrum og eins yfir vinnudaginn og labba einn stuttan hring því margt smátt gerir eitt stórt og ef heilsan er í lagi verður vinnudagurinn auðveldari .
