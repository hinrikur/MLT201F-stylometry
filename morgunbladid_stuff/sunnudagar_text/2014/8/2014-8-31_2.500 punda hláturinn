Í ágúst er Edinborg undirlögð sviðslistahátíðinni The Fringe , og mannmergðin á götunum minnir á einhvers konar mánaðarlanga menningarnótt .
Kabarett , dans- og leiksýningar og það sem ég er spenntastur fyrir – uppistand .
Flest uppistandið sem ég fór á í byrjun var frekar óspennandi , þreyttir karlrembu- og kúkabrandarar voru ekki alveg það sem ég var að leita eftir .
Það var ekki fyrr en ég fór á nemendakeppni í uppistandi að ég sá eitthvað ferskt .
Eini gallinn var að mér finnst skoski hreimurinn svo erfiður að um leið og ég fattaði brandarann og byrjaði að hlæja að honum var restin af salnum löngu búin með sinn hlátur .
Þetta var orðið svo slæmt að einu sinni kom kynnirinn fram , benti út í sal og spurði hver það væri sem væri að horfa á þetta á plúsnum .
Hann var að sjálfsögðu að benda beint á mig .
Þegar næsti keppandi steig á svið var salurinn svo meðvitaður um þetta að í hvert skipti sem ég hló á eftir öllum hlógu allir aftur .
Sá keppandi fékk því tvöfaldan hlátur og endaði auðvitað á því að vinna keppnina og fékk 2.500 punda verðlaun .
Kveðja , Jón Ben .
