Starfseminni að Landakoti hefur verið fært að gjöf andvirði nýs sjúkrarúms .
Gefandinn er Birgir Össurarson , sem býr og starfar í Svíþjóð .
Í bréfi sem fylgdi með skrifar Birgir : " Það er von mín að upphæðin nýtist Landakoti vel við endurnýjun sjúkrarúma þar sem verið er að skipta út gömlum rúmum sem voru ný þegar ég lá á Landakoti í ca 3 vikur 1983 .
" Birgir segir að þegar hann lá á Landakoti fyrir 31 ári eftir aðgerð hjá Kjartani Magnússyni hafi hann heitið því að gefa síðar fé til kaupa á nýju rúmi .
Hann hafi í fyrstu legið í gömlu rúmi en síðan fengið að flytja í nýtt .
Gefandanum hafa verið færðar þakkir Landspítala fyrir hlýhug og stuðning við það mikilvæga verkefni að endurnýja rúmin á Landakoti , segir í fréttatilkynningu .
