F.C .
Internazionale Milano , betur þekkt sem Inter Milano , er stofnað 1908 og hefur unnið ítölsku deildina 18 sinnum .
Bikarinn hafa þeir unnið sjö sinnum og níu sinnum hafa þeir hampað bikurum á vegum UEFA og FIFA , þar af Meistaradeildina þrisvar sinnum , síðast 2010 þegar Jose Mourinho stýrði liðinu .
Liðið var lengi í eigu Massimo Moratti sem seldi félagið til Erick Thohir , indversks kaupsýslumanns á 500 milljónir dala árið 2013 .
Inter er eitt af þrem stóru liðunum á Ítalíu ásamt Juventus og AC Milan en það er oftast nefnt sem litli bróðir AC Milan frá sömu borg .
Inter er mjög vinsælt á Ítalíu og var eina " stóra " liðið þar í landi sem var ekki dæmt í hinum alræmda Calciopoli-skandal þar sem meðal annars Juventus var dæmt niður um deild og titlar teknir af liðinu .
Inter er nú undir stjórn Walter Mazzarri sem er að hefja sitt annað tímabil við stjórnvölinn .
Hefur hann verið að safna liði eftir vonbrigði undanfarinna ára .
Hefur félagið fengið fjölmarga leikmenn sem forvitnilegt verður að sjá gegn áhugamönnunum úr Garðabæ .
