WMA eða World Masters Athletics hefur staðfest að Hidekichi Miyazaki frá Kyoto í Japan sé sneggsti hlaupari í heimi á tíræðisaldri .
Kappinn er hvorki meira né minna en 103 ára gamall og verður 104 á árinu og er við hestaheilsu .
Hann fæddist árið 1910 , en þá var enn verið að smíða stórskipið Titanic .
Hann hljóp 100 metra í Masters Athletics-keppninni í Japan á innan við 30 sekúndum , nánar tiltekið 29,83 sekúndum .
Miyazaki er grannur og smávaxinn , aðeins 1,53 cm á hæð og 42 kíló .
Með hlaupi sínu vill Miyazaki sína fram á hversu mikilvægt er að lifa heilsusamlegu lífi , sérstaklega á efri árum .
" Ég vil halda lífi í draumi mínum .
Ég reyni að halda mér í aga og þannig viðhalda góðri heilsu og góðu formi .
Það er mjög mikilvægt fyrir alla , " segir hann í samtali við fréttastofu AFP .
" Þegar ég borða tygg ég hvern bita 30 sinnum áður en ég kyngi .
Fyrir vikið er maginn minn hamingjusamur .
" Miyazaki viðurkennir að töfrafæði hjálpi honum við hlaupin en það ku vera mandarínumarmelaði dóttur hans .
Ekki væri verra að fá uppskrift að því .
