Næringarfræðingurinn Kelly Dorfman gefur mörg ráð til þess að fá matvönd börn til að borða í viðtali í nettímariti Gwyneth Paltrow , goop .
Dorfman var ennfremur að senda frá sér áhugaverða bók , Cure Your Child With Food : The Hidden Connection Between Nutrition and Childhood Ailments .
Ráðin sem Dorfman gefur til foreldra matvöndu barnanna eru í grunninn þrjú , fyrsta skref er að útiloka , annað skref að bæta við og það þriðja er að prófa .
Þetta hefur dugað á hundruð barna , segir hún .
" Mikilvægast er að foreldrarnir séu ákveðnir að borða hollt .
Börnin átta sig strax á því ef það er möguleiki á öðru .
" Hún segir að foreldrum sem leggja ekki áherslu á gott mataræði takist sjaldnast að bæta matarvenjur barna sinna .
Útiloka : " Það er ekki hægt að kynna grænmeti og baunir fyrir matvöndu barni yfir nótt en það er hægt að útiloka tómu kaloríurnar og fína kolvetnið .
Hentu sykruðu morgunkorni , kexi , söfum , snakki og frystivöfflum .
" Bæta við : " Einni nýrri matvöru í einu .
Það er freistandi að bjóða matvöndu barni mikið úrval bara til að sjá hvort barninu líki við eitthvað .
Þetta er yfirþyrmandi fyrir barnið og erfitt fyrir kokkinn , " segir Dorfman .
" Finndu mat sem líkist því sem barnið borðar en er aðeins hollari .
Til dæmis ef barnið er hrifið af frönskum , prófaðu að gefa því bakaðar sætar kartöflur .
" Prófa : " Láttu barnið taka bara einn bita af sama nýja matnum á hverjum einasta degi í 10-14 daga .
Þetta gefur barninu nægan tíma til að komast yfir fyrstu viðbrigðin og venjast nýja bragðinu og áferðinni .
Þú verður að spyrja þig , af hverju ætti barnið að prófa eitthvað nýtt ? Ef það öskrar og maturinn hverfur þá lítur út fyrir að það kerfi gangi upp , " segir hún og bætir við að það verði að minna á orsök og afleiðingu .
" Þegar kemur að mat þarf að forðast refsingar og líka of mikla umbun en samt þarf að gefa börnum góða ástæðu til þess að prófa nýjan mat , " segir hún og útskýrir að til dæmis sé hægt að segja : Þegar þú ert búinn með matarheimavinnuna þína ( prófa einn bita ) , þá máttu kveikja á tölvunni .
Ef þú smakkar ekki , máttu ekki fara í tölvuna .
" ingarun@mbl.is 