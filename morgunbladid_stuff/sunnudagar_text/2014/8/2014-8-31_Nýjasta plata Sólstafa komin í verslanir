Ótta , fimmta breiðskífa rokkhljómsveitarinnar Sólstafa , er komin út .
Öll lög plötunnar bera nafn eyktanna sem voru helstu tímaviðmiðanir í daglegu tali til forna , það er Lágnætti , Ótta , Rismál , Dagmál , Miðdegi , Nón , Miðaftann og Náttmál .
Ótta er fyrsta plata Sólstafa í þrjú ár en sú síðasta , Svartir sandar , hlaut mikið lof og var meðal annars valin plata ársins í Morgunblaðinu .
Sólstafir munu fylgja Óttu eftir með tónleikahaldi í Evrópu í haust en fyrsti viðkomustaðurinn er Cork á Írlandi , 28. október .
Ferðalaginu lýkur fjórum vikum síðar í Innsbruck , Austurríki .
Íslenskir aðdáendur sveitarinnar geta barið hana augum á tónleikahátíðinni Rokkjötnum í Vodafone-höllinni laugardaginn 27. september næstkomandi .
Svo sem sjá má á meðfylgjandi mynd af umslagi Óttu er ljósmyndin eftir Ragnar Axelsson , ljósmyndara Morgunblaðsins .
Hún er af Guðjóni heitnum Þorsteinssyni , bónda í Garðakoti .
