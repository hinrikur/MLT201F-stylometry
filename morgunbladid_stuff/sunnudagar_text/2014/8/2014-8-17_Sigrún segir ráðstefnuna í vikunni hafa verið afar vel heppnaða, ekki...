Sigrún segir ráðstefnuna í vikunni hafa verið afar vel heppnaða , ekki síst í ljósi þess að þar voru allir þeir helstu sem koma að málum kennarastarfsins saman komnir .
Kennarar , skólastjórnendur , fræðimenn , stofnanir sem sjá um kennaramenntun , stjórnsýslan og fleiri .
" Að mínu mati hefur verið of lítil samræða milli allra þessara aðila , t.d. á milli stjórnsýslunnar , rannsókna og framkvæmdar í skólastarfi .
Við sem stundum rannsóknir söknum þess að ekki sé litið meira til niðurstaðna rannsókna okkar og þær nýttar til úrbóta .
Vettvangnum finnst ekki nægilega hlustað á sig og stjórnsýslunni sjálfsagt að hlutir gangi hægt á vettvangi og í rannsóknum .
Með auknu samstarfi og auknum skilningi okkar á milli eflum við fagvitund kennara og skólastjórnenda og bætum kennsluna í landinu .
" Það er tilfinning Sigrúnar að almennt sé skilningur á því að bæta þurfi aðbúnað kennarastéttarinnar .
Samvinna og símenntunarmöguleikar hafi aukist .
" Við erum á réttri leið en betur má ef duga skal .
" 