Flestum börnum er sagt að taka inn vítamínin sín til að verða stór , sterk og heilbrigð .
Um það verður ekki þrætt enda vítamín nauðsynleg fyrir líkamsstarfsemina .
Hvar fáum við hins vegar öll þau vítamín sem við þurfum ? Hægt er að kaupa sér fjölvítamíntöflur en væri ekki best að fá hreinlega öll þau vítamín sem við þurfum úr fæðunni ? A- , D- , E- og K-vítamín eru fituleysanleg og ef þeirra er neytt í of miklu magni safnast þau saman í vefjum líkamans meðan B- og C-vítamín eru vatnsleysanleg og fara út með þvagi sé of mikils neytt af þeim .
Gott er að hafa það í huga þegar taka á skurk í vítamíngjöfinni .
A-vítamín má t.d. fá úr spínati og gulrótum .
B-vítamín er í möndlum , mjólk , fiski , eggjum og ýmsu grænmeti .
C-vítamín fæst úr spergilkáli , kíví , ýmsum berjum , appelsínum og sítrónum en úr fiski og lýsi fæst mikið D-vítamín .
Úr jurtaolíu , mjöli og spínati fæst E-vítamín .
Við höfum því enga afsökun fyrir því að fylla ekki diskinn af margvíslegum vítamínum .
