Verulega sér á birkiskógum á Almenningum við Þórsmörk eftir sauðfjárbeit í sumar .
Sumstaðar eru tré uppnöguð og munu með áframhaldandi beit eyðast .
Þetta kemur fram í frétt sem birt var í vikunni á vefsetri Skógræktar ríksins .
Haft er eftir Hreini Óskarssyni skógarverði á Suðurlandi að mest sé þetta áberandi þar sem tilbúinn áburður hafði verið borinn á land .
Almennt sjái lítið á eldri skógi nema að neðstu greinar hafi verið nagaðar upp til agna .
Hreinn segir að fé hafi víða farið um Almenninga í sumar og eitthvað slæðst yfir á Þórsmörk .
Féð haldi sig mest í uppgræðslusvæðum og landi sem er lítt gróið þar sem það étur nýgræðing .
Birki hafi á síðustu 20 árum breiðst út mjög víða um Almenninga .
Áframhaldandi friðun myndi stuðla að mikilli útbreiðslu birkis á Almenningum .
Með þessu gæti landið staðist betur áföll vegna ösku og annarra eyðandi afla .
