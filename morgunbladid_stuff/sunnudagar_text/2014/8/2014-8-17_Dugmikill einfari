V æringjaljóð , fimmtánda ljóðabók Tryggva V. Líndal , er loks komin út .
Fyrr gat hún raunar vart komið því fjórtánda bókin , Sögur og þýdd ljóð , kom út í júní síðastliðnum .
Skáldferill Tryggva V. Líndal hefur ekki fylgt hefðbundnu leiðakerfi ljóðavagnanna .
Á það jafnt við um skáldskapinn sjálfan og aðferðir Tryggva við að koma honum á framfæri .
Undanfarin ár hefur hann gjarnan ritað minningargreinar um fólk sem hann hefur hitt á förnum vegi og með lagni skáldsins tekist að tengja þau augnablik við " ...
eitt af nýjustu ljóðum " sínum í lok minningargreinar og birt það ljóð .
Um þessi skrif Tryggva hefur myndast allstór og ánægður aðdáendahópur , sem lætur enga minningargrein eftir hann framhjá sér fara .
Er hér um óvenjulega markaðssetningu að ræða sem ekki hefur orðið vart annars staðar í heiminum enda minningargreinum ekki til að dreifa með þessum hætti hjá öðrum stórblöðum en Morgunblaðinu .
Yrkisefnið í Væringjaljóðum er fjölbreytt .
Þar bregður fyrir í einu ljóði , M uzharraf , Benasir Bhutto og Zia ul Haq hershöfðingja sem skáldið segir smáfríðan .
Pútín fær heila rímu og getið er um Ær a-Tobba : Er hann einhver Æri-Tobbi , eða bara brekkubobbi ? Ljóðin eru ort af einlægni og sum af næmi og viðkvæmni og þótt oft mætti vanda betur orðfar er meiningin góð .
Í bálknum , Lífið sjálft , koma þessar hendingar fyrir : Þetta læt ég mig nú varða mjög ; að verði dauðinn okkur mjög að meini .
Og síðar í sama ljóði : Ó , þú ástin mín , sem komst og fórst , hvað varð um þína þrýstnu dením leggi .
Og loks : ...
framtíðin er eins og keila sem endar þröngum oddi .
Skáldið hænist mjög að Grikklandi hinu forna og Rómaveldi .
Væringjaljóð fá ekki frið fyrir þeim ásetningi skáldsins .
Þar er meðal annars að finna ljóðin Hugsað til Arkilokkosar , Tytíus og Artemis og Stóíski keisarinn Árelíus .
Fyrir venjulegan lesanda , sem ekki kann sérstaklega skil á viðfangsefninu , eru þau tyrfin og oftast óskiljanleg .
Ekki er víst að þar sé við höfundinn að sakast þótt líklegt sé að hann eigi þar nokkurn hlut að máli .
Í bókinni Sögur og þýdd ljóð , sem út kom í júní kveður hins vegar svo rammt að þessu , bæði í sögum og þýddum ljóðum , að lesandinn ruglast mjög í ríminu þótt því bregði sjaldan fyrir .
Sennilega er þó efnisyfirlitið flóknast .
Tryggi V. Líndal er dugmikill einfari í íslenskum skáldskap ; á köflum eins konar næfisti í ljóðlistinni .
Hann lætur ekki mótlæti draga úr sér skáldkjarkinn heldur leitar nýrra frumlegra leiða .
Slíkum mönnum hentar ekki uppgerðarhógværð eða -minnimáttarkennd enda segir útgefandinn um hann á bókarkápu : " Tryggvi hefur um langt skeið verið á meðal okkar fremstu ljóðskálda ...
og notið margháttaðrar athygli og viðurkenningar fyrir ritstörf sín .
" om@mbl.is 