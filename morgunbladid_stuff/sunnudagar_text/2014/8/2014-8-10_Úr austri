Myndlistarmennirnir Serhiy Savchenko frá Úkraínu og Alexandr Zabavchik frá Hvíta-Rússlandi opna sýningar á verkum sínum í Anarkíu listsal , Hamraborg 3 í Kópavogi , á laugardag klukkan 15 .
Sýning Savchenko ber titilinn " Hið erótíska í fígúru og landslagi " .
Hann vinnur jöfnum höndum með fígúratíft málverk og landslag .
Verkin einkenna hröð pensilskrift og tilraunakennd efnistök .
Sýning Zabavchik er af talsvert öðrum toga , yfir verkum hans er stóísk ró en hann vísar í pragmatíska nálgun Kaizimir Malewich í listinni í verkum sínum .
Báðir eru þeir listamennirnir vel þekktir í heimalöndum sínum og hafa sýnt víða .
