Sjaldan fellur eplið langt frá eikinni segja þeir , en það á ágætlega við hjá Ragnheiði Elínu Árnadóttur , iðnaðar- og viðskiptaráðherra .
Sonur hennar virðist ætla að feta svipaðan veg og hún með örlitlum snúningi .
" Helgi Matthías er búinn að ákveða hvað hann ætlar að verða þegar hann er orðinn stór .
Hann ætlar að vera vísindaráðherra .
Þeir finna upp hluti .
Fyrsta uppfinningin hans á að vera vasahnífur með fullt af hættulegu sem er líka geisli .
Ég held að það sé ekki búið að finna það upp .
" Hugmyndaríkur og sniðugur strákur hér á ferð .
Bragi Valdimar Skúlason , Baggalútur og sjónvarpsmaður , viðrar pælingar sínar á Fésbókinni .
" Ég er að hugsa um að taka upp listamannsnafnið John F. Kenny G .
" Hvað ætli Mannanafnanefnd segði við því ? Miðbær Reykjavíkur er stútfullur af ferðamönnum , eins og hefur eflaust ekki farið framhjá neinum .
Margir njóta góðs af ferðaþjónustunni og ekki að undra að fleiri vilji fá að taka þátt í gleðinni .
" Í gær kom ég að útlenskri konu að klappa ketti á Barónstígnum .
Skyndilega langaði mig að vera með í ferðamannaiðnaðinum og áður en ég vissi af hafði ég boðið henni köttinn til kaups .
, , It is your cat-away-from-your-cat , " sagði ég þess fullviss að hún ætti svona dýr heima hjá sér .
, , Nice try , " sagði konan hlæjandi og hélt sína leið - án kattarins .
Líklega eins gott því ég átti ekkert í honum .
Kæru vinir , haldið gæludýrunum ykkar inni .
Ég ætla aftur í bæinn í dag , " segir rithöfundurinn Gerður Kristný á Fésbókarvegg sínum .
Bæjarbúar ættu að hafa varann á .
