Í erindi sínu á ráðstefnunni lagði dr. Sigrún einna mesta áherslu á ræktun borgaravitundar ungs fólks á öllum skólastigum , frá leikskóla til háskóla .
Með hugtakinu borgaravitund á hún við skilning einstaklings á því hvað það þýðir að vera borgari með þeim réttindum , skyldum og ábyrgð sem við höfum í lýðræðislegu samfélagi .
Hún segir mikilvægt að efla félagsþroska , siðferðiskennd og tilfinningaþroska ungs fólks sem grunn borgarvitundar þeirra og þátttöku í samfélaginu .
Sem dæmi megi taka að efla hæfni þess til að leysa vandamál í samskiptum og samfélagsmálum .
Þar til grundvallar liggur hæfni til að geta sett sig í spor annarra og til að greina á milli ólíkra sjónarmiða og samhæfa þau .
Um ástæður þess að mikilvægt sé að rækta borgaravitund ungs fólks nefnir Sigrún í fyrsta lagi að samfélög heimsins verði æ fjölmenningarlegri með tilliti til mismunandi þjóðernis , menningar og trúarbragða .
Það veki ýmsar flóknar spurningar um það hvað það er að vera borgari , um mannréttindi , lýðræði og menntun .
" Í ljósi lýðræðisgilda okkar , frelsis , jafnréttis og bræðralags , sem ég kýs að kalla systkinalag , verðum við að fást við þessar flóknu spurningar .
Við verðum að búa unga fólkið undir þessar áskoranir og leggja þar sérstaka áherslu á að efla vitund þess um félagslegt réttlæti og virðingu fyrir margbreytileika , " segir Sigrún .
Losa þarf um spennu Í öðru lagi ræðir hún um spennu sem virðist vera í menningu okkar á milli lýðræðisgildanna frelsis annars vegar og systkinalags hins vegar .
Áskorunin felist í því að finna jafnvægi þar á milli .
" Margir hafa áhyggjur af því að við höfum ekki verið nægilega vel á verði .
Ekki er nóg að efla aðeins skilning nemenda á rétti sínum heldur þarf einnig að efla ábyrgð þeirra gagnvart fólki og náttúru með því að rækta sjálfstæði þeirra og frumkvæði jafnt sem umhyggju og samlíðan með öðrum .
" Þriðja ástæðan , sem Sigrún nefnir , er að áhugi ungs fólks á stjórnmálum í lýðræðisríkjum virðist fara minnkandi .
Um það beri dræm kosningaþátttaka til dæmis vitni .
" Þetta á einkum við um hefðbundin lýðræðisþjóðfélög og það þurfum við á Norðurlöndunum að hafa í huga .
" Sigrún segist vona að 21. öldin verði " gullöldin " þar sem áhersla verið lögð á að rækta borgaravitund ungs 