Alls fjörutíu einbreiðar brýr eru eftir á Hringveginum .
Hjá Vegagerðinni hefur nokkur áhersla verið lögð á að breikka þessar brýr eða smíða nýjar í þeirra stað .
Hefur brúm þessum , sem þykja vera skyldagildrur og ekki í samræmi við kröfur dagsins í dag , því fækkað jafn og þétt síðustu árin .
Sé leiðin um landið þrædd réttsælis út frá Reykjavík þá er staðan góð á Vesturlandi og norður um .
Fyrsta einbreiða brúin sem komið er að er yfir Reykjadalsá í Suður-Þingeyjarsýslu , það er rétt áður en ekið er upp á Mývatnsheiði .
Þegar á Austurland er komið tekur svo hver einbreiða brúin við af annarri , þær eru til dæmis margar í Lóni og Suðursveit .
Miðað við hringferð er brúin á Jökulsá á Sólheimasandi síðust .
Á síðasta ári byggðu menn úr vinnuflokki Vegagerðarinnar nýja tvíbreiða brú yfir Aurá , skammt frá Lómagnúpi .
Brýrnar yfir Skeiðarársand eru einbreiðar með útskotum .
Önnur er þó raunin með brúna yfir Hornafjarðarfljót .
Hún er bæði löng og mjó , en komið er á áætlun að reisa nýja í hennar stað og hafa því verkefni verið markaðar fjárveitingar .
