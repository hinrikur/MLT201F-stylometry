Ítarlegar leiðbeiningar um hvernig skuli borða íslenska " eina með öllu " , hvað þær kosta , úr hverju þær eru og allt er snertir íslenskt pylsuát er efni sérstakrar úttektar sem birtist í einu virtasta lúxusferðatímariti Breta ; Condé Nast , sem kom út í vikunni .
Greinarhöfundur segir þessa máltíð eiga heima í umfjöllun lúxustímarits því íslenskar pylsur séu lúxusmáltíð þar sem uppstaðan sé , ólíkt í öðrum löndum ; aðallega lífrænt lambakjöt , kjöt lamba sem nærist á lúxusfæðu náttúrunnar .
" Ekki hangsa og væflast með pöntun þína , " stendur í leiðbeiningunum um það hvernig skuli fara að því að kaupa og borða íslenskar pylsur .
" Það er hungrað fólk sem stendur í röðinni .
Ef þú ert óviss , pantaðu þá bara eina með öllu , það er hvort sem er það sem þú ert látinn hafa ef þú hikar .
" Þá er fólki ráðlagt að kaupa tvær pylsur og svekkja sig ekki yfir því að það sé röð allan sólarhringinn fyrir framan Bæjarins bestu – Íslendingar borði jafnvel pylsur í morgunmat .
