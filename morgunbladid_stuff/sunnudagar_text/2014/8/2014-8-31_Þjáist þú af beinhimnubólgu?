Margt fólk sem stundar íþróttir reglulega þjáist af beinhimnubólgu .
Beinhimnubólga orsakast af of miklu eða röngu álagi sem veldur bólgum í sköflungunum .
Beinhimnubólga lýsir sér þannig að sá sem þjáist af henni finnur fyrir verk á innanverðum og / eða neðanverðum sköflunginum , verkurinn ágerist þá við aukið álag .
Hlauparar sem hlaupa á hörðu undirlagi fá gjarnan beinhimnubólgu og þeir sem nota rangan skóbúnað í líkamsrækt .
Þess vegna er nauðsynlegt að nota réttan skóbúnað og jafnvel fara í göngugreiningu til að finna út hvað hentar manni best .
Þegar beinhimnubólga gerir vart við sig er nauðsynlegt að bregðast rétt við og draga úr álagi því langvarandi beinhimnubólga getur orsakað álagsbrot .
Þeir sem finna fyrir beinhimnubólgu ættu að kæla sköflunginn með köldum bakstri og gera styrkaræfingar fyrir fætur , bólgueyðandi lyf geta einnig hjálpað til .
Þeir sem eru gjarnir á að fá beinhimnubólgu ættu að gæta þess að verða ekki kalt á æfingum því kuldi getur ýtt undir beinhimnubólgu , þá er einnig mælt með að nota uppháa hlaupasokka sem halda hita á fætinum og auka blóðflæði .
