Bókin Difficulty of Freedom / Freedom of Difficulty er afrakstur samstarfs listamanna og listnema við Listaháskólann í Umeå í Svíþjóð og Listaháskóla Íslands undir stjórn myndlistarmannsins Erlu S. Haraldsdóttur og Carin Ellberg .
Tilgangur verkefnisins var að fá listamenn til að vinna innan fyrirfram ákveðins kerfis með það að markmiði að breyta nálgun þeirra við sköpunarferlið .
Ferlinu og afrakstrinum er síðan miðlað í bókinni þar sem þessar formlegu reglur eru kynntar öllum til afnota í eigin sköpun .
Bókin , sem ætti því að nýtast vel í eigin listsköpun , er gefin út af bókaútgáfunni Crymogea í samstarfi við Listaháskólann í Umeå , Svíþjóð og verður útgáfu hennar fagnað með sýningu á verkum íslensku myndlistarmannana sem tóku þátt í listrannsókninni sem bókin byggist á .
Bókin hófst sem rannsóknarverkefni Erlu og Carinar en ætlunin er að hvetja þátttakendur til að þróa vopnabúr af verkfærum til að geta valið ólíkar aðferðir í stað þess að bíða eftir innblæstri .
Markmiðið er að kollvarpa smám saman eigin nálgun við sköpunina og að nota þá möguleika sem takmarkanir og rammar hafa í för með sér .
Þessi hugmyndafræði á rætur að rekja til bókmenntahópsins OULIPO sem stofnaður var í Frakklandi 1960 .
Meðlimir þess sögufræga hóps bjuggu til ramma og reglur og beittu þeim við skrif bókmennta .
Þátttakendur voru paraðir saman tveir og tveir og hafa sent hver öðrum einfaldar leiðbeiningar í tölvupósti á þriggja vikna fresti frá júní 2013 .
Verkin sem urðu til voru síðan sýnd á Nýlistasafninu í september 2013 .
