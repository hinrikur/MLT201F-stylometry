Það eru engar ýkjur að segja að Aurapúkinn sé ódýr í rekstri .
Veit púkinn stundum ekki alveg hvað hann á að halda þegar hann ber sig saman við fólk sem virðist ekki geta notið lífsins án þess að eyða peningum .
Aurapúkinn prísar sig sælan að finnast ekkert vanta í líf sitt þó að hann fari ekki í bíó eða út að borða í mánuði hverjum .
Aurapúkinn getur notið þess að labba um verslunarmiðstöðvar án þess að finnast hann þurfa að eyða krónu .
Kannski er lykillinn að stóískri sparsemi Púkans að hann hefur lært að nóg er til af ágætis afþreyingu sem er ýmist ódýr eða ókeypis .
Aurapúkinn horfir þannig á afbragðsfína þætti og hlustar á uppáhalds tónlistina í gegnum YouTube .
Þess á milli hlustar hann á ókeypis hljóðbækur frá Librivox í snjallsímanum eða spilar fría netleiki í vafranum á fartölvunni .
Sælir eru nægjusamir , því þeir geta saxað á yfirdráttinn .
