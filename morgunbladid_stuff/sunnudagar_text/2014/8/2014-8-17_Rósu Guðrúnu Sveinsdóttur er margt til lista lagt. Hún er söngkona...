Rósu Guðrúnu Sveinsdóttur er margt til lista lagt .
Hún er söngkona , saxófónleikari , flautuleikari , tónskáld og gítarglamrari og vinnur nú að sinni fyrstu sólóplötu sem kemur út í september .
Rósa er hluti af djassbandi sem stígur á svið á Jazzhátíð Reykjavíkur sem nú stendur yfir .
Þetta er í fyrsta sinn sem Jazzhátíð Reykjavíkur skartar heilu bandi bara skipuðu konum .
Þó hafa margar konur spilað á Jazzhátíð og margar þeirra verið í forsvari fyrir sín bönd .
