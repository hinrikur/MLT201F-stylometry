Mun hærra hlutfall fólks hér – borið saman við önnur lönd – veit ekki um eða tekur ekki afstöðu til áhrifa fyrirtækja á samfélagið .
Tæpur helmingur Íslendinga telur að fyrirtæki hafi jákvæð áhrif á samfélagið .
Gefur þetta vísbendingu um að á Íslandi skorti frekari fræðslu um samfélagsábyrgð fyrirtækja .
Þetta er mat stjórnenda Festu – miðstöðvar um samfélagsábyrgð fyrirtækja .
Á vegum miðstöðvarinnar var á dögunum gerð könnun meðal almennings og stjórnenda um samfélagsábyrgð og þykja niðurstöðurnar athyglisverðar .
Flestir nefna umhverfismál og styrki Styrkir til góðgerðarmála og umhverfisvernd koma oftast upp í huga fólks þegar það hugsar um samfélagsábyrgð fyrirtækja .
Það eru sömu tvö málefni og oftast voru nefnd í könnun Festu á sl. ári .
Könnunin nú leiðir í ljós að 48% þeirra sem spurðir voru finnst áhrif fyrirtækja á íslenskt samfélag vera jákvæð .
28% telja áhrifin neikvæð og fjórðungur segir pass .
Íslenskir stjórnendur hafa meiri trú á jákvæðum áhrif fyrirtækja , eða alls 69% þeirra .
Þegar íslenskur almenningur og stjórnendur eru spurðir hvað þeim detti fyrst í hug þegar þeir hugsa um samfélagsábyrgð fyrirtækja nefna flestir umhverfismál eða styrki og stuðning við ýmis verkefni .
Um 19% nefndu umhverfismál .
Meðal annarra atriða sem nefnd voru eru ábyrgð á nærsamfélagi , atvinnusköpun , heiðarleiki , velferð og öryggi starfsmanna og skattgreiðslur .
Áberandi þykir að færri meðal almennings og stjórnenda nefndu skattgreiðslur í ár en í könnun Festu í fyrra .
Mörg fleiri atriði voru nefnd sem þykir benda til þess að fólk skilji hugtakið samfélagsábyrgð á mismunandi hátt .
Bætt úr með fræðslu Í tilkynningu segir Ketill B. Magnússon framkvæmdastjóri áhyggjuefni að færri Íslendingar telji að fyrirtæki hafi jákvæð áhrif á samfélagið en gerist meðal fólks í nágrannalöndum .
Margir þekki þó ekki til þessara mála og því þurfi að bæta úr með fræðslu .
Erlendis sé algengt að fyrirtæki segi opinberlega frá stefnu sinni og aðgerðum á sviði samfélagsábyrgðar og tryggi með því gegnsæi og góða umræðu .
sbs@mbl.is 