Bækur hafa ólík áhrif á mismunandi æviskeiði .
Í æsku festust mér í minni þrjár örlagasögur einstaklinga .
Tvær eru seinna stríðs bækur gyðinga ; Dagbók Önnu Frank og baráttusaga Martin Gray í bókinni Ég lifi .
Hlauptu drengur hlauptu ! segir svo af klíkuforingjanum Nicky Cruz í Harlem .
Allar fjalla þær á sinn hátt um sigur mannsandans í hörmulegum aðstæðum .
Þess á milli lá ég í Morgan Kane sem eru ansi vanmetnar strákabókmenntir .
Einhvern tímann fann Bragi Kristjónsson fornbókasali fyrir mig fyrstu útgáfu Dægradvalar Benedikts Gröndal með þeim orðum að menn yrðu ekki fullorðnir fyrr en að hafa innbyrt þá sérstöku bók .
Ég er ekki frá því að það sé rétt .
Úr flóru ævisagna þykir mér saga Páls Valssonar um Jónas Hallgrímsson bera af .
Berlínarsögur tuttugustu aldar hafa verið mér hugleiknar .
Eina þá áhrifamestu , Zonenkinder , skrifaði Jana Hensel á táningsaldri um umskiptin sem urðu við fall múrsins .
Nefni aðeins þrjár skáldsögur : Í Frøken Smillas fornemmelse for sne segir Peter Høeg frá örlögum Grænlendinga í Danaveldi , í Undraborginni lýsir Eduardo Mendoza heillandi hættulegum undirheimum Barcelona á nítjándu öldinni og í The Plot Against America lýsir Philip Roth umhugsunarverðum vendingum þjóðfélagsþróunar .
Megnið af því sem ég les fellur undir stjórnmálafræði ; til frumbóka má nefna Stjórnmál Aristótelesar og Fursta Machiavelli sem báðar heilla á sinn hátt .
Sú síðasta til þessa að opna augu mín er Anatomy of Fascism eftir Robert Paxton .
Á náttborðinu nú eru svo Eftirköstin eftir Rh idian Brook , nokkrar bóka Jo Nesbø um Harry Hole og ritgerðasafnið Right Wing Populism in Europe .
