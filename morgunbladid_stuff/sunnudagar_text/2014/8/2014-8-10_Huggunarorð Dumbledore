Bækurnar og kvikmyndirnar um Harry Potter hafa haft áhrif á ungmenni víða um heim .
Áhrifamátturinn kom glöggt í ljós nýverið eftir skelfilegan harmleik í Texas .
Hin fimmtán ára gamla Cassidy Stay komst ein lífs af þegar foreldrar hennar og fjögur systkini voru skotin til bana í júlí síðastliðnum af óðum manni .
Cassidy bjargaði lífi sínu með því að þykjast vera látin .
Við minningarathöfn um fjölskyldu sína vitnaði Cassidy í orð skólastjórans Albus Dumbledore sem segir á einum stað í Harry Potter-kvikmyndinni Fanginn í Azkaban " að hamingjuna megi jafnvel finna á erfiðustu stundum lífsins muni maður að kveikja ljósið " .
Í minningarorðum sínum sagðist Cassidy einnig vera viss um að eiga eftir að hitta fjölskyldu sína á ný einn daginn .
Þessi orð hinnar hugrökku Cassidy vöktu mikla athygi og urðu til þess að skorað var á J.K .
Rowling , höfund Harry Potter-bókanna , að hafa samband við Cassidy .
Rowling , sem hefur margoft sýnt hjartahlýju sína , varð vitanlega við því og skrifaði Cassidy bréf og sendi henni áritaða bók og muni sem tengjast bókunum og kvikmyndunum .
Ekki var uppgefið hvað Rowling sagði við Cassidy í bréfinu , en hún er sögðhafa skrifað unglingsstúlkunni bréfið í orðastað Dumbledore .
