Sveigjanlegur skjár býður upp á gífurlega möguleika í bæði sjónvarps- og snjallsímatækni .
Spjaldtölvan sem hægt verður að brjóta saman , snjallsíminn sem passar utan um úlnliðinn og sveigjanlegur sjónvarpsskjár sem býður upp á svipaða upplifun og bíótjald .
Í framtíðarmyndum Hollywood sjáum við reglulega tækni sem þessa en hversu langt líður þar til við getum sjálf nýtt okkur þessa tækni og hvernig mun hún breyta daglegu lífi fólks og fyrirtækja ? Hjá tæknirisanum LG hafa menn ekki setið auðum höndum í þróun og framleiðslu sveigjanlegra skjáa .
Fyrir tveimur árum kynnti tæknirisinn fyrir okkur e-ink skjáinn og í fyrra hálfsveigjanlegan OLED-skjá fyrir G Flex-snjallsímann .
Núna býður hann markaðnum upp á 18 tommu OLED-skjá sem hægt er að rúlla upp eins og dagblaði , eða svo gott sem .
Fastlega má búast við því að þessi tækni muni opna á fjöldann allan af möguleikum fyrir tölvuframleiðendur og snjallsímafyrirtæki .
Ómögulegt er að segja hvernig tæknin mun nýtast en það er alveg öruggt að verkfræðingar og tæknimenn um allan heim munu hugsa upp nytsamlegar hugmyndir út frá hinum sveigjanlega OLED-skjá LG-tæknirisans .
Jafnvel erum við á þröskuldi e-pappírsins sem gerði dagblaðsprentun úrelda .
Þar með yrði draumur hvers útgefanda að veruleika enda óþarfi að bæði prenta og bera út dagblöð til fólk .
Lesendur Morgunblaðsins gætu því fengið blaðið sent í sveigjanlega e-pappírinn sinn og lesið blaðið í makindum uppi í sófa eða við morgunverðarborðið .
Gegnsæi skjárinn kominn Sveigjanlegi skjárinn hefur vakið mikla athyggli en hugvitsmenn LG létu ekki þar við sitja og kynntu einnig fyrir markaðnum gegnsæa skjáinn .
Gegnsæið er reyndar ekki meira en 30 prósent en engu að síður er um merkan áfanga að ræða sem líkt og sveigjanlegi skjárinn á eftir að opna á ótal nýja möguleika fyrir framleiðendur annara tækja .
Munu bílstjórar framtíðarinnar nýta sér þessa tækni ? Ekki er ólíklegt að bílaframleiðendur hylji innanverða bílrúðuna með gegnsæjum skjá þar sem bílstjórinn getur fengið upplýsingar um allt sem er að gerast í kringum hann , t.d. hraða bílsins á undan , lengd í næsta bíl , hraðatakmörkun á götu , hættur á veginum o.fl. sem ökumönnum kann að vera nauðsynlegt og þægilegt að fá upplýsingar um .
Hvernig sem þessi tækni mun nýtast öðrum fyrirtækjum og framleiðendum er öruggt að hún verður orðin hluti af lífi okkar innan fárra ára .
Forsvarsmenn LG segja að þeir ætli sjálfir að nýta tæknina í sjónvarpsskjái fyrirtækisins og blanda henni saman við sveigjanlega skjáinn .
Stefnan er sett á gegnsæjan og sveigjanlegan 60 tommu sjónvarpsskjá fyrir árið 2017 .
Helsta hindrun LG í dag er upplausnin sem skjárinn býður upp á , en hún er ekki nema 1.280x810 .
Markmið LG er að árið 2017 verði upplausnin á sveigjanlega og gegnsæja sjónvarpsskjánum komin upp í UHD , 4K , 3.840x2.160 .
