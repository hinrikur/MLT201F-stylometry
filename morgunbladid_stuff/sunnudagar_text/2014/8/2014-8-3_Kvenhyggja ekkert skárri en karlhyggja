Eva Hauksdóttir hefur vakið mikla athygli og umtal fyrir skelegg greinaskrif sín , sérstaklega gagnrýnin skrif um femínisma .
Eva , sem er íslensku- og bókmenntafræðingur að mennt , býr nú í Glasgow , en hyggur á nám í lögfræði við Háskóla Íslands í haust .
Spurð hvort hún sé andstæðingur femínisma segir Eva stutt og laggott : " Já , " og bætir við : " Femínismi er kynhyggja þar sem krafist er forréttinda fyrir annað kynið og hinu kyninu kennt nánast um allt sem miður fer í tilverunni .
Mér finnst kvenhyggja ekkert skárri en karlhyggja .
Þetta eru stefnur sem ganga út frá þeirri hugmynd að stríð ríki á milli kynjanna og eru ekki líklegar til að auka skilning og samhygð .
" Hvaða viðhorf finnst þér að konur hafi til skoðana þinna á femínisma ? " Fyrst þegar ég byrjaði að skrifa um femínisma var ég aðallega að gagnrýna meðferð á gögnum þar sem gölluð tölfræði var notuð eða vísað var í rannsóknir sem sýna alls ekki það sem viðkomandi segir að þær sýni .
Ég hélt um tíma að viðhorf mín til femínisma væru mjög óvinsæl en í dag held ég að sá dólgafemínismi sem hefur vaðið uppi á síðustu árum og áratugum sé alls ekki eins vinsæll og halda mætti af umfjöllunum .
Femínistarnir hafa afar gott aðgengi að fjölmiðlum og töluvert mikil opinber völd , en almenningur er ekki eins hrifinn af þeim og ég hélt .
Þegar ég byrjaði að skrifa um femínisma voru margir , sérstaklega konur , sem höfðu samband við mig og sögðust vera sammála mér en ekki þora að segja það opinberlega .
Þetta hefur breyst .
Nú er fólk farið að taka hraustlega undir með mér og konur farnar að skrifa um svipaða hluti og ég hef gert .
Mér sýnist umræðan hafa opnast .
" Hef ekki fengið marktæka gagnrýni frá femínistum Hvernig tekurðu gagnrýninni sem þú færð á þig frá femínistum ? " Ég hef ekki fengið neina marktæka gagnrýni frá femínistum .
Ég hef skrifað nokkrar greinar í Kvennablaðið þar sem ég gagnrýni kvenhyggju og femínistar hafa samband við ritstjórn , lýsa hneykslun sinni og krefjast þess að greinin verði fjarlægð .
Þær fá alltaf sama svarið : Ykkur er velkomið að svara .
En þær svara ekki .
Ég fæ enga málefnalega gagnrýni , bara þöggunartilburði og fullyrðingar um að ég viti ekki hvað ég sé að segja , ég misskilji femínismann og sé með útúrsnúninga , án þess að nokkur geti útskýrt í hverju þeir útúrsnúningar eða misskilningur felist .
Ef maður fær gagnrýni sem byggir á rökum þá er hægt að nota hana til að fara lengra með umræðuna en rökvillur og skítkast er ekki eitthvað sem maður þarf að taka til sín .
Ég hef reynt að halda uppi samræðu við femínista en það þýðir ekkert .
" Er andstaða þín við femínisma hluti af andstöðu þinni við pólitíska rétthugsun og forræðishyggju ? " Já , algjörlega .
Það sem fer mest fyrir brjóstið á mér er yfirvaldshyggjan sem gegnsýrir femínistahreyfinguna .
Hugmyndin er sú að það eigi að berjast fyrir réttindum kvenna og betri heimi fyrir konur með því að taka fram fyrir hendurnar á fólki .
Stóra systir á að ákveða hvað okkur sé fyrir bestu .
" Finnst þér pólitísk rétthugsun vera ríkjandi á mjög mörgum sviðum ? " Nú er ég frekar vinstri sinnuð , en mér finnst pólitísk rétthugsun og forræðishyggja einkenna vinstri hreyfinguna í of miklum mæli .
Sérstaklega er þetta áberandi meðal femínista .
Ég hef ekki séð neitt gott koma út úr þessari óskaplegu fordæmingu á því að fólk hafi skoðanir sem falla ekki að fyrirfram ákveðnum gildum .
Mér finnst til dæmis rasismi ömurlegur en það er fulllangt gengið þegar má ekki segja brandara um blökkumenn eða aðra hópa án þess að það sé flokkað sem hatursáróður .
Það er líka mjög slæmt ef fólk má ekki tjá vondar skoðanir .
Ég er algjörlega ósammála Snorra í Betel og finnst skoðanir hans á samkynhneigð viðbjóðslegar en mér finnst enn verra ef það á að banna fólki eins og honum að tjá skoðanir sínar .
Vondum skoðunum á að svara með rökum en ekki pólitískum ofsóknum .
" Þú skrifar mikið af greinum á netið og færð viðbrögð þar .
Finnst þér umræðan á netinu oft verða sóðaleg ? " Hún verður oft sóðaleg en það er bara gjaldið sem við borgum fyrir það að allir hafi aðgang að umræðunni .
Við getum ekki ætlast til þess að einungis þeir sem eru smekklegir , málefnalegir og kurteisir fái að tjá sig .
Annaðhvort erum við með samfélag þar sem allir fá að tjá sig sem þýðir að við tökum subbuskapinn með eða þá við erum með samfélag þar sem lítill hópur stjórnar allri umræðunni .
" Of mikil refsihyggja í réttarkerfinu Þú rakst á sínum tíma galdrabúð á Vesturgötu .
Ertu trúuð á galdra ? " Ég hef gaman af gömlum norrænum rúnum og spekinni í kringum þær .
Búðin var aðallega stofnuð í kringum rúnagaldur og ýmsar jurtir .
Galdratrú er víðtæk og innan hennar rúmast alls konar vitleysa og hjátrú en hún snýst alltaf um þrá mannsins til að hafa stjórn á eigin örlögum .
Ég held að mannshugurinn búi yfir gífurlegum hæfileikum sem við vitum lítið um ennþá , en ég held ekki að það sé neitt yfirnáttúrulegt .
Hugur okkar hefur áhrif á veruleikann og okkur finnst það dularfullt af því að við skiljum það ekki .
Sálarfræðin og skildar greinar hafa að einhverju leyti varpað ljósi á þetta , það hefur til dæmis komið í ljós að fólk getur aukið líkur sínar á því að fá það sem það vill með því að nota réttar líkamsstellingar og undirbúa sig andlega .
Ég held að galdratrú fyrri tíma hafi að nokkru leyti verið sjálfsstyrking en í dag heitir það sálfræði .
Öll vísindi spretta úr dulspeki og galdri , vísindin reyna svo að skýra eða afsanna það sem við teljum okkur vita .
" Þú lokaðir galdrabúðinni og fluttir til útlanda .
Af hverju ? " Árið 2009 var engin rekstargrundvöllur fyrir búðinni og ég ákvað að loka henni áður en ég lenti í því að geta ekki borgað birgjunum og leigusalanum .
Ég flutti til Danmerkur , aðallega af því að ég hafði ekki geð á að taka þátt í samfélagi sem var sýnilega gegnsýrt af spillingu .
Ég bý í Glasgow í dag því maðurinn minn , Einari Steingrímsson , vinnur þar .
Við erum mjög ánægð í Glasgow .
Í ágúst hef ég nám í lögfræði við Háskóla Íslands en þar sem ég vil helst vera hjá Einari reyni ég að taka eins mikið utan skóla og hægt er .
" Hvernig lögfræðingur viltu vera ? " Ég hef mestan áhuga á mannréttindamálunum og get ekki sagt að ég sé hrifin af því hvernig við Íslendingar stöndum okkar þar .
Við ættum að hafa allar forsendur til að standa okkur virkilega vel en víða er pottur brotinn .
Hvað eftir annað hefur það gerst að íslenskir dómstólar og ríkið hafa fengið ákúrur frá alþjóðlegum mannréttindadómstólum og samtökum .
Þetta er nokkuð sem menn ættu virkilega að taka til athugunar en lítill áhugi virðist vera á því .
Guðmundar- og Geirfinnsmálið er svo einn af svörtu blettunum í sögu þjóðarinnar , það er skammarlegt að ekki skuli ekki vera búið að taka það mál upp fyrir löngu .
Mér finnst líka ríkja of mikil refsihyggja í réttarkerfinu , sérstaklega þegar verið er að refsa fólki fyrir að vera alkóhólistar .
Í síðustu viku birti Kvennablaðið grein eftir konu sem situr í kvennafangelsinu í Kópavogi .
Hennar glæpur var sá að fara inn í verslanir og drekka úr kardimommudropaglösum .
Þetta er flokkað sem auðgunarbrot og hún dæmd í eins árs fangelsi .
Getum við litið á þetta sem glæp ? Það er fullt af fólki í fangelsi sem þarf aðstoð en ekki refsingu .
Sumarið 2000 vann ég sem fangavörður og fékk innsýn í mjög forpokaðan og undarlegan hugsunarhátt .
Á Litla-Hrauni var þá algengt viðhorf , sérstaklega meðal yfirmanna , að það væru bara til tvær tegundir af fólki : fólk og fangar .
Allur ytri aðbúnaður var í lagi en lítið var unnið með fólk og nánast ekkert gert til að koma því út í samfélagið í betra ástandi .
Ég held að þetta hafi skánað og að nú sé meiri áhersla lögð á betrun , en samt engan veginn nógu mikið .
" Heftandi að þurfa blessun hópsins Þú ert alveg óhrædd við að segja skoðanir þínar .
Hefurðu alltaf verið þannig ? " Ég var alltaf fremur opinn og frakkur krakki og átti auðvelt með að tjá mig .
Ég hef líklega verið átta ára þegar ég fékk fyrst ákúrur fyrir þessháttar framhleypni .
Það var í barnaskóla og við krakkarnir áttum að telja upp allt það sem Guð hefði skapað .
Ég taldi upp eitthvað og skrifaði að Guð hlyti líka að hafa skapað vond dýr – í merkingunni sníkjudýr – og sjúkdóma .
Kennarinn kallaði þetta hortugheit en það varð nú ekkert alvarlegra en það .
Ég hef aldrei lent í sérstökum vandræðum fyrir að hafa skoðanir sem víkja frá norminu .
Hvað er það versta sem getur gerst ef þú segir skoðun þína ? Jú , einhver getur rekið þessa skoðun ofan í þig – en um leið ertu búin að fá réttar upplýsingar og getur myndað þér nýja skoðun og haft rétt fyrir þér .
Eða þá að einhver verður reiður við þig og hvað með það ? Er þá búið að rústa lífi þínu ? Á það að þykja gott að fólk sé ekki reitt við þig og haldi að þú hafir allt önnur viðhorf en þú hefur ? Mér finnst fólk alltof hrætt við að segja skoðanir sínar .
Yfirleitt hefur það ekki vondar afleiðingar að hafa skoðun og segja hana .
Og þegar ég tala um skoðanir í þessu sambandi er ég auðvitað ekki að réttlæta hótanir , ærumeiðingar og lygar .
Ég á við að þegar einhver sem tekið er mark á segir tóma þvælu og jafnvel eitthvað sem getur verið skaðlegt , þá er ekkert hættulegt að benda á það , ekki heldur þótt það sé einhver sem manni líkar vel við .
Það er kannski að einhverju leyti þægilegt að vera í ákveðnu liði en það hlýtur að vera heftandi að þurfa blessun hópsins til að þora að tjá sig og ég held líka að hjarðhugsun geri samfélaginu meira illt en gott .
" 