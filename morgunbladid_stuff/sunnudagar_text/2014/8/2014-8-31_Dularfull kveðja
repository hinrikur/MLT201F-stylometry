Fangi himinsins er þriðja bókin úr sagnaheimi Carlosar Ruiz Zafón um Kirkjugarð gleymdu bókanna en sú fyrsta var Skuggi vindsins sem margir hrifust af .
Bókin gerist í Barcelona seint á sjötta áratugnum .
Daníel afgreiðir í fornbókabúð föður síns og ókunnugur maður falast eftir fokdýru eintaki af hinni frægu skáldsögu Alexandre Dumas Greifanum af Monte Cristo .
Hann skrifar inn í bókina sérkennilega kveðju sem Daníel getur ekki annað en furðað sig á .
Hver er þessi ókunni maður og hvað vill hann ? Bækur Zafóns hafa verið gefnar út í 45 löndum og verið þýddar á yfir 30 tungumál .
