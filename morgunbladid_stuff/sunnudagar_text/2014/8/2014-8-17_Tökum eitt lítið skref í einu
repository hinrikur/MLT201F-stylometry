Átak er í eðli sínu tímabundið ástand þar sem við setjum okkur markmið til skemmri tíma .
Þau geta verið góð byrjun en koma aldrei í staðinn fyrir lífstílsbreytingu .
Þegar breytt er um lífstíl getur verið gott að gera það í litlum skrefum þar sem við skiptum út óheilbrigðum hlut fyrir heilbrigðan .
Auðvelt er t.d. að byrja á því að venja sig á að drekka vatn með öllum mat í stað djúsa eða gosdrykkja .
Göngum eða hjólum einu sinni í viku í vinnuna og fjölgum svo skiptunum hægt og rólega .
Skiptum út hluta af sjónvarpstímanum fyrir göngu- eða hjólreiðatúr .
Þá er ódýrt og skemmtilegt að fara í sund og hitta fólk í pottinum eftir nokkrar sundferðir í lauginni .
Félagsskapurinn er nefnilega ekki síður mikilvægur en hreyfingin .
