Á fyrsta degi hvers mánaðar hefst 10 daga kyrrðarvaka í skógarklaustrinu í Wat Suan Mokkh .
Rúmlega 1.000 manns heimsækja klaustrið ár hvert og þiggja þar leiðsögn í hugleiðslu .
Skráningargjald er í kringum 10.000 kr. og allt er innifalið í því verði , enginn viðbótarkostnaður bætist við .
Byrjendur jafnt sem lengra komnir eru velkomnir .
Aðstæður eru lausar við allan íburð , rúmdýnur eru úr stráum og höfuð er hvílt á viðarkodda í anda stofnanda klaustursins , Ajahns Buddhadasa , sem sagði að fólk ætti að tileinka sér einfaldan lífsstíl en stefna hátt .
Vaknað er klukkan 4 á morgnana .
Vökurnar eru ætlaðar þeim sem þrá að finna frið og upplifa samkennd og vilja jafnframt öðlast hæfileikann til að nálgast neikvæðar hugsanir á nýjan og heilbrigðan hátt .
4 