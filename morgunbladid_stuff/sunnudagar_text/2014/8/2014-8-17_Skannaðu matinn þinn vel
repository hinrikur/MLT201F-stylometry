Er fluga í súpunni eða bragðast hún ekki eins og þú bjóst við ? Er megrunarfæðið kannski ekki jafn kaloríusnautt og þú hélst ? Nú þarf fólk ekki lengur að velta því fyrir sér hvort innihaldslýsingar séu réttar í matvælum eða rífast um efnainnihald framreiddra rétta .
Nú er hægt að skanna matinn og fá nákvæmar upplýsingar um innihaldið .
Star Trek kemur enn og aftur til hjálpar enda fyrirmyndin að nýju tæki sem vísindamenn við bandarísku háskólana MIT og Harvard hafa þróað og hannað .
Um er að ræða lítið tæki á stærð við lyklakippu sem beint er að hlutum og les það sem kalla má sameinda-fingrafar hlutar og sendir upplýsingar um hlutinn í símann þinn þar sem nákvæm greining kemur fram .
Um er að ræða tækni sem olíuiðnaðurinn hefur notað til margra ára til að mæla hreinleika olíu en nú er búið að betrumbæta tæknina og gera hana aðgengilega öllum .
