Eftir langa bið kom lítið gos en Stefán Pálsson bjórbókarhöfundur velti hræringum í samskiptum jarðvísindamanna fyrir sér á Facebook í vikunni : " Er ég sá eini sem fæ það á tilfinninguna í tengslum við þetta Bárðarbungumál allt saman að hinum og þessum jarðvísindamönnum sé meinilla við athyglina sem sumir hinna í þeirra hópi fá og að allskonar flokkadrættir í þeirra hópi séu nú að koma upp á yfirborðið ? " Bergþóra Njála Guðmundsdóttir upplýsingafulltrúi í umhverfis- og auðlindaráðuneytinu átti annasama nótt aðfaranótt föstudags og skrifaði á Facebook : " Komin heim af gosvaktinni eftir fjöruga nótt í Skógarhlíð .
Tími til að lúra .
" Andri Snær Magnason rithöfundur spáði líka í spilin : " Þeir bræður Már og Magnús Tumi Guðmundssynir sitja með sína dularfullu mæla og halda þjóðinni í helgreipum , Már stillir hagkerfið á gula viðvörun og kreppir hnefa um höftin svo hnúarnir hvítna en Magnús hlær kuldahlátri þegar hann sýnir okkur glóandi orm sem skríður undir landið í norðurátt .
Hann rýmir fjórðung landsins og hótar að stöðva allt flug um vesturhvel jarðar .
Ef ekki kemur hagvöxtur og gos innan viku verður einhver að taka í taumana , þeir hljóta að vera bak við tjald eins og galdrakarlinn í OZ , þetta gengur ekki lengur ...
" Heilsudrottningin Ebba Guðný Guðmundsdóttir skrifaði um skemmtileg samskipti við dóttur sína á Facebook .
" Ég : " Hanna mín , sorrí , ég steingleymdi eplinu í græna djúsnum , hann er dáldið vondur þess vegna .
" Hanna : " Það er allt í lagi mamma , mér finnst hann alltaf mjög vondur " .
" 