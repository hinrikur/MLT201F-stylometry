Rúnar Páll Sigmundsson tók við sem þjálfari meistaraflokks Stjörnunnar í knattspyrnu eftir lok síðasta tímabils en þá hafði Stjarnan náð sínum besta árangri í efstu deild með því að tryggja sér sæti í Evrópukeppni að ári .
Rúnar hafði verið aðstoðarþjálfari við hlið Loga Ólafssonar en eftir tímabilið fékk hann verðskuldað tækifæri til að stýra liðinu sem hann hefur æft og spilað með frá barnsaldri .
Auk þess að þjálfa meistaraflokk kennir Rúnar íþróttir og sund í Garðaskóla en hann er íþróttafræðingur frá Háskólanum í Reykjavík og hefur margra ára reynslu þegar kemur að hreyfingu og heilsu .
Væntingar voru því miklar í Garðabænum og vildu menn stefna hærra á þessu ári og koma liðinu lengra í öllum keppnum .
Rúnar hefur svo sannarlega staðið undir þeim væntingum sem til hans hafa verið gerðar og ekki er hægt að segja annað en að Stjarnan sé þegar búin að ná lengra en nokkurn tímann í sögu félagsins .
Félagið er í harðri baráttu um Íslandsmeistaratitilinn , sem yrði sá fyrsti í sögu félagsins , og er komið í fjórðu umferð Evrópukeppninnar í frumraun sinni þar sem liðið dróst á móti stórliði Inter Milan og fór fyrri leikurinn fram á Laugardalsvellinum í vikunni .
Þrátt fyrir óhagstæð úrslit í fyrri leik liðanna á Rúnar eftir að fara út með Stjörnuliðið til að mæta Inter Milan á San Siro-leikvellinum fræga og þar getur allt gerst enda Stjarnan sýnt það undir stjórn Rúnars að það má aldrei afskrifa þá .
Hvernig sem síðari leikur þessara stjörnuliða fer þá geta allir Garðbæingar verið stoltir af árangri síns liðs og eiga Rúnari Páli þar mikið að þakka en þessi þriggja barna faðir spilaði sjálfur með Stjörnunni bæði fótbolta og handbolta upp alla yngri flokka .
Þá spilaði hann með meistaraflokki Stjörnunnar frá 16 ára aldri og síðar með Fram árið 1993 , Sogndal í Noregi árið 1994 og síðan HK árið 2007 en utan þess hefur hann alltaf verið með Stjörnunni , félaginu þar sem augljóslega hjartað hans slær .
Gælunafn : Rúni Palli , kallar dóttir mín 3 ára mig .
Íþróttagrein : Knattspyrna .
Hversu oft æfir þú á viku ? 5-6 sinnum í viku Hver er lykillinn að góðum árangri ? Æfa , borða , hvíla sig rétt .
Hvernig er best að koma sér af stað ? Byrja rólega , setja sér markmið og fara eftir þeim .
Rétt hugarfar skiptir öllu máli .
Hvað ráðleggurðu fólki sem vill hreyfa sig meira ? Að fólk finni hreyfingu við hæfi og hafi gaman af .
Hvernig heldurðu þér í formi þegar þú ferð í frí ? Ég fer eiginlega aldrei í frí , því miður .
Ertu almennt meðvitaður um mataræðið ? Já , ég er það en mér þykir gott að borða .
Hvað borðarðu til að halda þér í formi ? Hafragraut á morgnana , ávexti í millimál .
Ab-mjólk og músli í hádeginu og góðan kvöldmat með fjölskyldunni sem er yfirleitt kjúklingatengt .
Hvaða óhollusta freistar þín ? Bernaisesósa .
Hvað ráðleggurðu fólki sem vill bæta mataræðið ? Borða minni matarskammta , borða meira af ávextum og grænmeti .
Hvaða gildi hefur hreyfing fyrir þig ? Góð áhrif á líkama og sál .
Hver eru algeng mistök hjá fólki við æfingar ? Byrjar of geyst og ætlar sér um of .
Til er að einstaklingar fari í einhver átök sem skila oftast ósköp litlu .
Fólk verður að vilja ná árangri í því sem það tekur sér fyrir hendur .
Hverjar eru fyrirmyndir þínar ? Pass .
