Amma Mús handavinnuhús flytur höfuðstöðvar sínar um set og opnar nýja glæsilega verslun við Grensásveg 46 þann 6. ágúst á fjórða afmælisdegi verslunarinnar .
Hildur Guðnadóttir , eigandi verslunarinnar , mun kynna hið nýja Einrum-band við opnunina .
" Þetta verður svona kórónan í opnuninni .
Við eigum gott hráefni í íslensku ullinni og um að gera að gera eitthvað nýtt og spennandi og það finnst mér Kristínu Brynju , hönnuði bandsins , hafa tekist með því að bæta silki við .
" Einnig verður áfram boðið upp á skemmtilega viðburði reglulega í versluninni .
Við brydduðum upp á nýjung núna í apríl og maí og prófuðum að hafa saumakaffi fyrsta miðvikudag í mánuði og það mæltist mjög vel fyrir .
Þar skapaðist skemmtileg stemning og konur komu með gamla handavinnu sem þær vantaði farveg til þess að klára , svo að það komu ýmsir gullmolar í ljós , " segir Hildur en verslunin hefur haldið svokölluð prjónakaffi annan hvern laugardag yfir vetrartímann frá því að verslunin var opnuð og hefst það á nýjan leik 30. ágúst .
" Þar eru allir velkomnir á milli kl. tíu og tólf .
Svo höfum við verið með prjónakaffi fyrir Önfirðinga og vini þeirra fyrsta þriðjudag í mánuði það er alltaf eins og ættarmót og skemmtileg stemning .
Heimilisleg , vinaleg og notaleg .
Svo verður kannski bryddað upp á einhverju skemmtilegu í vetur .
" Hildur segir að með nýrri staðsetningu verslunarinnar verði ennþá betra aðgengi bæði fyrir þá sem eru orðnir fótfúnir og þá sem eru í hjólastól .
Verslunin býður upp á ýmsan handavinnuvarning og íslenskar vörur , meðal annars frá Móakoti , Guðrúnu Bjarnadóttur , allskyns útsaum og fleira .
