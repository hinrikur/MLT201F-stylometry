Sumarið hefur verið vætusamt á Suðurlandi á undanförnum vikum .
Þó að höfuðborgarbúar hafi bölvað sólarleysinu og rigningarsumrinu er ýmislegt jákvætt við veðurfarið .
Berjasprettan ætti , að öllu jöfnu , að vera betri í ár og fyrr á ferðinni .
Krækiberin eru víða farin að láta sjá sig og má sjá einstaka sem eru þegar byrjaðir að tína berin sér til ánægju og í sultuna eða út á skyrið eða í heilsudrykkinn .
Þau eru auðug af vítamínum , steinefnum , trefjaefnum og öðrum hollustuefnum .
Sérstaklega eru þau rík af C-vítamíni og talsvert er af E-vítamíni í aðalbláberjum og bláberjum .
Bæði þessi vítamín eru andoxunarefni en þau hindra myndun skaðlegra sindurefna í frumum líkamans .
