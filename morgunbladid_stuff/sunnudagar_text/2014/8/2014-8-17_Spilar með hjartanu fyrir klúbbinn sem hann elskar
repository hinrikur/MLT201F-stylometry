Ólafur Karl Finsen , leikmaður Stjörnunnar , hefur verið í banastuði í Evrópukeppninni í sumar og vakið verðskuldaða athygli með félagsliði sínu Stjörnunni .
Ólafur er uppalinn Stjörnumaður og komu knattspyrnuhæfileikar hans snemma í ljós .
Fór hann því ungur í atvinnumennsku til hollenska liðsins AZ-Alkmar .
Frá því að Ólafur sneri heim hefur hann spilað eitt tímabil með Selfossi , þegar liðið var í efstu deild , en sneri svo auðvitað aftur til síns uppeldisfélags og er án nokkurs vafa einn besti leikmaður Stjörnunnar í dag .
Ólafur hefur skorað sex mörk í Pepsi-deildinni í sumar og sýnt það og sannað að hann er ekki bara einn besti leikmaður Stjörnunnar heldur einn af bestu knattspyrnumönnum deildarinnar .
Stjarnan hefur staðið sig gífurlega vel í frumraun sinni í Evrópukeppni og er komin í fjórðu umferð eftir hreint út sagt ævintýralegt ferðalag þar sem liðið hefur leikið á mót verðugum andstæðingum frá m.a. Wales og Póllandi .
Andstæðingar Stjörnunnar hafa því alls ekki verið neinir smáklúbbar en núna er hins vegar komið á það stig í keppninni að liðin sem slá þarf út eru meðal þekktari klúbba álfunnar og ljóst að stærðarmunurinn er enn meiri en Stjarnan hefur áður kynnst .
Ætli það hafi því ekki komið öllum Stjörnumönnum skemmtilega á óvart þegar Inter Milan var dregið á móti Stjörnunni .
Ungmennafélagið úr Garðabænum fær því tækifæri til að slá út eitt af toppliðum Evrópu sem alla jafna ber sig saman við bestu félagslið heims .
Garðabæjarliðið kemst því í fámennan hóp íslenskra félagsliða sem keppt hafa við stærstu klúbba heims en íslensk lið hafa m.a. keppt við Barcelona og Liverpool í Evrópukeppninni , þó að nokkuð sé síðan .
Ólafur á því vændum hörkuleik við lið sem vill hvergi annars staðar vera en meðal þeirra bestu í heiminum enda ódýrustu leikmenn Inter Milan líklega verðmeiri en allt Stjörnuliðið .
Peningarnir einir saman duga hins vegar ekki til að vinna fótboltaleiki og ekkert sem kemur í veg fyrir að Ólafur leiki bakverði Milan grátt , t.d. brasilíska bakvörðinn Dodo .
Komist Stjarnan áfram verður hún komin lengra en nokkurt íslenskt félagslið hefur komist í Evrópukeppni .
Gælunafn : Finsen .
Íþróttagrein : Fótbolti .
Hversu oft æfir þú á viku ? Ég æfi fimm sinnum í viku en það er mismunandi eftir leikjaálagi .
Hver er lykillinn að góðum árangri ? Að elska það sem maður er að gera .
Leggja sig síðan fram í þaula við að vita allt um þá grein sem maður vill ná árangri í .
Hvernig er best að koma sér af stað ? Það er best að hafa markmið og drauma og elta það síðan .
Fyrst er bara að búa til hugmyndina hvað þú vilt gera eða hvernig þú vilt verða án takmarkana sama hvaða standi þú ert í nú .
Síðan bara að kýla á það og hafa gaman af því Hvað ráðleggurðu fólki sem vill hreyfa sig meira ? Finna eitthvað skemmtilegt að gera .
Maður nær ekki árangri með því að pína sig .
Hvernig heldurðu þér í formi þegar þú ferð í frí ? Þegar ég er í fríi held ég að mér gæti ekki verið meira sama hvernig formi ég er í .
Ertu almennt meðvitaður um mataræðið ? Nei , ég prófaði samt einu sinni að drekka geðveikt mikið Hámark til að verða eins og Ívar Guðmunds og Arnar Grant en það virkaði ekki .
Hvað borðarðu til að halda þér í formi ? Ég er alltaf í besta forminu þegar ég borða matinn sem mamma eldar .
Hvaða óhollusta freistar þín ? Að hugsa um fortíðina .
Annars er enginn matur óhollur .
Fólk er fitandi , ekki matur .
Hvað ráðleggurðu fólki sem vill bæta mataræðið ? Fara á Fresco , Suðurlandsbraut 4 .
Hvaða gildi hefur hreyfing fyrir þig ? Hreyfing mín snýst aðallega um að leika mér og gera það sem er skemmtilegt .
Hver eru algeng mistök hjá fólki við æfingar ? Að njóta þess ekki að æfa og segja við sig að það þurfi að æfa en það fólk sem lærir að njóta þess að æfa þarf aldrei að æfa aftur .
Hverjar eru fyrirmyndir þínar ? Floyd Mayweather , Thomas Edison , John D. Rockefeller , Henry Ford , Karl Benz , Veigar Páll Gunnarsson , Wright brothers , Alexander Graham Bell .
