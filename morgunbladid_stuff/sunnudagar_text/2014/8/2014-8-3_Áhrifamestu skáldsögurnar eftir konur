Skáldsaga Harper Lee , To Kill a Mockingbird var valin áhrifamestan skáldsagan eftir konu í könnun í Bretlandi .
Forsvarsmenn Bailey ' s bókmenntaverðlaunanna fyrir konur stóðu að þessari könnun meðal karla og kvenna , um það hvaða skáldsögur eftir konur hefðu haft mest áhrif á þau og hugsanlega breytt lífi þeirra .
To Kill a Mockingbird trónar í fyrsta sæti og ætti ekki að koma á óvart því bókin er hreint stórkostleg og aðalpersónan , Atticus Finch , er þar holdgervingur umburðaryndis , mannúðar og fordómaleysis .
Skáldsagan er uppáhaldsskáldsaga margra og fræg kvikmynd var gerð eftir henni með Gregory Peck í aðalhlutverki .
Bækurnar í næstu sætum eru flestar vel þekktar og sumar hafa komið út í íslenskri þýðingu .
Í öðru sæti var Saga þernunnar eftir Margaret Atwood , í þriðja sæti Jane Eyre eftir Charlotte Brontë , Harry Potter eftir JK Rowling í því fjórða og í fimmta sæti Fýkur yfir hæðir eftir Emily Brontë .
Þar á eftir komu Hroki og hleypidómar eftir Jane Austen , Rebekka eftir Daphne du Maurier , Yngismeyjar eftir Louisu May Alcott , The Secret History eftir Donnu Tartt , I Capture the Castle eftir Dodie Smith , Glerhjálmurinn eftir Sylviu Plath , Ástkær eftir Toni Morrison , Á hverfanda hveli eftir Margaret Mitchell , We Need To Talk About Kevin eftir Lionel Shriver , The Time Traveller ' s Wife eftir Audrey Niffenegger , Middlemarch eftir George Eliot , Ég veit af hverju fuglinn í búrinu syngur eftir Maya Angelou , The Golden Notebook eftir Doris Lessing , Purpuraliturinn eftir Alice Walker og Kvennaklósettið eftir Marilyn French .
