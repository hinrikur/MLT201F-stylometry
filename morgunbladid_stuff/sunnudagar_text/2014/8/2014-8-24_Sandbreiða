Riverbed nefnist sýning Ólafs Elíassonar sem opnuð var á Louisiana í Danmörku í vikunni .
Sýningin samanstendur af þremur þáttum þar sem lykilverkið Riverbed er búið til af steinum , möl og sandi frá Íslandi með rennandi læk .
Þess utan má sjá þrjú myndbandsverk frá árunum 2010-2013 þar sem líkaminn er í forgrunni og loks módelherbergi þar sem sjá má 400 módel sem Ólafur hefur notast við í listsköpun sinni .
Sem fyrr er markmið listamannsins að hafa áhrif á skynræna upplifun sýningargesta og þannig er ætlast til að gestir gangi á listaverkinu Riverbed .
Torben Weirup gagnrýnandi Berlingske gefur sýningunni fimm stjörnur af sex mögulegum .
