Hafi einhver velt því fyrir sér hvað gerir karrý gult þá er það kryddið túrmerik .
Þetta einstaka krydd hefur verið notað við matreiðslu og lækningar í margar aldir .
Túrmerik gerir ýmislegt gott fyrir líkamann , m.a. að minnka eymsli í vöðvum eftir strangar æfingar og það er talið geta dregið úr hrukkumyndun , appelsínuhúð og dregið úr þreytu .
Kryddið getur einnig aukið framleiðslu líkamans á andoxunarefnum og er þar fyrir utan stórkostlegt í eldamennskuna .
Anna Rósa , grasalæknir , þekkir kryddið mjög vel og eiginleika þess en hún hefur þróað tinktúruna túrmerik og engifer sem hún segir að hafi reynst bæði bólgu- og verkjastillandi .
" Hópur sjúklinga í ráðgjöf hjá mér tók þátt í þeim tilraunum hjá mér og reyndist tinktúran gefast vel fyrir sjúklinga með liðagigt , slitgigt og álagsmeiðsli í liðum , " segir Anna , sem er hæstánægð með bæði niðurstöður tilraunarinnar og viðtökur frá neytendum en varan hefur selst upp hjá henni .
" Ég er bara önnum kafin við að framleiða meira af tinktúrunni .
" Vinsælt rannsóknarefni Túrmerik þykir hafa óvenju fjölbreyttan lækningamátt og undanfarna áratugi hafa margar vísindarannsóknir staðfest hefðbundna notkun þess til lækninga , að sögn Önnu .
" Ekkert krydd er jafn vinsælt til rannsókna í heiminum í dag , en túrmerik inniheldur virka efnið curcumin sem hefur sterk bólgueyðandi og andoxandi áhrif .
Engifer hefur ekki síður verið vinsælt viðfangsefni vísindamanna en margar rannsóknir staðfesta hefðbundna notkun þess til lækninga , en það þykir m.a. bólgueyðandi , verkjastillandi , vöðvaslakandi og bakteríudrepandi .
" Túrmerik og engifer er hvort tveggja einnig þekkt fyrir að lækka blóðþrýsting , blóðsykur og blóðfitu .
" Rannsóknir hafa einnig sýnt að bæði túrmerik og engifer hafa hamlandi áhrif á vöxt krabbameinsfrumna , " segir Anna .
