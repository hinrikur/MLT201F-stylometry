Aurapúkinn er mjög tortrygginn í garð punktasöfnunarkerfa .
Hann hefur fyrir löngu reiknað það út að hver punktur er yfirleitt ekki mikils virði .
Er ávinningurinn þá meiri af að versla annars staðar , punktalaust , en að borga meira fyrir vöruna og raka saman verðlitlum punktunum með takmarkað notagildi .
En ef punktar eru í boði er um að gera að þiggja þá .
Sumir punktar virðast líka nánast koma af sjálfu sér , án þess að þurfi nokkuð að breyta neyslumynstrinu eða hafa á annan hátt fyrir punktasöfnuninni .
Kom það púkanum t.d. skemmtilega á óvart þegar hann sá á dögunum að ágætis punktafjöldi hafði safnast upp í gegnum greiðslukortið hans .
Punktarnir voru langt frá því að duga fyrir flugferð eða einhverju álíka skemmtilegu , en í gegnum vefinn Points.com gat púkinn skipt punktunum fyrir inneign á Amazon.com og keypt sér þar smávegis glaðning .
