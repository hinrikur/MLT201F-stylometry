Framkvæmdastjórn Svæðisgarðsins Snæfellsness hefur ráðið Ragnhildi Sigurðardóttur umhverfisfræðing framkvæmdastjóra hins nýstofnaða svæðisgarðs .
Alls 23 sóttu um um starfið .
Ragnhildur býr á Álftavatni í Staðarsveit þar sem hún og eiginmaður hennar eru með sauðfjárbú .
Hún er umhverfisfræðingur frá Landbúnaðarháskóla Noregs og hefur sl. 14 ár verið lektor við umhverfisdeild Landbúnaðarháskóla Íslands .
Á fyrri stigum hefur hún sinnt mörgum verkefnum á sviði umhverfismála í víðustu merkingu .
Svæðisgarður Snæfellsnes var stofnaður fyrir tveimur árum af sveitarfélögum og félagasamtökum í atvinnulífi á Snæfellsnesi .
Hlutverk hans er að vera vettvangur fjölþætts samstarfs með áherslu á að nýta sérstöðu svæðisins við uppbyggingu fjölbreyttara atvinnulífs og þjónustu .
Framkvæmdastjóri mun leiða uppbyggingu og daglegt starf og tengja saman fólk og hugmyndir þess .
sbs@mbl.is 