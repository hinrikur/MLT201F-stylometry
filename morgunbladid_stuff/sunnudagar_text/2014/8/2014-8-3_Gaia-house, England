Í Suður-Devon í Englandi er að finna höfuðstöðvar Gaia-house , hugleiðslu- og kyrrðarseturs þar sem lögð er áhersla á búddíska iðkun .
Lestarferðalag frá London til Suður-Devon tekur rúma þrjá klukkutíma .
Margir Íslendingar hafa lagt leið sína til Gaia-house til að taka þátt í kyrrðarvöku .
Virtir og reyndir Dharma-kennarar leiða starfið þar og líkt og tíðkast í flestum búddískum samfélögum er lögð áhersla á að allir eigi að geta lagt stund á iðkunina óháð efnahag .
Kennslan er ókeypis og kennararnir lifa á frjálsum framlögum .
Boðið er upp á margvísleg námskeið og vökur allt árið um kring .
Hægt er að kynna sér starfsemina nánar á vefsíðunni gaiahouse.co.uk 6 