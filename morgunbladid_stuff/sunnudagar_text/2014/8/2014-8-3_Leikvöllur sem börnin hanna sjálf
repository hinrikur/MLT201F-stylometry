Ímyndunarafl barna getur verið ævintýralegt og við fullorðna fólkið komumst ekki með tærnar þar sem börnin hafa hælana í þeim efnum .
Því vaknar sú spurning hvort fullorðið fólk sé best til þess fallið að hanna leikvelli fyrir börnin .
Höfum við ímyndunaraflið sem þarf til að búa til ævintýraheim fyrir börnin ? Arkitektinn David Rockwell telur svo ekki vera og vill að börn hanni sína eigi leikvelli .
" Sjáið fyrir ykkur leikvöll sem börnin geta hannað sjálf .
Opið svæði þar sem börnin fá byggingarefnið til að búa til eigið ævintýraland , " segir Rockwell , sem á auðvitað ekki við að börn fái stórvirkar vinnuvélar upp í hendurnar heldur verði framleiddar einingar úr plasti eða við til að setja saman og hanna eigin leikvöll úr .
Fyrsti leikvöllurinn sem byggði á þessum hugmyndum var tekinn í notkun árið 2008 í Brooklyn og í lok þessa árs er búist við því að þeir verði 2.675 um allan heim .
