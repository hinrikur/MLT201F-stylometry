Hjónin Erna Tómasdóttir og Guðjón Stefánsson láta sig ekki vanta á Þjóðhátíð enda bæði fædd og uppalin í Vestmannaeyjum .
" Við höfum farið á Þjóðhátíð frá því við munum eftir okkur svo þær eru orðnar nokkuð margar sem við höfum sótt enda bæði tæplega áttræð , " segir Erna , sem missti þó af Þjóðhátíðinni 1973 .
" Ég fór ekki á Þjóðhátíðina þegar gosið var í Eyjum en það var samt sem áður haldin hátíð og hún er sú eina sem ég hef ekki sótt .
" Vestmannaeyingar halda fast í hefðina þessa helgi og tjalda veglegum hvítum tjöldum sínum í Herjólfsdalnum og verður engin undantekning á því í ár hjá Ernu og Guðjóni .
" Við tjöldum á sama stað og pabbi tjaldaði fyrir 70 árum og fjölskyldan hittist í tjaldinu strax eftir setningu Þjóðhátíðarinnar og gæðir sér á rjómatertu og brauðmeti .
" Að sjálfsögðu verða Erna og Guðjón í dalnum yfir helgina þó þau gisti ekki í tjaldinu .
Það verður þó mikið um að vera fyrir þau enda barnabörnin orðin 15 og barnabarnbörnin 6 talsins og allir mæta að sjálfsögðu á Þjóðhátíðina sem fagnar 140 ára afmæli sínu .
