Á undanförnum árum hefur orðið bylting í hreyfingu almennings í formi upplýsinga sem við höfum um hreyfinguna .
Það þótti mikil tækni þegar skrefamælar koma fram á sviðið og margir nýttu sér þá tækni til að halda utan um hreyfingu sína .
Með tilkomu snjallsímans hefur orðið bylting á sviði upplýsingaöflunar fyrir almenning .
Í dag er hægt að halda utan um nærri því alla hreyfingu og fá nákvæmar upplýsingar um fjölda hitaeininga sem líkaminn brennir , vegalengdir , hækkun og fleira .
Allt er þetta orðið aðgengilegt fyrir þá sem nýta sér snjallsímann og enn bætist í hópinn tæki sem hjálpa okkur að mæla eigin hreyfingu en það eru snjall-armböndin sem sýna alla hreyfingu yfir daginn og greina jafn vel svefn fólks .
Upplýsingarnar eru svo aðgengilegar í símanum eða næstu tölvu og fólk getur metið árangur sinn og markmið .
Tæknin vinnur þó ekki vinnuna fyrir okkur og enn þurfum við að fara út að hreyfa okkur sjálf .
Þetta er þó frábær hvatning að sjá árangur og vita hvað virkar og virkar ekki fyrir okkur með hjálp tækninnar .
