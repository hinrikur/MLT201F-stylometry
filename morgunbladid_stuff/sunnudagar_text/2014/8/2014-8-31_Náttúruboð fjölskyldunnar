Úlfur Uggason bauð nánustu fjölskyldu , foreldrum , systkinum og mökum , í dýrindis þriggja rétta kvöldverð þar sem íslenskt hráefni var í hávegum haft .
Boðið var haldið á heimili foreldra Úlfs , þeirra Ugga Þórðs Agnarssonar læknis og Margrétar Guðnadóttur listakonu , enda er heimili þeirra hjarta fjölskyldunnar .
Sjálfur á Úlfur langan feril að baki sem matreiðslumaður en hann hefur starfað sem kokkur í Frakklandi , Noregi og hér heima , verið yfirkokkur í nokkur ár á Písa meðal annars en í dag er hann yfirkokkur á Center Hotes .
" Ég sá alfarið um eldamennskuna þetta kvöld nema að móðir mín sem er svo mikil listakona sá um heildarútlitið , áhöldin og slíkt og lét mér eftir gullfallega steina sem hún tíndi sjálf í fjöru rétt hjá Stykkishólmi í sumar , " segir Úlfur en steinana notaði hann undir forréttinn .
" Þegar ég skipulagði matseðil kvöldsins hafði ég í huga að nota íslenskt hráefni og það sem náttúran hefur upp á að bjóða og maður gæti gert hlutina sjálfur eins og að reykja kjötið .
" Maturinn heppnaðist afar vel og kvöldið var notalegt en Úlfur var sérstaklega ánægður með eftirréttinn .
Sjálfur segist hann ekki vera hrifinn af því að fylgja uppskriftum og vilji frekar leika af fingrum fram og því hafi hann ekki verið alveg viss um að eftirrétturinn myndi heppnast fullkomlega .
Getur hann gefið lesendum sem halda gott matarboð með fiskmeti í aðalrétt góð ráð ? " Mér finnst að fólk ætti að hafa í huga að maður ofmetur oft eldunartíma fiskmetis .
Þegar maður heldur að það vanti nokkrar mínútur upp á að fiskurinn sé tilbúinn , er hann yfirleitt nú þegar tilbúinn .
Það þarf líka að hafa í huga að þegar maður tekur fisk til dæmis út úr ofni heldur hann áfram að eldast í fatinu í nokkrar mínútur , " segir Úlfur og bætir við að fiskur kvöldsins hafi runnið einkar ljúflega niður .
Bankabygg 300 g bankabygg 150 g gulrætur , skornar í teninga 50 g skalottlaukur , fínsaxaður 20 g engifer , marinn og saxaður 4 hvítlauksgeirar , marðir og saxaðir 1 búnt graslaukur , saxaður 1 l gulrótarsafi 4 dl rjómi Sjóðið byggið í gulrótarsafanum og vatni , ásamt engifer , hvítlauki og skalottlauki .
Þegar byggið er orðið vel mjúkt og mestur vökvi gufaður upp má rjóminn fara út í .
Látið krauma í fáeinar mínútur en passið vel að blandan brenni ekki við .
Saltið og piprið eftir smekk .
Spínatsalat 300 g íslenskt spínat 3 stk. plómutómatar 10 stk. kirsuberjatómatar börkur af 1 sítrónu börkur af 1 appelsínu 1 dl ólífuolía maldonsalt og svartur pipar eftir smekk Fjarlægið stóru stilkana af spínatinu , kjarnhreinsið plómutómatana og skerið í litlar og krúttlegar sneiðar .
Blandið fínrifnum berki af sítrónunni og appelsínunni saman við ólífuolíu , salt og pipar og hellið yfir salatið .
Rauðspretta með íslensku grænkáli Fyrir 8 2 kg rauðspretta 400 g íslenskt grænkál smá matarolía og ólífuolía klípa af smjöri 3 stk. hvítlauksgeirar , fínt skornir salt eftir smekk Fjarlægið roðið af rauðsprettunni og hellið smávegis ólífuolíu yfir fiskinn .
Leyfið fiskinum að standa í um það bil 10 mínútur við stofuhita .
Skellið stórri pönnu á hita .
Setjið hvítlaukinn á pönnuna þegar hún er orðin mjög heit og svo fiskinn .
Þegar fiskurinn er búinn að vera um það bil 1 mínútu á pönnunni skal bæta við smjörinu og saltinu .
Steikið fiskinn báðum megin í örfáar mínútur og passið að ofsteikja ekki .
Grænkálið er skorið frekar fínt niður og steikt á heitri pönnu með matarolíu , smjöri , salti og pipar .
Steikja þarf grænkálið í þónokkurn tíma til að það verði ekki seigt .
Berið rauðsprettuna fram með grænkálinu .
Hangikjötsþynnur 400 g reykt lambakjöt , ekki soðið , helst filet eða partur úr læri Hægt er að reykja lambakjötið upp á eigin spýtur eftir þessari aðferð : Leggið kjötið í salt- og sykurpækil í a.m.k. tvær klukkustundir og skolið kjötið að því loknu með köldu vatni og þerrið vel .
Pækillinn er 50% sykur og 50% salt og fer magn eftir stærð læris .
Gott er að nota sjávarsalt eða eitthvað sambærilegt en saltið má alls ekki vera of fínt né of sterkt .
Best er að nota útigrillið til að reykja kjötið .
Gott er að kaupa sag til reykingar , en slíkt fæst yfirleitt í stórum matvöruverslunum eða viðukenndum söluaðilum stóreldhúsa .
Setjið þá kol á grillið , alls ekki of mikið .
Leyfið þeim að brenna í um það bil 40 mínútur .
Þegar kolin eru u.þ.b. að deyja út skal strá sagi yfir , setja kjötið á grillteinana , alls ekki hafa þá heita , setjið þetta yfir kolin og skellið svo lokinu á svo að reykurinn haldist inni í grillinu .
Athugið að grillið má alls ekki vera of heitt , það á bara að reykja kjötið en ekki elda í leiðinni , bíðið eftir að reykurinn hverfi alveg , í um bil korter .
Endurtakið þetta til að reykja kjötið a.m.k. tvisvar – þannig að nýtt sag er sett á og allt gert aftur eins og leiðbeiningarnar segja .
Sneiðið kjötið niður í þunnar sneiðar og raðið á disk eða á náttúrusteina eins og hér er gert .
Piparrótarsósa 1 msk .
piparrót , rifin niður 3 msk .
mæjónes 2 msk .
sýrður rjómi 10% ½ msk .
hunang ½ msk .
sítrónusafi smá salt og pipar Blandið öllu saman í skál með pískara og berið fram .
Grænertumauk 200 g frosnar grænar baunir ½ tsk .
salt Setjið baunirnar í pott og látið vatn flæða yfir .
Kveikið á hitanum undir og leyfið vatninu að ná smáhita eða þangað til baunirnar eru ekki lengur frosnar og orðnar vel heitar en þær mega samt alls ekki sjóða .
Sigtið baunirnar frá vatninu og skellið í matvinnsluvél með smávegis salti .
Berið hangikjötið fram á náttúrusteinum með piparrótarsósu , grænertumauki , ólífulíu , maldonsalti og svörtum pipar eftir smekk , bláberjum og furuhnetum .
Crème brûlée 500 g rjómi 160 g sykur 1 stk. vanillustöng 5-6 eggjarauður 4 dl stroh , 80% Sjóðið rjómann með vanillustönginni .
Blandið saman sykri og eggjarauðunum .
Blandið heitu rjómablöndunni og eggjunum og sykrinum .
Sigtið allt með fínu sigti .
Setjið í skálar sem henta crème brûlée .
Bakið í ofni við 120°C í 25 mínútur .
Leyfið eftirréttinum að kólna áður en stroh er hellt yfir og kveikt í .
