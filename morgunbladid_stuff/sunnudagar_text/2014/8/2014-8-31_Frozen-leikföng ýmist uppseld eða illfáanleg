Varningur í tengslum við teiknimyndina Frozen hefur ekki síður notið mikilla vinsælda en myndin sjálf .
Skólatöskur , pennaveski , litir , litabækur , bangsar , dúkkur , barbídúkkur , glös , diskar , hnífapör , búningar og fleira er á meðal þess sem framleitt hefur verið .
Leikföngin , sem hafa verið framleidd eftir persónum úr teiknimyndinni , hafa meira eða minna verið uppseld hér á landi frá því að sala hófst sem og annars staðar í heiminum .
Í samtali við mbl.is í vor sagði forsvarsmaður Toys ' R ' Us á Íslandi að öll leikföng sem tengdust myndinni væru uppseld , bæði hjá versluninni hér á landi en einnig hjá vöruhúsi Toys ' R ' Us í Danmörku sem er vöruhús 270 verslana á Norðurlöndunum .
Leikföngin hafa öll verið vinsæl en þó voru öll leikföng sem tengdust annarri söguhetjunni , Elsu , fyrst til þess að verða uppseld .
Disney og leikfangabúðir hafa ekki náð hafa undan við eftirspurn og því eflaust mörg börn sem hafa gengið út úr leikfangabúðum með sárt ennið .
Disney reyndi að bregðast við þessum vanda og gaf út yfirlýsingu þess efnis að settur hefði verið kvóti á leikföngin .
Allir viðskiptavinir sem hygðust kaupa Frozen-leikföng máttu aðeins kaupa tvær vörur .
Þá máttu viðskiptavinir aðeins kaupa einn Elsu-kjól hver .
Í samtali við Sunnudagsblaðið í vikunni sagði forsvarsmaður Toys ' R ' Us að enn væri lítið af leikföngum úr teiknimyndinni að hafa .
Um leið og sendingar koma í hús rjúki leikföngin jafnóðum út .
