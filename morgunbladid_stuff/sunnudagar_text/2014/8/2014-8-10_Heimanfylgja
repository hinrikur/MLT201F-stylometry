Í tengslum við Hólahátíð les Steinunn Jóhannesdóttir rithöfundur á laugardag alla bók sína " Heimanfylgju " , skáldsögu um uppvöxt sálmaskáldsins Hallgríms Péturssonar byggða á heimildum um ættfólk hans og samtíð á söguslóðum .
Lesturinn hefst í gömlu torfkirkjunni í Gröf á Höfðaströnd klukkan 14-18 , en flyst síðan til Hóla í Hjaltadal .
Þar mun höfundur lesa í Auðunarstofu næstu fimm síðdegi og kvöld fram að Hólahátíð .
Í ár er þess minnst víða um land að 400 ár eru liðin frá fæðingu Hallgríms Péturssonar .
Hallgrímur , bernska hans og æskuár í Skagafirði verða af því tilefni eitt meginþema Hólahátíðar í ár .
Aðgangur er ókeypis .
