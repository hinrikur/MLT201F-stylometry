Hver er Birta Líf Kristinsdóttir og hvað gerirðu í lífinu ? " Ég vinn sem veðurfræðingur hjá Veðurstofunni og RÚV .
Svo er ég líka að kenna veðurfræði á veturna hjá Flugskóla Íslands .
" Það er stór helgi framundan og margir liggja yfir veðurkortunum , hafa veðurfræðingarnir fundið sólina ? " Já , við finnum hana annað slagið , en svo týnist hún alltaf jafnharðan aftur .
" Er meiri pressa að spá fyrir um veðrið yfir verslunarmannahelgi en aðrar helgar ? " Veit ekki með pressu en það er a.m.k. mikill áhugi á spánum .
Mesta pressan er auðvitað þegar veðrið er mjög slæmt enda getur vitlaus spá í þeim aðstæðum haft slæmar afleiðingar .
" Ertu búin að ferðast eitthvað í sumar ? " Ég hef aðallega farið upp í sumarbústað til afa og svo flogið yfir landið , en ekki mikið meira en það innanlands .
Í vor fór ég til Parísar og fer svo aftur þangað í haust , enda alveg stórkostleg borg .
" Áttu þér önnur áhugamál en veðrið ? " Já , ég hef líka mikinn áhuga á flugi en það passar afskaplega vel við veðuráhugann .
" Þekkir fólk þig úti á götu eftir að þú fórst að segja landsmönnum fréttir af veðrinu ? " Já , það hafa einstaka manneskjur þekkt mig .
Það hefur ekki verið neitt stórvægilegt , fólk er rosalega almennilegt og yndislegt .
Sumir hafa gert athugasemd við að ég nota skúr í karlkyni en það er eitt af fáum orðum sem er rétt í báðum kynjum , " segir Birta sem þakkar svo fyrir að fá að koma því á framfæri .
Klassísk spurning í lokin , Rolling Stones eða Bítlarnir ? " Bítlarnir .
" 