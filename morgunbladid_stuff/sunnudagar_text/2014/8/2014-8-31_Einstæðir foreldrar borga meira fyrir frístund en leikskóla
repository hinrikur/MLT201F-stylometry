Fyrir einstætt foreldri er dýrara að hafa barn á frístundaheimili í reykjavík en á leikskóla .
fyrir foreldra í sambúð lækka greiðslur til borgarinnar hins vegar umtalsvert við það að barn fari úr leikskóla yfir í vistun á frístundaheimili .
Systkinaafsláttur nær enn sem komið er ekki þvert á skólastig en til stendur að endurskoða afsláttarkerfi borgarinnar vegna þjónustu leikskóla og frístundaheimila .
Einstæðir foreldrar , námsmenn og öryrkjar eiga rétt á afslætti af leikskólagjöldum hjá Reykjavíkurborg og nemur afslátturinn tæpum 60% af námsgjaldi leikskóla .
Þegar barn byrjar í skóla og leikskólanum sleppir fá þessir sömu hópar greiðenda , svokallaðir forgangshópar , engan afslátt af gjaldskrá frístundaheimila borgarinnar .
Afleiðing þessa er sú að fyrir einstætt foreldri , námsmenn eða öryrkja hækka heildargreiðslur til borgarinnar vegna samfellds skóladags .
5.000 krónum meira á mánuði þegar barn fer í skóla Sé tekið dæmi af 8,5 klukkustunda leikskóladegi þá greiðir einstætt foreldri 17.045 krónur fyrir barn á leikskóla ( 9.245 krónur í leikskólagjald og 7.800 í fæðisgjald ) á mánuði .
Þegar barnið fer upp um skólastig , úr leikskóla í grunnskóla styttist sjálfur skóladagurinn og því þurfa foreldrarnir að reiða sig á frístundaheimili til að barnið geti átt samfelldan dag í öruggu umhverfi þann tíma sem foreldrar eru í vinnu .
Þar sem áðurnefndir forgangshópar fá engan afslátt af því gjaldi sem borgin innheimtir vegna vistunar á frístundaheimilum hækka þeirra greiðslur upp í 21.990 krónur á mánuði við það að barnið færist upp um skólastig .
Hækkunin nemur alls 29% eða tæpum fimm þúsund krónum á mánuði .
Sé tekið sambærilegt dæmi af foreldrum í sambúð þá lítur dæmið öðruvísi út , því greiðslur þeirra lækka .
Foreldrarnir greiddu 30.050 krónur fyrir leikskólavistun í 8,5 klst. en greiðslur á mánuði lækka um átta þúsund krónur við það að barnið færist upp um skólastig og nýti frístundaheimilin .
Lækkunin nemur um 26% .
Í báðum dæmum er gjald vegna matar reiknað inn í , en fullt fæði í leikskóla kostar 7.800 krónur á mánuði ( morgunmatur , hádegismatur og síðdegishressing ) en fyrir heita máltíð í grunnskóla og síðdegishressingu í frístundaheimili eru samtals greiddar 10.050 krónur á mánuði .
Ekki er veittur afsláttur af fæðisgjaldi , hvorki á leikskólastigi né grunnskólastigi .
Breytinga að vænta á afsláttarkerfum Skúli Helgason , formaður skóla- og frístundaráðs borgarinnar , segir núverandi meirihluta hafa sett það á dagskrá í samstarfsyfirlýsingu sinni að endurskoða afsláttarkerfi og gjaldskrár , einkum vegna leikskóla og frístundaheimila .
" Við munum fara mjög gaumgæfilega í gegnum þessar gjaldskrár borgarinnar .
Frístundastyrkurinn mun hækka , við munum taka upp aukinn systkinaafslátt og sá afsláttur mun halda sér milli skólastiga .
Við gerum ráð fyrir því að breytingarnar komi inn á næsta ári .
Þá verður einnig farið yfir alla viðbótarafslætti til forgangshópa .
Við munum skoða sérstaklega hvort sé nægilega gott samræmi milli einstakra gjaldskráa , ekki síst á milli leikskóla og frístundaþjónustu , " segir Skúli .
Dýrara meðan börnin eru á sitthvoru skólastiginu Systkinaafsláttur er hærri í Reykjavík en flestum öðrum sveitarfélögum , en hann gildir enn sem komið er ekki á milli skólastiga .
Sé tekið dæmi af foreldrum sem eiga tvö börn sést að samkvæmt núgildandi reglum um gjaldskrár borgarinnar er " hagstætt " að það sé ekki of langt á milli barna , því systkinaafsláttur fellur niður meðan börnin eru á sitthvoru skólastigi .
Foreldrar sem eiga tvö börn í leikskóla fá 75% afslátt af öðru gjaldinu en þegar eldra barnið fer í skóla er enginn systkinaafsláttur .
Þá er greitt fullt gjald fyrir leikskólann og fullt fyrir frístundaheimili.Greiðslur til borgarinnar eru því hærri meðan börnin eru á sitthvoru skólastiginu .
Afslátturinn kemur svo inn aftur þegar yngra barnið kemur upp í grunnskóla , þá fá foreldrar aftur systkinaafslátt af gjaldi á frístundaheimili .
Sveitarfélög ákveða afslátt sjálf Afsláttur er jafnan veittur af gjaldi leikskóla hjá sveitarfélögum til hópa eins og einstæðra foreldra , öryrkja og námsmanna .
Misjafnt er hversu hár afslátturinn er .
Í Reykjavíkurborg er einna hæstur afsláttur veittur af leikskólagjaldi til þessara hópa , tæp 60% , en afslátturinn er ekki tengdur tekjum heldur bundinn við þessa tilteknu hópa sem eru nánar skilgreindir í reglugerð borgarinnar .
Ef gjaldskrár sveitarfélaga á höfuðborgarsvæðinu fyrir vistun á frístundaheimilum eru skoðaðar sést að forgangshópar , þ.e. þeir hópar sem almennt fá afslátt af leikskólagjaldi , fá engan afslátt af gjaldskrá frístundaheimilanna .
Lögin hindra ekki í að veita afslátt af frístundaheimilum Sveitarfélögum er í sjálfsvald sett hvernig þau haga sinni gjaldskrá og afsláttarkerfum .
Vilji sveitarfélag veita forgangshópum eins og einstæðum foreldrum , námsmönnum og öryrkjum afslátt af gjaldskrá frístundaheimila geta þau gert það líkt og þau gera á leikskólastigi .
" Það er ekkert í lögum sem bannar sveitarfélagi að setja reglur um afslætti til tiltekinna hópa .
Frístundaheimili eru valkvæð þjónusta og sveitarfélög geta í raun sett þá gjaldskrá sem hentar og veitt afslætti út frá málefnalegum sjónarmiðum og að því gefnu að jafnræðissjónarmiðs sé gætt , " segir Guðjón Bragason , lögfræðingur hjá Sambandi íslenskra sveitarfélaga .
Hann bendir þó á að verst stöddu foreldrarnir ættu að geta sótt um viðbótarstyrk til félagsþjónustu borgarinnar þannig að staða þeirra ætti ekki endilega að vera verri eftir að barn þeirra færist upp af leikskólastigi á grunnskólastig þótt afsláttur til einstæðra foreldra falli niður þegar komið er á frístundaheimili .
Systkinaafsláttur nær víða þvert á skólastig Í Kópavogi , Hafnarfirði , Garðabæ og Mosfellsbæ njóta áðurnefndir forgangshópar einnig afsláttar og getur hann numið frá 20% upp í 60% .
Í sumum sveitarfélögum er afslátturinn að einhverju leyti tekjutengdur en sá háttur hefur ekki verið hafður á í Reykjavík .
Systkinaafsláttur þvert á skólastig hefur verið tekinn upp í flestum sveitarfélögum á höfuðborgarsvæðinu nema Reykjavík .
Þannig skiptir ekki máli til dæmis í Kópavogi , Garðabæ og Mosfellsbæ hvort börn eru í daggæslu , leikskóla eða frístundaheimili því systkinaafsláttur er veittur óháð því hvort börn með sama lögheimili nýta þjónustu á ólíkum skólastigum .
