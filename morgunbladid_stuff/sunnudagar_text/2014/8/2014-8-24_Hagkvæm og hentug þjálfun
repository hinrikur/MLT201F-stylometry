Nú gengur sá árstími í garð þegar líkamsræktarstöðvarnar taka fyllast .
Haustið er tími háleitra markmiða og nú skulu vöðvarnir stæltir og spikinu brennt áður en nýtt ár gengur í garð .
Aurapúkin er þeirrar skoðunar að það megi vel sleppa líkamsræktarstöðvunum .
Það hefur reynst honum vel að einfaldlega gera sínar æfingar heimafyrir og utandyra .
Púkinn áttaði sig eitt sinn á því að sá tími sem það tekur að einfaldlega fara í ræktina og til baka er meiri en tekur að hlaupa góðan hring um hverfið .
Lóð og lyftingatæki eru kannski ágæt fyrir lengra komna en Aurapúkanum dugar feykivel að gera sínar armbeygjur á stofugólfinu .
Púkinn lærði líka að það getur verið auðvelt að skrópa í ræktinni .
Sveiflur í orkustigi , vinnutíma og einkalífi koma óreglu á daginn og verða til þess að þjálfunnni er fórnað .
Erfiðara er að skrópa þegar líkamsræktin felst í þvi einfaldlega að reima á skóna og halda af stað út um dyrnar þegar laus stund gefst .
