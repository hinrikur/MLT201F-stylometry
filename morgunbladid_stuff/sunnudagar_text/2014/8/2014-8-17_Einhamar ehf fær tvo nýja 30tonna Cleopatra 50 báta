Útgerðarfélagið Einhamar ehf í Grindavík fær nú á næstunni afhenta tvo nýja yfirbyggða Cleopatra 50 beitningavélarbáta frá Bátasmiðjunni Trefjum í Hafnarfirði .
Framkvæmdastjóri Einhamars er Stefán Kristjánsson .
Nýju bátarnir heita Gísli Súrsson GK 8 og Auður Vesteins SU 88 .
Bátarnir eru 15metrar á lengd og mælast 30brúttótonn .
Bátarnir eru gerðir út á krókaaflamarki .
Rýmkun stærðarmarka í krókafalmarkskerfinu á sumarþing 2013 gerðu kleift að fjárfesta 30tonna bátum ólíkt 15tonnum sem voru eldri viðmið .
Bátarnir munu leysa af hólmi eldri Cleopatra 38 báta hjá útgerðinni sem byggðir voru á arunum 2003 og 2006 .
Haraldur Björn Björnsson verður skipstjóri á Gísla Súrssyni og Haukur Einarsson skipstjóri á Auði Vésteins.Óskar Sveinsson er útgerðastjóri bátanna .
Vel búnir bátar til sjós Aðalvél bátanna er af gerðinni Doosan 4V222TI 880hö ( 22L ) tengd frístandandi ZF 665 V-gír .
Rafstöð er af gerðinni Broadcrown 100hö frá Aflhlutum .
Báturinn er útbúinn siglingatækjum af gerðinni JRC og Raymarine frá Sónar ehf. Báturinn er einnig útbúin með vökvadrifnum hliðarskrúfum að framan og aftan sem tengdar eru sjálfstýringu bátsins .
Báturinn er útbúinn til línuveiða .
Beitningavél , rekkakerfi og línuspil er frá Mustad í Noregi .
Fullkomið blóðgunar og kælikerfi er á millidekki frá 3X Stál .
Ísvél og forkælir er frá Kælingu ehf. Löndunarkrani á er af gerðinni TMP frá Ásafli ehf. Lífbátar og annar öryggisbúnaður bátsins kemur frá Viking .
Rými er fyrir allt að 41stk 460lítra kör í lest .
Millidekk er lokað með aðgreindu dráttarrými .
Í bátnum er upphituð stakkageymsla .
Svefnpláss er fyrir fimm í lúkar auk fullkominnar eldunaraðstöðu með eldavél , bakarofni , örbylgjuofn , ísskáp og uppþvottavél .
Báturinn er útbúinn til lengri útiveru ef þarf og aðbúnaður um borð fyrir áhöfn í takt við það .
jonagnar@mbl.is 