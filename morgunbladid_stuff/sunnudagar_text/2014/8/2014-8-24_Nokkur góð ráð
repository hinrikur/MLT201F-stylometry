Það er spennandi að fá fyrstu skólatöskuna en mikilvægt er að útlitið ráði ekki eitt för heldur að taskan sé vel hönnuð .
Sem betur fer fer það oft saman en mikilvægast er auðvitað að barninu finnist taskan flott og þægileg .
Dönsku neytendasamtökin ForbrugerLaboratoriet , forbrugerlab.dk , prófa marga hluti fyrir börn eins og skólatöskur , útigalla , regngalla , barnavagna og stígvél , svo eitthvað sé nefnt .
Margar þessar vörur fást hérlendis svo það er vel þess virði að skoða vefinn .
Þar er líka að finna góð ráð þegar taska er valin og tekin eru saman hér í ramma .
Ekki er það heldur alltaf svo að dýrustu skólatöskurnar séu þær bestu og er hægt að skoða próf nokkur ár aftur í tímann á vefnum .
Ennfremur mæla samtökin með því klippa óþarflega langa enda af töskunum , sem verða til þegar axlaböndin eru stytt .
Annað mikilvægt ráð er að fylla ekki brúsann fyrir skóla , þannig verður taskan þyngri að óþörfu .
Líka er það góð hugmynd að fara í gegnum innihald töskunnar með barninu reglulega til að taka út allan óþarfa .
Í skólum hérlendis er stærstur hluti skólabókanna yfirleitt geymdur í skólanum svo börnin bera ekki mikla þyngd á milli .
Engu að síður þarf að pakka íþróttadóti og nesti og það þarf að gera vel .
Dönsku samtökin mæla til að mynda ekki með því að leikfimiföt séu geymd ofan á eða utan á töskunni , þannig skapast röng þyngdardreifing .
Það er víst að það er betra að vanda til verka .
Ef taskan passar barninu er það áreiðanlega miklu ánægðara með að bera hana á bakinu .
Barnið á að prófa töskuna áður en hún er keypt .
Það þarf að prófa töskuna bæði í útifatnaði og án hans .
Taskan á að vera á bakinu , ekki liggja á rassinum .
Hún á að fylgja hrygg barnsins , alla leið .
Hún á alls ekki að vera of stór og á ekki að vega þyngra en kíló þegar hún er tóm .
Taskan , fyrir utan hugsanlegan flöskuhaldara , á ekki að vera breiðari en axlirnar á barninu .
Það á að vera hægt að festa hana saman yfir brjóstið .
Hún á ekki að vera óþarflega djúp .
Taskan á að vera með sérstakt rými fyrir nestisbox , drykki , pennaveski og bækur .
Rýminu á að vera skipt upp svo bækur geti staðið við upp við hrygginn .
Það þarf að vera auðvelt að nota rennilásinn og smellurnar , líka fyrir barnið .
Endurskinsmerki þurfa að vera sýnileg á öllum hliðum töskunnar .
