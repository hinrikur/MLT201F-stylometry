Lofsamlega er fjallað um verk Sigríðar Soffíu Níelsdóttur , " Eldar - dansverk fyrir 3 tonn af flugeldum " , í löngu viðtali í helsta danstímariti Svíþjóðar " Danstidningen " .
Í greininni er fjallað sérstaklega um frumleg tök höfundar á dansmiðlinum og sögulega tengingu flugelda og dans .
Karen María Jónsdóttir er höfundur greinarinnar .
Sigríður Soffía vinnur nú að nýju flueldadansverki sem verður flutt um leið og flugeldasýningin á Menningarnótt í ár .
Hún segir þetta dansverk fyrir þrjú tonn af flugeldum hafa vakið athygli hér sem erlendis og hafi danshátíðir , til að mynda í Frakklandi og í Bandaríkjunum , falast eftir því , en þegar á reyni hafi hátíðirnar ekki ráð á svo viðamikilli sýningu .
