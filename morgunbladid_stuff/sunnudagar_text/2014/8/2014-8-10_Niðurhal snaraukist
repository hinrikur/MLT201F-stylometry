Friðrik Friðriksson , framkvæmdastjóri Skjásins , staðfestir að óhagstæð ytri skilyrði hafi orðið til þess að Sönn íslensk sakamál verða ekki á dagskrá SkjásEins í vetur .
Um sé að ræða vandaða þætti sem eftirsjá sé að .
" Niðurhal hefur snaraukist á undanförnum árum og er farið að koma niður á íslenskri dagskrárgerð .
Stöðvarnar eru óvarðar fyrir þessu og það segir sig sjálft að þegar nýr íslenskur þáttur er aðgengilegur á Netinu daginn eftir að hann er frumsýndur þá hefur það áhrif .
Þetta versnar með hverju árinu .
" Skilningur stjórnvalda Jákvæð teikn eru þó á lofti en Friðrik segir stjórnvöld hafa sýnt málinu skilning og lýst vilja til að vernda íslenska dagskrárgerð .
" Þessi áhugi hefur ekki verið meiri en núna í tíð Hönnu Birnu Kristjánsdóttur innanríkisráðherra , " segir Friðrik sem bindur líka vonir við störf nefndar undir forystu Brynjars Níelssonar alþingismanns , sem hefur verið að skoða málið og mun skila áliti á komandi vikum .
Friðrik segir fjarskiptafyrirtækin líka geta haft áhrif með skilmálum og hvaða efni sé heimilt að deila um Netið .
Þrátt fyrir mótlætið segir Friðrik Skjáinn hvergi af baki dottinn og íslenskri dagskrárgerð verði sinnt af krafti á komandi vetri .
" Biggest Loser , sem sló í gegn hjá okkur í fyrra , verður áfram og svo ráðumst við í Minute to Win It .
Þetta eru fjölskylduvænni þættir en Sönn íslensk sakamál og það spilar auðvitað inn í þessa ákvörðun líka , " segir Friðrik .
