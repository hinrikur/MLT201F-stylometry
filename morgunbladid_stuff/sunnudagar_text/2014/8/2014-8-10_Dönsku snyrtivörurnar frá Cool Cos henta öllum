Helga Karólína Karlsdóttir er 22 ára förðunarfræðingur sem mun opna nýja snyrtivöruverslun í Smáralind þann 10. september ásamt móður sinni , Rannveigu Ásgeirsdóttur .
Þær mæðgur munu þannig kynna fyrir landanum danska snyrtivörumerkið Cool Cos sem notið hefur þónokkurra vinsælda víða um heim .
Guðný Hrönn gudnyhronn@gmail.com Ég hef brennandi áhuga á förðun og öllu því tengdu og mamma hefur áður rekið sitt eigið fyrirtæki , " segir Helga sem kynntist snyrtivörunum Cool Cos þegar hún bjó um tíma úti í Danmörku árið 2013 .
" Þá var þetta merki tiltölulega nýtt .
Mér fannst Cool Cos-vörurnar strax æðislegar enda eru þær paraben- og ilmefnalausar og fara vel með húðina .
Ekki skemmir fyrir hvað verðið er gott , " útskýrir Helga og segir Cool Cos-vörurnar henta öllum aldurshópum , .
Helga telur Íslendinga vera jákvæða fyrir nýjungum .
" Íslendingar eru opnir fyrir nýjungum að mínu mati .
Ég hef fengið fullt af konum til mín sem vilja breyta til og prófa eitthvað nýtt .
" Cool Cos er nýlegt danskt merki en fyrsta verslun Cool Cos var opnuð í Danmörku í desember árið 2012 .
Í dag eru Cool Cos verslanir um allan heim , t.d. Í Noregi , Frakklandi og Dubai .
" Fólk úti þekkir Cool Cos vel og þegar við vorum að byrja að tala um vörurnar hér á landi fengum við mjög jákvæð viðbrögð frá íslenskum konum sem höfðu kynnst merkinu erlendis , " segir Rannveig .
" Minna er meira , " segir Helga spurð hvaða tískustraumar séu áberandi í förðun þessa stundina .
" Það er alltaf fallegt að leggja áherslu á frísklega og ljómandi húð .
Svo er flott að bera bronslitaðan augnskugga á augnlokin og setja mikinn maskara á augnhárin .
Að lokum er punkturinn settur yfir i-ið með skærum og fallegum varalit , " segir Helga .
