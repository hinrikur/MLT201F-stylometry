Í aprílmánuði 1870 voru tveir rúmlega tvítugir menn í kvenmannsklæðum handteknir fyrir utan Strand leikhúsið í Lundúnum .
Tæpu ári síðar var réttað yfir þeim .
Þessu sérkennilega máli , sem vakti gríðarlega athygli á sínum tíma , eru gerð afar skemmtileg skil í nýúkominni bók Fanny & Stella - The Young Men Who Shocked Victorian England eftir Neil McKenna .
Bókin hefur hlotið mikið lof , enda tekst höfundi gríðarlega vel að veita innsýn í sérstakan heim klæðskiptinga 19. aldar á Englandi og dregur auk þess upp sterka og eftirminnilega mynd af aðalpersónum sínum .
Frederick Park og Ernest Boulton voru klæðskiptingar sem kölluðu sig Fanny og Stellu og voru nær óaðskiljanlegir .
Áður en þeir voru handteknir hafði lögreglan fylgst nákvæmlega með ferðum þeirra í rúmt ár .
Ernest ( Stella ) var fínlegur og í kvenmannsfötum var nær ómögulegt annað en að telja hann vera töfrandi konu , enda urðu allnokkrir karlmenn ástfangnir af honum .
Frederick ( Fanny ) þótti ekki jafn fögur kona en samt álitin myndarlegur kvenmaður af þeim sem ekki vissu betur .
Þar sem vinirnir höfðu ekkert á móti því að selja blíðu sína uppgötvuðu viðskiptavinir oft að það sem þeir héldu vera konu var karl , en kipptu sér yfirleitt ekkert sérlega mikið upp við það .
Lögmaðurinn George Lewis tók að sér að verja Fanny og Stellu en þeir voru ákærðir fyrir að hvetja til ónáttúrulegra kynmaka .
Hann var enginn aukvisi , prinsinn af Wales hafði leitað ráða hjá honum í erfiðu máli og seinna varði hann Queensberry lávarð í máli sem Oscar Wilde höfðaði gegn honum , en það mál snerist í höndum Wilde og leiddi til fangelsunar hans .
Í réttarhöldunum var það móðir Stellu sem stal senunni með stórkostlegri frammistöðu þar sem henni tókst að sannfæra alla um sakleysi sonar síns .
Að lokum fór svo að Fanny missti vitið og blindaðist af völdum sýfilis og dó þrjátíu og fjögurra ára .
Stella lést fimmtíu og fjögurra ára og þann dauða mátti einnig rekja til sýfilis .
Saga þessara sérstæðu persónuleika er þess virði að vera lesin .
