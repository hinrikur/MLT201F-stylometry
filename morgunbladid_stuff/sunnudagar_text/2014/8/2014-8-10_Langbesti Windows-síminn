Frá því Nokia lagði Symbian-stýrikerfinu og ákvað að Windows-væðast ( og frá því Microsoft keypti símahluta Nokia ) hafa Nokia-símar batnað ófluga .
Vélbúnaðurinn hefur reyndar alltaf verið í fremstu röð en nokkuð vantað uppá í notendaskilum – í viðmóti og hugbúnaði .
Fyrir stuttu var fjallað um Windows 8.1 á þessum stað og því óþarft að fjölyrða um það , en Lumia 930 notar einmitt þá útgáfu með öllum sínum kostum .
Síminn er áþekkur eldri Lumia-símum við fyrstu sýn , en fljótlega sést þó að hann er nokkuð breyttur og þá á ég ekki við litapalettuna – bakhliðin á símanum sem ég fékk til prófunar var neonappelsínugul – heldur að á símanum er verklegur málmkantur , einshverskonar álblanda sem gerir hann óneitanlega traustlegan en líklega heldur þyngri en ella , 167 g .
Neðan á símanum er tengi fyrir MicroUSB til að tengja hann við tölvu og / eða hlaða ofan á honum rauf fyrir SIM-kort og tengi fyrir heyrnartól .
Á kantinum hægra megin er hnappur til að hækka og lækka , straumrofi og síðan hnappur fyrir myndavél sem auðveldar óneitanlega að taka myndir .
Skjárinn er frábær , 5 " AMOLED með 1080 x 1920 díla upplausn og 441 ppi sem geirir hann einstaklega skýran .
Hann er líka vel bjartur , eins og AMOLED skjáa er siður , og mjög gott að nota hann utan dyra .
Annar mikill kostur við símann er myndavélin , að vísu ekki eins góð og á Lumia 1020 , flaggskipi myndavélasímanna , en afbragð engu að síður .
Hún er 20 MP , 4992 x 3744 díla , með Carl Zeiss linsu , hristivörn í linsu optics , sjálfvirka skerpu , tvöfalt LED flass og svo má telja og tekur 1080p myndskeið við 30 ramma á sekúndu ( líka hristivörn í myndskeiðum ) .
Hljóðupptaka á vélinni er ævintýralega góð .
Myndavélin að framan er 1,2 MP .
Tæknilega stendur Lumia 930 flaggskipunum frá Apple , Samsung og HTC lítið eða ekkert að baki .
Akkilesarhæll Nokia-símanna hefur verið stýrikerfið sem hefur verið gott , en ekki nógu gott , og aðgangur að smáforritum .
Síðasta uppfærsla á Windows , útgáfa 8.1 , var aftur á móti stórt skref í rétta átt , svo stórt reyndar að lítið sem ekkert ber á milli og því má segja að Lumia 930 sé ekki bara besti Windows-síminn , heldur langbesti Windows-síminn og einfaldega einn besti farsíminn á markaði í dag – þennan síma væri ég til í að eiga .
Neðan á símanum er tengi fyrir MicroUSB til að tengja hann við tölvu og / eða hlaða ofan á honum rauf fyrir SIM-kort og tengi fyrir heyrnartól .
Á kantinum hægra megin er hnappur til að hækka og lækka , straumrofi og síðan hnappur fyrir myndavél sem auðveldar óneitanlega að taka myndir , en ef honum er ýtt niður hálfa leið velur myndavélin fókuspunkt .
Árni Matthíasson 