Sumarið er annasamur tími hjá Árna Birni Björnssyni og fjölskyldu .
Þau reka saman veitingastaðinn Hard Wok Café á Sauðárkróki og einnig íspinnagerðina Frís .
Hvað eruð þið mörg í heimili ? Við erum átta í 113 fermetra heimili þessa stundina : við Ragnheiður , fimm börn , ein kærasta og páfagaukur , níu þá svo rétt sé .
Hvað áttu alltaf til í ísskápnum ? Við eigum alltaf mjólk í kælinum fyrir kálfana okkar ! Hvað fer fjölskyldan með í mat og hreinlætisvörur á viku ? Myndi skjóta á 50.000 kr. Hvar kaupirðu helst inn ? Ef það er ekki til í kaupfélaginu okkar þá þurfum við ekkert á því að halda .
Reyndar verslum við líka töluvert í Hlíðarkaupum hér á Króknum .
Frábær verslun með góðan afgreiðslutíma og góða þjónustu , og svo sannarlega samkeppnishæf í verði .
Hvað freistar mest í matvöru búðinni ? Sælgæti freistar helst .
Þar er okkar djöfull sífellt að narta í okkur .
Hvernig sparar þú í heimilishaldinu ? Ætli það sé ekki einna helst að gleyma að versla .
Ég neita því ekki að við verslum kannski í magni ef við förum bæjarferð til að spara örfáar krónur .
Hvað vantar helst á heimilið ? Pláss er það sem okkur vantar helst .
Reddast því við erum alltaf í vinnunni .
Eyðir þú í sparnað ? Við eyðum ekki í sparnað , eða jú við lifum kannski í þeirri blekkingu að það sem við erum að gera sé að leggja fyrir , þ.e.a.s. í verðmætaaukningu á fyrirtækjunum okkar Hard Wok og Frís .
Pabbi kenndi mér að fjárfesta í fasteignum sem og ég gerði .
Hrunið sá til þess að jafnvel sá sparnaður varð að engu .
Skothelt sparnaðarráð ? Við höldum að ráðleggingar pabba hafi verið réttar en nú ætlum við að gera allt til þess að eignast húsnæðið sem við erum í hraðar og reyna að borga lánið fyrr .
Óverðtryggt lán tel ég vera besta sparnaðarráðið .
