Hvert er þitt hlutverk á Jazzhátíðinni ? Ég er hluti af mjög skemmtilegu verkefni sem sett var saman af þeim Nicole Johänntgen og Pétri Grétarsyni , sem felst í því að gera konur sýnilegri í jazzheiminum .
Nicole , sem er þýskur saxófónleikari , er stofnandi SOFIA - Support of female improvising artist .
Það eru samtök sem einbeita sér í því að hvetja ungar konur í jazztónlist .
Hún hitti Pétur á ráðstefnu fyrr á árinu og bar þar upp hugmyndina um að búa til eitthvað verkefni á Ísland .
Úr varð band sem samanstendur af Nicole , enska trommarann Daisy Palmer og norska bassaleikarann Ellen Andreu Wang , mér sjálfri og eru hinir meðlimir bandsins þær Þórdís Gerður Jónsdóttir sellóleikari , Sigrún Kristbjörg Jónsdóttir fiðlu- , básúnu- og panderoleikari og Anna Gréta Sigurðardóttir píanóleikari.Við munum flytja eigin tónsmíðar úr smiðjum hver annarar í útsetningum fyrir þennan hóp hljóðfæraleikara .
Nú er að fara af stað kvenleg dagskrá á Jazzhátíð Reykjavíkur , hvers vegna er þörf á henni ? Nú síðastu ár , og þá sérstaklega þetta síðasta , hefur farið af stað bylgja af ýmisskonar kvenlegri hvatningu , til að mynda í flestum starfstéttum sem og mannréttindabaráttu .
Þetta kemur bæði frá konum og körlum .
Félagið KÍTÓN - Konur í tónlist , var sett á laggirnir í fyrra og hafa þær gert mjög góða hluti í að koma konum á framfæri og hvetja þærÉg hef kennt ótal mörgum stúlkum og finnst mér rauði þráðurinn sem tengir þær flestar oft vera sá að þær eru svolítið feimnar við að " kýla á það " og bara leyfa sér að láta allt flakka .
Þær vilja gera hlutina svo ofboðslega vel , sem er góður kostur , en getur staðið í vegi fyrir því að hafa sjálfstraustið til gera bara hlutina eins og þeir eru .
Fullkomnun er ekki nauðsynleg , og mistökin geta verið skemmtilegust .
Strákarnir í kringum mig glíma við sömu vandamál en einhvern veginn eru þeir betri í að ýta því til hliðar .
Ég þekki þetta sjálf og er stöðugt að vinna í þessu .
Þess vegna er gott að hafa svona samtök eins og KÍTÓN og SOFIA sem efla tengslin kvenna á milli sem og bara almennt við mússísenuna .
Er skortur á konum í jazzsenuna ? Það eru margar frábærar og hæfileikaríkar konur sem spila á Íslandi en hlutfall miðað við karlmenn er töluvert minna .
Ég myndi ekki segja að miðað við það væri færri konur að spila á Jazzhátíð .
Staðreyndin er bara svolítið sú að einhvers staðar á leiðinni hellast konur úr lestinni , í náminu eða á framabrautinni .
Ég hef þó á tilfinningunni að þetta sé að breytast .
Til dæmis er hlutfall kven- og karlkyns blásara við Tónlistarskóla FÍH smám saman jafnast út , og þær eru að koma sterkar inn á önnur hljóðfæri smám saman .
En eitt er víst að sá þáttur að gera konur sýnilegri er alltaf jákvæður og á það líka við um alla minnihlutahópa á öllum sviðum .
Ungt fólk þarf sínar fyrirmyndir og getur það haft áhrif að sjá til að mynda alltaf bara karlmenn á trommur og bassa .
Sem dæmi spila ég á mjög stóran lúður sem mörgum finnst skrítinn og í hugum sumra myndi hann kannski seint flokkast sem kvenlegt hljóðfæri .
En ég fæ frábær viðbrögð frá ungum stúlkum sem horfa stórum augum á þetta hljóðfæri og vonandi sjá að það skiptir engu máli hver þú ert , hvaðan þú kemur eða hvernig þú lýtur út , það getur hver sem er spilað á hvað sem er svo lengi sem hæfileikinn og vinnusemin er til staðar .
Ásdís Rán fékk sent bréf frá þér fyrir ekki svo löngu síðan , hvað stóð í því bréfi og hvers vegna sendirðu það ? Þetta er kannski svolítið skylt þessu sem ég er búin að vera að tala um .
Þ.e.a.s. að fólk þarf sínar fyrirmyndir og það er nú svo að slæmar fyrirmyndir og röng skilaboð geta haft margfalt verri afleiðingar en þær góðu .
Það var nú bara þannig að ég rakst á einhverja frétt í gegnum fésbókina um nýjan þátt sem var í pípunum .
Þessi nýi þáttur hafði að mér fannst það að markmiði að segja konum að vera ekki ánægðar með sjálfan sig eins og þær eru skapaðar .
Mér fannst þetta bara of mikið og skrifaði henni bréf þess efnis .
Ég er alls ekki á móti lýtaaðgerðum þegar við á en mér finnst óþarfi að troða þessu inn á heimili fólks .
Ungar stúlkur og drengir fá nóg áreiti um líkamsímyndir annarsstaðar frá .
Mér finnst þetta líka tímaskekkja á tímum þegar mörg fyrirtæki eru taka skurk í auglýsingarherferðum sínum til að fagna fjölbreytileika .
Nú hef ég ekki séð þennan þátt en ég vona innilega að Ásdís Rán sé að gera góða hluti þar og tala m.a. um mikilvægi þess að vera sáttur í eigin skinni .
