Í agnarsmáum og óspennandi bæ í Miðvesturríkjum Bandaríkjanna er áhugavert bókasafn .
Safnið er stútfullt af bókum , ritgerðum og greinum um hinn löngu dauða Søren Kierkegaard frá Danmörku .
Á hverju sumri sækja fræðimenn hvaðanæva að úr heiminum bókasafnið heim og dvelja þar allt frá nokkrum vikum upp í nokkra mánuði .
Einhverjir sækja meira að segja vatnið yfir lækinn og koma alla leið frá Danmörku , eins fáránlega og það hljómar .
Þeir fræðimenn sem hingað koma eiga það sameiginlegt að hafa lifibrauð sitt af því lesa og uppfræða aðra um skrif Kierkegaards , og deila því líklega einhverskonar ástríðu fyrir hugverkum hans .
En það eru bæði kostir og ókostir sem fylgja því að " vinna " með texta sem er svo nátengdur daglegum veruleika mannsins , og ástríðan getur dofnað ef ekki er gætt að sér .
Hvernig á maður að skrifa fræðitexta um endurtekningu og endurminningu þegar maður örvæntir sjálfur yfir því að vera ekki sjálf ? Því er það þakkarefni að hér myndast vinatengsl handan fræðanna .
Á kvöldin opnast bjórar og þá er rætt um pólitík , byssueign og Íslendingasögurnar .
Stundum spilum við fótbolta , nú eða höldum tónleika .
Þá má Kierkegaard má bíða til morguns .
Kær kveðja , Guðmundur Björn 