Áttu minningar um Latabæ sem barn ? " Já , og þær eru mjög margar .
Ég hlustaði mikið á Latabæjarútvarpið og lagið Megabæt sem Goggi Mega syngur var í miklu uppáhaldi .
Ég sá þó aldrei leikritið á sviði en horfði oftsinnis á það á spólu og auðvitað þættina líka .
" Hver er mesta áskorunin við það að leika Sollu stirðu ? " Mann langar að standa undir væntingum allra þeirra sem eru aðdáendur Sollu stirðu og til að gera það þarf maður að vera mjög vel upplagður fyrir hverja sýningu , halda uppi rétta andanum og þessari gleði sem er í sýningunni .
Svo er líka mjög erfitt að syngja og dansa í einu og það þol þarf að æfa vel upp svo maður sé ekki móður og másandi .
Ætli ég fari ekki út að hlaupa eftir æfingar og reyni þá að syngja í leiðinni ! " Hefurðu áhuga á að leggja leiklistina fyrir þig eða áttu mörg hugðarefni ? " Leikhúsið er ótrúlega spennandi og alltaf þegar ég er búin að upplifa þessa ótrúlega góðu tilfinningu af því að standa á sviðinu hugsa ég strax að mig langi að gera þetta aftur .
Sú tilfinning togar í mig en það kemur einnig margt annað til greina .
Mér finnst gaman að skrifa , dansa , hef áhuga á hönnun og ýmsu listatengdu svo að kannski enda ég í einhverju allt öðru .
Svo elska ég að vera á hestbaki og ætla kannski að kaupa mér hest fyrir leikhúslaunin .
" Hvaða íslensku leikarar veita þér innblástur ? " Ég gæti nefnt ótalmarga en þeir fyrstu fjórir sem koma upp í hugann eru Hilmir Snær Guðnason , Saga Garðarsdóttir , Selma Björnsdóttir og Kristbjörg Kjeld .
" Hver er galdurinn á bak við það að fara í gegnum leiksýningu og gera það með glans ? " Galdurinn er að fara inn á sviðið , hafa gaman og meina það frá hjartanu .
Slíkt skilar sér til áhorfenda .
Ef maður nýtur þess sjálfur og er með hjartað í sýningunni er það ekkert mál .
" Ertu sælgætisgrís eða gulrótaræta ? " Innst inni er ég algjör sælgætisgrís en dagsdaglega fær skynsemin að ráða enda skynsamlegra vilji maður lifa lengur og njóta góðrar heilsu .
Þetta liggur hins vegar í genunum og ég veit ekkert betra en súkkulaði .
" Áttu lífsmottó ? " Að fara varlega en djarflega í lífinu og lifa lífinu til hins ýtrasta .
Og ég vil lifa eftir því sem langamma mín , Ester Benediktsdóttir , segir gjarnan : Aðgát skal höfð í nærveru sálar .
" 