Nú er komið að lokahelgi Sumartónleika við Mývatn .
Tónleikar verða haldnir laugardaginn 2. ágúst kl. 21 í Reykjahlíðarkirkju og sunnudaginn 3. ágúst kl. 21 í Skútustaðakirkju .
Kl. 14 á sunnudeginum verður helgistund með tónlist í kirkjunni í Dimmuborgum .
Prestur verður sr. Þorgrímur Daníelsson en tónlistarmenn helgarinnar eru Guðrún S. Birgisdóttir og Martial Nardeau flautuleikarar og Selma Guðmundsdóttir , píanó- og orgelleikari .
Tríóið er nýkomið úr tónleikaferð í Kína og Frakklandi en á efnisskrá eru stærri verk og glæsilegri í bland við hugljúf lög , íslensk þjóðlög og sönglög Sigfúsar Halldórssonar .
