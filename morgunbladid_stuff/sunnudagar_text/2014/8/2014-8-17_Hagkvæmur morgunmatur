Eitthvert stærsta gæfusporið í lífi Aurapúkans var þegar hann tamdi sér að elda egg og beikon í morgunmat alla daga .
Þessi breyting á lífsstíl púkans kom til þegar hann fór að kynna sér svokallað paleo-mataræði , sem kalla má afbrigði af lágkolvetna-mataræðinu .
Vill Púkinn meina að eggin og beikonið geri honum gott , og gefi jafna og holla orku fyrri helming dagsins og haldi allri hungurtilfinningu í skefjum vel fram yfir hádegi .
Er upplifunin allt önnur þegar Aurapúkinn fær sér morgunkorn .
Enn betra er svo að egg og beikon er frekar ódýr morgunmatur .
Nokkrar ræmur af beikoni kosta engin ósköp og egg eru einhver hagkvæmasti próteingjafi sem kaupa má .
Reiknast Púkanum til að skálin af morgunkorni sé dýrari .
Ef dagurinn byrjar á morgunkorni fær Púkinn líka oft hungurverki og blóðsykursfall um hádegið , og gúffar þá í sig miklu af mat , sætindum og koffíndrykkjum , sem allt kostar sitt .
