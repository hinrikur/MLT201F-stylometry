Myndlistarmaðurinn Sigurður Guðmundsson afhenti í vikunni Þjóðskjalasafni Íslands filmur verka sinna til varðveislu .
" Ljósmyndaverkin vann Sigurður Guðmundsson á árunum 1970-1982 og eiga samheitið Situations , þau eru vel kunn og mikilvæg verk íslenskri listasögu .
Verkin eru og hafa verið sýnd um heim allan , " segir m.a. í tilkynningu frá safninu .
Þar kemur fram að á sl. fjórum árum hafi mikil vinna farið í endurskráningu og vinnslu myndanna með varðveislusjónarmið að leiðarljósi .
Afrakstur þeirrar vinnu mun verða hægt að sjá í væntanlegri heildarútgáfu Crymogeu á ljósmyndaverkum Sigurðar frá áttunda áratugnum , sem kemur út í október 2014 .
Kristín Dagmar Jóhannesdóttir listfræðingur sér um útgáfuna .
