Fjölskylda frá Indónesíu hefur verið sameinuð á ný , tíu árum eftir að hin hrikalega flóðbylgja skall á fjölmörgum löndum í Asíu og austurströnd Afríku .
Fréttaveitan AFP greinir frá þessu .
Mörg hundruð þúsund manns fórust , og milljónir manna þurftu á neyðaraðstoð að halda .
Þau Septi og Jamaliah héldu að þau hefðu misst börnin sín , Raudhatul og Arif sem þá voru fjögurra og sjö ára , í flóðbylgjunni .
Dóttirin Raudhatul fannst í síðasta mánuði , orðin 14 ára .
Þegar fréttamenn sögðu þá sögu og sýndu mynd af Arif í sjónvarpinu kannaðist Lana Lestari , eigandi veitingahúss í Payakumbuh við piltinn .
Arif , sem nú er 17 ára , svaf nefnilega stundum fyrir utan kaffihúsið hennar og næst þegar hann kom gekk Lana til hans með mynd af fjölskyldunni úr dagblaði og sýndi drengnum .
Sagði hann um leið : " Þetta er mamma .
" Lana hafði samband við fréttamann AFP fréttaveitunnar sem kom drengnum í samband við foreldra sína sem fengu því tvöfalt kraftaverk , eins og þau sögðu sjálf frá .
" Þakka ykkur fyrir , " var það eina sem faðirinn gat sagt við fréttamenn .
