Félagar í Lionsklúbbnum Dynk í Skeiða- og Gnúpverjahreppi fóru um sl. helgi í hálendisleiðangur inn með Þjórsá .
Gerðu sér erindi að skoða hinn fræga og fallega foss í Þjórsá sem klúbburinn er nefndur eftir .
Segja má að farið hafi verið farið bakdyramegin í málið , þ.e. að ekið var að fossinum austanmegin frá ; það er norður eftir Búðarhálsi á Holtamannaafrétti .
Á Suðurlandi gildir að Holtamenn tala um Gljúfurleitarfoss en Gnúpverjar segja Dynkur .
Bæði nöfnin eru því rétt .
Leiðsögumaður í ferðinni var Sigurður Páll Ásólfsson á Ásólfsstöðum .
" Hann gjörþekkir svæðið eftir áratugastörf við vatnamælingar á hálendinu .
Er jafnframt góður sögumaður , " sagði Björgvin G. Sigurðsson , sveitarstjóri í Ásahreppi og nú ráðherra .
Hann er einn liðsmanna Dynks , en starfssvæði klúbbsins er heimasveit hans .
Fossinn Dynkur er 38 metra hár .
Fellur fram af mörgum stöllum í smáfossum sem mynda einstaklega fallegt , formfagurt og heildstætt fossakerfi , sem er hliðstæðufátt á Íslandi .
Vatn í fossinum er minna en áður , vegna miðlunar fyrir virkjanir á svæðinu .
