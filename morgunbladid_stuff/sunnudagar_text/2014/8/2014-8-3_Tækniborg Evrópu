Boris Johnson , borgarstjórinn í London , þykir nokkuð sérstakur og eru vinsældir hans ekki síst því að þakka hvað hann er einstakur persónuleiki og hugsar út fyrir boxið .
Nú hefur hann lofað því að London bjóði upp á G5 farsímakerfi fyrir notendur snjallsíma og annarrar tölvutækni .
Nú er ekki langt síðan G4-tæknin var tekin í notkun og kann einhverjum að finnast það sérkennilegt að strax sé farið að tala um G5 tækni .
Boris Johnson er hins vegar enginn venjulegur maður og segir fjarskiptatæknina verða komna upp fyrir 2020 .
" London hefur verið að festa sig í sess sem tækni-stórborg evrópu og þess vegna þurfum við að tryggja að íbúar og gestir borgarinnar njóti bestu mögulegu tengingar við netið , " sagði Boris þegar hann var spurður út í loforð sín til borgarbúa .
G5-fjarskiptatæknin mun gera notendum hennar kleift að sækja sér kvikmyndir og annað stórt efni á nokkrum sekúndum .
Það verður forvitnilegt að sjá hvort Boris Johnson geti staðið við loforð sitt .
