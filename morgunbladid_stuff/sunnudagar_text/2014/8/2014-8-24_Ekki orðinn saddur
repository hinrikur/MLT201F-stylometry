Nú ertu bæði heims- og Evrópumeistari í spjótkasti .
Hvernig tilfinning er það ? Það er mögnuð tilfinning og fátt sem toppar þetta – hún er eiginlega ólýsanleg .
Hverjum þakkar þú fyrir að hafa náð alla leið ? Það eru margir þættir sem spila þar inn í – þjálfarar , vinnuveitandi , styrktaraðilar – þetta spilar allt stóran þátt í því að ná þeim takmörkum sem ég setti mér .
Svo að sjálfsögðu ég fyrir að leggja á mig alla þá vinnu sem þarf til að ná árangri .
Hvað vilt þú segja við fólk sem nennir ekki að standa upp úr sófanum ? Það er bara að byrja strax ef það er löngun til að hreyfa sig .
Bara taka sinn tíma í hlutina og keppa við sjálfan sig til að byrja með og hlutirnir fara að gerast .
Er það rétt að síðan þú byrjaðir að hlaupa á ný hafir þú varla stoppað ? Það má eiginlega segja það .
Þegar ég byrjaði að vinna hjá Össuri komst ég almennilega í tæri við þær frábæru vörur sem fyrirtækið hefur upp á að bjóða og hef ekki stoppað síðan .
Þú þóttir efnilegur í handbolta .
Kemur kastkrafturinn þaðan ? Hann hjálpar klárlega .
Það er svipaður taktur í spjótinu sem ég er ekkert búinn að gleyma .
Þú ert einnig frambærilegur í golfi .
Hvað ertu með í forgjöf ? Mér finnst gaman að spila golf og gerði mikið af því eftir að ég missti fótinn .
Komst niður í níu í forgjöf .
Hún hefur reyndar farið eitthvað upp eftir að ég byrjaði í frjálsum – það tekur allan minn tíma núna þannig að golfið er bara í góðra vina hópi og til að hafa gaman .
Þegar þú ert ekki að æfa , hvað gerir þú þá í lífinu ? Þá reyni ég að spila golf , veiða – geri reyndar alltof lítið af því , og bara eyða tímanum með fjölskyldunni .
Hefur Össur hjálpað þér mikið í gegnum þetta ferli ? Ég held að það sé bara ekki til lýsingarorð yfir það hversu mikið það er Össuri að þakka að ég skuli vera á þessum stað í dag .
Þar komst ég af stað , þar vinn ég , þar er ég innan um alla þá frábæru íþróttamenn sem Össur er að aðstoða og gefa mér þannig aukinn kraft til að gera meira .
Hvað er svo fram undan ? Ég ætla að taka mér smá hvíld núna , aðeins að hlaða batteríin .
Svo byrjar veislan aftur .
Það er heimsmeistaramót á næsta ári þar sem ég stefni á að gera góða hluti – ég er ekki orðinn saddur ennþá .
