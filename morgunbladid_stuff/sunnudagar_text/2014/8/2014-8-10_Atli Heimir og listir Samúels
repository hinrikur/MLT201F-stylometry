Forsvarsmenn alls 26 verkefna fengu nýlega styrki úr Samfélagssjóði Landsbankans .
Tvö verkefni hlutu hvort um sig eina milljón króna , átta verkefni 500 þús. kr. hvert og loks fengu sextán verkefni 250 þús. kr. styrk .
Um 400 umsóknir bárust .
Samfélagsstyrkir Landsbankans eru veittir tvisvar á þessu ári en umsóknarfrestur fyrir seinni úthlutun rennur út 6. október nk. amfélagsstyrkjum er einkum ætlað að styðja við þá sem sinna mannúðar- og líknarmálum , menntamálum , rannsóknum og vísindum , verkefnum á sviðum menningar og lista , forvarn-ar- og æskulýðsstarfi og sértækri útgáfustarfsemi , " segir í frétt frá Landsbankanum Ennar milljónar kr. styrk fékk ABC barnahjálp til kaupa á lestrar- og vinnubókum fyrir þrettán skóla á sínum vegum í Pakistan .
Sömu upphæð fékk Borgar Magnason til samantektar og úrvinnslu á höfundarverkum Atla Heimis Sveinssonar tónskálds .
Styrk upp á 500 þús. kr. fengu meðal annars Blindrafélagið til kaupa á vefvörpum til að bæta aðgengi að upplýsingum og afþreyingu , Davíð Stefánsson til gerðar kennslugagna til að auka auka veg sköpunar og gagnrýninnar hugsunar í kennslu og einnig félag um listasafn Samúels Jónssonar í Selárdal styrk og Hjálparstarf kirkjunnar til eflingar verkefnisins Samvera og góðar minningar .
Þá fékk Skjaldborg – kvikmyndahátíð íslenskra heimildamynda á Patreksfirði , 250 þúsund króna styrk .
sbs@mbl.is 