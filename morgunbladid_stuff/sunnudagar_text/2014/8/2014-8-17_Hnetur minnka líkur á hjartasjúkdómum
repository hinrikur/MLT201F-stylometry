Margir halda að hnetur séu bara eins og hvert annað ruslfæði .
Eitthvað sem við nörtum í þegar okkur langar í eitthvað gott .
Staðreyndin er hins vegar sú að hnetur eru próteinríkar og hafa að geyma ýmis nauðsynleg efni fyrir líkamann .
Í rannsókn sem Harvard School of Public Health lét vinna kom fram að þeir einstaklingar sem borða hnetur reglulega eiga síður á hættu að fá hjartasjúkdóma eða deyja úr hjartaáfalli .
Niðurstöður rannsóknarinnar hafa verið staðfestar í Iowa Women ' s Health Study , the Nurses ' Health Study , og the Physicians ' Health Study en allar þessar rannsóknir hafa leitt til þess að bandaríska matvælaeftirlitið hefur leyft nokkrum hnetuframleiðendum að fullyrða utan á pakkningum sínum að ráðlagður dagskammtur af hnetum dragi úr líkum á hjartasjúkdómum .
Ástæður þess að hnetur hafa jafn góð áhrif á okkur og dæmin sanna eru taldar tengjast því að í hnetum er meira magn af HDL kólesteróli sem er gott fyrir okkur en LDL kólesteróli sem er slæmt fyrir líkamann .
Einnig er að finna omega-3 fitusýru í sumum hnetum en þær fitusýrur koma í veg fyrir flökt á hjartanu .
Þrátt fyrir að hnetur séu mjög hollar er ekki mælt með því að fólk troði þeim í sig í tíma og ótíma .
Hnetur eru mjög orkuríkar og ef ekki er dregið úr öðrum mat ásamt hnetuáti er hætta á því að aukakílóunum fari fjölgandi hratt .
