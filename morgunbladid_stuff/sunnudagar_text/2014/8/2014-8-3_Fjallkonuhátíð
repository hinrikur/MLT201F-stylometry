Sunnudaginn 3. ágúst verða tveir viðburðir í tengslum við sumarsýningu myndlistarmiðstöðvar Austurlands , Skaftfells , en sýningin ber yfirskriftina RÓ RÓ .
Viðburðirnir fara fram í bakgarði Skaftfells og í námunda við miðstöðina .
Kl. 15 verða fluttir gjörningar .
Raftónlistarmaðurinn Auxpan ( Elvar Már Kjartansson ) flytur eigið efni .
Daníel Karl Björnsson flytur gjörninginn " Fjallræða " sem inniheldur meðal annars blöðrur og gúmmelaði .
Gunnhildur Hauksdóttir endurflytur gjörninginn " Manntal " en gjörningurinn hefur verið endurbættur frá síðasta flutningi .
Kl. 16 verður haldin Fjallkonuhátíð en garðveisla Fjallkonunnar er vettvangur fyrir hvers konar innlegg og uppákomur þar sem öllum gefst færi á að deila því sem þeim liggur á hjarta .
