Opnari markaðir og aukin lífsgæði kalla á aukna orkunotkun mann-kynsins .
Á hverju ári eykst orku-þörfin , sem að miklu leyti er mætt með olíu- , kola- eða gasorkuverum .
Til lengdar er þessi þróun ekki talin æskileg og nauðsynlegt að finna umhverfisvænni leiðir til að beisla orku til almennra nota .
Vatnsfallsvirkjanir , vindorkuver og sólarorka hafa sótt í sig veðrið á undanförnum áratugum en það er engan veginn nóg .
Vísindamenn við Sheffield-háskóla telja sig vera komna með vísi að lausn sem gæti aukið notkun sólarorku til muna , en hingað til hefur hvort tveggja í senn mikill kostnaður og takmörkuð nýting verið helsta hindrun í vegi sólarorku .
Til að yfirvinna vankantana hafa vísindamenn skólans horft til þess að nýta steinefnið perovskite , sem fyrst var uppgötvað fyrir 150 árum .
Steinefnið er mjög algengt og því ódýrt að nota það í hvers konar framleiðslu , en þar að auki er talið að það sé betra en sílíkon við vinnslu á sólarorku í rafmagn .
Þó svo að nýtingin sé enn ekki jafn góð og með sílikoni eru þeir sem standa að rannsókninni bjartsýnir á að hún eigi eftir að aukast .
Auk þess að efnið er ódýrara í framleiðslu er jafnframt vonast til þess að vinna úða sem hægt væri að sprauta á yfirborð efnis til að safna raforku úr sólarljósi .
