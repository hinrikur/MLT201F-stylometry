Aðalsteinn Vestmann opnar málverkasýningu í Mjólkurbúðinni í Listagilinu á Akureyri í dag , laugardag , klukkan 14 .
Á sýningunni sýnir Aðalsteinn akrýlmálverk sem hann hefur nýlega málað og auk þeirra verður hann með eina eldri teikningu og eitt olíumálverk frá námsárunum sínum í Mynd- og handíðaskóla Íslands .
Olíumálverkið er módelmynd sem Aðalsteinn hefur aldrei sýnt áður og sýnir myndin samnemendur hans og kennara , Björn Th. Björnsson , listfræðing og skáld .
Aðrir á myndinni eru Sverrir Haraldsson , Hringur Jóhannesson og Ásta Sigurðardóttir rithöfundur .
Aðalsteinn Vestmann er fæddur á Akureyri 1932 .
Hann lauk námi við teiknikennaradeild Mynd- og handíðaskóla Íslands árið 1951 og starfaði sem teiknikennari við Barnaskólann á Akureyri í nær 40 ár .
Aðalsteinn hefur tekið þátt í mörgum samsýningum og auk þess haldið einkasýningar bæði á Akureyri og í Reykjavík .
Málverkasýning Aðalsteins Vestmanns stendur til 10. ágúst og eru allir velkomnir .
