Sunnudaginn 3. ágúst fara tónleikarnir Stretched Present , eða Teygt nú , fram í Kaldalóni í Hörpu .
Flytjendur verða FluteMachine , flautudúó sem samanstendur af flautuleikurunum Kirsi Ojala og Kirstine Lindemann , Hungry Dragon en það dúó skipa Ásthildur Ákadóttir píanóleikari og Kirstine Lindemann flautuleikari .
Auk þeirra koma fram Noora Nenonen dansari og Ilkka Heinonen , sem leikur á líru með boga .
FluteMachine er flautudúó sem vinnur með nútímatónlist og spuna fyrir blokkflautur og norrænar þjóðlagaflautur .
Hungry Dragon leikur nútímatónlist en tekur mið af gjörningalist og spuna svo nýjar víddir koma í ljós .
Tónleikarnir byrja kl. 14 .
