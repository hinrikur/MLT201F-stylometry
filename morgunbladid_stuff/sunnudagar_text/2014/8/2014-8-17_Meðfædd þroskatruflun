Athyglisbrestur er meðfædd þroskatruflun vegna afbrigðilegs taugaþroska , samkvæmt alþjóðlega viðurkenndum skilgreiningum og þarf að hafa komið fram fyrir tólf ára aldur , að sögn Málfríðar Lorange , sálfræðings .
" Röskunin þarf því að hafa verið til staðar frá unga aldri til þess að við greinum hana sem athyglisbrest .
Undantekning er þó þegar einkenni koma fram eftir alvarleg veikindi sem hafa áhrif á miðtaugakerfið , bæði hjá börnum og fullorðnum , " segir Málfríður .
Henni er ekki kunnugt um rannsóknir sem benda til þess að ofnotkun snjallsíma og annarra tölvunotkunar leiði til athyglisbrestsröskunar .
Athygli okkar mjög næm Eigi að síður skilur Málfríður vel hvað Vífill Atlason er að fara og segir hann alls ekki vera á villigötum með sínar pælingar .
" Athygli okkar er mjög næm fyrir ytra og innra áreiti .
Ef maður er kvíðinn , stressaður , þreyttur eða bara illa sofinn er athyglin ekki upp á sitt besta .
Þegar fólk veikist eru athygli og nýminni oft það fyrsta sem lætur undan , " segir Málfríður .
Nám kallar á einbeitingu og í tilviki flestra fulla einbeitingu .
" Það segir sig sjálft að þegar maður er að læra getur maður ekki verið að gera þúsund aðra hluti á meðan , ætli maður að ná árangri í náminu .
Hugurinn ræður ekki við það að gera of marga hluti í einu og vera stöðugt á útopnu .
Að lesa bók er í raun ekkert frábrugðið því að keyra bíl .
Við erum ekki í símanum á meðan .
Fólk er auðvitað misflinkt í því að skipta athygli sinni en til lengdar stundar enginn nám með þessum hætti , " segir Málfríður .
Hún bætir við að hraðinn í samfélaginu og fjölbreytt og flókin áreiti sem dynja stöðugt á ungu fólki sé áhyggjuefni .
Það sé streituvaldandi og hætta á yfirkeyrslu .
" Í þessu tilviki myndum við þó varla tala um áunninn athyglisbrest en frekar sem almenn og skiljanleg viðbrögð við of miklu áreiti .
Með breyttum venjum , til dæmis að takmarka áreitin og bættri námsteikni ættu einkennin að ganga til baka .
" 