Vefverslunin Mjólkurbúið opnaði nýlega glæsilega verslun á horni Frakkastígs og Laugavegs .
Verslunin sérhæfir sig í fallegum barnavörum , svo sem fatnaði , húsgögnum og leikföngum .
Mjólkurbúið er hugsað fyrir vandláta foreldra en þar eru seldar einstaklega vandaðar tísku- og hönnunarvörur fyrir börn upp að átta ára aldri .
Bríet Ósk Guðrúnardóttir , eigandi verslunarinnar , býður einnig hönnuðum eða öðrum litlum netverslunum að leigja pláss í versluninni .
Þannig myndast skemmtileg stemning og fjölbreytt úrval af vönduðum vörum .
