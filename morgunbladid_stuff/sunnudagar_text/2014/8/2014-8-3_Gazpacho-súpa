1,5 kg ferskir tómatar , afhýddir 2 hvítlauksrif 4 msk .
ólífuolía 4 msk .
sérríedik 1 bolli tómatsafi úr fernu eða flösku salt og pipar ísmolar ( má sleppa ) Bætt við þegar súpan er borin fram : Agúrka , smátt skorin lítill laukur , smátt skorinn græn og rauð paprika , smátt skorin brauðteningar Tómatarnir eru lagðir í sjóðandi vatn og hnífi stungið í hvern , þannig losnar hýðið frá .
Þá er miðjan hreinsuð úr tómötunum og þeir settir í djúpa skál .
Afganginum af hráefninu er svo blandað saman við tómatana og allt maukað saman með töfrasprota eða í matvinnsluvél þar til áferðin er silkimjúk .
Smakkið til með því að bæta pipar eða ediki við .
Súpan er svo kæld og borin fram með brauðteningum , lauk , agúrku og papriku .
Tapas-ostakaka Snittubrauð , skorið í þunnar sneiðar 200 g rjómaostur 3 msk .
flórsykur 1 msk .
vanillusykur 200 g grísk jógúrt eða stífþeyttur rjómi berjasulta Rjómaostur og flórsykur þeytt saman og síðan er annaðhvort rjóma eða jógúrt blandað saman við .
Ein kúfuð matskeið er þá sett á hverja snittu og sulturönd ofan á .
Hvítsúkkulaðimús fyrir 6 6 litlar pavlovur 200 g hvítt súkkulaði frá Milka 2 pelar rjómi 3 ástaraldin Takið fram sex glös .
Leggið litla pavlovu á botninn í hvert glas .
Stífþeytið rjómann .
Bræðið súkkulaðið yfir vatnsbaði , bætið örlitlum rjóma út í súkkulaðið og hrærið þar til það verður kekkjalaust , bætið rjóma út í eftir þörfum .
Þegar súkkulaðið er orðið fljótandi og mjúkt er því þá blandað varlega saman við þeytta rjómann .
Blöndunni er þá hellt í glösin og þau sett í kæli .
Þennan rétt er fínt að útbúa daginn áður .
Rétt áður en eftirrétturinn er borinn fram er hálft ástaraldin kreist yfir hvert glas .
Esqueixada-saltfiskréttur 250 g útvatnaður saltfiskur 3 tómatar 1 laukur 1 græn paprika 10 svartar ólífur 2 msk .
ólífuolía 1 msk .
edik salt svartur pipar Ólífuolía , edik og smá salt og pipar hrært saman .
Saltfiskurinn er skorinn í ræmur .
Tómatar og paprika fræhreinsuð og skorin smátt .
Laukurinn saxaður eins smátt og hægt er .
Öllu er þá hrært varlega saman og olíuleginum bætt við .
Svörtum ólífum dreift yfir .
Aspas með serrano-skinku 3 búnt ferskur grænn aspas 2 msk .
ólífuolía salt og svartur pipar 80 g rifinn parmesanostur safi úr hálfri sítrónu nokkrar sneiðar af fínt skorinni serrano-skinku , helst eftir 18 mánaða verkun Það er sniðugt að kaupa kjötið í sælkerabúð og láta skera það fyrir sig .
Aspas-stönglarnir eru snyrtir og baðaðir upp úr ólífuolíu og salti og pipar .
Parmesanostur rifinn yfir .
Aspasinn er bakaður í ofni við 180°C í u.þ.b. 10 mín .
Aspasinn er lagður á fallegan disk og sítrónusafi kreistur yfir .
Að lokum eru serranosneiðarnar settar í miðjuna .
Tapas með önd Önd Sjávarsalt og pipar timían og rósmarín 2 skornir laukar snittubrauð ferskur mozzarella-ostur Öndin er nudduð með sjávarsalti og pipar , sett í eldfast mót ásamt kryddjurtum og lauk og bökuð við 200°C í 15 mínútur .
Hitinn er svo lækkaður í u.þ.b. 140°C , álpappír settur yfir og öndin bökuð þar til hún er mauksoðin , þetta gæti tekið 2-4 tíma .
Þá er allt kjöt tekið af beinunum og sett í skál ásamt lauk og andarfitu .
Þá er allt hrært saman með gaffli þangað til áferðin líkist grófri kæfu .
Þessi massi er þá settur á snittubrauð , kúfuð matskeið á hverja sneið , og að lokum er mozzarella-osturinn rifinn yfir .
