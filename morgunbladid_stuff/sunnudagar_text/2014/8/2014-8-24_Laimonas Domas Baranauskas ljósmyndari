Ég er frá Litháen og þegar ég var þar í skóla las ég mikið eftir Salomeja Néris , litháískt ljóðskáld .
Þegar ég kom til Íslands fyrir fjórum árum , fimmtán ára gamall , sendi litháísk vinkona mín mér bækur eftir litháíska höfunda og þar á meðal skáldsögu eftir Teklé Kavtaradzé , sem sautján ára gömul skrifaði skáldsöguna , Berfættur í stórborginni um nótt , sem fjallar um strák og vini hans og minnti mig dálítið á sjálfan mig .
Ég las þessa skáldsögu fjórum sinnum og hún er ein af uppáhaldsbókum mínum .
Norska skáldkonan Herbjørg Wassmo er í uppáhaldi , sérstaklega þríleikur hennar um Dinu .
Ég er mjög hrifinn af japanska höfundinum Haruki Murakami og er að lesa 1Q84 og The Wind-Up Bird Chronicle .
Þetta eru fyrstu skáldsögurnar sem ég les á ensku og ég skil allt .
Mig langar til að lesa bækur á íslensku en er dálítið hikandi við að byrja .
En það kemur að því .
Ég hef áhuga á ljósmyndum og skoða mikið ljósmyndabækur .
Ég heyrði ljósmyndarann RAX tala um myndir sínir og ferðalög á sýningu sem hann hélt .
Eftir það fór ég að skoða ljósmyndabækur í Ljósmyndasafninu og fann bók með myndum litháíska ljósmyndarans Antanas Sutkus .
Sú bók var við hliðina á ljósmyndabókum RAX og það gladdi hjarta mitt að sjá ljósmyndara frá heimalandi mínu við hliðina á þessum heimsfræga íslenska ljósmyndara 