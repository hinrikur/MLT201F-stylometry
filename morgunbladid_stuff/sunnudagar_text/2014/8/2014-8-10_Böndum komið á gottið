Aurapúkinn er agalegur sælgætisgrís og fer furðulétt með að klára heilu pokana af gotteríi í einum hvelli .
Jafnvel ef stærð mittismálsins er ekki áhyggjuefni er dýrt að skófla í sig sælgæti í pokavís .
Jafnvel bara eitt auka súkkulaðistykki á dag , margfaldað yfir alla 365 daga ársins , verður að dágóðri upphæð .
Það flækir líka málin að yfirleitt má gera bestu kaupin í stærstu pakkningunum , en sparnaðurinn er lítill ef stórar umbúðirnar auka bara neysluna , eins og virðist vera raunin með menn eins og Aurapúkann .
Eitt bráðeinfalt ráð hefur reynst Aurapúkanum vel .
Hann kaupir sér sælgætispakkningar í hagkvæmri stærð en skammtar sér svo í botninn á bolla eða glasi , eða jafnvel eggjabikar .
Þegar komið er upp í sófa eða að skrifborðinu og skammturinn klárast er letin yfirleitt yfirsterkari lönguninni í meira nammi , svo að stóri pokinn fær að standa óhreyfður í eldhúsinu .
Þegar púkinn stendur aftur upp er mesta sælgætisþörfin liðin hjá .
