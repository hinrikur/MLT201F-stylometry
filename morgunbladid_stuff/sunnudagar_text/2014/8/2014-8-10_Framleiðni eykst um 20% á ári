Starfsemi í sjávarútvegi á Austurlandi er að eflast og margt bendir til að sú þróunin haldi áfram næstu árin .
Þetta er meginniðurstaða úttektar sem unnin er af Ásgeiri Friðriki Heimissyni hagfræðinema við Háskóla Íslands .
Hann kynnir niðurstöður úttektar sinnar í næstu viku en í þessu efni er hann í samstarfi viðAusturbrú , sem er þróunar- og menntasetur Austlendinga .
Mikil áhrif á hagkerfið Úttektin , sem ber heitið Umfang sjávarútvegs á Austfjörðum , nær til sjávarútvegs á Eskifirði , Fáskrúðsfirði , Mjóafirði , Neskaupstað , Seyðisfirði , Stöðvarfirði og Vopnafirði .
Helstu sjávarútvegsfyrirtækin á þessu svæði eru Brimberg hf. , Eskja hf. , Gullberg hf. , Loðnuvinnslan hf. , Síldarvinnslan hf. Þá er næstum öll vinnsla HB Granda hf. á uppsjávarfiski á Vopnafirði .
Í úttektinni er lagt mat á heildarumfang sjávarútvegs þessara fyrirtækja og helstu breytur sundurliðaðar .
Í skýrslunni kemur fram , í tilkynningu frá Austurbrú , að sjávarútvegur af svæðinu hafi mikil áhrif á hagkerfið .
Beint framlag áðurnefndra sjávarútvegsfyrirtækja árið 2012 var 17% af beinu framlagi sjávarútvegs á landsvísu ; 4,2% af landsframleiðslu árið 2012 og útflutningsverðmæti sjávarafurða var um 46 milljarðar eða 17,3% af heildarútflutningsverðmæti sjávarafurða árið 2012 og 7,3% af heildarútflutningsverðmæti Íslendinga það ár .
Skapar mörg störf Mikil uppbygging hefur verið á Austfjörðum og umfang sjávarútvegs á svæðinu vaxið jafnt og þétt , segir Austurbrú Allt bendi til þess að þessi þróun haldi áfram næstu ár .
Framleiðni í sjávarútvegi á svæðinu hafi aukist 20% að meðaltali á ári frá 2005 og mun meira að meðaltali en í öðrum atvinnugreinum og í sjávarútvegi á landsvísu .
Þá er framleiðni vinnuafls í fiskvinnslu á Austfjörðum 25% meiri en á landsvísu .
Niðurstöður úttektarinnar eru sömuleiðis sagðar benda til þess að 3.400 til 4.700 störf í hagkerfinu séu tilkomin vegna umfangs sjávarútvegs eystra , en þar af starfa einungis 618 beint við útveginn – til sjós og lands .
sbs@mbl.is 