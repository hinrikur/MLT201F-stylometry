Á neðstu hæðinni í blokkinni minni er fallegt kaffihús og eigandi þess er vinalegur og fámæltur Persi sem heitir því heimilislega nafni Home ( ísl. Heimir ) .
Þegar ég var tiltölulega nýfluttur í hverfið settist ég á kaffihúsið hjá Home .
Síminn hringdi .
Eftir að hafa hlustað á stutt símtal á framandi tungumáli var gestum staðarins tilkynnt að þeir sem vildu annan kaffibolla ættu að panta hann strax – Home þyrfti að fara .
Eftir sat skúringadrengurinn , sem kunni ekkert á kaffivélina og varaði nýja gesti við að á þessu kaffihúsi væri því miður ekki boðið upp á kaffi .
" No coffee here today ! The owner went to court – it ' s a murder case .
" Home hlaut samstundis viðurnefnið morðinginn .
Á næstu mánuðum urðum við meðleigjendur mínir góðir vinir morðingjans .
Hann var áhugasamur um brennivín og hangikjöt , mælti með stöðum til að heimsækja í Flórída og sauð prýðisgott kaffi .
En fyrir nokkrum vikum þegar ég ætlaði að heimsækja hann var skyndilega eins og þar hefði aldrei verið kaffihús .
Afgreiðsluborðið var tómt , stólar og borð voru hvergi sjáanleg og krítartaflan auð .
Ég er ekki viss um að ég muni nokkurn tímann hitta hann aftur en kannski kíki ég á þessa staði í Flórída .
Einar Aðalsteinsson 