Sjötta bókin úr smiðju danska verðlaunarithöfundarins Jussi Adler-Olsen um rannsóknarlögreglumanninn Carl Mørck og samstarfsfélaga hans í deild Q er væntanleg í Danmörku 24. október og nefnist Den grænseløse ( Sá markalausi ) .
Fyrsta bókin í bókaflokknum um Mørck , Kvinden i buret ( Konan í búrinu ) , kom út 2007 og síðan hefur komið ný bók í flokknum á eins til tveggja ára fresti .
Kvikmynd byggð á fyrstu bókinni var frumsýnd í fyrra þar sem Nikolaj Lie Kaas fór með hlutverk Carls Mørck og 2. október nk. verður kvikmynd byggð á annarri bókinni , Fasandræberne ( Veiðimennirnir ) , frumsýnd í Danmörku .
Þriðja myndin , sem byggist á Flaskepost fra P ( Flöskuskeyti frá P ) , er í vinnslu .
