Reykjavíkurmaraþon hefur í meira en áratug verið fjölmennasta hlaup hvers árs en forskráðir þátttakendur í ár eru 13.003 og er það 9 prósent fjölgun frá því í fyrra .
Þátttakendur í Reykjavíkurmaraþoni Íslandsbanka eru á öllum aldri .
Þau yngstu eru innan við árs gömul og taka þátt í Latabæjarhlaupinu en sá elsti er 91 árs og tekur þátt í 3 km skemmtiskokki .
Elsti maraþonhlauparinn er 88 ára .
Reykjavíkurmaraþon Íslandsbanka er almenningsviðburður , sem allir geta tekið þátt í , ásamt því að vera alþjóðlegt keppnishlaup og Íslandsmeistaramót í maraþoni fyrir afreksfólk .
Þá skemmir það ekki fyrir að hlaupið er til góðs og safna hlauparar því áheitum fyrir fjölda góðgerðarfélaga en rúmlega 4500 hlauparar hafa skráð sig sem góðgerðarhlauparar á hlaupastyrkur.is og er heildarsöfnun áheita komin yfir 55 milljónir króna .
