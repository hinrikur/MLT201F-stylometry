Aðalsteinn Vestmann , listmálari og fyrrverandi myndmenntakennari á Akureyri , er enn með pensilinn á lofti .
Alli , sem verður 82 ára eftir nokkra daga , opnar sýningu í Mjólkurbúðinni í Listagilinu í dag , laugardag .
Listmálarinn leikur sér með liti og form sem fyrr .
Á sýningunni verða nokkur andlit sem margir þekkja en mest litríkar hugrenningar listamannsins á striga .
Alli kenndi myndmennt í fjóra áratugi við Barnaskóla Akureyrar og margs er að minnast .
" Á sínum tíma sendum við myndir eftir krakkana , sem þau fengu oft viðurkenningar fyrir og verðlaun .
Toppurinn var þegar fimm myndir fóru á alheimssýningu árið 1988 , á sama tíma og Ólympíuleikarnir voru í Seoul í Suður-Kóreu .
Þá lenti gullið til Íslands .
Drengur í 5. bekk Barnaskóla Akureyrar fékk fyrstu verðlaun og með öðru var honum boðið til Bessastaða í viðurkenningarskyni .
Þegar hann kom þaðan með mömmu sinni og var spurður hvernig honum hefði svo litist á forsetann , á hann að hafa sagt : " Forsetinn , hún er bara venjuleg kona .
" " Sýning Aðalsteins Vestmanns verður opin að minnsta kosti þessa helgi og næstu , hugsanlega lengur .
