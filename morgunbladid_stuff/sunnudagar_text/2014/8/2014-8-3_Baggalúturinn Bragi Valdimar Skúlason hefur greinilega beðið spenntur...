Baggalúturinn Bragi Valdimar Skúlason hefur greinilega beðið spenntur eftir sólinni í allt sumar til þess eins að tuða yfir hitanum .
" Jæja , þá er loksins hægt að byrja að tuða yfir því að manni sé of heitt , " skrifaði hann í vikunni .
Fjölmiðlamaðurinn og faðirinn Logi Bergmann velti því fyrir sér í vikunni hvort hann ætti ef til vill of mörg börn þar sem hann kippti sér lítið upp við að dætur hans lentu í átökum .
Svona hljóðaði stöðuuppfærsla Loga sem fékk heil 216 " like " : " Stundum gætu viðbrögð mín bent til þess að ég eigi of mörg börn : Brynhildur : Pabbi ! Hrafnhildur henti töng í fótinn á mér .
Logi : Já fínt .
Ég var einmitt að leita að henni .
" Ívar Guðmundsson er greinilega listunnandi og hrifinn af textasmíð Árna Johnsen .
" Árni Johnsen hefur samið margan dægurlagatextann og þetta er einmitt brot úr einum þeirra " Á djúpbláum himninum dillar sér ský uns dagar enn á ný " Þetta er ekkert slor , " skrifaði Ívar sem mun eflaust grípa í gítarinn um verslunarmannahelgina .
Fyrrverandi Ungfrú heim , Lindu Pétursdóttur , verður ekki að finna á skemmtanalífinu næstu helgar ef marka má stöðuuppfærslu sem hún birti í vikunni .
" Klukkan að ganga tíu og ég enn í vinnunni á laugardagskvöldi enda að nógu að huga fyrir haustið í heilsubransanum .
Nota tímann vel meðan dóttir mín er fyrir norðan hjá afa og ömmu .
En nú fer ég alveg að fara heim ...
það er bara svo gaman í vinnunni ! " 