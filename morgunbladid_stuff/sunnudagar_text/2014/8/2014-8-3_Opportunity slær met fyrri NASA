Geimferðarstofnun Bandaríkjanna , NASA , hefur slegið enn eitt metið en að þessu sinni er það Mars Rover rannsóknarflakkarinn sem á í hlut .
Hinn tíu ára gamli flakkari sem nefnist Opportunity hefur keyrt yfir 40 km á plánetunni rauðu , Mars .
Þar með hefur flakkarinn frægi slegið met sovéska flakkarans Lunokhod 2 .
Opportunity lenti á Mars árið 2004 og segir John Callas , yfirmaður rannsóknarsviðs NASA fyrir Mars , að rannsóknarflakkarinn hafi ekki bara keyrt lengra en nokkurt annað mannlegt farartæki á annarri plánetu heldur hafi einnig verið ómetanlegur í öllum rannsóknum stofnunarinnar á plánetunni .
" Þó að Opportunity hafi á seinni árum ekki fengið jafn mikla athygli og systurtæki þess Curiosity hefur það engu að síður verið okkur mikilvægt í öllum rannsóknum og mun verða það áfram .
" Vísindamenn hjá NASA stefna nú að því að keyra rannsóknarflakkarann enn lengra og koma akstursmælinum upp í að minnsta kosti maraþon vegalengd en Opportunity stefnir á Maraþon dal þar sem vísindamenn telja að sé að finna leirkenndan jarðveg sem vert er að rannsaka til að gefa okkur betri skilning á plánetunni .
