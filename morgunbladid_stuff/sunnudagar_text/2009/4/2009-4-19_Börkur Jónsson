Börkur Jónsson , framkvæmdastjóri á Akranesi , fæddist á Akranesi 16. des. 1944 og lést á heimili sínu 4. apríl sl. Foreldrar : Jón Zophonías Sigríksson , stýrimaður og síðar verkamaður á Akranesi og k.h .
Kristjana Vigdís Hafliðadóttir .
Systkini : Hrönn , handavinnukennari , f. 1940 , Ester , f. 1943 , d. sama ár og Þorsteinn , rithöfundur , f. 1953 .
Börkur kvæntist 25. des. 1965 , Valgerði Sólveigu Sigurðardóttur , verslunarmanni , f. 28. júní 1945 í Reykjavík .
Foreldrar hennar voru Sigurður Guðni Jónsson , skipstjóri á Akranesi og k.h .
Sigríður Ólöf Sigurðardóttir .
Börn þeirra : 1 ) Freysteinn Barkar , viðskiptafræðinemi í Reykjavík , f. 26. nóv. 1962 á Akranesi , var kvæntur Árnýju Ólínu Ármannsdóttir , sem er látin .
Dóttir þeirra : Monika , læknanemi .
2 ) Friðmey Barkar , verslunarmaður á Akranesi , f. 5. okt. 1965 á Akranesi , gift Ólafi Þórðarsyni , bifreiðastjóra og knattspyrnuþjálfara .
Börn þeirra : Valgeir , bifreiðastjóri , Ester María , nemi og Vigdís , nemi .
3 ) Brynhildur Barkar , hjúkrunarfræðingur á Akranesi , f. 13. febr .
1971 á Akranesi .
Fyrri maður : Þorkell Pétursson , skipstjóri .
Sonur þeirra : Patrekur Sveinn .
Seinni maður : Rúnar Þór Óskarsson , viðskiptafræðingur .
Börn þeirra : Ísólfur Darri og Benedikt Víkingur .
4 ) Harpa Barkar , hárgreiðslumeistari í Reykjavík , f. 21. nóv. 1973 á Akranesi .
Fyrri maður : Ómar Svavarsson , viðskiptafræðingur .
Synir þeirra : Börkur Tryggvi og Svavar Tryggvi .
Seinni maður : Kolbeinn Árnason , trésmiður .
Börn þeirra : Elín Birta og Árni Dagur .
5 ) Mjöll Barkar , uppeldisfræðingur á Eskifirði , f. 1. febr .
1975 á Akranesi .
Maður hennar : Sigurbjörn Hallsson , rafmagnstæknifræðingur .
Börn þeirra : Hallur Freyr , nemi Börkur Hrafn , nemi Sjöfn Sólveig , nemi og Hringur Logi .
Sonur Barkar og Þóru Elísabetar Hallgrímsdóttur : 6 ) Vignir , rafvirki á Akranesi , f. 25. jan. 1964 á Akranesi .
Kona hans var Birna Gunnlaugsdóttir , kennari .
Sonur þeirra : Matthías Finnur .
Fósturdóttir Vignis : Regína Björk Vignis Sigurðardóttir .
Dóttir Vignis : Birgitta Þura og dóttir hennar er Hafdís María .
Börkur ólst upp á Akranesi , lauk þar gagnfræðaprófi og síðar námi í netagerð .
Næstu ár vann hann að iðn sinni á Nótastöðinni á Akranesi .
Þegar Járnblendiverksmiðjan á Grundartanga var stofnsett fór hann til Noregs til að kynna sér slíka starfsemi og var síðan um mörg ár verkstjóri í Járnblendiverksmiðjunni , en hætti þar störfum árið 2000 og gerði út eigin sendibíl um eins árs skeið .
Hann hafði lengi átt smábáta og gert út frá Akranesi , en árið 2002 sneri hann sér alfarið að útgerð , en lengst af átti hann Hörpu AK 55 .
Hann stofnsetti síðan fiskverkunarfyrirtækið Hafnyt ehf. Útgerðina seldi hann árið 2005 og stofnaði Ísagn ehf. um uppfinningaverkefni sín , m.a. beituframleiðsluvél , en eftir hann liggur mikið hugvit í uppfinningum .
Árið 2006 stofnaði hann Kjarnafisk ehf. um nýja þurrkunartækni til harðfiskgerðar sem hann starfrækti ásamt konu sinni til æviloka .
Tveimur dögum áður en Börkur féll frá var fyrirtæki hans Kjarnafiskur ehf. valið Frumkvöðull Vesturlands 2008 .
Elsku pabbi minn er dáinn .
Pabbi minn var merkur maður , traustur , heiðarlegur , sterkur og hlýr , klettur ef á þurfti að halda , ósérhlífinn og duglegur .
Hann var mjög strangur á sjálfan sig og aðra sem leiddi það af sér að ég vissi alltaf hvar ég hafði hann , já þýddi já og nei þýddi nei .
Ekkert " kannski " svar var til í hans orðabók .
Pabbi var mikill verkfræðingur án háskólaprófs , hann gat allt .
Ef ég gæti aðeins fengið að hitta hann einu sinni enn til að segja honum hvað ég elska hann mikið og fengið að halda utan um sterka skrokkinn hans og halda í stóru hendurnar hans þá mundi ég aldrei , aldrei sleppa .
Ég er ekki búin að fá nægjanlega langan tíma með honum .
Ég bíð eftir að vakna af þessari martröð sem aldrei virðist enda .
Pabbi var stoð mín og stytta í gegnum erfitt tímabil í mínu lífi sem að ég hélt að yrði það erfiðasta sem ég þyrfti að ganga í gegnum , en að missa hann er það erfiðasta sem ég hef upplifað .
Börnin mín hafa misst mikið , afi Börkur er og verður alltaf bestur , hlýjastur og sterkastur .
Pabbi var svo stoltur af því að eiga svona stóran hóp af afkomendum , stoltur af hverjum og einum .
Þegar ég rifja upp stundirnar með pabba í æsku þá var ansi margt brallað , margar minningar eru tengdar Andarkílsá þar sem veiddur var lax og mér kennt að kasta flugu og maríulaxinum var landað í Glerá 1983 , 10 punda hrygna með aðstoð pabba , það var gaman .
Oft fór hann með okkur niður á bryggju að dorga og þá lágu margir marhnútar í valnum .
Hann fór líka með okkur í Akrafjallið að tína egg , hann var snillingur í að sjá hvar hreiður lá .
Pabbi hafði ofboðslega sterka tilfinningu fyrir náttúrunni hvort sem var til sjós , lands eða lofts .
Pabbi var uppátækjasamur , eitt skiptið var mús í stóra hveitisekknum inni í geymslu , hún var fönguð og pabbi fór beint útí skúr að smíða eitt stykki búr með mörgum herbergjum fyrir músina sem fékk nafnið Doddi og þá var komið gæludýr , sem reyndar dó af ofáti .
Pabbi átti alla tíð trillu og hann fékk gæs í netið hjá sér og minn maður mætti með enn eitt gæludýrið heim , vatn látið renna í baðkarið og aumingjan fuglinn fékk nýtt heimili , en ekki lengi því fuglinn skeit út um allt hús ef hann fékk að vera frjáls , mömmu til mikils ama .
Pabbi naut þess að vera til og ætlaði að verða háaldraður maður en því miður gekk það ekki eftir .
Elsku besti pabbi minn , við systkinin öll 6 höfum erft þína stærstu kosti , útsjónasemi , dugnað og heiðarleika og fyrir það þakka ég þér .
Að eiga pabba einsog þig er best í heimi .
Elsku pabbi minn , ég sakna þín sárt , ég fyrirgef þér ákvörðun þína að kveðja þennan heim og mun muna þig alla tíð fyrir það hver þú varst .
Nú skaltu hvíla í friði og megi góður guð gæta þín , blómstra í himins gili elsku besti pabbi minn. Þín elskandi dóttir , Harpa Barkar .
