HJÁLPARSTARF kirkjunnar hefur á fyrstu mánuðum ársins fengið yfir 200% fleiri beiðnir um aðstoð en á sama tíma í fyrra .
Áður tók stofnunin á móti beiðnum frá 120-130 fjölskyldum á mánuði en nú er sá fjöldi kominn vel yfir 400 .
Flestar hafa beiðnirnar komið af höfuðborgarsvæðinu og Suðurnesjum .
Að sögn Vilborgar Oddsdóttur , sem veitir innanlandsaðstoð Hjálparstarfs kirkjunnar forstöðu , hefur hjálparbeiðnum til presta á landsbyggðinni fjölgað að undanförnu , m.a. á Austfjörðum .
Nýir hópar fólks hafa bæst við , ekki síst yngri fjölskyldur þar sem algengt er að foreldrar séu á aldrinum 20-39 ára .
Karlar og konur eru jafnmörg en áður voru konur mun fleiri .
" Við sjáum einnig alltof marga krakka á aldrinum 18-23 ára , sem ekki voru í skóla og hafa misst sína vinnu , " segir Vilborg .
| 28 