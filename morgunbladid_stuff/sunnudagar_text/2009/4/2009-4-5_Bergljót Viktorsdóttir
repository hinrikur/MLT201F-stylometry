Bergljót Viktorsdóttir fæddist á Siglufirði 5. nóvember 1957 .
Hún lést á krabbameinslækningadeild Landspítalans við Hringbraut 12. mars 2009 .
Foreldrar hennar voru Ólöf Anna Ólafsdóttir verslunarkona , f. á Ísafirði 6. nóvember 1929 , d. 22. janúar 2005 , og Viktor Þorkelsson apótekari , f. í Siglufirði 25. mars 1923 , d. 13. júlí 1994 .
Systkini Bergljótar eru Ólafur Guðlaugur Viktorsson , f. 9. janúar 1949 , Steinar Viktorsson f. 30. mars 1952 , og Hafsteinn Viktorsson , f. 13. janúar 1965 .
Eiginmaður Bergljótar er Eysteinn Þórir Yngvason atvinnurekandi , f. í Reykjavík 8. maí 1955 .
Foreldrar hans eru Guðrún Jóhanna Helgadóttir prestsfrú , f. í Keflavík 7. september 1927 , og Séra Yngvi Þórir Árnason , f. í Reykjavík 17. september 1916 , d. 4. febrúar 1991 .
Bergljót og Eysteinn eignuðust þrjá syni , þeir eru : 1 ) Ægir Þór Eysteinsson fréttamaður , f. 3. nóvember 1977 , sambýliskona Margrét Hannesdóttir .
2 ) Gísli Jóhann Eysteinsson viðskiptafræðingur , f. 30. september 1980 , sambýliskona Margrét Reynisdóttir , þau eiga nýfætt stúlkubarn .
3 ) Yngvi Þórir Eysteinsson útvarpsmaður , f. 2. nóvember 1987 , sambýliskona Jónína Berta Stefánsdóttir .
Bergljót og Eysteinn bjuggu alla tíð í Reykjavík .
Fyrstu árin á Laugavegi í miðbæ Reykjavíkur og síðar í Breiðholti .
Þau fluttu svo á Kleppsveg í Laugarneshverfi og bjuggu þar um árabil , þar til þau fluttu á Sunnuveg 17 í Langholtshverfi vorið 1996 .
Bergljót starfaði hjá Innkaupastofnun Reykjavíkurborgar í nokkur ár , eða þar til hún og eiginmaður hennar hófu sjálfstæðan atvinnurekstur .
Útför Bergljótar verður gerð frá Langholtskirkju í dag , 24. mars , og hefst athöfnin klukkan 15 .
Frænka mín og vinkona er látin , langt um aldur fram .
Fregnin um alvarleg veikindi hennar kom eins og þungt högg á okkur öll sem þekktum hana og aðeins nokkrum dögum seinna var hún öll .
Okkur finnst forlögin grimm , að taka 51 árs gamla konu frá fjölskyldu sinni og fyrsta barnabarninu , sem var á leiðinni í heiminn , en okkur er ekki ætlað að skilja svona ákvörðun .
Bella var nett og falleg kona , alltaf vel klædd og flott .
Hún var hvers manns hugljúfi , glaðleg og ræðin .
Lét hún sér annt um fólkið sitt og vildi allt gera fyrir vini sína og fjölskyldu .
Nú er hennar sárt saknað og er hugur okkar hjá Eysteini , sonunum og allri fjölskyldunni , því þeirra missir er sárastur .
Hvíl í friði , elsku Bella .
Edda frænka .
