SÍFELLT vinsælla er að starfsmenn noti fartölvur við vinnu sína .
Það opnar fyrir ýmsa notkunarmöguleika og er þá t.d. auðvelt að vinna hvar sem er , hvort sem er úti á vettvangi eða heima , og líka hægt að brjóta upp vinnudaginn með því að standa upp frá skrifborðinu og t.d. vinna um stund í mjúkum sófa .
En þeir sem þurfa að nota fartölvur við vinnu sína þekkja eflaust flestir hvað tölvan getur átt það til að hitna mikið þegar hún situr í kjöltunni .
Stundum getur hitinn orðið töluverður og valdið verulegum óþægindum , og jafnvel sársauka .
Það getur líka valdið álagi á háls og hendur hvað skjárinn er langt niðri og lyklaborðið sömuleiðis .
Hönnuðir Logitech hafa nú smíðað það sem það sem þeir kalla Comfort Lapdesk , til að létta fartölvueigendum lífið .
Um er að ræða spjald sem hallar tölvunni um 12 gráður og færir skjáinn þannig í betri hæð .
Á annarri hlið spjaldsins er svo mjúkur púði sem meðal annars gegnir þvi hlutverki að verja líkamann fyrir hitanum sem getur komið frá tölvunni .
Comfort Lapdesk frá Logitech fæst hjá IOD í Nóatúni .
