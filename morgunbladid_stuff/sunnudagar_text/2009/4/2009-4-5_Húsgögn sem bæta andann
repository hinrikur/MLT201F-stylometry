Eftir Ásgeir Ingvarsson asgeiri@mbl.is SIGURÐUR Sverrisson hjá Pingpong.is segir það hafa færst í aukana hjá íslenskum fyrirtækjum undanfarin ár að koma upp lítilli leikjaaðstöðu á skrifstofunni .
" Ég seldi t.d. tölvuleikjafyrirtæki fótboltaspil fyrir nokkrum árum , og þar var tilgangurinn meðal annars að fá starfsmennina til að standa upp frá tölvuskjánum við og við og losa um spennu , " segir Sigurður og bætir við að fótboltaspilið hafi verið mikið notað þar á bæ .
" Hingað kemur fólk frá alls kyns fyrirtækjum að kaupa spilatæki , og sums staðar hefur jafnvel heyrst af starfsmönnum sem hafa farið áfram á alþjóðleg fótboltaspilamót .
" Hörkuhreyfing í borðtennis Annað vinsælt leiktæki er borðtennisborðið .
" Vinsældir þeirra féllu niður um tíma en eru nú að aukast aftur .
Á meðan fótboltaspilin eru einfaldari hreyfing og losa aðallega um spennu og létta andann , þá er borðtennis hörkuíþrótt ef spilað er af kappi .
Ef menn kunna að nota bakhöndina og forhöndina rétt þá eru þeir ekki bara að brjóta upp daginn og hrista skankana heldur fá þeir heilmikla líkamsrækt út úr leiknum .
" Sigurður segir minna fara fyrir leikjum á borð við billjard og pílukast .
" Þó var eitthvað um það síðustu ár að keypt væru stór og mikil pool- og snókerborð á skrifstofur .
Pílukastið er algengara , sennilega vegna þess að ekki þarf mikið pláss til að stunda dart og búnaðurinn kostar ekki mikið , " útskýrir hann .
" Ég veit að í einu tryggingarfélagi er pílukastið mikið stundað , og inn á milli símtala tekinn stuttur leikur og svo kannski aftur í lok vinnudags .
Þetta lífgar upp á vinnudaginn og skapar ákveðna tilhlökkun og jákvæðni meðal starfsmanna .
" Brýtur upp daginn og bætir andann Að sögn Sigurðar þurfa þessi leiktæki ekki að vera dýr , en þó þurfi að gæta þess að velja vandaðri tæki þegar von er á mikilli notkun .
" Ég verð var við það hjá mínum viðskiptavinum að þessi leikföng verða fljótt bráðnauðsynleg fyrir lífið á skrifstofunni .
Í kringum fótboltaspilið eða billjardborðið verður til léttara andrúmsloft og betri tengsl milli starfsmanna , " segir hann .
" Það er ekki óalgengt að ég fái hingað til mín menn sem hafa verið á vinnustað með svona tækjum , en síðan fært sig yfir í annað fyrirtæki , og koma þá til að kaupa spil fyrir nýja vinnustaðinn .
Það er því greinilegt að menn hafa bæði gaman af þesu og hafa trú á að svona tæki séu góð fyrir starfsemina .
" www.pingpong.is 