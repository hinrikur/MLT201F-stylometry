" VIÐHORFIÐ einkenndist lengi af einangrun og vernd og fötluðu fólki var markvisst haldið fyrir utan samfélagið með því að loka það inni á stofnunum .
Sú var tíðin að börn hlupu fram hjá Kópavogshælinu til að smitast ekki .
Vanþekkingin var svo mikil , " segir Hanna Björg Sigurjónsdóttir , lektor í fötlunarfræði við Háskóla Íslands .
Fötlunarfræði er ung fræðigrein sem hafnar einhliða læknisfræðilegum skilgreiningum á fötlun en leggur þess í stað áherslu á félagslegan skilning og þátt menningar og umhverfis í að skapa og viðhalda fötlun .
Nemendur í fötlunarfræði hafa fjölbreyttan bakgrunn svo sem heimspeki , táknmálstúlkun , bókmenntafræði , sjúkraþjálfun , þroskaþjálfun , iðjuþjálfun , guðfræði , hjúkrunarfræði , félagsráðgjöf og uppeldis- og menntunarfræði .
Betur má ef duga skal Viðhorf til fatlaðra einkennist ekki lengur af fáfræði og hræðslu , en betur má ef duga skal , að sögn Hönnu Bjargar .
Hún segir fötlun almennt skilgreinda sem frávik og fyrir bragðið séu fatlaðir oft og tíðum álitnir minna virði en annað fólk í samfélaginu .
Hún bendir á að þetta byggist ekki á mannvonsku , heldur fáfræði .
Algengt sé að komið sé öðruvísi fram við fatlað fólk en aðra .
" Það er til dæmis alltaf jafnskrýtið að heyra fólk hækka róminn þegar það ávarpar mann í hjólastól .
Í flestum tilvikum eru þetta ósjálfráð viðbrögð .
" Húmor beittasta vopnið " Fordómarnir eru ekki horfnir en mín tilfinning er sú að þetta komi allt með kalda vatninu , " segir Eva Þórdís Ebenezersdóttir þjóðfræðinemi .
" Sjálf er ég heppin að því leyti að mín fötlun sést ekki mikið nema ég fari út í stuttu pilsi á sumrin .
Ég hef raunar voðalega gaman af því að gera það og sjokkera fólk pínulítið , " segir hún hlæjandi .
Hún segir húmorinn vera eitt beittasta vopn fatlaðra .
| 22 