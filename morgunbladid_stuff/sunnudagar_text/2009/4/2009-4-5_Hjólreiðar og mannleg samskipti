MÉR hefur stundum dottið í hug að skrifa grein í Moggann .
Um daginn sá ég grein um hjólreiðar allt árið , sem sagt að hjóla á reiðhjóli allan veturinn í Reykjavík ! Ekki nennti ég að svara greininni en fann þó að ég hafði eitthvað að segja .
Ég á engan bíl og er slæmur í ökkla og mér leiðist að fara í strætó þannig að ég er oftast á mínu reiðhjóli .
Ég nota nagladekk á veturna .
Ég he fengið þessi dekk á góðu verði og þar sem nagladekk eru misdýr og misgóð kaupi ég þau dekk sem eru svona " nokkuð góð " .
Svo er það sálfræðilega hliðin á hjólreiðum .
Mitt prinsipp , þ.e. grundvallarregla , er það að þvælast sem minnst fyrir bílunum .
Ég hjóla í vinnuna frá Sóltúni og til Loftleiða .
Ég bíð eftir að bílarnir fari upp Nóatúnsbrekkuna og þá legg ég af stað .
Ef mikil ófærð er á gangstéttum reynir á samvinnu milli mín og bílstjóra .
Ég er kannski að hjóla á Nóatúninu frá Skipholtinu og heyri í bíl .
Þá hjóla ég á nöglunum upp á klakann og bíllinn kemst fram hjá .
Við erum öll að flýta okkur , hvort sem við erum á Bens eða hjóli .
Um konur í bókinni " AEV junior " Ég gaf nýlega út sjálfsævisögu .
Bókin heitir " AEV junior , " ( junior merkir sá yngri .
) Undirtitill er : Alexander E. Valdimarsson : Sjálfsævisaga .
Bókin fæst í nokkrum bókaverslunum .
( Í viðtali við mig , sem birtist á baksíðu Moggans , er skýrt frá því að bókin eigi að koma út í aðeins 100 eintökum .
Vegna viðtalsins ákvað ég að láta prenta meira .
) Ég hef nokkrar áhyggjur af því að jafnréttiskonur reiðist mér , vegna þess að ég segi farir mínar ekki sléttar af viðskiptum við konurnar í lífi mínu .
En málið er það að ég er menntaður sem raunvísindamaður og þess vegna skoða ég veröldina með vissum gleraugum .
Hver er sannleikurinn um konur , ( þ.e. frá mínu sjónarmiði ) ? Ég lýsi því sem gerðist .
Ég safna upplýsingum .
Svo heldur vísindalegt ferli áfram .
Hvert var ástand viðkomandi kvenna frá ýmsum sjónarmiðum : Tilfinningalega , vitsmunalega , þroskastig , samband við annað fólk ? Á bak við allt þetta er að sjálfsögðu mitt eigið ástand og hvernig það breyttist .
Mannleg samskipti Torfi heitinn ( eldri sonur minn ) sagði einu sinni við mig , að sá sem sigraði í slagsmálum væri eiginlega sá sem væri brjálaðri .
Hann mundi slá fyrst , af meiri krafti og á hættulega staði á höfðinu .
Ég spyr sjálfan mig : Hvers vegna myndi ég aldrei vera sá brjálaði ? Til að svara heimspekilegri spurningu er ágætt að byrja á því að taka dæmi : Eitt sinn sem oftar stóð yfir líffræðiorgía .
Einn af hressari kennurunum kom til mín og sagði að ég væri aumingi .
Hvernig brást ég við ? Varð ég brjálaður og sló hann samstundis á hættulegan stað ? Nei .
Í fyrsta lagi var hann kennari minn sem mér þótti vænt um .
Í öðru lagi hef ég aldrei á ævinni slegið neinn þannig högg .
( Í bók minni er því lýst , þegar sterkur 7 ára strákur sló mig þungt högg undir vinstra kjálkabarðið .
Ég var 8 ára og hefði getað svarað fyrir mig .
Ég hafði komið inn á lóð stráksins og eldri bróður hans til þess að reyna að stofna til vináttu við þá .
Því gekk ég sorgmæddur í huga í burtu .
Samskiptum mínum við þá bræður var lokið .
) Nú vildi ég ( ef ég kynni það ) fara í heimspekilegan spurningaleik .
Hvernig væri hægt að tengja þessar örsögur við myndun tengsla og samskipta milli fólks á Íslandi kreppunnar í dag ? Ég kann ekki að horfast æ dýpra í augu við fólk eins og ég sé konur gera .
Ég hef undanfarið verið að æfa mig í ýmsu sem varðar mannleg samskipti : a ) Æfa mig framan við spegil í grettum og brosum , b ) Tala við unga konu sem ég rekst á þannig , að hún finni á röddinni og öðru að ég sé þess trausts verður , að hún gefi mér hálfa mínútu af lífi sínu í vinsamlega samræðu .
Þá ungur ég var heyrði ég aldrei talað um " mannleg samskipti " .
Nú er þetta orðið undirstöðuatriði í bisness-miðuðu samfélaginu .
Ég býst við að flest baráttufólk berjist fyrir því sem því þykir vænst um .
Núna þykir mér vænt um bókina mína .
Bók líður vel ef einhverjir lesa hana , og lesa hana vel .
Ég vona að væntanlegir lesendur hafi ánægju af lestrinum og myndunum í bókinni .
Höfundur er rithöfundur , líffræðingur og vaskari .
