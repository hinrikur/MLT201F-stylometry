Eftir Ásgeir Ingvarsson asgeiri@mbl.is SÍMINN kynnir um þessar mundir bætta þjónustu við fyrirtæki með Netverðinum : " Þetta er lausn sem gerir kleift að stýra netnotkun , auka öryggi , veita góða yfirsýn og draga úr kostnaði , " segir Margrét Stefánsdóttir upplýsingafulltrúi hjá Símanum .
Betri stjórn á netinu Margrét segir óvarlega netnotkun geta verið vandamál í rekstri fyrirtækja .
Bæði geti vírusar og aðrar óværur borist inn í tölvukerfið gegnum vefsíður og samskiptasvæði , en ekki síður getur mikið niðurhal og nethangs orðið baggi á rekstrinum .
" Með netverðinum er hægt að loka fyrir ákveðnar síður eða síðuhópa og stýra þannig hvers konar netumferð er leyfileg innan fyrirtækisins .
Netvörðurinn hleypir t.d. notendum ekki inn á sýkt vefsvæði þar sem hætta er á að vírus eða ormur sýki tölvuna , og hægt er að stýra aðgangi að samskiptasíðum eins og Facebook og Myspace eða síðum sem hala niður miklum gögnum eins og Youtube , " útskýrir Margrét .
" Ekki hvað síst er með Netverðinum hægt að fá yfirsýn yfir netnotkunina , bæði hjá fyrirtækinu öllu , ákveðnum hópum eða deildum , eða stökum starfsmönnum , og þannig fylgjast með hvort netnotkunin sé með eðlilegum hætti .
" Hjálpartæki en ekki njósnatæki Margrét leggur á það áherslu að Netverðinum er ekki ætlað að gera fyrirtækjum kleift að njósna um netnotkun starfsmanna : " Lög um persónuvernd veita starfsmönnum ákveðin réttindi og er t.d. ekki hægt að skoða netnotkun starfsfólks nema þeim hafi verið gert ljóst að neteftirlit er til staðar , " segir hún .
" Starfsmenn þurfa að vita að þeim er treyst , og að Netvörðurinn er notaður á skynsamlegan hátt .
Við erum öll mannleg , og alltaf hægt að gleyma sér yfir skemmtilegum vefsíðum og samskiptavefjum , en þá getur Netvörðurinn hjálpað til , t.d. með því að hafa opið fyrir aðgang að afþreyingarvefjum í ákveðinn tíma á dag , jafnvel á afmörkuðum frítímum starfsmanna eins og í hádegi og kaffihléi .
" Varasamar vefsíður Netvörðurinn gegnir einnig mikilvægu hlutverki í vörnum gegn tölvuóværu : " Í dag berast flestir vírusar gegnum vefsíður og gegnum hlekki í tölvupóstum .
Hefðbundnar vírusvarnir gera ekki ráð fyrir þessari smitleið og nýta tölvuþrjótar sér það í auknum mæli .
Netvörðurinn hindrar aðgang að þessum vefsvæðum og getur því forðað fyrirtækinu frá tjóni og töfum , " segir Margrét .
Sem dæmi um þann ávinning sem hlotist hefur af Netverðinum nefnir Margrét fyrirtæki sem lokaði fyrir aðgang að svoköllðum torrent-vefsíðum , þar sem sækja má kvikmyndir og aðrar stórar skrár : " Internetumferðin fór niður um 65 til 70% strax fyrsta mánuðinn , og það þrátt fyrir að fyrirtækið hefði áður bannað starfsmönnum að nota torrent-síður , " segir hún .
" Aðrir hafa séð allt að 95% minnkun á streymi með því að loka fyrir síður eins og Youtube .
" Sniðið að ólíkum þörfum Netvörðurinn gagnast ekki aðeins hjá fyrirtækjum þar sem mestöll starfsemi fer fram með tölvunotkun : " Í menntaskóla þar sem Netvörðurinn var tekinn í notkun til að hafa yfirsýn yfir notkun nemenda voru á einum mánuði stöðvuð 325 njósnaforrit , 95 óværur og lokað á 663 síður sem innihalda klám .
" Margrét bendir á að auðvelt sé að sníða Netvörðinn að þörfum á hverjum stað : " Í stærri fyrirtækjum er t.d. algengt að nota MSN-spjallforritið sem vinnutól til samskipta á milli starfsmanna .
Með netverðinum má hafa MSN opið , en koma í veg fyrir að tekið sé við skrám sem sendar eru gegnum forritið , því þar leynast oft skæðir vírusar .
" Í hnotskurn » Niðurhal af torrent-síðum og myndbandasíðum getur verið dýrt fyrir fyrirtæki .
» Netvörðurinn gerir kleift að loka fyrir ákveðnar síður eða síðuhópa en halda öðrum opnum .
» Forritið ver tölvukerfið einnig fyrir hættulegum vefsíðum sem smita vírusum » Netvörðurinn er notaður í menntaskóla og lokaði þar á einum mánuði fyrir aðgang að rösklega 660 klámsíðum og stöðvaði 325 njósnaforrit .
www.siminn.is 