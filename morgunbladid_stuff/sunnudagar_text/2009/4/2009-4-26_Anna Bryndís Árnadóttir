Anna Bryndís Árnadóttir fæddist á Akureyri 27.ágúst 1947 .
Hún lést á Fjórðungssjúkrahúsinu á Akureyri þann 12.apríl síðastliðinn .
Foreldrar Önnu Bryndísar voru hjónin Árni Jóhannesson vélstjóri á Akureyri , f. 1894 , d. 1958 og Elísabet Sumarrós Jakobsdóttir húsfreyja á Akureyri , f. 1912 , d. 1992 .
Systkini hennar eru Gunnar , f. 1938 , Björgvin , f. 1939 , d. 1960 , Guðmundur , f. 1943 , d. 2005 , Guðlaug , f. 1946 , Jakob , f. 1949 , Edda , f. 1952 .
Synir Önnu Bryndísar eru Guðmundur Árni Þorvaldsson , f. 1965 og Einar Breiðfjörð Magnússon , f. 1967 , d. 2002 .
Sambýlismaður hennar er Jón Árni Elísson f. 1950. Anna Bryndís var jarðsungin frá Akureyrarkirkju föstudaginn 17. apríl síðastliðinn .
Sæll er sá , er situr í skjóli hins hæsta , sá er gistir í skugga hins almáttka , sá er segir við Drottin : " hæli mitt og háborg , Guð minn , er ég trúi á ! " Sálmur 91 , vers 1 & 2 .
Þegar mér bárust fréttir af því að æskuvinkona mín væri látin á páskadag þá fannst mér það vel við hæfi að svona kona skyldi kveðja þennan heim einmitt á upprisudegi frelsarans .
Anna Binna eins og hún var alltaf kölluð er samofin minningum mínum frá því við vorum smábörn , við lékum okkur saman og vorum mörg sumur í sveit saman .
Alla tíð hefur Anna og fjölskylda hennar verið í lífi minnar fjölskyldu .
Anna Binna var forkur , dugleg og ákaflega heiðarleg og góð manneskja kát og skemmtileg og mörg glappaskotin gerðum við saman á unglingsárum , en Anna Binna var alltaf hress og sagði " björgum þessu bara " , þegar við vorum búnar að koma okkur í vanda .
Einn haustdag 1964 sagði hún galvösk " Villa ég þarf að kynna þig fyrir sveitadurg " og þarna sá ég manninn minn í fyrsta sinn .
Já ég á önnu Binnu margt að þakka og alltaf get ég dáðst að því hvað hún var dugleg að koma sér áfram með drengina sína og margar minningar á ég frá því ég bjó í Baldursheimi og hún kom snemma morguns arkandi yfir túnið með Guðmund Árna og Einar og við skröfuðum og hlógum langt fram á kvöld .
Anna Binna var einhvern vegin svo skemmtilega frökk og stundum fannst nú Jóni mínum nóg um uppátæki okkar .
Já það eru sannarlega margar góðar minningar sem við hjónin eigum sem tengjast Önnu Binnu og þegar við horfum til baka þökkum við góðum Guði fyrir að hafa fengið að kynnast Önnu Binnu og fjölskyldu hennar , fengið að kynnast þrautseigju hennar og æðruleysi .
Aldrei heyrði ég hana kvarta þó lífið væri ekki alltaf létt , það eru svona konur sem gera líf okkar auðugra og betra , manni dettur einhvern veginn ekki í hug að einn dag setjist maður niður og skrifi fátækleg orð á blað til að kveðja æskuvini sína en í sorginni þakkar maður Guði fyrir allar góðu minningarnar .
Elsku Árni , Guðmundur Árni , systkini og fjölskyldur , hugur minn er hjá ykkur , megi góður Guð blessa ykkur öll .
Blessuð sé minning góðrar vinkonu .
Ég kveð þig kæra Anna mínog klökkvi í hjarta mér er ég þakka öll hlýju brosin þín .
Guð blessar og er með þér. Kveðja frá Villu og Nonna .
Vilborgu ( Villu ) og Jóni ( Nonna ) .
