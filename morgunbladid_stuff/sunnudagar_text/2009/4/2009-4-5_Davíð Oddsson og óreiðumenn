Á UNDANFÖRNUM vikum og mánuðum hefur mikið verið rætt um hið alræmda bankahrun .
Eitt af því minnisverðasta úr þeirri umræðu er í mínum huga viðtalið við Davíð Oddsson í Kastljósi RÚV í upphafi þess .
Þar sagði Davíð að þjóðin myndi ekki greiða skuldir óreiðumanna í útlöndum .
Davíð hafði á þessu sterkar skoðanir , enda ekki skrýtið , því ef einhver stjórnmálamaður hefur reynslu af álíka gjörðum , þá er það Davíð .
Þannig háttar til , að þegar Davíð var borgarstjóri árið 1985 , þá bjargaði Davíð " óreiðumönnum " í Ísbirninum hf. , með þátttöku í stofnun Granda hf. , er kvóti 4 togara var lagður til björgunar Ísbirninum hf. Um er að ræða kvótann af Hjörleifi RE , Snorra Sturlusyni RE , Otto Þorlákssyni RE og Jóni Baldvinssyni RE .
Líklega hefði kvóti þessara togara verið um 1.100 tonn að meðaltali á árinu 2008 en kvótaverð var ca .
2.300 kr / kg .
í lok þess árs .
Þetta þýðir að Davíð fórnaði kvóta , að verðmæti kr. 10.120 milljónum / kr. á verðlagi ársins 2008 til björgunar óreiðumanna .
Eins væri hægt að reikna hvað hefði fengist fyrir kvótann í leigutekjur á þeim 22 árum sem liðin eru síðan Ísbjarnarfjölskyldunni var bjargað frá gjaldþroti .
Svipuð upphæð hefði fengist í kvótaleigu eða ca .
10 milljarðar / kr. en kvóti að verðmæti a.m.k. 10 milljarðar / kr hefði verið áfram í eigu Reykvíkinga .
Hitt er einnig staðreynd , að Davíð stóð fyrir því , sem forsætisráðherra ásamt Geir Harde , Halldóri Ásgrímssyni og Valgerði Sverrisdóttur að afhenda ríkisbanka á silfurfati til einkavina með þeim afleiðingum , að þjóðin er í dag næstum gjaldþrota .
GUÐMUNDUR ÞORKELL BJARNASON , fyrrverandi fiskverkandi .
Frá Guðmundi Þorkeli Bjarnasyni 