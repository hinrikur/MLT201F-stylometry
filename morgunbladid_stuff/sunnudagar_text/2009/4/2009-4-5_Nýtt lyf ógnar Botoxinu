BOTOX hefur eytt áhyggjuhrukkum af enni margra frá því að það kom á markað fyrir sjö árum , þótt ekki sé efnið nógu öflugt til að eyða áhyggjunum að baki .
Nú setur framleiðandi Botox í brýrnar af áhyggjum vegna yfirvofandi samkeppni frá nýjum hrukkubana , Reloxin .
Bandaríska dagblaðið New York Times skýrði frá því á miðvikudag að reiknað væri með að bandaríska lyfjaeftirlitið samþykkti markaðssetningu ReloxinsSkip to next paragraph .
Efnið er sagt fljótvirkara en Botox og endast lengur , en Botox þarf að endurnýja á um fjögurra mánaða fresti .
Læknar , sem unnið hafa að rannsóknum á nýja hrukkubananum hafa undanfarið fullyrt í bandarískum fjölmiðlum að hann taki forvera sínum fram að öllu leyti .
Bandaríski framleiðandi efnisins , Medicis Pharmaceutical , er þegar farinn að reikna með milljónum í kassann .
Fyrirtækið á þó ekki heiðurinn af nýjunginni , því franska fyrirtækið Ipsen setti efnið á markað fyrir nokkru .
En Bandaríkin eru draumamarkaðurinn fyrir hrukkubana , það vita framleiðendur af því að hafa fylgst með velgengni Botox .
Þörf á endurmenntun Þótt fyrstu rannsóknir lækna í Bandaríkjunum bendi til yfirburða Reloxins eru þó þeir annmarkar á , að enn hafa aðeins verið gerðar fremur litlar rannsóknir .
New York Times hefur eftir Dr. Berthold Rzany að gera þurfi rannsóknir á stórum hópi , a.m.k. 300 manns , til að fá marktækar niðurstöður um hvort lyfið endist lengur .
Það myndi hins vegar skipta töluverðu máli fyrir neytendur , því bæði lyfin eru dýr og því munar um að þurfa ekki að fara á fjögurra mánaða fresti til að þurrka út hrukkur og svipbrigði .
Þótt Reloxin fari á markað í Bandaríkjunum tekur að líkindum tíma fyrir lyfið að ná jafnmikilli útbreiðslu og Botox .
Viðmælendur New York Times segja lækna þurfa á endurmenntun að halda .
Þeir þurfi að þreifa sig áfram með skammta , hvort lyfið dugir aðeins fyrir hrukku milli augna , eða líka við gagnaugu og munn .
