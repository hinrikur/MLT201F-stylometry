26. apríl 1839 Kvæðið Íslands minni ( Þið þekkið fold ...
) eftir Jónas Hallgrímsson var frumflutt í samsæti til heiðurs Þorgeiri Guðmundssyni í Kaupmannahöfn .
26. apríl 1906 Tvö skip , Anna Sophia frá Ísafirði og Kristján frá Stykkishólmi , fórust í óveðri og með þeim tuttugu menn .
26. apríl 1944 Gamall öskuhaugur kom í ljós þegar verið var að grafa fyrir húsi við Tjarnargötu í Reykjavík .
Þar fundust bein úr svínum , geirfugli og fleiri dýrum .
Jafnvel var talið að þetta hafi verið öskuhaugur Ingólfs Arnarsonar .
26. apríl 1966 Akraborg kom í síðasta sinn til Borgarness .
Þá hafði áætlunarferðum með skipum milli Reykjavíkur og Borgarness verið haldið uppi í hálfan áttunda áratug .
26. apríl 1979 Ríkisstjórnin samþykkti að heimila umtalsverðar hækkanir á opinberri þjónustu .
Áburður hækkaði um 52% , rafmagn um 30% , heitt vatn um 20-30% , fargjöld strætisvagna um 25% og sement um 23% .
Dagar Íslands | Jónas Ragnarsson 