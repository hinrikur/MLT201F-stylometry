STJÖRNURNAR úr kvikmyndinni Slumdog Millionaire , Dev Patel og Freida Pinto , hafa sést í kossaleik og virtust ekkert vilja fela það .
Sagt er að þau hafi verið par síðustu mánuði og það sást til þeirra á kaffihúsi í Ísrael , þar sem Pinto mun vera við kvikmyndaleik þessar vikurnar .
Leikararnir hafa að vísu þráfaldlega neitað því að þau séu í tilhugalífinu , en engu að síður sögðu aðrir kaffihúsagestir að þau hefðu vart haft hendurnar hvort af öðru og varir þeirra hefðu ratað saman .
" Þau virtust býsna hamingjusöm , " sagði eitt vitnið .
" Og þeim virtist standa á sama þótt sæist til þeirra .
Dev gat ekki hætt að stara á hana og hún þrýsti sér upp að honum .
Þau störðu hvort í augu annars .
" Í Slumdog Millionaire léku þau æskuvini sem urðu ástfangnir .
Meðleikari þeirra , Bollywoodstjarnan Anil Kapoor , fullyrti í febrúar að þau Patel og Pinto væru að hittast á laun .
