Eftir Pétur Blöndal pebl@mbl.is Ekki kom til greina að íslenskir togarar yrðu nýttir í hernaðaraðgerðum .
Það kom skýrt fram í heimsókn þriggja íslenskra ráðherra til Washington fyrir undirskrift Atlantshafssáttmálans fyrir 60 árum .
Í viðamikilli úttekt á aðdraganda þess kemur fram að óformlegar þreifingar hófust 7. desember árið 1948 .
Er sagan rakin frá þeim degi til 4. apríl árið 1949 , en þá skrifaði Bjarni Benediktsson utanríkisráðherra undir sáttmálann fyrir hönd Íslands .
Í úttektinni er stuðst við ræður , bréf og minnisblöð úr fórum Bjarna , sem eru í vörslu Borgarskjalasafnsins og hafa sum hver aldrei birst , en verða opnuð fræðimönnum um næstu mánaðamót .
Samskiptin einkennast af varkárni af hálfu Bjarna , sem hélt fast við kröfuna um vopnlaust Ísland .
| 18 