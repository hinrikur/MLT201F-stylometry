HINN 16. febrúar birtist grein í Morgunblaðinu eftir Árna Mathiesen , fv. ráðherra , sem vert er að hafa að leiðar ljósi á framtíðarbrautum þeirrar viðreisnar sem framundan er .
Í greininni eru á mjög skýran og heiðarlegan hátt gerð skil þeim mistökum sem voru gerð á nýliðnum árum og þau staðsett og greind .
Þá er og sett fram krafa um skýra framtíðarstefnu og hugarfarsbreytingu .
Við lestur greinarinnar finnst mér Árni vera að leggja sitt af mörkum til að landsmenn geti gengið sameinaðir að því stóra verkefni sem endurreisn íslenska lýðveldisins er á grundvelli raunverulegrar þjóðarsáttar .
Hafi hann þökk fyrir .
Það er einmitt krafa allra landsmanna sem lifa við raunverulega jarðtengingu við fósturjörðina að stjórnmálamenn leggi af þá innantómu þrætubókarlist sem einkennt hefur íslenska stjórnmálaumræðu allan lýðveldistímann og einhendi sér í raunverulega vitræna rökræðu um endurreisn og styrkingu varna í sjálfstæðisbaráttu þjóðarinnar .
Nýliðna " núið " er á enda runnið enda einkenni þess fráhvarf frá mjúkum mannlegum gildum , friðhelgi einkalífsins , almennum tryggingaréttindum og jöfnuði milli landsmanna .
Tímabilið var tími hinna hörðu gilda þar sem afbökuð og heimatilbúin lögmál markaðs- og peningahyggju eru voru allsráðandi .
Ef unga fólkið á morgun yrði spurt hvað það væri sem skipti þjóðina mestu máli þegar til framtíðar væri horft , þá held ég að svarið yrði að í landinu fái þrifist réttlátt samfélag með blómlegu atvinnulífi í sátt við náttúru landsins .
Skáldið frá Kötlum sem hafði hugleitt þessi mál landsins komst að sömu niðurstöðu : Þannig mælti mitt land .
– Og ég reis upp úr rúst þeirrar ráð lausu borgar , er féll .
Og hin dagelska sól skein á dauðblakka þúst og brá dýrðlegum roða yfir fell .
Og ég gekk upp á hæðina hljóður og sæll , mér var horfin öll iðrun og sorg , og sem herra míns lífs , en ei hégómans þræll , lagði ég hornstein að ann arri borg .
Fremsta krafa landsmanna er auðvitað að auka hag sinn – efla menningu sína – skapa börnum sínum þau skilyrði til hugar og handar að sambærilegt sé við það besta í samfélagi þjóða í nútíð og framtíð .
En umfram allt viljum við vera Íslendingar og taka þátt í íslenskri sjálfstæðisbaráttu – baráttunni sem aldrei lýkur .
Við viljum taka þátt í að brjóta hverja þá ógnaröldu er á þjóð okkar kann að skella – eins og harðar bergnasir okkar sæbröttu strandar brjóta þungar og svalar öldur Atlantshafsins .
Við verðum líka að efla samkennd og réttlæti með þjóðinni , milli byggða og milli manna – og þjóða .
En eins og fram kemur í lokaerindi skáldsins hefur okkar fallega gjöfula land með fallvötn , jarðhita , gjöful fiskimið og gróðurmold hvíslað að honum sínar kröfur og bendir okkur á leiðir : Og nú flyt ég til þín þessi alvöruorð , Sem mitt ættarland hvíslaði að mér .
Ekki einungis bindur ósk þess við borð , lífið allt krefst hins sama af þér .
Hvað er ég ? Hvað ert þú ? Hvað er hún ? Hvað er hann ? Sama hönd , sama önd , sama blóð .
Að slá skjaldborg um réttlætið , maður við mann , það er menningin , íslenska þjóð ! ( Jóhannes úr Kötlum .
) ERLING GARÐAR JÓNASSON , tæknifræðingur , fv. rafveitustjóri .
Frá Erlingi Garðari Jónassyni 