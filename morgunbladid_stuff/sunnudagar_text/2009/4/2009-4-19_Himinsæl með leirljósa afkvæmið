Laxamýri | Vorið er í nánd en í Þingeyjarsýslu er mikill snjór á túnum og lítið um beit enn sem komið er .
Hestar eru víðast hvar á fullri gjöf , en frost hefur verið á nóttunni undanfarið og snjórinn lítið sigið .
Þetta litla leirljósa folald í Reykjahverfi virðist ánægt með tilveruna en það er nýfætt og fær næga mjólk hjá hryssunni , sem trúlega er himinsæl með afkvæmið .
Fólk vonast til að sumar og vetur frjósi saman og vorið verði gott .
