Sumir ráðherrar virðast hafa misskilið hlutverk sitt í ríkisstjórn , sem horfist í augu við einhvern mesta niðurskurð ríkisútgjalda , sem nokkru sinni hefur þurft að ráðast í .
Kolbrún Halldórsdóttir umhverfisráðherra var á dögunum spurð um niðurskurð á fjárframlögum til þjóðgarðsins á Snæfellsnesi , sem ákveðinn var í tíð fyrri ríkisstjórnar .
Ráðherrann sagði í fréttum RÚV : " Það sem er mjög miður er að það skyldi hafa verið skorið niður fjárframlag til gestastofu í þjóðgarðinum Snæfellsjökli um 50 milljónir [ ...
] En það breytir ekki því að ég sko , það er ekkert sem mælir þessu bót .
" Ekkert sem mælir því bót að því sé frestað að byggja gestastofu fyrir ferðamenn ? Ekki einu sinni það að íslenzka ríkið er á hausnum og ýmis brýnni verkefni ? Í sama viðtali lifnaði aðeins yfir umhverfisráðherranum þegar hún lýsti hugmynd sinni um nýja ríkisstofnun : " Þjóðgarðastofnun Íslands , sem hefði með stjórnsýslu með öllum þjóðgörðunum okkar að gera og ég tel það vera svona eitt af því sem við þurfum að fara að huga að alveg á næstu , í nánustu framtíð , að gera slíkar breytingar .
" Þetta er í fullu samræmi við erindi Kolbrúnar á ársfundi Umhverfisstofnunar .
Þar sagði hún : " Mín sýn til framtíðar gengur út á það að umhverfisráðuneytið fái hliðstæða stöðu í Stjórnarráði Íslands og ráðuneyti fjármála og efnahagsmála .
" 