19. apríl 1246 Haugsnessfundur , mannskæðasta orrusta á Íslandi , var háð í Blönduhlíð í Skagafirði .
Um 100 manns féllu .
Þar áttust við Brandur Kolbeinsson og Þórður kakali .
Með bardaganum leið veldi Ásbirninga á vestanverðu Norður landi undir lok .
19. apríl 1950 Einu lengsta verkfalli Íslandssögunnar lauk , en það hafði staðið í 109 daga .
Flugvirkjar hjá Loftleiðum og Flugfélagi Íslands höfðu farið fram á 20% launahækkun en sömdu um 5,8% hækkun og 2% greiðslu í sjúkrasjóð .
19. apríl 1954 Fermingarbörn á Akureyri klæddust hvítum kyrtlum " til að spara foreldrum barnanna peninga og forðast að fermingin verði nokkurs konar tískusýning , " eins og það var orðað í Morgunblaðinu .
Er þetta talið upphaf þess sem síðan hefur tíðkast .
19. apríl 2000 Nýtt húsnæði Listasafns Reykjavíkur í Hafnarhúsinu var formlega opnað .
Endurnýjun á húsinu hafði staðið í tvö ár .
19. apríl 2002 Ólafur Ragnar Grímsson , forseti Íslands , átti fund með Vladimír Pútín , forseta Rússlands , í Moskvu .
Ólafur var þá í opinberri heimsókn í Rússlandi .
Hann sagði við Morgunblaðið að fundurinn hefði verið " með þeim innihaldsríkustu af þessu tagi " .
19. apríl 2004 Þátturinn " Nýjasta tækni og vísindi " var á dagskrá Sjónvarpsins í síðasta sinn .
Hann hóf göngu sína 1967 .
Dagar Íslands | Jónas Ragnarsson 