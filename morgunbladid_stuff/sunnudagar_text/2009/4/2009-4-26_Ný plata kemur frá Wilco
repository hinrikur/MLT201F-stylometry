LÍNUR eru að skýrast hvað næstu plötu gæðasveitarinnar Wilco varðar .
Að vísu er hún án heitis eins og er en hún kemur út þann 30. júní í gegnum Nonesuch .
Til að róa þá allra óþolinmóðustu var mynddiskur gefinn út fyrir helgi , þar sem rakað er saman tónleikaupptökum frá síðasta ári .
Kallast hann Ashes of American Flags og situr hann sem stendur í efsta sæti Billboardlistans yfir tónlistarmynddiska .
Söngkonan Feist aðstoðar Wilco-liða á plötunni og lagalisti hefur verið birtur þar sem finna má heiti eins og " Wilco The Song " , " Bull Black Nova " og " Country Disappeared " .
Leiðtoginn , Jeff Tweedy , segir að þeir hafi nostrað meira við lög í hljóðveri en áður og notað það sem nokkurs konar hljóðfæri .
Síðustu plötur Wilco , Sky Blue Sky , A Ghost is Born og Yankee Hotel Foxtrot hafa verið mærðar mjög af gagnrýnendum út um heim allan og víst að margir bíða spenntir eftir þessum nýja skammti .
