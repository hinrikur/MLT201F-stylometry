TÓNLISTARKONAN Elín Ey , sem gaf út hinn einkar efnilega frumburð See you in Dreamland á síðasta ári , fékk óvænt boð um spilamennsku í Kaliforníu fyrir helgina .
Fer hún út á þriðjudaginn og verður í tvær vikur og mun troða upp í San Francisco og L.A .
og víðar ef allt gengur að óskum .
Elín segir þetta litla klúbba en hún hyggist harka út fleiri " gigg " .
Ætlunin er að kynna plötuna og selja eins og kostur er eftir tónleika .
Til að mæta ferðakostnaði heldur hún tónleika á Café Cultura í kvöld kl. 22 ásamt fleirum .
Miss Mount , eða Myrra Rós , treður upp , systkinin Ellen Kristjánsdóttir og KK koma einnig fram , Lay Low ætlar að plokka nokkur lög og dúettinn Pikknikk sömuleiðis .
Aðgangseyrir er litlar 1000 kr. en krumpaðir , úr sér gengnir dollarar eru einnig vel þegnir .
arnart@mbl.is 