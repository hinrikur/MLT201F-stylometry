Hvorugkynsnafnorðið ranimosk er skrýtið og skemmtilegt orð sem ekki stendur í neinum beinum tengslum við önnur kunnugleg orð málsins , segir á vef Stofnunar Árna Magnússonar í íslenskum fræðum , þar sem tekin eru m.a. eftirfarandi dæmi um notkun orðsins : * Ranimoskið í þessum furðuheimi smiðjunnar verður þeim mun hnýsilegra sem við vitum minni deili á því .
( Ritmálssafn OH ; úr Undir kalstjörnu eftir Sigurð A. Magnússon .
) * Við hnutum um spýtur og annað ranimosk á gólfinu .
( Textasafn OH .
) Nefnd eru dæmi þar sem orðinu bregður fyrir í fleiri myndum ; ranímosk , ranamosk og jafnvel rennimosk .
* Í loftinu var umhorfs einsog venja er til á skammbitum ; rusl og ranímorsk hafði safnast fyrir í tuttugu og fimm ár .
( Ritmálssafn OH ; úr Sjöstafakverinu eftir Halldór Kiljan Laxness .
) * Auk þess sá hún að ýmiskonar drasl og ranamosk hafði verið hreinsað úr varpanum .
( Ritmálssafn OH ; úr Vorköld jörð eftir Ólaf Jóhann Sigurðsson .
) Íslensk orðabók skýrir orðið sem skran , samansafn af lítilsverðum hlutum , ryk á eða í skotum , mosarusl .
Í barnabókinni Herra Jóla í þýðingu Guðna Kolbeinssonar kemur þessi setning fyrir : " Og á slaginu átta opnaði herra Kjáni pakkann sinn , rafknúið , sjálfvirkt , stafrænt , tölvustýrt ranímosk " 