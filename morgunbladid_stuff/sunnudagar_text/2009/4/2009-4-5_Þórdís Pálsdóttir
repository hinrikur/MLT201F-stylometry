Þórdís Pálsdóttir fæddist í Hvarfi í Víðidal V-Hún .
25. apríl 1927 .
Hún andaðist á dvalarheimilinu Grund 27. mars sl. Foreldrar hennar voru Elísabet Ágústa Gísladóttir húsfreyja í Hvarfi , f. 26. sept. 1904 , d. 1. jan. 1989 , og Páll Vídalín Guðmundsson bóndi í Hvarfi , f. 3. apríl 1897 , d. 11. nóv. 1971 .
Þórdís átti þrjú systkini , Kristínu , f. 4. júní 1925 , d. 13. febr .
1933 , Guðmund , f. 6. júní 1931 , og Gísla Unnstein , f. 21. júlí 1936 , d. 21. des. 2006 , kvæntur Guðríði Haraldsdóttur , f. 24. febr .
1932 .
Þórdís giftist Jóni Bergssyni , f. 16. nóv. 1927 , syni Bergs Jónssonar , f. 24. sept. 1989 , d. 18. okt. 1953 , og Guðbjargar Lilju Jónsdóttur , f. 10. júlí 1903 , d. 18. mars 1932 .
Börn Þórdísar og Jóns eru : 1 ) Guðbjörg Lilja Jónsdóttir , f. 15. júní 1951 , maki Snorri Guðmundsson , f. 2. sept. 1951 , börn þeirra eru : a ) Jón Þór Andrésson , f. 23. júní 1969 , sonur Andrésar Andréssonar , f. 15. febr .
1951 , maki Erla Erlendsdóttir , f. 16. sept. 1974 , börn þeirra eru Erlendur Óskarsson , f. 5. jan. 1998 , og óskírður Jónsson , f. 2. febr .
2009. b ) Guðmundur , f. 16. sept. 1977 , maki Pála Gunnarsdóttir , f. 22. jan. 1982 , börn þeirra eru Anna Lilja , f. 14. maí 1999 , móðir er Hafdís Arinbjarnardóttir , f. 23. jan. 1979 , og Katrín Katla , f. 12. ágúst 2006. c ) Elsa Þórdís , f. 29. okt. 1986 , maki Einar Hjaltason , f. 23. júní 1984 .
2 ) Þorbjörg Kristín Jónsdóttir , f. 17. okt. 1952 , maki Þórður Haukur Ásgeirsson , f. 6. des. 1953 , börn þeirra eru : a ) Ásgeir , f. 22. ágúst 1971 , maki Þorbjörg Sveinsdóttir , f. 4. ágúst 1972 , börn þeirra eru Alexander Freyr Einarsson , f. 22. mars 1990 , sonur Einars Páls Tamini , f. 15. jan. 1969 , Stefán Haukur , f. 24. febr .
1999 , Torfi Sveinn , f. 19. júlí 2004. b ) Þórdís , f. 15. júlí 1978 , maki Gunnar Tryggvi Halldórsson , f. 14. mars 1979 , börn þeirra eru : Halldór Smári , f. 12. des. 2001 , og Elísabet Kristín , f. 29. jan. 2008 .
3 ) Bergur Jónsson , f. 14. ágúst 1954 , maki María Jörgensdóttir , f. 13. júlí 1957 , börn þeirra eru : a ) Aðalheiður Elín , f. 22. febr .
1979 , maki Guðmundur Ólafsson , f. 24. febr .
1977 , börn þeirra eru María Björk , f. 23. júlí 2006 , og Hugrún , f. 17. ágúst 2008. b ) Guðbjörg Lilja , f. 14. okt. 1981 , sonur Anton Snær Guðjónsson , f. 25. mars 2002. c ) Jón Anton , f. 28. jan. 1989 .
4 ) Páll Vídalín Jónsson , f. 5. okt. 1966 , maki Brigit Jónsson , f. 12. júní 1976 , börn þeirra eru : a ) Magnús Vídalín , f. 6. des. 1994 , sonur Sigríðar Magnúsdóttur , f. 9. okt. 1964 , b ) Daníel Vídalín , f. 11. mars 2005 , og c ) Oliver Vídalín , f. 29. feb. 2009 .
Þórdís bjó lengst af á Ljósvallagötu 8 og í Mávahlíð 34 í Reykjavík .
Hún gekk í skóla á Miðhópi í Víðidal og síðan á Laugarvatni .
Þórdís starfaði við ýmis störf í Reykjavík á kaffihúsum og sem þerna á Herjólfi .
Eftir að börnin voru uppkomin starfaði hún við afgreiðslustörf m.a. í Briddebakaríi á Hverfisgötunni og síðustu starfsárin við heimahjúkrun hjá öldruðum sem hún hafði mikla ánægju af .
Þórdís var jarðsungin frá Fossvogskirkju 1. apríl .
Kveðja frá dóttur og tengdasyni .
Þú áttir þrek og hafðir verk að vinna , og varst þér sjálfri hlífðarlaus og hörð .
Þú vaktir yfir velferð barna þinna .
Þú vildir rækta þeirra ættarjörð .
Frá æsku varst þú gædd þeim góða anda , sem gefur þjóðum ást til sinna landa Og eykur þeirra afl og trú .
En það er eðli mjúkra móðurhanda að miðla gjöfum – eins og þú .
Ég flyt þér , móðir , þakkir þúsundfaldar , og þjóðin öll má heyra kvæði mitt .
Er Íslands mestu mæður verða taldar , þá mun það hljóma fagurt , nafnið þitt .
Blessuð sé öll þín barátta og vinna .
Blessað sé hús þitt , garður feðra minna , sem geymir lengi gömul spor .
Haf hjartans þakkir , blessun barna þinna .
– og bráðum kemur eilíft vor ( Davíð Stefánsson frá Fagraskógi .
) Takk fyrir allt elsku mamma , guð blessi þig .
Þorbjörg og Haukur .
Elsku amma mín og langamma Elsku hjartans amma mín er dáin .
Hennar mun ég ávallt minnast með hlýju og með bros á vör en einnig með söknuði í hjarta .
Það er skrítin tilfinning að kveðja ömmu sem hefur fylgt mér alla ævi og ávallt verið til staðar .
Þegar ég vissi að þú færir senn að kveðja okkur , þá fór ég ósjálfrátt að rifja upp allar góðu minningarnar .
Þegar ég hugsa um ömmu þá kemur margt upp í hugann .
Ís , hún átti alltaf ís og ef hann var ekki til þá lagði hún á sig ferðalag niður í bæ til að kaupa ís .
Því að hann var bestur í ákveðinni búð þar .
Kleinur , hún bauð alltaf upp á kleinur þegar ég kom í heimsókn og ef ekki kleinur þá pönnukökur .
Nokkrum sinnum fórum við amma á kaffihús .
Ein ferð er mér minnisstæð .
Amma var dugleg að ganga og hún gekk oft um Miklatún .
Kaffihúsið á Kjarvalsstöðum var henni því ofarlega í huga og fórum við þangað .
En fyrst fórum við í göngutúr um garðinn .
Amma þekkti öll listaverkin þar með nafni sem og höfunda þeirra .
Einnig gat hún sagt mér eitt og annað um sögu þeirra .
Amma mundi alltaf eftir manni hvort sem það voru jól , afmæli eða páskar .
Hún vissi alltaf hvað ég var að fást við .
Hvort sem ég var í vinnu eða skólanum .
Hún fylgdist alltaf vel með .
Þegar María Björk fæddist þá kom amma fljótlega í heimsókn .
Hún spjallaði við prinsessuna og kallaði hana litla gullið .
Þegar sú stutta var aðeins ósátt þá strauk amma fæturna á henni .
Amma sagði mér að þetta fyndist litlu krílunum þægilegt ef þau væru óróleg .
Þetta ráð hef ég af og til nýtt mér og er þetta mér kær og góð minning um ömmu mína .
Að lokum langar mig að segja frá heimsókn minni til ömmu á sunnudaginn var .
Þá var hún orðin orkulaus og þreytt .
En ekki klikkaði hún þar á smáatriðunum .
Bróðir minn var nýbúinn að vera í heimsókn .
Amma sagði : " Mikið er hann bróðir þinn orðinn myndarlegur , bíða stelpurnar ekki eftir honum í röðum ? " Elsku amma , ég gleðst yfir ótal minningum og veit að þú vakir yfir mér og mínum .
Takk fyrir mig .
Elín , María Björk og Hugrún .
