TÓNLISTARMAÐURINN Eberg fagnaði útgáfu sinnar þriðju breiðskífu , Antidote , með útgáfutónleikum á Sódómu Reykjavík á miðvikudagskvöldið , síðasta vetrardag .
Tónlist Ebergs hefur víða vakið athygli en lög úr fyrri verkum hafa fengið að hljóma í vinsælum sjónvarpsþáttunum á borð við The O.C .
og Veronica Mars auk þess sem lagið " Inside Your Head " var notað í fyrstu iPhone-auglýsingunni vestanhafs .
Eberg hafði sér til halds og trausts hljómsveit sem skipuð er vel völdum hljóðfæraleikurum , eins og sjá má á meðfylgjandi myndum .
