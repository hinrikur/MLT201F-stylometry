Saga NÚ ER að líða að kosningum .
Stjórnmálamenn ljúga öllu , fimm mínútum fyrir bankahrunið sögðu þeir sem stjórnuðu Íslandi að við værum ríkust og best í heimi .
Þeir vita ekki hvað siðferði er .
Bjóðast til að pakka öllum inn í dúnsæng ef við bara kjósum þá .
Spilltir .
Spilltur , spilltari , því meiri spilling því betra .
Hvernig væri að Íslendingar fengju alþjóðlegan dómstól til að skoða og rétta yfir verkum íslenskra stjórnmálamanna undanfarin ár ? Spilltir .
Núna sitja þeir á feitum rössunum með ofurlaunin og ræða skattahækkun á lágtekjufólkið .
Þeir minnast ekki einu orði á ofurlaun sín , sem tekin eru að mestum hluta af lágtekjufólkinu .
Á meðan situr alvöru fólkið í skuldafangelsi heima hjá sér og allt að því sveltur .
Hvers konar spilling stjórnar Íslandi ? Einkavinavæddu Sjálfstæðisflokkurinn og Framsóknarflokkurinn allt heila klappið .
Skiptu þeir á milli sín bönkunum og sjávarútveginum .
Í sjávarútveginum eru ca .
30.000 þúsund störf ef allt er eðlilegt .
Einkavinavæddi Davíð Oddsson dómstólana þegar hann réð marga vini sína í Hæstarétt og aðra í aðra dómstóla á Íslandi .
Hver á Ísland ? Verður Hæstiréttur einhvern tímann trúverðugur eftir þetta ? Það er ekkert tjáningar- og atvinnufrelsi eftir á Íslandi .
Spilltur , spilltari spilltastur .
Það er öllum stjórnmálaflokkum um að kenna hvernig komið er fyrir Íslendingum , það eru allir stjórnmálamenn á Íslandi spilltir .
Hvar eru tíu þúsund milljarðarnir sem haldið er að hafi horfið úr íslenska hagkerfinu ? Útrásarvíkingarnir sóuðu einhverju , en hvar er restin af peningunum ? Þeir kunna ekki að skammast sín , vegna þess að þeir vita ekki hvað siðferði er .
Jón H. Valsson .
Kæru landsmenn ÉG ÆTLA að biðja þá kjósendur , sem áður hafa styrkt Sjálfstæðisflokkinn , að gera það aftur í næstu kosningum .
Ég hef rekið mig á það í gegnum tíðina , bæði í atvinnu og kristilegu starfi , að ef eitthvað þarf að gera þá gera sjálfstæðismenn það vel .
Það er mín reynsla .
Unnur Elíasardóttir .
Sýndarmennska ÞAR sem flokkarnir eru búnir að birta bókhald sitt , vil ég benda á að ekki er allt rétt sem kemur fram í bókhaldinu .
Af tilviljun var mér sýndur tölvupóstur sem rataði nú ekki alveg rétta leið , þar sá ég að hjá Samfylkingunni , sem var alveg búin að hvítþvo sig , var ýmislegt sem vantaði .
Rétt skal vera rétt .
Kjósandi .
Eyrnalokkur tapaðist GULLEYRNALOKKUR með hvítri perlu frá Flora Danica tapaðist um síðastliðin mánaðamót .
Líklegir staðir eru Laxakvísl , Árskógar eða Akraland .
Finnandi vinsamlegast hringi í síma 588 4407 eða 869 4407 .
Svarað í síma 5691100 frá 10-12 velvakandi@mbl.is 