Landbúnaðarstefna Vinstri grænna , sem samþykkt var á landsfundi fyrir skemmstu , hefur ekki vakið verðskuldaða athygli .
Vinstri græn vilja auðvitað auka styrki til landbúnaðarins .
Þau vilja til dæmis auka niðurgreiðslur á rafmagni svo hægt sé að rækta meira grænmeti í gróðurhúsum .
Og þótt VG sé á móti stóriðju , vill flokkurinn stefna að byggingu áburðarverksmiðju " hið fyrsta " og koma í veg fyrir að áburðarnotkun dragist saman .
Ætli það passi við sjálfbæru umhverfisstefnuna ? Langáhugaverðasti parturinn snýr að kornrækt : " Efla skal rannsóknir og þróun á hveitirækt á Íslandi og stefna að því að landið verði sjálfbært hvað hveiti varðar eins skjótt og auðið er , " segir VG .
Íslenzku hveitihaugarnir kalla auðvitað á nýja aðstöðu : " Auka þarf kornbirgðir landsins og stefnt skal að byggingu birgðastöðva fyrir korn , " segja vinstri græn .
Það mætti halda að VG byggist við kjarnorkustríði .
Og þó – því að flokkurinn ætlar að friðlýsa Ísland fyrir kjarnorkuvopnum .
Hvað ætli það muni kosta skattgreiðendur að gera Ísland sjálfbært um hveiti , sem ræktað er með mun hagkvæmari hætti í ótal hlýrri löndum ? Eða að byggja kornturnana ? Átta 28% kjósenda , sem segjast styðja VG í skoðanakönnunum , sig á því upp á hvers konar bull þeir eru að skrifa ? 