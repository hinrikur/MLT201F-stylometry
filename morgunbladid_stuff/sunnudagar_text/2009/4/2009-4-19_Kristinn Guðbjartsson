Kristinn Guðbjartsson fæddist í Reykjavík 25. september 1982 .
Hann lést á heimili sínu laugardaginn 21. mars 2009 .
Móðir hans er María Ólöf Baldursdóttir , f. 24. október 1949 og faðir hans er Guðbjartur Jónsson Sigurðsson , f. í Reykjavík 9. desember 1956 .
Móðuramma Kristins er Margrét Pálsdóttir , f. í Vestmannaeyjum 6. október 1925 og móðurafi William Baldur Shirreffs , f. í Aberdeen á Skotlandi 25. nóvember 1921 .
Föðuramma Kristins er Jóhanna Gíslína Gísladóttir , f. á Ísafirði 12. júlí 1921 , d. 13. ágúst 1978 og föðurafi Sigurður Þórarinn Oddsson , f. á Bakkakoti í Kjalarneshreppi í Kjós. , 27. júlí 1920 .
Systkini Kristins sammæðra eru Grétar Örn , f. í Reykjavík 22. júní 1967 , Páll , f. í Reykjavík 29. september 1969 , Vilhjálmur Viðar , f. í Reykjavík 5. janúar 1971 , og Margrét , f. í Reykjavík 7. ágúst 1973 , Valdimarsbörn .
Samfeðra er María Ósk , f. í Reykjavík 4. desember 1975 og albróðir Kristins er Alexander Aron , f. í Reykjavík 10. júní 1979 .
Unnusta Kristins er Íris Ísberg , f. í Reykjavík 20. okt. 1986 .
Útför Kristins verður gerð frá Grafarvogskirkju í dag , 2. apríl , og hefst athöfnin klukkan 13 .
Elsku Kiddi besti vinur minn dáinn , það að þurfa að ganga í gegnum svona missir og að skrifa minningagrein um besta vin sinn sem var manni sem bróðir er það erfiðasta sem ég hef þurft að gera .
Þú varst mér svo mikið nánasti einstaklingurinn í mínu lífi , allveg síðan við kynntumst fyrst þá leið varla dagur á milli sem við töluðum ekki saman , við gátum talað saman um allt og ég á eftir að halda áfram að tala við þig , þótt ég fái ekki svar tilbaka kannski þá veit ég það að þú heyrir í mér .
Það þarf ekki að lýsa því hvernig maður þú varst allir sem þekkja eða þekktu til þín vissu hversu mikill dýrlingur þú varst , einfaldlega besti maður sem gengið hefur á jörðinni alltaf til í að hjálpa öllum alveg sama í hvernig aðstæðum það var , þú sást alltaf það góða í fólki svo hjálpfús og yndislegur alltaf .
Þú hjálpaðir mér í gegnum marga erfiðleika , já og öllum .
Þú varst alltaf fyrstur til að koma og hressa fólk við og fá það til að brosa .
Þú hringdir alltaf í mig og spurðir " Stjáni líður þér illa " Og það er eins og þú hafir vitað hvernig mér leið í hvert skipti maður gat varla sagt orð þá varstu kominn til mín og við förum á rúntinn eða eitthvað það þurfti bara smá tíma með þér til að komast í gott skap .
Mér fannst það alltaf svo gaman að rökræða hluti við þig þótt ég vissi að þú hefðir rétt fyrir þér þá varstu alltaf svo æstur , hringdir í Alexender eða pabba þinn , og mér fannst það svo fyndið því þú tókst þessu svo alvarlega það var alltaf stutt í grínið hjá okkur .
Bestu tímar lífs míns allir tímar með þér .
Þú varst móður þinni stoð og stytta og talaðir um hvað þú elskaðir hana mikið og alla fjölskylduna og írisi og okkur strákana og þú sýndir það í verki og hug .
Með svo stórt hjarta enda vissi ég ekki um neitt sem þú varst hræddur við nema kannski um líðan annara .
Þú varst alltaf svo mikill prakkari og komst manni alltaf til að hlægja og brosa alveg sama hversu illa manni leið .
Það var alltaf nóg að tala við þig til að manni leið betur .
Ég á alltaf eftir að sakna allra þeirra tíma sem við eyddum saman öll þessi ár , minningar sem verða alltaf efst í huga mínum allt mitt líf .
Ég á þér allt mitt líf að þakka .
Þú gerðir mig að betri manni með þinni visku og þú kenndir mér margt um lífið sem enginn annar hefði nokkurn tíman getað gert því nokkurn veginn þá leistu á lífið öðrum augum en sumir gera .
Ég veit að þú ert hjá Guði núna að hjálpa honum og gefa honum ráð .
Ég er varla búinn að átta mig á þessu öllu saman að þú sért farinn frá okkur kletturinn okkar aðal maðurinn , lífið verður aldrei eins án þín en þú lifir með okkur í minningunum .
Ég væri svo til í að fá að faðma þig aftur eins og þú varst vanur að gera og segja ég elska þig bróðir og segja þér hvað mér þótti vænt um þig .
Takk fyrir allt elsku Kiddi minn fyrir að gefa mér þann heiður að fá að kynnast þér og að fá að eyða öllum þessum æðislegu árum með þér .
Þú varst minn besti vinur , bróðir , sálfræðingur og allt þar á milli .
Ég sendi fjölskyldu , Írisi Ísberg og öllum vinum og vandamönnum innilegrar samúðarkveðjur .
Megi Guð vaka yfir okkur og styrkja á þessum erfiðu sorgartímum .
Farinn ertu frá okkar vinur minn kær .
Þitt blíða bros sem skein alltaf svo skært , þú gafst frá þér svo mikið af öllu því sem þér var kært .
Ég veit að þótt þú sért hjá Guði þá veit ég að þú vakir yfir okkur þú varst ljósið í lífi okkar Hvíl í friði bróðir , þín verður svo sárt saknað .
Guð geymi þig og varðveiti .
Ég elska þig .
Þinn vinur að eilífu , Kristján H Ísfeld Einarsson .
