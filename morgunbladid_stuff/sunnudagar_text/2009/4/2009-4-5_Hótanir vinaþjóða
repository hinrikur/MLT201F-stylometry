NÚ HÓTA " vinir okkar " Norðmenn og Bretar refsiaðgerðum vegna veiða Íslendinga á makríl innan íslenskrar lögsögu .
Hvað myndu þessar fyrrum vinaþjóðir segja um það ef við Íslendingar færum að skipta okkur af veiðum í þeirra eigin landhelgi ? Það er ekki langt síðan Norðmenn stunduðu af ásettu ráði rányrkju á smásíld innan sinnar lögsögu til þess að koma í veg fyrir að þessi sama síld yxi upp og yrði síðar að veiðistofni á norsk-íslenska síldarstofninum í lögsögu Íslands .
Norðmenn og Bretar hafa ítrekað komið í veg fyrir að Íslendingar fengju kvóta úr makrílsstofninum til að vernda eigin hagsmuni .
Er eitthvað athugavert við það að við gerum slíkt og hið sama , ef þeir eru ekki til viðræðu um að semja um okkar hlut í stofninum sem nú syndir frjáls innan íslenskrar lögsögu ? Það er til marks um eiginhagsmunastefnu þessara þjóða í fiskveiðimálum að þær höfðu um aldaraðir , áður en við urðum sjálfstæð þjóð , stundað rányrkju á Íslandsmiðum , og jafnvel löngu eftir það ( Bretar í þorskastríðunum ) .
Norðmenn hafa aldrei getað fyrirgefið okkur það að við skyldum yfirgefa þeirra ástkæra föðurland til þess að stofna nýtt ríki og verða ný þjóð í eigin frjálsu landi .
Þeir skyldu þó minnast þess að við varðveittum sögu þeirra og menningu sem annars væri e.t.v. gleymd og þá væri litið á þá sjálfa sem einhverskonar danskan eða sænskan minnihluta .
Bretar hafa alltaf í sinni sögu beitt aðrar þjóðir ofbeldi og halda að þeir séu ennþá stórveldi .
Þið kunnið ekki að skammast ykkar , litlu Bretar .
Þið eruð ekki lengur stórir .
Bara peð í Evrópusambandinu sem verðið að lúta fyrirmælum frá Brussel .
" Shame on you " .
Þið beittuð okkur ofbeldi í landhelgismálunum og þið beittuð okkur ofbeldi í efnahagskreppunni .
Því miður höfðu íslensk stjórnvöld ekki bein í nefinu til þess að reka sendiherra ykkar úr landi eftir að þið beittuð á okkur , bandalagsþjóð í NATO , hryðjuverkalögum .
Við hefðum þá einnig átt að kalla sendiherra okkar heim og slíta við ykkur stjórnmálasambandi .
Eðlilegt hefði einnig verið að hóta úrsögn úr NATO .
Ef þið haldið uppteknum hætti stefnir í eitthvað slíkt .
Við erum ekki hræddir við ykkur .
En ef þið sjáið ekki að ykkur eruð þið að segja að við séum ekki lengur velkomnir í hópi Evrópuþjóða .
Þá er bara að leita á önnur mið. Við eigum alvöru vini í öðrum heimshlutum .
Við Norðmenn vil ég segja : " Gætið að hvar hagsmunir ykkar liggja .
" HERMANN ÞÓRÐARSON , fyrrverandi flugumferðarstjóri .
Frá Hermanni Þórðarsyni 