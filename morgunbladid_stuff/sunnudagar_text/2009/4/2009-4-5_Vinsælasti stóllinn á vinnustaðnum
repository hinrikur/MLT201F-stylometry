Eftir Ásgeir Ingvarsson asgeiri@mbl.is SJALDAN er jafngott að fá nudd og eftir langan og erfiðan vinnudag : Sálin þreytt og líkaminn úrvinda eftir að hafa setið við skrifborðið allan daginn .
Best væri auðvitað að hafa nuddara í fullu starfi á hverjum vinnustað , en það má ná langt með góðum nuddstól : " Landspítalinn keypti t.d. af okkur tvo stóla og er ekki annað að heyra en þeir séu þar í notkun allan daginn , bæði til að hressa við starfsmenn og sjúklinga , " segir Jón Arnarson hjá Jóni Bergssyni ehf. sem selur Human Touch nuddstólana : " Sumir mæta jafnvel aðeins fyrr í vinnuna til að byrja daginn með góðu nuddi , " bætir hann við .
Jón segir að síðustu ár hafi orðið aukning í því að fyrirtæki kaupi nuddstól til að hnoða þreytta starfsmenn : " Ég fékk að reyna það sjálfur að vinna á skrifstofu tíu tíma vinnudag , og fékk af því brjósklos .
Þegar ég kynntist stólunum frá Human Touch var ég stífur og stirður en stóllinn losaði um spennuna , " segir hann .
" Það er öllum hollt , hvort sem þeir vinna skrifstofustörf eða önnur verk , að taka sér hlé í stundarfjórðung , láta nudda sig og fá góða hreyfingu á bakið .
Þar sem svona stólar eru teknir í notkun vekja þeir mikinn fögnuð .
" Endast vel og nudda vel Að sögn Jóns hafa Human Touch nuddstólarnir verið seldir hér á landi í hálft fjórða ár en vestanhafs eru þessir stólar með afgerandi markaðshlutdeild .
Hann segir góða reynslu komna af stólunum sem reynst hafa endingargóðir og nudda vandlega : " Nuddið fer fram með hjólum sem elta legu hryggjarins og hreyfa við liðum og vöðvum , og einnig er nudd fyrir fæturna .
Stóllinn kemur blóðrásinni af stað og mýkir stífa vöðva og getur komið í veg fyrir álagsverki og dregið úr þreytu og stífleika .
" Stólarnir kosta flestir í kringum 300.000 kr. og segir Jón það ekki mikla fjárfestingu borið saman við verðið á öðrum skrifstofubúnaði : " Bestu meðmælin eru líklega að bæði hnykkjarar og nuddarar hafa keypt þessa stóla af okkur , og má nefna að hnykkjarar í Bandaríkjunum mæla með þessum stólum .
" www.jonbergsson.is 