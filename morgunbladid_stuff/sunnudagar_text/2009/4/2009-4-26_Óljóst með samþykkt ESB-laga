Eftir Magnús Halldórsson magnush@mbl.is ÓLJÓST er enn hvort íslensk stjórnvöld hyggjast samþykkja þjónustutilskipun ESB .
Eins og greint var frá í Morgunblaðinu í gær komu ráðherrar Vinstri grænna ( VG ) í veg fyrir að þjónustutilskipun ESB yrði samþykkt .
Ögmundur Jónasson heilbrigðisráðherra segir að vilji sé til þess innan VG , og þar með stjórnvalda , að skoða málið betur áður en það verði samþykkt .
Kristján Vigfússon , forstöðumaður Evrópufræðaseturs við Háskólann í Reykjavík , segir þessa afstöðu stjórnvalda , og þá helst VG vera einkennilega .
" Ég hef starfað í Brussel í fjögur ár , og veit hvernig málin ganga fyrir sig , og út frá því verð ég að segja að þetta er óvenjulegt .
Yfirleitt fer þetta í gegnum ákveðið ferli sem endar með samþykkt .
Í þessu tilfelli hefur málið verið lengi í undirbúningsferli .
Að stöðva málið , eða tefja það , þegar það er komið á þetta stig er ekki líklegt til árangurs .
VG ætti að vita það vel að áhrifaleysi Íslands á þessum vettvangi er algjört .
" Í hnotskurn » Þjónustutilskipun ESB er ætlað að auka samkeppnishæfni þjóða innan EES » Ekki náðist í Össur Skarphéðinsson utanríkisráðherra áður en Morgunblaðið fór í prentun .
