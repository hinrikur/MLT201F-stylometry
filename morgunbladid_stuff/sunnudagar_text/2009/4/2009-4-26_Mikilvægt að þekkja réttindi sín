Eftir Ásgeir Ingvarsson asgeiri@mbl.is " ÞAÐ ER ekki síst mikilvægt á tímum eins og þessum , að launafólk sé vel að sér um réttindi sín , leiti sér upplýsinga og aðstoðar , og gæti þess að ekki sé á því brotið , " segir Elías Magnússon forstöðumaður Kjarasviðs VR .
Misskilningur í kjölfar niðurskurðar Elías segir VR berast mál af ýmsum toga : " Núna ber einkum á málum sem tengjast því að laun starfsmanna hafa víða verið lækkuð .
Sums staðar virðist með þessu hafa skapast óvissa um vinnufyrirkomulagið , laun og önnur réttindi og kemur þá yfirleitt ekki í ljós fyrr en launaseðillinn berst , " segir Elías .
" Máli skiptir ef fyrirtæki þurfa að lækka laun og starfshlutfall , að öll þessi atriði séu niðurnegld , svo báðir aðilar séu sammála um hver niðurstaðan verður eftir breytingu .
" Bendir Elías t.d. á að misskilnings hafi gætt í sumum tilfellum varðandi greiðslu orlofs hjá þeim sem lækkað hafa í starfshlutfalli og launum : " Seinni hluta síðasta árs var starfshlutfall starfsmanna lækkað í mörgum fyrirtækjum , " segir hann .
" Starfsmenn eiga t.d. rétt á 30 daga orlofi , og misskilningur að orlofsdögum fækki ef vinnuhlutfallið minnkar .
Starfsmaður sem fór úr 100% í 80% starfshlutfall á þá rétt á 100% launum hluta orlofstímans , og 80% hluta orlofstímans , í samræmi við vinnuframlag hans á orlofstímabilinu .
" Eiga rétt á hvíld yfir daginn Elías segir það annan fylgifisk hagræðingar hjá fyrirtækjum að starfsmenn eigi erfiðara með að fá neysluhlé sín : " Sem dæmi má nefna verslun þar sem áður voru tveir starfsmenn , en verður aðeins einn eftir niðurskurð .
Þessi starfsmaður á rétt á matar- og kaffitímum samkvæmt kjarasamningum og það geta aldrei liðið meira en 6 klukkustundir í vinnu þar til starfsmenn eiga rétt á neysluhléi , " útskýrir Elías .
" Þar sem er t.d. einn starfsmaður í verslun eða á starfsstöð þurfa vinnuveitendur að gera sér grein því fyrir að starfsmaðurinn á rétt á sinni hvíld vegna matar- og kaffitíma og á meðan þarf þá að leysa hann af eða loka versluninni tímabundið .
" Segir Elías einnig þarft að minna á að starfsmenn eigi rétt til 11 klst hvíldar á milli vinnudaga , og rétt á a.m.k. einum frídegi í viku .
Á vinnustaðnum á starfsfólk rétt á að hafa aðgang að aðstöðu til að matast , sbr. lög um aðbúnað og hollustuhætti á vinnustöðum .
Launafólk þarf að fylgjast vel með að vinnuframlag , hvíldartími og uppsöfnuð réttindi séu í samræmi við kjarasamninga og ráðningarsamning viðkomandi .
" Það er mikilvægt að halda utan um þessi mál , til dæmis með því að skrá niður vinnustundir .
Skiptir mjög miklu máli að hafa einhver haldbær gögn til að vísa í ef gera þarf kröfu um leiðréttingu , " segir hann .
" Taka má dæmi af starfsmanni sem fær kannski 20 klst yfirvinnu greidda , en telur sig hafa unnið meira .
Ef hann er ekki með eitthvað í höndunum sem sýnir fram á vinnuframlag hans , þá er staða hans mjög veik .
" Elías segir það ábyrgð starfsmanna að fylgjast með eigin kjörum : " Þetta skiptir máli , því það er enginn annar sem heldur utan um þetta , " segir hann .
" Þó stéttarfélög fái greidd félagsgjöld sem eru hlutfall af launum , þá hafa þau ekki hugmynd um né möguleika á að sjá hvort launin séu rétt greidd .
" Gera verður ráðningarsamning Að sögn Elíasar er það grundvallaratriði að hafa ráðningarsamning þar sem kaup og kjör koma skýrt fram : " Kjarasamningar gera þá kröfu að gerður sé ráðningarsamningur við alla starfsmenn ekki seinna en eftir tveggja mánaða starf .
Án þessa skjals getur verið erfitt fyrir starfsmann að sanna kröfu sína um þau kjör sem lofað var , ef vinnuveitandinn reynist ekki standa við sitt .
" VR , eins og önnur stéttarfélög á landinu , tekur vel á móti félagsmönnum sem vantar upplýsingar eða ráðgjöf : " Við hjálpum þeim sem hingað leita að þekkja réttindi sín og förum yfir einstök mál ef eitthvað reynist vera óljóst eða óeðlilegt , " segir Elías .
" Þeir sem til okkar koma ráða því síðan sjálfir hvort þeir vilja grípa til aðgerða , reynist vinnuveitandinn hafa brotið á þeim , en við erum þá til taks að hjálpa launþegum að sækja réttindi sín .
" Í hnotskurn » Launafólk ber sjálft ábyrgð á að fylgjast með að kjör og réttindi séu í samræmi við vinnuframlag .
» Þá skiptir máli að hafa einhver gögn í höndunum til að styðja kröfu um leiðréttingu , t.d. ráðningarsamning eða yfirlit yfir vinnustundir » Stéttarfélögin hafa ekki möguleika á að fylgjast með að laun séu rétt greidd en geta aðstoðað launafólk við að leita réttar síns sé á því brotið .
» Skylt er að gera ráðningarsamning ekki seinna en tveimur mánuðum eftir að starfsmaður hefur störf en æskilegt að ráðningarsamningur sé undirritaður strax í upphafi www.vr.is 