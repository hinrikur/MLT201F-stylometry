Við erum auðvitað ekki sátt , hvorki við þetta mál né að tekið hafi verið við svona háum styrkjum , en við breytum ekki í dag því sem gerðist 2006 .
Þórlindur Kjartansson , formaður SUS , um styrkjamál Sjálfstæðisflokksins .
Ég segi mútur , og stjórnmálamenn vita upp á sig skömmina .
Þegar um óeðlilega háar fjárhæðir er að ræða í styrkjum til stjórnmálaflokka eru það ekkert annað en mútur .
Grétar Mar Jónsson , Frjálslynda flokknum .
Það er ekki við hæfi að þingmenn beri svona hver á annan sem staðlausa stafi .
Arnbjörg Sveinsdóttir , þingflokksformaður Sjálfstæðisflokksins , um umæli Grétars Mars .
Hugsunin er sú að við ætlum að slökkva á tölvunum í fimm daga og fara og fá náttúruna beint í æð .
Felix Bergsson , sem ásamt Baldri Þórhallssyni stýrir ungmennaferðinni Frí frá Facebook á vegum Ferðafélags Íslands á Strandirnar í sumar .
Ef þetta væru úrslit kosninga þá væri þarna á ferðinni pólitískur jarðskjálfti .
Gunnar Helgi Kristinsson , prófessor í stjórnmálafræði , um skoðanakönnun Capacent Gallup þar sem Sjálfstæðisflokkurinn tapaði ríflega 14 prósentustiga fylgi miðað við niðurstöður síðustu alþingiskosninga .
Ég er með mjög góða samvisku gagnvart þessu máli og hef ekkert að fela , og ég vil því að þetta embætti fari yfir málið .
Vilhjálmur Þ. Vilhjálmsson , fyrrverandi borgarstjóri , brást við umræðu um styrkveitingu til Sjálfstæðisflokksins með því að óska eftir því að Innri endurskoðun Reykjavíkurborgar fari yfir samningaferli Orkuveitunnar og Geysis Green Energy um sameiningu félaganna .
Ég er sleginn yfir því að stjórnvöld ætli að láta almenning blæða .
Það er greinilegt að yfirvöld ætla að bjarga bönkunum og bakka þá upp í því að knésetja fólkið .
Bubbi Morthens tónlistarmaður .
Ef peningarnir fylgja sjúklingi er sú hætta fyrir hendi að fjárvana stofnun reyni að finna eitthvað að fólki sem í reynd er heilt heilsu .
Ögmundur Jónasson , heilbrigðisráðherra , um svonefnt ávísanakerfi sem hann telur varasamt .
Ekki laust við að maður fengi dáldið hland fyrir hjartað þegar maður sá aðgerðirnar í gær .
Að þarna kemur lögreglan með kúbein og keðjusög og í rauninni mylur húsið niður .
Nikulási Úlfari Mássyni , forstöðumanni Húsafriðunarnefndar ríkisins , blöskraði aðferð lögreglu við að rýma húsið við Vatnsstíg 4 .
Það þarf að stöðva þetta spádómsniðurrif í miðborginni , því það hefur ekki leitt af sér neina endurnýjun , það eina sem hefur verið gert í gegnum allt þetta þensluskeið er að menn hafa braskað með reiti og sett hús í drabb .
Snorri Freyr Hilmarsson , formaður Torfusamtakanna , um ástandið í miðborginni .
Það var eitt grátatriði og þá hugsaði ég um köttinn minn sem dó .
Kåre Hedebrant , 13 ára leikari í sænskri hryllingsmynd .
Fyrirtækin þurfa að geta valið sér stofur án þess að samkeppnisaðilar séu þar fyrir .
Magnús Loftsson , framkvæmdastjóri Hvíta hússins , telur ólíklegt að stærri auglýsingastofur sameinist .
Hvernig er líka hægt að segja að einhver sé barnalegur þegar hann vill berjast fyrir mannréttindum fólks og verja það gegn því sem alþjóðasamfélagið hefur umborið allt of lengi ? Cindy Corrie , móðir Rachel Corrie , sem lést þegar hún varð undir jarðýtu ísraelska hersins .
Rachel ætlaði að verja heimili palenstínskrar fjölskyldu .
Við höfum sagt að kvenfélögin hafi í gegnum tíðina bakað betra samfélag , enda bakstur og kökusala oft meðal verkefna .
Hildur Helga Gísladóttir , framkvæmdastjóri Kvenfélagasambands Íslands .
