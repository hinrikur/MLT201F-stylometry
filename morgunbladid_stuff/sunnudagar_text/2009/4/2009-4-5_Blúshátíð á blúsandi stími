BLÚSHÁTÍÐ í Reykjavík hófst í gær , laugardag .
Var hátíðin sett við styttu Leifs Eiríkssonar og síðan óku svonefndir blúsvagnar fylktu liði niður Skólavörðustíginn .
Á sama tíma hófst blúsáhaldagangan þar sem gengið var niður sama stíg og léku blústónlistarmenn víða um borgina á hinum og þessum stöðum .
Um kvöldið fóru svo fyrstu tónleikarnir í klúbbi Blúshátíðar á Café Rósenberg fram .
Næstu daga verður fjölbreytt dagskrá á vegum hátíðarinnar og á þriðjudag treður goðsögnin Pinetop Perkins upp ásamt Vinum Dóra á Hilton Reykjavík Nordica .
Þess má geta að Pinetop var valinn heiðursfélagi Blúsfélags Reykjavíkur við setningu hátíðarinnar .
