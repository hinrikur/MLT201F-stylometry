BRESKU fyrirsætunni Kate Moss hefur verið bannað af lækni sínum að neyta áfengis vegna ígerðar sem hún er með í tánni .
Fyrirsætan mun vera á sterkum sýklalyfjum vegna sveppasýkingar sem hún fékk í kjölfar fótsnyrtingar í Bandaríkjunum um sama leyti og hún kynnti nýja Topshop-tískulínu í New York .
Vinkona Moss segir að fyrirsætan fari iðulega í fótsnyrtingu á fimm stjörnu hótelum en hafi í þetta skipti slegið til og farið í snyrtingu í Kínahverfinu .
" Hún sér mikið eftir þeirri ákvörðun vegna þess að stóra táin á hægri fæti er nú orðin gul , bólgin og sérlega ófrýnileg .
" Ígerðin hefur þar fyrir utan orðið til þess að Moss varð að aflýsa ferð sinni á Coachella-tónlistarhátíðina í Kaliforníu sem fram fer um helgina en á meðal þeirra sem þar troða upp er kærasti hennar , Jamie Hince úr The Kills .
" Hún hlakkaði mikið til að geta spásserað um á sandölum í eyðimörkinni en nú eru þeir draumar orðnir að engu og til að bæta gráu ofan á svart má hún ekki bragða áfengi .
" 