Kona í Ohio var nýlega dæmd í 60 daga fangelsi fyrir að hafa sent fjöldann allan af klámblöðum á heimili nágrannakonu sinnar .
Konurnar höfðu átt í langvinnum deilum .
Konan er 47 ára gömul .
Nágrannakona hennar hafði kært hana til lögreglu vegna einhvers smáræðis og hún ákvað að hefna sín grimmilega .
Hefndin fólst í að skrá nágrannakonuna sem áskrifanda að fjölda klámtímarita .
Rukkuð um tugi þúsunda Nágrannakonan vissi ekki hvaðan á sig stóð veðrið þegar póstkassi hennar fylltist af Playboy , Hustler og öðrum ónefndum tímaritum .
Í kjölfarið fylgdu rukkanir upp á tugi þúsunda vegna áskriftarinnar .
Böndin bárust fljótlega að hefnigjörnu nágrannakonunni .
Sú játaði á sig brotið , en uppgötvaði svo sér til mikillar skelfingar að ákæran hljóðaði upp á skjalafals , sem telst alvarlegt afbrot .
Hún var því dæmd í fangelsi .
Eiginmaður hennar furðar sig á hörkunni og finnst ósanngjarnt að frúin sitji í fangelsi vegna nágrannadeilunnar .
Ólíklegt er að kærleiksblómin spretti í götunni þegar frúin snýr aftur að afplánun lokinni .
