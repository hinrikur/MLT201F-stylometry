8. apríl 1979 : " Þjónusta við ferðamenn er orðin umfangsmikil atvinnugrein hér á landi .
Á síðasta ári námu gjaldeyristekjur af erlendum ferðamönnum svipaðri upphæð og gjaldeyristekjur af útfluttum iðnaðarvörum , þegar álið er undanskilið .
Fjöldi þeirra , sem hafa atvinnu og tekjur af erlendum ferðamönnum , er geysilegur .
Þar má nefna starfsmenn Flugleiða en þeim hlyti að fækka stórkostlega , ef verulegur samdráttur yrði í rekstri félagsins .
Starfsmenn hótela , ferðaskrifstofa , bílaleigufyrirtækja , leigubílstjóra , starfsfólk á matsölustöðum , þá sem framleiða vörur , sem ferðamenn kaupa , og fjölmarga aðra starfshópa , sem með einum eða öðrum hætti hafa tekjur af erlendum ferðamönnum , tekjur , sem í mörgum tilfellum ráða úrslitum um , hvort afkoma fólks er sæmileg eða góð .
" 9. apríl 1989 : " Ólafur Ragnar Grímsson stjórnar nú ríkissjóði Íslands , því fyrirtæki landsmanna , sem hefur verið rekið með mestum halla undanfarin ár .
Hallarekstur þessa fyrirtækis er ekkert gamanmál vegna þess , að hann er meginástæðan fyrir þeim háu raunvöxtum , sem atvinnulífið stynur undan .
Lánsfjárþörf þessa fyrirtækis er svo mikil , að eftirspurn þess eftir lánsfé keyrir upp vextina .
Jafnframt er þetta eitt af þeim fyrirtækjum á Íslandi , sem geta skammtað sér tekjur með skattlagningu á þjóðina .
Í desember og janúar beitti þessi sami fjármálaráðherra sér fyrir gífurlegum skattahækkunum , sem hafa ekki aðeins þau áhrif að skerða ráðstöfunartekjur fólks heldur hafa þær haft bein áhrif á að hækka lánskjaravísitölu og þar með skuldabyrði fyrirtækja og einstaklinga .
Sjávarútvegurinn á Íslandi er það atvinnufyrirtæki , sem þjóðin lifir á .
Þetta fyrirtæki getur ekki skammtað sér tekjur .
Þetta fyrirtæki getur ekki tekið ákvörðun um að mæta hallarekstri með skattlagningu á þjóðina .
" 