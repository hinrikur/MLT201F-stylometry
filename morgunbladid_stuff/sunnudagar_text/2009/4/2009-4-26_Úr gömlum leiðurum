29. apríl 1979 : " Innan verkalýðshreyfingarinnar er mikið verk að vinna .
Kommúnistum hefur með hjálp krata tekizt að komast til æðstu áhrifa og notfæra sér aðstöðuna óspart í flokkspólitíska þágu einis og þeirra er háttur .
Á meðan svo stendur er ekki við því að búast , að verkalýðshreyfingin verði í stakk búin til þess að tryggja öllum launþegum sómasamleg lífskjör , eins og efni standa til .
Á þessum vettvangi bíður verkalýðsráðs Sjálfstæðisflokksins mikið starf , en það mun , ef að líkum lætur , einbeita sér að því að auka frelsi innan verkalýðshreyfingarinnar og að faglegri baráttu launafólks ; jafnframt vinna gegn stéttaátökum undir kjörorðinu : " Stétt með stétt " .
" 30. apríl 1989 : " Á hátíðisdegi verkalýðsins að þessu sinni stendur þjóðin frammi fyrir því , að sjávarútvegurinn er rekinn með miklum halla og að lægstlaunaða fólkið býr ekki við mannsæmandi kjör .
Hvernig er hægt að finna leið út úr þessari sjálfheldu ? Morgunblaðið hefur að undanförnu fjallað nokkuð um það , að matarkostnaður er óheyrilega hár hér á landi samanborið við matvælaverð í nálægum löndum .
Lækkun á verði matvæla og ýmiss konar daglegri þjónustu er bezta kjarabótin fyrir launþega .
Reynslan hefur sýnt okkur , að með raunverulegri samkeppni er hægt að lækka vöruverð .
Samkeppni er hins vegar takmörkuð hér vegna þess hve markaðurinn er lítill .
Þess vegna er spurningin sú , hvort hægt er að knýja fram lægra vöruverð , launþegum og neytendum til hagsbóta , með því að opna landið fyrir stóraukinni samkeppni frá öðrum löndum .
Í því felst þá að auka verður frjálsræði í innflutningi á matvörum frá því , sem nú er .
Samkeppni á sviði bankaþjónustu , tryggingaþjónustu , flutninga , svo eitthvað sé nefnt , getur leitt til lægra verðs á matvöru .
" 