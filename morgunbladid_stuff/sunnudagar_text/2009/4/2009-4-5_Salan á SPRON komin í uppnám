MARGEIR Pétursson , stjórnarformaður MP banka , segir að ekki verði hægt að opna útibú SPRON á morgun , mánudag , eins og til stóð .
" Kaup MP banka á Netbankanum og útibúaneti SPRON án efnahags eru í uppnámi vegna mótmæla frá Nýja Kaupþingi banka , " segir Margeir í aðsendri grein í Morgunblaðinu í dag .
Svo virðist sem Nýja Kaupþing telji yfirtökuna stefna bankanum í hættu .
Margir viðskiptavinir muni færa sig aftur til SPRON og það muni valda óróa í kerfinu .
" Gagnvart okkur lítur þetta þannig út að Nýja Kaupþing sé að beita Seðlabankanum fyrir sig til að hindra samkeppni við ríkisbankakerfið .
Nýja Kaupþing vill halda gömlum viðskiptavinum SPRON í einhvers konar gíslingu hjá sér .
Þetta fer auðvitað þvert gegn tilmælum Samkeppnisstofnunar frá í haust og er á skjön við jákvæð viðbrögð viðskiptaráðherra við yfirtöku okkar á SPRON , " segir Margeir .
Hann biður viðskiptavini SPRON að sýna biðlund .
" Vegna afstöðu Nýja Kaupþings þá er ráðning MP banka á 45 starfsmönnum SPRON með öllu óviss .
" | 49 