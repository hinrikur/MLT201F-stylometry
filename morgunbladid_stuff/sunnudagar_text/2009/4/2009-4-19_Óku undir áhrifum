LÖGREGLAN á Suðurnesjum stöðvaði í fyrrinótt tvo ökumenn fólksbifreiða sem voru grunaðir um akstur undir áhrifum fíkniefna .
Sá fyrri er grunaður um akstur undir áhrifum kannabisefna en farþegi í þeirri bifreið losaði sig við hvítt efni , sem talið er vera amfetamín , á gólf bílsins þegar hann varð var við lögreglu .
Seinni ökumaðurinn er grunaður um akstur undir áhrifum amfetamíns .
Hann var réttindalaus og hafði áður verið sviptur ökuréttindum .
Þá var 17 ára ökumaður stöðvaður í Keflavík , grunaður um akstur undir áhrifum áfengis .
Sá hafði ekki öðlast ökuréttindi .
