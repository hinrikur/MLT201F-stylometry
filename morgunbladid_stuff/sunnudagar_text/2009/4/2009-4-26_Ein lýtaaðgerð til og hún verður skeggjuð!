HIN barmmikla söng- og leikkona Dolly Parton segist skulda aðdáendum sínum það að fara í lýtaaðgerðir .
Parton viðurkennir , í samtali við BangShowbiz-fréttaveituna , að hafa farið í nokkrar slíkar aðgerðir og trúir því að það sé mikilvægt fyrir efnaða stjörnu , eins og hana , að viðhalda fegurðinni .
" Ég er stolt kona , ekki hégómleg , " segir Parton , sem er orðin 63 ára .
" Svona lít ég á það : Ef maður á peninga og ætlar að vera úti á mörkinni , þá skuldar maður fólki að líta ekki út eins og hundur , ef maður getur komist hjá því .
Ef ég fer í eina andlitslyftingu í viðbót , þá fer að vaxa á mig skegg ! " segir hún og hlær .
Kántrísöngkonan fræga klæðist ætíð flegnum klæðnaði , sem dregur fram þrýstinn barminn .
Hún ver þennan fatnað og segir hann eiga þátt í að hún varð stjarna .
" Ég klæðist á þennan hátt af sömu ástæðu og þegar ég hóf ferilinn .
Þetta er þörf sem kemur að innan .
Ég vakna á morgnana og hugsa að ég líti best út á ákveðinn hátt .
Ég mála mig og klæði mig svona .
Ég vil skína .
Ég geri þetta til að líta út eins og Dolly – sú Dolly sem ég þekki og sú Dolly sem þið þekkið .
" 