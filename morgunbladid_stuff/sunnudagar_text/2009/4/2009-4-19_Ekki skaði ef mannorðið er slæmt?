Leikstjórinn Woody Allen hefur höfðað mál gegn bandaríska fataframleiðandanum American Apparel , sem notaði myndir af honum í auglýsingaherferð sinni .
Hann fer fram á 10 milljónir dala í bætur , eða 1,275 milljónir króna .
American Apparel svarar fullum hálsi og segir af og frá að slíkar bætur verði greiddar , enda geti fyrirtækið ekki hafa skaðað mannorð Allens .
Það hafi hann gert sjálfur .
Myndir úr Annie Hall American Apparel notaði myndir af Allen á auglýsingaskilti í Hollywood og New York og á vefsíðu sinni .
Viku síðar voru myndirnar fjarlægðar .
Leikstjórinn , sem hefur aldrei tekið í mál að auglýsa vörur í Bandaríkjunum , segist aldrei hafa veitt samþykki sitt fyrir myndunum , sem voru m.a. teknar úr kvikmynd hans , Annie Hall .
Málaferli vegna skaðabótakröfunnar hefjast 18. maí næstkomandi .
American Apparel segir Woody Allen ofmeta ímynd sína stórkostlega .
Talsmaður fyrirtækisins segir að eftir sambandsslit Allens og Miu Farrow , þegar upp komst að Allen átti í ástarsambandi við fósturdóttur Farrow , geti ekki staðist að bandarísk fyrirtæki vilji ólm fá hann til að auglýsa vörur sínar og því hafi heimildarlausu auglýsingarnar ekki valdið honum neinum skaða .
Fýsileg fyrirsæta ? Í fréttum af dómsmálinu kemur hvergi fram af hverju American Apparel fannst fýsilegt að hafa leikstjórann , sem fyrirtækið telur greinilega ærulausan , í sínum eigin auglýsingum .
