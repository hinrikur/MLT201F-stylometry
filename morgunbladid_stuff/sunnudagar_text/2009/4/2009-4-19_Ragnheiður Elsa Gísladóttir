Ragnheiður Elsa Gísladóttir fæddist á Eyvindarstöðum í Blöndudal 6. október 1927 .
Hún lést á dvalarheimilinu Hlíð 23. mars 2009 .
Foeldrar hennar voru Gísli Jónsson bóndi og kona hans Guðlaug Karlesdóttir .
Hún var næst elst fjögurra systkina en þau eru Haukur látinn , Gíslína , Svanhildur og Lilja .
Eftirlifandi eiginmaður er Friðrik Blöndal skrifstofumaður fæddur 10. mars 1928 .
Þau eignuðust tvær dætur .
1 ) Borghildi , maki Páll Heimir Pálsson .
Börn þeirra eru Friðrik Heiðar og Íris Ósk .
2 ) Anna , maki Þórarinn Jóhannesson .
Börn þeirra eru Agnes Björk , Jónas Friðrik , Elísabet og Anna Borg .
Langömmubörnin eru átta Úför hennar fór fram í kyrrþey frá Höfðakapellu 1. apríl 2009. ið systkinin hugsum til Elsu frænku , þessarar glæsilegu og elskulegu konu , með miklum kærleika .
Við eigum öll okkar skemmtilegu og fallegu minningarbrot um hana í gegnum tíðina .
Í kringum hana leiftraði lífsgleði og heimsborgarabragur .
Í hugskotum má enn heyra bregða fyrir þessum ótrúlega hressa og smitandi hlátri frænku , þessari hvetjandi röddu sem fór ekki fram hjá neinum .
Heimsóknir í Löngumýri 2 til Elsu og Friðriks voru sérstök tilhlökkunarefni fyrir okkur sem börn , ávallt tóku þau hjónin yndislega á móti okkur með brosi og faðmlagi .
Í barnshuganum var húsið þeirra í Löngumýrinni ævintýrahús með enn ævintýralegri garði á bakvið .
Endalaust há tré og lítið gróðurhús - draumaveröld sem hægt var að gleyma sér í löngum stundum , hoppandi í kringum húsið , tiplandi á steinhellum .
Saumaherbergið hennar frænku var móskulegt í kjallaranum ; fullt af tvinnakeflum í tugavís í regnbogans litum , hálfsaumaðum flíkum .
Saumaherbergið bjó yfir mikilli dulúð – kjallarastemningin hefur vafalaust lagt sitt af mörkum þar , en þetta herbergi bar merki mikillar og listrænnar vinnu frænku í saumaskap í gegnum árin .
Við tókum að eldast og hættum að leika í garðinum , en góðar minningar okkar sem barna bjuggu áfram með okkur þegar komið var til Elsu frænku í Löngumýrina .
Við minnumst þess hversu góð kona hún Elsa var og reyndist okkur systkinunum oft mikill haukur í horni .
Oft var glatt á hjalla , hlátur og gleði og samtöl og frásagnir færðar í stílinn með setningum krydduðum kjarnyrtum íslenskum orðum .
Talað var tæputungulaust um pólitík , landafræði og frægar sögupersónur úr mannkynssögunni , sem og afrek fjölskyldumeðlima sem rædd voru yfir kaffi og kleinum .
Hún hugsaði um okkur eins og við værum hennar eigin og hafði væntingar til okkar í framtíðinni með sama hætti .
Við ungan Yngva lagði hún hendi hans í lófa sinn og strauk blíðlega yfir og sagði : " Láttu nú eitthvað gott af þér leiða þegar þú verður stór .
– Þú skalt verða tannlæknir og þú verður góður tannlæknir , sem gefur frænku þinni falskar " .
Hún skellihló sínum hvella hlátri og sló sér á lær. Þannig var hún Elsa frænka .
Hlátur hennar og lífsgleði , umhyggja og ákveðni áttu sér engin takmörk .
Með þessum örfáum orðum kveðjum við elskulegu Elsu frænku okkar með þakklæti í huga .
Góðar minningar lifa áfram í hjörtum okkar .
Við sendum Friðriki , Bobbý og Önnu og fjölskyldum þeirra , okkar hugheilustu samúðarkveðjur .
Yngvi Örn , Anna Guðlaug , Gísli Már og Kristín .
