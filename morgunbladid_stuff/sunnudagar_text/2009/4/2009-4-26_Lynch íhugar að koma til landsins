Eftir Höskuld Ólafsson hoskuldur@mbl.is ALLAR líkur eru á því að kvikmyndaleikstjórinn David Lynch komi hingað til lands um mánaðamótin til að halda fyrirlestur um " Transcendental Meditation " sem þýða má sem innhverfa íhugun .
Vitað er að Sigurjón Sighvatsson hefur lengi unnið að því að fá David Lynch hingað til lands til að kynna þessa hugmyndafræði fyrir Íslendingum en Lynch hefur um langa hríð haft mikinn áhuga á Íslandi og er skemmst að minnast þess að í sjónvarpsþáttunum Twin Peaks sem nutu gríðarlegra vinsælda í upphafi tíunda áratugarins , komu Íslendingar við sögu og sögupersónan Heba The Snow Queen er talin byggð á mágkonu Sigurjóns , Hebu Þórisdóttur sem þá hafði yfirumsjón með förðun í þáttunum .
Efnahagsástandið hefur ekki síst ýtt undir áhuga Lynch á landinu en hann telur að ytra ástand stjórnist af andlegu ástandi einstaklingsins og þ.a.l. fjöldans í nútímasamfélagi og að á tímum sem þessum sé fátt mikilvægara en leitin innávið .
Er það trú leikstjórans að án innra jafnvægis sé útilokað að ná ytra jafnvægi á öllum sviðum .
Sigurjón Sighvatsson vildi ekki staðfesta komu Lynch en sagði það vera rétt að viðræður væru í gangi .
" Dagskrá leikstjórans er þétt bókuð eins og gefur að skilja .
" 