VERZLUNARSKÓLI Íslands sigraði Fjölbrautaskóla Suðurnesja með 62 stiga mun í úrslitum Morfís , mælsku- og rökræðukeppni framhaldsskóla , sem fór fram í Háskólabíói á föstudagskvöldið .
Að sögn Odds Sigurðssonar , formanns Morfís , var salurinn troðfullur og stemningin mikil , eins og sjá má á meðfylgjandi myndum .
Í liði Verzlunarskólans voru Hafsteinn Gunnar Hauksson , sem jafnframt var valinn ræðumaður kvöldsins , Einar Brynjarsson , Stefán Óli Jónsson og Eva Fanney Ólafsdóttir .
Í liði Fjölbrautaskóla Suðurnesja voru Oddur Gunnarsson , Fannar Óli Ólafsson , Davíð Már Gunnarsson og Sigfús Jóhann Árnason .
Lið Verzlunarskólans hafa oftast komist í úrslit MORFÍS frá upphafi , en þetta var 14. árið sem það gerist .
Þar af hefur lið skólans sigrað tíu sinnum .
