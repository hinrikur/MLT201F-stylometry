Ingvar Bjarnason var fæddur á Neskaupstað 8. september 1929 , hann lést á Hrafnistu í Hafnarfirði þann 10. apríl .
Hann var sonur Guðrúnar Halldórsdóttur frá Hliði á Eyrarbakka og Bjarna Vilhelmssonar frá Neskaupstað .
Alsystkini Ingvars eru Hulda f. 1918 .
Stefán f. 1920 látinn .
Sigríður f. 1921 .
Guðfinna f. 1922 , látin .
Fjóla f. 1924 , látin .
Bjarni f. 1925 .
Þuríður f. 1926 .
Lilja f. 1927 látin .
Lilja f. 1928 .
Olga f. 1930 .
Guðrún f. 1932 .
Kolbeinn f. 1933 .
Halldór f. 1935 .
Þórður f. 1937 .
Hálfsystkini Ingvars móðurmegin voru Ásta Strandberg f. 1911 , látin og Baldvin Ólafsson f. 1915 , látinn .
Hálfsystkini föðurmegin Indíana f. 1904 , látin .
Einar Hans f. 1912 , látinn .
Fanney f. 1913 , látin .
Gísli f. 1917 , látinn .
Unnur Fjóla f. 1920 .
Ingvar fór ungur að aldri til sjós fyrir austan .
Hann fluttist um tvítugt suður til Hafnarfjarðar .
Þar stundaði hann einnig sjó .
Í Hafnarfirði giftist hann Aðalbjörgu Björnsdóttur f. 12. september 1933 .
Þau eignuðust 7 börn : Anna f. 28 nóvember 1951 .
Guðrún f. 30. maí 1953 .
Bjarni f. 30. desember 1955 .
Lilja f. 24. ágúst 1959 .
Stefán f. 2. janúar 1961 .
Þröstur f. 14. janúar 1963 .
Birna f. 14. janúar 1965 .
Ingvar og Aðalbjörg slitu samvistum 1984 .
Ingvar starfaði í Ísal 35 síðustu starfsárin sín .
Hann bjó alla tíð í Hafnarfirði og síðustu 3 árin á Hrafnistu í Hafnarfirði .
Barnabörnin eru 17 og barnabarnabörnin eru 15 .
Útför hans hefur farið fram í kyrrþey að hans eigin ósk .
Elsku pabbi , nú ert þú ekki lengur hér á meðal vor , komin á staðinn hljóða , sem við öll komum til með að dvelja á .
Þú ert komin til ástvina þinna sem kvatt hafa það jarðneska líf sem við lifum hér á jörðu niðri .
Hún Fjóla systir þín lést þ. 26 mars síðastliðinn , þegar við Guðrún sögðum þér frá því , varst þú sjálfur svo veikur á spítala , en þessi frétt fékk tárin þín til að streyma niður kinnarnar , en hún hefur tekið vel á móti þér elsku pabbi minn .
Það eru margar ljúfar minningar sem gott er að ylja sér með , söknuðurinn er svo sár og tómlegt verður án þín .
Við áttum svo mörg góð kvöld síðustu vikurnar á Hrafnistu , kom ég við næstum því hvert einasta kvöld , horfðum við á fréttirnar saman , upphófust margar umræðurnar um menn og málefni líðandi stundar , þú fylgdist vel með þjóðfélagsumræðunum og hafðir sterkar skoðanir á öllu þessu rugli eins og þú komst að orði .
Þú fæddist á Neskaupstað þann 8. sept. 1929 .
Þú varst 6 yngstur af 15 alsystkinum en áttir svo 2 hálfsystkini móður megin og svo 5 hálfsystkini föður megin .
Af þessum stóra systkinahóp lifa nú 11 alsystkini og ein hálfsystir .
Faðir þinn Bjarni var sjómaður , og amma Guðrún sinnti heimili og uppeldi barnanna , sem er okkur ungu konunum óskiljanlegt hvernig hún fór að því að koma ykkur öllum til manns , fátæktin var mikil og engin var tæknin .
Þegar þú varst 12 ára gamall þá drukkaði Bjarni afi , svo eftir var Guðrún amma með hópinn sinn stóra og 7 börn undir fermingaraldri .
Hún var nú ekkert á því að splundra fjölskyldunni , heldur hóaði hún barnaskaranum sínum saman og ákveðið var að með hjálp þeirra sem elstir voru , héldi hún heimilinu og börnunum sínum hjá sér .
Þú sagðir okkur oft sögur frá barnæsku þinni , þrátt fyrir sárafátækt virtust þið systkinin hafa unað vel.Að vísu voru nú ekki peningar til að senda ykkur menntavegin , en það er undravert hvað vel tókst með þennan barnaskara , ykkur hefur öllum farnast vel á ykkar lífsleið .
Ég man þú sagðir mér frá því að þegar þú varst fjórtán ára og varst á vertíð á Höfn í Hornafirði , hjá Siggu systir þinni , þá varst þú vakin um miðja nótt og látin fara og ræsa áhöfnina , sem svaf , því út skildi halda .
Þú varst mjög myrkfælin í þá daga og hræðslan sem fór um þig þessa nótt var þér eftirminnileg alla daga síðan .
Svo fluttist þú suður , og kynntist mömmu , þið byggðuð ykkur bú í Hafnarfirði og börnin urðu 7 talsins.Það var nú oft mikið fjör á heimilinu , 7 börn á fjórtán árum , þar ríkti nú röð og regla , en þú vildir okkur öllum vel , oft vildir þú veita okkur meira en efni voru til .
Ég man eftir fína húsinu sem þú byggðir handa mér þegar ég var lítil , þetta litla dúkkuhús var smækkuð mynd af okkar húsi , það var gólf inni og gluggakistur , svo smíðaðir þú borð og stóla og mamma saumaði gardínur , þarna í þessu litla húsi gat ég verið tímunum saman með vinkonunum í leik , ég á svo fína mynd af litla dúkkuhúsinu mínu , sem ég geymi vel .
Þú varst laginn við allt sem þú tókst þér fyrir hendur .
Það endurtók sig í mörgu sem þú gerðir , t.d.Í Bátnum sem þið Bjarni sonur þinn smíðuðu , sést það líka á sonunum þremur sem allir eru handleiksmenn .
En það skiptast á veður í lofti í lífshlaupi hvers og eins , leiðir ykkar mömmu skildu , Þú fórst þína leið og hún sína , en þið hafið alltaf verið til staðar og fjölskyldan skipti ykkur afar miklu máli .
Þú komst að heimsækja okkur Maríam til Svíþjóðar , þegar við bjuggum þar , og var það yndislegur tími .
Því ekki varst þú hrifin af flugvélum og ferðaðist þú næstum aldrei með slíkum farartækjum , þetta er eina skiptið sem ég veit um að þú hafir farið í þotu .
Þú kaust sjóveginn eða þá að aka í bíl .
Í barnsminningunni þá fannst mér þú alltaf vera syngjandi , en af söng hafðir þú mjög gaman af , þú kunnir svo marga texta og gast alltaf raulað með , kenndir okkur bænirnar og barna sálma , því þú varst sjálfur alinn upp í guðstrú , sem er eflaust gott veganesti út í lífið .
Einnig man ég eftir því sem krakki að þú sagðir okkur frá jólagjöfunum sem þið systkinin fenguð , kerti og spil , og sælgætið á jólunum voru nokkrar rúsínur , sem barni fannst mér þetta svo merkilegt , það eru breyttir tímar , en allir virtust ánægðir í þá daga .
Ég held að þú hafir verið sá allra snyrtilegasti karlmaður sem ég þekki , fagurkeri varst þú mikill og hafðir alltaf gaman af því að klæða þig flott , alveg fram á síðasta dag .
Ég þekki engan sem átti eins mikið af bindum eins og þú , einnig vildir þú hafa snyrtilegt og smekklegt í kringum þig sem heimili þín báru vel merki um .
Það var líka svo gaman að gefa þér blóm þú hugsaðir alltaf svo vel um þau .
Það breyttist ekkert þó þú færir á Hrafnistu , alltaf varst þú hreinn , fínn og vel rakaður , eftir kveðjukossinn á kinnina þína , var alltaf smá rakspíra ilmur á vörum mínum .
Hjartað var alltaf stórt , þú hafðir unun af því að gefa , hvað sem það nú var .
Guðrún sagði mér að hún hafði verið í heimsókn hjá þér á Hrafnistu , þegar samhjálp gekk um með bauk , flestir settu einhverja mynt í baukinn , en þú tókst upp veskið þitt og gafst 10.000 .
Þú kenndir okkur líka að vera alltaf góð við þá sem minna máttu sín .
Eitt kvöldið sat ég hjá þér og varst þú kominn í hjólastól og orðin mjög veikur .
Þá var verið að auglýsa í sjónvarpinu að allir íslendingar ættu að gefa 100 kr. til Rauða krossins , Þá tókst þú upp símann þinn með þínum veiku höndum og slóst eitthvað númer ég spurði hvert þú værir að hringja ? þú sagðist hafa styrkt Rauða krossinn , þarna er þér svo vel lýst , með þitt stóra góða hjarta .
Þér var mikið í mun að öllum í fjölskyldunni liði vel , spurðir um alla og ekki síst um hvernig mömmu liði .
Elsku pabbi minn nú verðum við að sætta okkur við brottför þína , það fær því enginn breytt en það koma dagar sem verða erfiðari en aðrir dagar , ekki síst næstu jól þar sem við höfum fagnað aðfangadagskvöldi saman síðustu árin .
Þú varst svo duglegur í veikindunum þínum síðustu mánuði og vikur alveg fram á það síðasta , viljinn var mikill , tveimur sólarhringum fyrir andlát þitt fórst þú til sjúkraþjálfarans , þú vildir ekki liggja í rúminu , og verða að öryrkja eins og þú komst að orði , heldur vildir þú klæðast og fara í sjúkraþjálfun .
Þú kvartaðir aldrei , en þú varst orðin svo slitinn af öllum þínum þrældóm í gegnum árin því þú vissir ekki hvað sérhlífni var , Þú fórst með reisn elsku pabbi minn .
Það hefði ekki verið auðvelt fyrir þig að liggja í rúminu og ekki getað séð um þig sjálfur .
Þú situr ekki lengur í anddyrinu á Hrafnistu , heldur er skarð komið í hóp vina þinna , Hauk , Ólaf , Mugg og fl. Það var svo heimilislegt að sjá ykkur vinina sitja þarna og ræða málefni líðandi stundar , þeir hafa misst góðan vin .
Megi þeim öllum farnast vel .
Ég kveð þig með barnasálminum sem þú kenndir okkur öllum .
Ó , Jesús bróðir besti og barnavinur mesti , æ , breið þú blessun þína á barnæskuna mína .
Mér gott barn gef að vera og góðan ávöxt bera , en forðast allt hið illa , svo ei mér nái að spilla .
Það ætíð sé mín iðja að elska þig og biðja , þín lífsins orð að læra og lofgjörð þér að færa .
( Páll Jónsson .
) Hvíl þú í friði Friður guðs þig blessi Hafðu þökk fyrir allt og allt .
Lilja .
Elsku afi minn .
Kallið er komið og tími til að kveðja .
Það hefur verið erfitt að setjast niður með penna og kveðja þig því mér finnst svo ótrúlegt að þú sért farinn frá okkur .
Síðan að ég var unglingur varstu nánast daglegur gestur á heimilinu þangað til að þú fórst á Hrafnistu fyrir um þremur árum .
Oftar en ekki brunnu þjóðmálin á vörum þínum þegar að ég kom heim á daginn , þú fylgdist alltaf vel með .
Þú hafðir sterkar skoðanir , náðir að orða þær einstaklega vel og það var aldrei langt í húmorinn .
Þarna hefur þú líklega náð að hafa mikil áhrif á mig enda hef ég saknað þess mikið að hafa þig ekki hér síðustu daga .
Þú hafðir líka næmt auga og það var ekkert sem að fór fram hjá þér .
Þú áttir alltaf auðvelt með að samgleðjast á gleðistundum en þú máttir aldrei neitt aumt sjá og þegar að lífið hjá mér var ekki eins og það átti að vera gafstu alla þína hlýju .
Þá hvattir þú mig alltaf til að vera dugleg að fara út á lífið og hafa gaman , enda vildir þú líka hafa hlutina þannig og þannig mun ég minnast þín elsku afi minn , með brosi .
Guð geymi þig .
Þín , Dagbjört .
