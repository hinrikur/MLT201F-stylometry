NÚ er leikkonan Evan Rachel Wood að berjast fyrir því á fullu að unnustinn , Marilyn Manson ( já , þau eru byrjuð aftur saman ) fari í samstarf við poppdrottninguna ( fyrrum ? ) Britney Spears .
Ekki er öll vitleysan eins .
Wood er handviss um að tónlistaraðdáendur muni falla á kné er þessi ólíklegi dúett hefur upp raust sína .
Hugmyndina fékk hún þegar hún sá Spears dansa lostafullan dans við lagið " Sweet Dreams " , lag Eurythmics sem Manson breiddi svo skemmtilega yfir hér í árdaga .
Engin rökrétt skýring finnst á þessum látalátum hennar en ef um allt þrýtur hyggst hún syngja dúett með manni sínum sjálf .
Manson er auðsýnilega hvattur áfram með ráðum og dáð heima fyrir .
" Stand by your Man , " eins og segir í laginu ...
