ÖKUMAÐUR í Reykjavík var handtekinn aðfaranótt laugardags grunaður um sprúttsölu .
Að sögn lögreglunnar var hald lagt á fimm vodkafleyga , gin- og tequila-flöskur sem fundust í bílnum , auk sex kassa af áfengum bjór og um 100 þús. kr. í reiðufé sem er ætlaður söluágóði áfengis .
Við yfirheyrslu viðurkenndi maðurinn að hafa selt áfengi og ætlað að selja birgðirnar .
Við húsleit heima hjá manninum var hald lagt á átta vodkafleyga og þrjá kassa af bjór til viðbótar .
Að yfirheyrslu lokinni var honum sleppt en hann má búast við kæru .
