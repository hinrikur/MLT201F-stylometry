Víða um lönd hefur lögum verið breytt og körlum sem gefa eða selja barnlausum hjónum sæði gert skylt að heimila barninu að fá upplýsingar um faðernið við 18 ára aldur .
Þeir sem vilja að leyndinni sé aflétt vísa í hagsmuni barnsins , sem eigi rétt á að þekkja uppruna sinn .
Aðrir óttast að færri fáist til að gefa sæði ef börnin geti haft uppi á þeim síðar .
Nokkur mál hafa komið til kasta dómstóla , t.d. í Bandaríkjunum , þar sem tekist hefur verið á um nafnleynd sæðisgjafa .
