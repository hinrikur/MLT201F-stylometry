Guðmundur Ómar Jónsson fæddist í Ólafsvík 21. janúar 1953 .
Hann lést á gjörgæsludeild Landspítala í Fossvogi 14. maí síðastliðinn .
Foreldrar Guðmundar voru Jón Valdimar Björnsson , f. 1920 , d. 2002 og Björg Viktoría Guðmundsdóttir , f. 1925 , d. 2009 .
Systkini Guðmundar eru : Björn Sigurður , f. 1948 , maki Steinunn Þórisdóttir , f. 1950 .
Kristín Stachura , f. 1950 , maki George Stachura , f. 1949 .
Sigurlaug , f. 1957 , sambýlismaður Gunnar Anton Jóhannsson , f. 1958 .
Reynir , f. 1962 , maki Margrét Sigríður Ingimundardóttir , f. 1965 .
Guðmundur kvæntist hinn 13. júlí 1974 Jónínu Kristjánsdóttur , f. 1955 .
Foreldrar hennar voru Kristján Jóhannesson , f. 1920 , d. 1971 og Sesselja Jónsdóttir , f. 1927 , d. 2000 .
Börn Guðmundar og Jónínu eru : Björg , f. 1976 , búsett í Ólafsvík , maki Sigurður Kristófer , f. 1973 .
Börn þeirra eru Nína Marín , f. 1998 , Birgitta Rut , f. 2001 og Eva Magnea , f. 2003 .
Stefán Már , f. 1980 , búsettur í Hafnarfirði , maki Kristín Ósk , f. 1983 .
Börn þeirra eru Davíð Máni , f. 2000 sem Krístín Ósk átti frá fyrri sambúð , Sesselja Ósk , f. 2006 og Aðalbjörg Ósk , f. 2008 .
Fyrir átti Guðmundur dótturina Gerði , f. 1971 , með Guðrúnu H. Bjarnadóttur , f. 1954 .
Útför Guðmundar fór fram í kyrrþey 20. maí .
Síðasta sólin með þér þennan dag , ég trúi því ekki því ég bað og ég bað .
Síðasta sólin með þér þennan dag , var þér ætlað annað pabbi , og þá hvað ? Síðasta sólin með þér þennan dag .
( Björg Guðmundsdóttir .
) Elsku fallegi pabbi minn , hvað get ég sagt , ég elska þig og ég get ekki enn trúað því að þú sért farinn frá mér og okkur .
Það að þú myndir fara svona ungur var það síðasta sem ég hefði geta ímyndað mér , hélt alltaf að ég þyrfti að vandræðast með þig í ellinni , að þú yrðir mesti gæinn á elló , síungur að tjútta við dömurnar .
En nei , nú ertu bara farinn , svona ungur og hraustur og varst svo ánægður með hvaða stefnu lífið var að taka , flutningar aftur suður í bígerð og allt að gerast .
Í síðasta sinn er við töluðum saman varstu svo glaður og hress og við grínuðumst saman í löngu símtali , stríddum mömmu á msninu og ræddum saman um allt og ekkert , þú sagðir mér hversu stoltur þú værir af mér og hversu mikið þú elskaðir mig og afastelpurnar þínar , guði sé lof að ég gat þá sagt þér einu sinni enn að ég elska þig líka .
Pabbi minn þú verður alltaf hetjan mín , yndislegi , þrjóski og fullkomni pabbi og afi , hefði ekki viljað hafa þig á nokkurn annan hátt , ég tel okkur heppin að hafa fengið að eiga þig , en hefði viljað fá að eiga þig lengur .
Elsku pabbi ég þín elskandi dóttir , Siggi , Nína Marín , Birgitta Rut og Eva Magnea munum sakna þín og við vonum að þér líði vel hjá mömmu þinni , pabba þínum , ömmu Sissu okkar og hjá Hafþóri þínum besta vini sem þú hefur saknað mjög alla tíð .
Björg Guðmundsdóttir .
Kveðja frá Nínu Marín , Stjarna hátt á himni er .
Þá finn ég þig í hjarta mér .
Þú ert ekki á himninum .
Heldur ekki í firðinum .
En þú ert í hjarta mér .
Hjá mér .
Nína Marín Bjargardóttir .
Kveðja frá Birgittu Rut .
Afi ég elska þig mjög mikið og ég sakna þín .
Ást .
Birgitta Rut Sigurðardóttir .
Jæja pabbi minn .
Þetta er bréf sem ég bjóst ekki við að vera að skrifa núna , 29 ára gamall .
Ég hef hugsað mikið um það hvað ég á að skrifa en það kemur alltaf það sama uppí hausinn á mér og það er : " Hvað nú ? " .
Í hvern hringi ég þegar Man .
Utd .
er að vinna , eða hvað þarf ég að setja mikið af baunum í heimsfræga chilíið þitt ? Og af hverju er ekki einhver búinn að gera eithvað útaf þessum Dabba ? Hvar eru Flúðir ? Hvað þarf purusteikin að vera lengi í ofninum ? Þú varst vanur að svara þessu oftar en einu sinni .
Ég er strax farinn að sakna þín svo mikið og ég hugsa oft um okkur tvo að veiða og þegar þér tókst að veiða eina fiskinn í vatninu .
Eða þegar við fórum á Old Trafford saman sveitalubbar dauðans ! ! Enduðum á að borða á Pizza Hut 10 sinnum , eftir nokkra svakalega staði .
En bestu minningarnar eru bara í hausnum á mér og ég ætla að vera sjáfselskur og eiga þær bara alveg fyrir mig .
Ég er líka ekki þannig að ég þurfi að skrifa margra blaðsíðna ritgerð um það hversu mikið ég elskaði þig og mun alltaf gera .
Ég elska þig elsku besti pabbi minn og mun alltaf sakna þín. Til þín .
Á einungis einu augnabliki , Er veröldin hrunin og eftir ég stend Með angist í hjarta og titring í hnjánum Og með svo mikla sektarkennd .
Hví ertu farinn , og hvers vegna núna ? Hvað eigum við öll að gera nú ? Bara ef gætum við faðmað þig aftur Það er enginn annar til eins og þú .
Nú ertu engill og vakir okkur yfir Þú ert hér í anda , það vitum við öll .
Í draumum okkar , þar munt þú dvelja Að byggja með okkur skýjahöll .
Megi englarnir varðveita sálu þína Og guð okkar geyma þig um ókomna tíð .
Ég lofa að reyna að halda áfram að lifa En í draumum mínum , ég eftir þér bíð .
( Kristín Ósk Wium Hjartard .
) Þinn , Deddi .
Ég bið þig Guð að gæta mín og gefa mér þinn frið , svo öðlast megi ást til þín og öðrum veita lið .
Ég veit þú Guð , mín gætir hér í gleði , sorg og þraut , og glaður mun ég gefast þér þá gengin er mín braut .
( Ingibjörg R. Magnúsdóttir ) Elsku Gummi .
Við kveðjum þig kæri bróðir með hjörtun full af sorg , en á sama tíma gleðjumst við yfir að hafa átt þig , svo góðan og einstakan .
Það var mikið áfall að heyra af veikindum þínum , óskiljanlegt og yfirþyrmandi sárt .
Í einu vetfangi varstu hrifinn í burtu frá okkur , eins og óveður hafi dunið yfir og skildi eftir auða jörð .
Tómleiki og sorg , óskiljanlegar fregnir .
Fyrir rétt um mánuði síðan bárum við systkinin mömmu til moldar og rifjuðum þá upp minningar um barnæsku okkar á Grundinni .
Við kvöddum hana með frið og ró í hjarta , vitandi af henni hjá pabba .
Við vorum sorgmædd en sátt systkin .
Við vitum að pabbi og mamma taka þér opnum örmum og eins og uppáhaldið þitt hann Clapton sagði : Það verða ekki fleiri tár í himnaríki , þar ríkir friður og ró .
Minningarnar eru margar um góðan bróður , einlægan , hlýjan , skemmtilegan og stríðinn .
Manstu Gummi þegar þú rakaðir skalla á tígrisdýrið með nýju rafmagnsrakvélinni hans pabba .
Við hlógum að þessu um daginn og uppgötvuðum þá að tígri er 50 ára og heldur enn stofuhurðinni opinni .
Þú varst þá að spá í að setja alvöru kíví klippingu á hann en hættir við .
Manstu þegar þú varst að passa okkur Reyni og sagðir okkur að þú værir að fá flogakast .
Þú spriklaðir og froðufelldir á stofugólfinu og þóttist vera dáinn .
Þá var hlaupið í hendingskasti upp til ömmu og hún dregin niður til að kanna lífsmörkin .
Þú varst þá sestur í stofusófann , eins og ekkert hefði í skorist , með bók í hönd og varst undrandi á vitleysunni í okkur .
Þarna kom stríðnin þín og húmor svo skemmtilega í ljós .
Hægt væri að segja endalausar skemmtisögur af þér elsku kallinn okkar .
Börnin okkar hafa alltaf haft mikið dálæti á þér .
Þú náðir vel til þeirra og sýndir þeim mikla hlýju , varst skemmtilegur og fyndinn og jafningi þeirra .
Þau senda þér öll ástarkveðjur með þakklæti fyrir allt .
Þín er sárt saknað .
Margar góðar stundir hefur fjölskyldan átt saman bæði hér og erlendis .
Má nefna Mófellsstaðarferðirnar , Galtalæk , Portúgal og Skotland , svo eitthvað sé nefnt .
Alltaf var hlegið dátt , gantast og haft gaman .
Það erum við þakklátar fyrir .
En lífið er hverfult og enginn ræður sínum næturstað , þess höfum við orðið áskynja nú .
Samstöðumáttur , virðing og kærleikur er mikilvæg hverri fjölskyldu .
Nú stöndum við saman sem aldrei fyrr .
Einn dag í senn , eitt andartak í einu ætti að verða okkur öllum umhugsun og leiðarljós .
Við kveðjum þig elsku bróðir með sorg í hjarta en minningin um þig verður geymd í sálum okkar alla tíð .
Af öllum okkar mætti munum við standa við hlið Nínu , Bjargar , Stefáns og þeirra ástvina .
Hafðu þökk fyrir allt og allt .
Mundu eftir að spila Clapton fyrir þau gömlu .
Elskum þig .
Kristín ( Didda ) og Sigurlaug ( Sigga ) .
Elsku besti tengdapabbi minn , ég trúi því ekki að þú sért farinn .
Fullt af minningum hafa skotið upp í kollinum á mér þessa síðastliðna daga .
Ég gleymi því aldrei í fyrsta skiptið sem ég hitti ykkur tengdaforeldra mína , hálf ósofin í leiðinni í brúðkaupið hjá Björgu og Sigga .
Þú varst alltaf svo hlýr og góður við mig og varst aldrei feiminn við það að segja hvað þér þætti vænt um mig .
Þú hefur alltaf verið minn aðdándi nr. 1 þegar það kemur að tónlistinni hjá mér .
Þú gerðir ekki annað en að hvetja mig áfram .
Það er ekki langt síðan þú sagðir mér hvað þú værir stoltur af mér og stoltur af því að eiga mig sem tengdadóttur , mér þótti svo vænt um það elsku Gummi minn .
Þú varst vanur að koma við hjá mér , þegar þú skrappst í bæinn , bara svona til þess að segja halló við mig og krakkana og knúsa okkur .
Þetta lýsti þér svo vel .
Ég minnist allra góðu samræðnanna sem við áttum , mikið á ég eftir að sakna þeirra .
Þú ert og verður alltaf einstakur .
Þú sagðir oft við mig að ég væri uppáhlds tengdadóttir þín því þú ættir nefnilega svo margar , og ég var vön að svara þér til baka með því að þú værir uppáhalds tengdapabbi minn því þið væruð nefnilega svo margir .
Ég mun sakna húmorsins þíns , kaldhæðninnar , hlýjunnar , blíðunnar og alls hins líka .
Ég kveð þig með trega elsku besti tengdapabbi minn , og vona að þú hafir það gott þar sem þú ert núna .
Þú ert og verður alltaf uppáhalds .
Ég syng þig inn í sætan svefn , minn góði vinur sofðu vært þér englar munu vagga í ró á stað sem enginn þig getur sært .
Tómarúmið líkamann fyllir og trega tárin niður vangana renna , Þetta er svo vont og særir svo mikið það er eins og hjartað mitt sé að brenna .
Hvíldu þig núna , ó hvíldu í friði , með kærleik í huga og ást í hjarta ég sendi þér nú hina hinstu kveðju og mun alltaf minnast brosins þíns bjarta .
( Höf. Kristín Ósk Wium Hjartardóttir ) .
Þín tengdadóttir , Kristín Ósk Wium H. 