ALLS höfðu 92 fasteignir farið á uppboð á fyrstu fjórum mánuðum ársins hjá embætti sýslumannsins í Reykjavík .
Það eru nærri þrefalt fleiri en á sama tíma í fyrra , þegar 35 fasteignir fóru á uppboð frá janúar til apríl .
Nauðungarsölubeiðnir á fyrstu fjórum mánuðum þessa árs voru nærri 700 talsins .
Flestar voru beiðnirnar í janúar , eða 216 , en fóru niður í 134 í apríl sl. Allt síðasta ár var 161 fasteign seld nauðungarsölu hjá sýslumanninum í Reykjavík og beiðnir voru alls 2.277 .
Til samanburðar fóru 137 fasteignir á uppboð í umdæmi embættisins árið 2007 og 91 árið þar áður .
Svipaður fjöldi bíla Í lok síðasta mánaðar höfðu 142 bílar verið seldir á uppboði hjá sýslumanninum í Reykjavík .
Er það mjög svipaður fjöldi og á sama tíma á síðasta ári .
Embættinu bárust á fyrstu fjórum mánuðum ársins beiðnir um 355 nauðungarsölur á bílum .
Til samanburðar var alls 491 bifreið seld á uppboði allt síðasta ár og skráðar nauðungarsölubeiðnir 2.019 og beiðnir vegna annars lausafjár voru 130 .
Árið 2007 fóru 419 bílar á uppboð .
bjb@mbl.is Í hnotskurn » Í lok apríl höfðu 142 bílar verið seldir nauðungarsölu .
Það er svipaður fjöldi og í fyrra .
» Nauðungarsölubeiðnirnar voru nærri 700 talsins , flestar í janúar en fæstar í apríl .
