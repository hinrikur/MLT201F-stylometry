Raddirnar hljóðna og tjaldið fellur .
Upphitun er lokið fyrir rennsli áSöngvaseið í stóra salnum í Borgarleikhúsinu .
" Við skulum bíða , " hvíslar fjögurra ára drengur að pabba sínum ábúðarfullur .
" Bíðum ...
Bíðum ...
" En áður gengur Þórhallur Sigurðsson leikstjóri til áhorfenda , léttur og kvikur í hreyfingum , og segir áhorfendum að allt geti gerst – enn sé mikil vinna eftir .
Bakvið tjöldin eru leikarar komnir í stellingar og hljóðfæraleikararnir bíða bendingar .
Svo lyftast tjöldin .
Enn er vika í frumsýningu , sem verður 8. maí , en biðin styttist .
Þórhallur sest og skrifar nótur , eins og það er kallað , fjör færist í selskapinn .
Leikhúsið er merkilegur staður , allur þessi leikur og samt þessi agi .
Söngvaseiður Þetta kvöld sem önnur síðustu vikurnar er það Söngvaseiður sem á hug Þórhalls Sigurðssonar leikstjóra .
" Hann heillar ekki bara mig , heldur er þetta vinsælasti söngleikur allratíma .
Það er galdur í þessu verki , sama hversu oft maður sér sýninguna , þá snertir hún mann – tónlistin og þessi hjartnæma saga , sem á sér stoð íraunveruleikanum .
Ég held að það byggi enn frekar undir söguna að hún segir frá örlögum venjulegs fólks af holdi og blóði .
Söguþráðurinn er ofinn úr ævisögu barnfóstrunnar Maríu , sem hún skrifaði sjálf og varð metsölubók í Þýskalandi og víðar .
Þjóðverjar gerðu tvær kvikmyndir eftir bókinni áður en Broadway komst í hana , en þar var söngleikurinn frumsýndur árið 1959 , fyrir hálfri öld síðan .
Hann sló í gegn og í kjölfarið var gerð bíómynd í Hollywood , sem fór eins og eldur í sinu um allan heim og er ennþá sígild .
" – Hvaða erindi á Söngvaseiður við samtímann ? " Fyrir utan að þetta er hrein skemmtun , sem hreyfir við fólki og lætur því líða vel ? " spyr Þórhallur og hlær .
" Auðvitað er boðskapurinn sígildur .
Sagan er af fólki sem býr við ákveðið öryggi , en hrekst á flótta þegar það ákveður að standa fast á sinni sannfæringu .
Von Trapp greifi neitaði að gangast nasistum á hönd , en í raunveruleikanum fóru þau ekki svaðilför yfir fjöllin , heldur ferðuðust til Ítalíu og þaðan með skipi til Bandaríkjanna .
Þar tók við spennandi tími og söngferilinn hélt áfram í Bandaríkjunum , enda voru þau orðin mjög þekkt í Evrópu þegar stríðið skall á og nasistar innlimuðu Austurríki .
Þegar Hitler vildi fá þau til að syngja í afmælinu sínu , þá var það kornið sem fyllti mælinn – það rak þau af stað .
Áður höfðu þau neitað að flagga nasistafánanum og Von Trapp komið sér undan að við sjóliðsforingjastöðu á þýskum kafbáti , en hann hafði verið sjóliðsforingi í austurríska hernum .
Það væri ekki á það hættandi að neita nasistastjórninni þrisvar og fjölskyldan flúði land .
Það má segja að skriður hafi komist á málið á Broadway , þegar bandarísk leikkona sá þýsku kvikmyndirnar og las bókina , sem varð einnig metsölubók í Bandaríkjunum .
Og söngleikurinn varð síðasta verk þeirra Rogers og Hammerstein , en samstarf þeirra markaði tímamót í leikhússögunni og gaf af sér marga þekkta söngleiki , svo sem Oklahoma , og King and I .
" María Af afdrifum fjölskyldunnar segir Þórhallur að þegar söngferlinum lauk hafi þau keypt búgarð í Vermont , sett á laggirnar skíðahótel og verið meðsöngnámskeið á sumrin .
" María var mikill skörungur og hélt öllu saman , en karlinn var öllu rólegri í tíðinni .
Svo þegar dæturnar komust á fullorðinsár , þá var ekki hægt að halda sönghópnum saman .
Þær læddust í burtu , struku jafnvel , því aginn var mikill .
Það þurfti að halda saman sjö syngjandi krökkum og svo eignuðust María og kapteinninn líka börn , þannig að þetta urðu alls tíu krakkar .
Þegar börnin tíndust eitt af öðru í burtu varð allt vitlaust í fjölskyldunni , en ekki varð við það ráðið .
Þrátt fyrir að nýtt fólk væri fengið í staðinn , þá fjaraði þetta smám saman út .
" En síðan þegar Hollywood sýndi áhuga , þá kom sú gamla fram á sjónarsviðið aftur .
" Það er fyndið að fylgjast með henni á tökustað í Salzburg , þar sem bíómyndin var tekin upp .
Þar mætti hún einn daginn öllum að óvörum og lét leikstjórann og aðalleikarann , Cristopher Plummer , heyra sína skoðun á því að hún væri alls ekki sátt við þá mynd sem dreginn væri upp af manni hennar Von Trapp í söngleiknum .
Menn tóku þessu auðvitað af kurteisi og svo fór reyndar , að hún kemur fram í einu atriði í myndinni , þar sem hún sést labba yfir götu í þjóðbúningi ásamt öðrum .
En það tekur enginn eftir því , nema hann viti af því .
" Krakkarnir Krakkar fara með stórt hlutverk í sýningunni og þar er Þórhallur á heimavelli , því hann hefur mikla reynslu af því að leikstýra krökkum og sýningum fyrir krakka .
Hann fékk Grímuna fyrir barnasýningu ársins í fyrra fyrir uppfærslu á barnaleikritinu Gott kvöld eftir Áslaugu Jónsdóttur og áður fyrir Leitina að jólunum , sem sýnd hefur verið í Þjóðleikhúsinu síðustu fjögur jól .
" Það eru sex barnahlutverk í Söngvaseiði og til þess að draga úr álaginu skipta tólf krakkar hlutverkunum með sér , þannig að þeir geta hlaupið í skarðið hver hjá öðrum , " segir Þórhallur .
" Það er sjálfsagt að hafa tvo hópa af krökkum þegar sýnt er kvöld eftir kvöld – við gerum það gjarnan í leikhúsinu .
Leikararnir þurfa að fara í gegnum allt tvisvar sinnum , með sitt hvorum hópnum , og það er þolinmæðisverk .
Æfingatíminn er erfiðastur krökkunum .
Það er auðvelt að sigla í gegnum sýninguna einu sinni á kvöldi , en þrotlausar æfingar reyna á ungar sálir .
En þau eru brött og góð , enda farin að þekkjast vel , og hafa góðan félagsskap hvert af öðru .
" Hátt í fjögur þúsund krakkar tóku þátt í áheyrnarprufunum í vetur .
" Það hafa svo margir krakkar lært söng og dans og leik .
Svo þekkja þeir þekkjaverkið vel .
Það var því mikil vinna að velja krakkana , en þeir hafa verið í stífri þjálfun síðan í febrúar .
Auðvitað hafa þeir orðið að sleppa heilmiklu úr skólanum – en þetta eru klárir krakkar ! " Og kúnstin við að leikstýra börnum er sú að fá þau til að vera þau sjálf á sviðinu , að sögn Þórhalls .
" Þau þurfa að vera eðlileg , en um leið að stækka allt sem þau gera .
Söngurinn er eins og best verður á kosið , eins og krafist er af svona uppfærslu , og gaman að segja frá því , að aðeins eitt barnanna hefur leikið á sviði áður .
Þau voru bara gripin eftir prufurnar ogkomu héðan og þaðan – ekkert þeirra var tengt leikhúsinu .
" – Það getur ekki verið auðvelt að feta í spor Julie Andrews ? " Við erum með alveg frábæra Maríu .
Forsenda þess að þetta yrði gert var að hún fyndist .
Við vorum með prufur í fyrravor og Valgerður Guðnadóttir , söng- og leikkona , er aldeilis frábær , geislandi af krafti og syngur eins og engill .
Ég held ég hafi aldrei heyrt þetta jafn vel sungið .
" Kvikmyndirnar Þórhalli bauðst óvænt hlutverk í Svörtum englum Óskars Jónassonar í fyrra , en er þó enginn nýgræðingur á því sviði , því hann var þátttakandi í kvikmyndavorinu .
" Ég var einn framleiðanda og meðleikstjóri Þorsteins Jónssonar í Punktur punktur komma strik og Atómstöðinni , " segir hann .
" Þetta var bilaður tími .
Kvikmyndasjóður var ekki burðugur og við reyndum að gera stórmynd fyrir enga peninga .
Fyrir vikið töpuðum við fjórir ofurhugar hver og einn andvirði íbúðar á Atómstöðinni og ég þurfti að vinna mig út úr því .
Við héldum að við gætum selt Atómstöðina um allan heim , en komumst að því að enginn þekkti Halldór Laxness í kvikmyndabransanum , þannig að hann var engin söluvara .
En það gekk vel með Punktinn , tæplega 100 þúsund manns sáu hana , allir fengu útborgað og það var fyrsta kvikmyndin þar sem samningar voru gerðir við Leikarafélagið .
Við ætluðum að endurtaka leikinn með Atómstöðina , hana sáu a.m.k. 65 þúsund manns en hún varð auðvitað miklu dýrari og tekin upp á tveim tungumálum , en vegna peningaleysis var enska útgáfan var aldrei klippt saman .
" – Þið hafið lent í því sem margir upplifa núna , að tapa andvirði íbúðar ? " Ég vona að þessu gjörningaveðri ljúki fljótlega og hef trú á því .
Á þessum tíma var eina úrræðið að kvikmyndagerðarmenn hættu öllu sem þeir áttu , tækju bankalán , legðu fasteignir að veði og svo rúllaði það bara ! Þetta var ævintýratími , sem hafði margt skemmtilegt í för með sér og minningarnar standa fyrir sínu .
Svo vann ég mig bara út úr þessu .
Ég hef alltaf verið iðinn og samviskusamur , það gerir uppeldið og ábyrgðartilfinningin sem fylgdi því að vera elstur fimm systkina og þurfa að passa minni krakkana .
Þegar maður skoðar sögu síns fólks , sem ég á vendilega skráða , þó að ég hafi ekki tekið hana saman , þá er það ábyrgðarfullt fólk sem hleypur ekki frá hálfnuðu verki .
Ég held að ég hafi það í mér .
Það mætti stundum vera minna .
" – Hvernig kviknaði áhuginn á kvikmyndum ? " Ég get alveg sagt þér hvenær ég fór fyrst í bíó .
Pabbi henti aldrei neinu og þú getur ímyndað þér hvað safnast mikið af efni að manni sem erritstjóri dagblaðs í 30 ár .
Hann vann mikið , bjó í litlu húsnæði og henti öllu upp á háaloft .
Það tók mig nokkur ár að grófsortera það eftir að hann dó , allt sem hann skildi eftir , og þá fann ég skrifað aftan á bíómiða : " Fyrsta bíóferð Þórhalls " .
Það var rússnesk mynd í Trípólíbíó , Steinblómið .
En ég bjargaði mér líka sjálfur um miða .
Eftir fótboltaæfingarnar fórum við strákarnir aftur fyrir stóra Trípólíbíóbraggann og lögðum eyrun að veggnum og hlustuðum á magnaðar hljóðmyndirnar í kvikmyndunum og ímynduðum okkur hvað væri að gerast .
Seinna fengum við svo að sópa poppkornið og allt draslið í bíóinu eftir sýningar og fengum að launum frítt í bíó , sáum allar myndirnar , líka það sem var bannað.Bandarískar hryllingsmyndir og franskar djarfar eins og Nakta konu í hvítum bíl og allar myndirnar með Brigitte Bardot með dönskum skýringartextum .
og þannig lærði maður dönsku .
Á Menntaskólaárunum stofnuðum við Kvikmyndaklúbb Menntaskólans þar sem maður kynntist klassíkinni eins og hún lagði sig og svo var frábær kvikmyndaklúbbur í Tjarnarbíói sem hét Filmía .
Seinna skrifaði ég umkvikmyndir fyrir Þjóðviljann í tíu ár , sat kannski aleinn prufusýningar í þúsund manna sal og gat svo fjallað ítarlega um myndirnar á heilsíðu í sunnudagsblaðinu .
Þetta voru t.d. flestar þær frábæru myndir sem Háskólabíó sýndi í mörg ár sem Mánudagsmyndirnar .
" Leikhúsið Fyrsta leiksýning Þórhalls var Maður og kona í fyrsta landsprófsbekk í Hagaskóla .
" Þá var ég látinn leika Hjálmar tudda , sem var síétandi og hafði alltaf verið leikinn af mjög sverum mönnum .
Það þótti sniðugt að ég skyldi leika hann , svona lítill og aumingjalegur .
Í MR var ég eftir hádegi í skólanum í þriðja og fjórða bekk , líka á laugardögum , eins og þá var tíska , og fór því ekki í Herranótt fyrr en í 5. og 6. bekk .
Þá kom Benedikt Árnason , sem var aðalleikstjóri Þjóðleikhússins , og setti fyrra árið upp Grímudans eftir Holbert í Iðnó og seinna árið Oscar Wilde í fyrsta skipti á Íslandi , " Importance of Being Earnest " .
Þá var ég formaður Herranætur og við sýndum í Þjóðleikhúsinu , en það hafði ekki verið gert áður .
Að sýningunni vann einvalalið , meðal annars Pétur Gunnarsson Pétur Lúðvíksson , Katrín Fjeldsted , Jón Örn Marinósson og Siggi Páls , sem var sviðsmaður .
Þorsteinn Jónsson var í árgangnum og tók litla kvikmynd baksviðs á átta millimetra filmu og þar má m.a. sjá Sigga Páls og Pétur Gunnars vinna að tjaldabaki .
" Fljótlega eftir menntaskóla fór Þórhallur í leiklistarskóla Þjóðleikhússins , en þar var nemendunum dembt beint inn í starfið í leikhúsinu og þeir voru þar frá 9 á morgnana til 23 á kvöldin .
" Þar höfðum við nokkra frábæra kennara eins og Gunnar Eyjólfsson sem ég hef svo unnið mjög mikið með í 30 ár og svo mætti nefna Stefán Íslandi o.fl. o.fl. Seinna var skorið á þessi tengsl þegar Leiklistarskólinn var stofnaður , að nemar mættu koma inn í leikhúsið , en það er aftur að breytast núna .
Þetta var ótrúlegur skóli , okkur buðust lítil hlutverk og ég var strax kominn í stórt hlutverk grislingsins í barnasýningunni Bangsímon á stóra sviðinu undir leikstjórn Baldvins Halldórssonar .
Síðan var ég í stóru hlutverki í Fiðlaranum á þakinu .
Þá var ég enn á öðru ári í skólanum og fjörutíu ár voru liðin í mars síðan það var .
Vorið 1970 þegar ég útskrifaðist , fékk ég svo stærsta hlutverk sem ég hef nokkurn tíma leikið í verkinu Malcolm litla og baráttu hans gegn geldingunum undir leikstjórn Benedikts Árnasonar .
Ég varð seinna aðstoðarleikstjóri hjá honum í Þjóðleikhúsinu og líka hjá Brynju Benediktsdóttur .
Ég fékk að leikstýra minni fyrstu sýningu tveimur þremur árum eftir útskrift og smám saman mjakaði ég mér alfarið yfir í leikstjórnina .
" Pólitíkin Þórhallur er alinn upp við líflegar umræður um pólitík , en faðir hans Sigurður Guðmundsson var ritstjóri Þjóðviljans í 30 ár .
" Auðvitað kynntist ég öllum þessum köllum sem tengdust Þjóðviljanum .
Við áttum heima í litlu húsi á Fálkagötunni , þangað komu þeir í kaffi og svo sat maður eins og fluga á vegg og hlustaði á skáldin eða pólitíkusana , skáldin voru líka pólitísk .
Ég er því með þetta í genunum og byrjaði að bera út Þjóðviljann sex ára .
Þá voru þetta 80 blöð á stóru svæði , enda ekki áskrifandi í hverju húsi að Þjóðviljanum .
Ég vaknaði sex á morgnana , átti að mæta í skólann klukkan átta , og hljóp í myrkrinu með blaðið í Stúdentagarðinn , Skerjafjörð og vestur í Melabragga og allt þar á milli .
Svo seldi maður merki 1. maí .
Það var mikil búbót þegar ég hafði safnað mér fyrir hjóli , því þá gat ég hjólað með blaðið , en þannig snerist lífið um að safna og vinna , eins og hjá öllum öðrum .
Við vorum auðvitað stimpluð kommafjölskyldan .
Ég fór jafnan framhjá Grimsby á leið í skólann , stóru timburhúsi sem breytt hafði verið í íbúðir á vegum félagsmálayfirvalda borgarinnar .
Þar bjó fátækt fólk og ég hafði haldið að pabbi væri að berjast fyrir þetta fólk , en svo fékk maður snjóboltann í sig þegar maður hjólaði framhjá , og hrópað var : " Helvítis fíflið þitt ! " Þá var húsnæðisskortur í borginni og fólkið sem kaus alltaf Sjálfstæðisflokkinn var í húsnæði á hans vegum , því Sjálfstæðisflokkurinn réð borginni og úthlutaði því húsnæðinu .
Þetta fólk hélt Sjálfstæðisflokknum við völd í Reykjavík , ásamt því að hinir flokkarnir voru sundurlyndir .
Það er nefnilega staðreynd að Sjálfstæðisflokkurinn náði aldrei 50% fylgi í Reykjavík , en var samt með meirihluta , því hinir flokkarnir voru sundraðir .
Þetta fannst mér skondið , að þeir grýttu okkur alltaf þessir gæjar í Grimsby .
En það var auðvitað afar fjölskrúðugt mannlíf þarna á Holtinu og þarna gengu ljósum logum allar persónurnar sem Einar Kárason lýsir skemmtilega í Djöflaeyjunni .
Halldór fisksali , stofnandi Knattspyrnufélagsins Þróttar , kom akandi á pallbílnum Fálkagötuna og æpti í gjallarhorn : " Fiskur ! Fiskur ! " Þá komu konurnar út úr húsunum .
Svo opnaði hann búð seinna í litlu bakhúsi innar í götunni .
Það var nóg pláss fyrir okkur krakkana þarna , tún og auð svæði alveg niður að Ægisíðu .
Allir Hagarnir voru óbyggðir og verið að byggja Melana .
Það varbrjálæðislegt að leika sér á byggingarsvæðunum , skylmast og ærslast , og svo var fótboltavöllurinn þar sem nýjustu prófessorabústaðirnir standa núna .
" – Maður sér ekki marga sex ára krakka stunda blaðburð núorðið ? " Þetta var bara þannig þá .
Ég fékk alla þessa baráttu í blóðið og það kom aldrei annað til greina en að það mótaði mann .
Ég hef verið virkur í samtökum leikara og leikstjóra , starfsmannafélagi leikhússins og fjölmörgum stjórnum .
Þegar maður skoðar allt sem því fylgir , þá er ótrúlegt hvað maður hefur setið marga fundi og skrifað margar ræður – hvernig í ósköpunum nennti maður þessu ? Svo róast þetta smám saman , en þetta er í genunum , það breytist ekki .
Maður skiptir ekkert um flokk eða hugmyndafræði ! " – Af hverjum hefurðu lært mest í leikhúsinu ? " Ég held að það hafi verið á þessum fyrstu árum .
Benedikt Árnason er minn lærimeistari , hann var leikstjórinn minn í menntaskóla og síðan vann ég heilmikið með honum fyrstu árin í Þjóðleikhúsinu .
Hann var frábær leikstjóri , frjór og skapandi , og er sá maður sem sett hefur upp flestar sýningar allra í Þjóðleikhúsinu .
Hann setti þar upp 50 sýningar og ég held að met hans verði seint slegið .
Hans síðasta sýning var Söngvaseiður í Þjóðleikhúsinu – ég vona að ég eigi nokkrar eftir enn .
" 