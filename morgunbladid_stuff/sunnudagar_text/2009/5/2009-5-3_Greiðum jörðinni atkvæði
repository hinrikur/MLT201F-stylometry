Auðlindir jarðar eru takmarkaðar og því verður að draga úr þeirri hömlulausu sóun náttúruauðlinda og eyðileggingu á landi sem nú á sér stað víða um heim .
Til að minna á þetta brýna verkefni var haldið upp á hinn árlega " Dag jarðar " ( Earth day ) 22. apríl sl. með þúsundum viðburða í skólum , sveitarfélögum , borgum og bæjum víða um heim .
Þann dag hófst jafnframt sérstakt alheimsátak til að sporna við rányrkju og mengun jarðar .
Kjörorð þessa tveggja ára verkefnis er Græna kynslóðin og voru um 100 þúsund manns viðstaddir þegar því var fylgt úr hlaði í Washington-borg í Bandaríkjunum .
Mikið er í húfi .
Mannfjöldi jarðar er nú áætlaður um 6,8 milljarðar og fólki fjölgar ört .
Um þessar mundir fæðast 137 milljónir manna á ári hverju en 56 milljónir deyja .
Þetta táknar að fólksfjöldi jarðar mun að líkindum vaxa um 2 milljarða til ársins 2025 og það verður mikil áskorun að sjá slíkum mannfjölda fyrir nægum mat .
Ofan á þann vanda leggjast áhrif loftslagsbreytinga af mannavöldum .
Fyrirsögn þessarar greinar er reyndar þýðing á kjörheiti " Earth Hour " ( Stund Jarðar ) sem var í mars og helguð baráttunni gegn breytingum á loftslagi jarðar .
Græna kynslóðin Tímabils okkar kynslóðar verður minnst af komandi kynslóðum sem mesta sóunarskeiðs sögunnar á auðlindum jarðar .
Framtíðin er háð því að þjóðum heims takist að gerbreyta háttum sínum í umhverfismálum .
Til þess þarf nýja " græna " kynslóð sem hefur skilning á lífríki og náttúrulegum auðlindum jarðarinnar .
Megináherslur alþjóðaverkefnisins Græna kynslóðin eru þrjár : 1 .
Kolefnishlutlaus framtíð byggð á sjálfbærri orku sem endar tímaskeið jarðefnaeldsneytis 2 .
Neysluhættir í samræmi við markmið um sjálfbæra þróun .
3 .
" Grænt " hagkerfi sem skapar ný störf og nýtir menntakerfið til að gera næstu kynslóð læsa á umhverfi sitt .
Ærin verkefni bíða hér á Íslandi .
Undanfarin ár hefur athyglin einkum beinst að virkjanamálum , álverum og loftslagsbreytingum en önnur viðfangsefni hafa gjarnan lent í skugga þeirra .
Áríðandi er að græða hundruð þúsunda hektara af landi í tötrum , vernda líffræðilega fjölbreytni og fagurt landslag , taka frá óbyggð svæði utan þjóðgarða og standa vörð um hina einstöku öræfakyrrð .
Listi brýnna verkefna er miklu lengri .
Hlutverk almennings Dagar sem helgaðir eru umhverfinu eru góð leið til að vekja athygli á þessum brýna málaflokki .
Það þarf þó stöðugt átak , alla daga ársins .
Öflug fræðsla um umhverfismál er nauðsynleg til að móta þá landlæsi og siðferði verndunar sem aftur er forsenda þess að við náum að varðveita auðlindir jarðar með sjálfbærum hætti frá einni kynslóð til annarrar .
Verkefni er snúa að verndun umhverfisins eru það stór og dýr að sem allra flestir þurfa að koma að lausn þeirra .
Fullur árangur næst aðeins með því að virkja það mikla afl sem býr í áhugasamtökum , sjálfboðaliðum og öllum þeim sem vilja leggja því lið að vernda og bæta umhverfi okkar .
Á því lögmáli verður skipulag umhverfisverndar að byggja .
Afrek þeirra 600 bænda sem vinna með Landgræðslunni að uppgræðslu illa farins lands innan ramma verkefnisins " Bændur græða landið " er gott dæmi um mikilvægi þess að slíkt starf sé unnið í sem víðtækustu samstarfi .
Höfundur er fagmálastjóri Landgræðslu ríkisins .
