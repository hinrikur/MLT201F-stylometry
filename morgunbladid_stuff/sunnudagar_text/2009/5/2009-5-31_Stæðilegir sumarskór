Eftir Ingu Rún Sigurðardóttur ingarun@mbl.is HÆLATÍSKAN í sumar samanstendur af kröftugum hælaskóm , sem líta jafnvel út fyrir að vera hættulegir .
Þó ekki út af örmjóum pinnahælum en hælarnir eru yfirleitt breiðir , heldur frekar vegna bandanna og pinnanna sem prýða þá .
" Brjálaðir skór eru ekki nýtt fyrirbæri og hafa verið á sýningarpöllunum síðustu misseri .
Núna eru þeir meira áberandi en áður vegna rokkarastílsins , sem er að komast aftur í tísku , " sagði Nicole Fischelis , yfirmaður hjá stórverslunum Macy ' s í Bandaríkjunum í samtali við AP .
Ein leið til að nota skó af þessu tagi er að vera í þeim við þröngar gallabuxur og leðurjakka .
Það er hefðbundna leiðin en líka getur komið skemmtilega út að nota þá við létta silkikjóla og stelpulega blómakjóla .
Tilgangurinn er þá að skapa mótvægi við léttleikann og fá meiri kraft í klæðnaðinn .
Fred Allard hjá skóframleiðandanum Nine West hitti kannski naglann á höfuðið : " Mér finnst að mjúkur stíll geti hagnast á harðari fylgihlutum , þetta snýst allt um jafnvægi og sjálfstraust viðkomandi .
" Þeir sem eru ekki mjög rokkaðir í sér ættu að sleppa því að velja svarta skó af þessu tagi og fá sér heldur ljósa skó í stönduga stílnum og tolla þannig í tískunni .
Þessi skóstíll passar við flest en forðast skyldi að nota hann við síðkjóla .
Skórnir eiga það ekki skilið að vera í felum undir faldinum .
