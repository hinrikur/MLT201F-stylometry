HJÁ flestum hefur álagið í vinnunni sennilega aldrei verið meira en einmitt nú .
Dag hvern þarf að takast á við krefjandi verkefni og mikilvægar ákvarðanir , og streitan fer fljótt að láta á sér kræla .
Veraldarvefurinn lumar á nokkrum góðum ráðum til að slaka á fyrir mikilvægan atburð , t.d. mikilvægan sölufund eða atvinnuviðtal : Andað djúpt og tekið til Öndunaræfingar skyldu seint vanmetnar .
Að ná stjórn á önduninni og draga andann hægt og djúpt , svo að allur maginn er notaður , verkar oft til að koma reglu á líkamann og ró á taugarnar .
Ef hægt er getur létt tiltekt verið ekki síður hreinsandi fyrir andann .
Með því að taka til í vinnurýminu , eða heimafyrir ef svo ber undir , er hægt að dreifa huganum .
Það er veitir líka ró og öryggistilfinningu að losna við þá óreiðu sem fylgir ósnyrtilegu umhverfi .
Það er ekki úr vegi að hringja í góðan félaga og spjalla um daginn og veginn , eða fá ráð um þær áskoranir sem framundan eru .
Í fyrra tilvikinu tekst að dreifa huganum og slaka , en í því síðara fá góða innsýn og jafnvel nýtt sjónarhorn á það sem framundan er .
Líkamsrækt gerir sálinni gott og verkar vel á líkama sem er allur spenntur og strekktur .
Athugaðu hvort þú átt ekki möguleika á að skokka , synda , æfa golfsveifluna eða fara með heimilishundinn í labbitúr .
Ferð í pottinn eða róandi bolli Heit sturta eða langt og notalegt bað er auðvitað allra meina bót .
Hvernig væri að bregða sér í heitan pott í hádeginu og mæta svo slakur og endurnærður til starfa ? Mörgum þykir slakandi að kveikja á ilmkerti eða fá sér róandi drykk .
Þá þarf bara að varast eldhættu og orkuríka koffíndrykki , og aldrei að vita nema ró færist yfir sálartetrið .
