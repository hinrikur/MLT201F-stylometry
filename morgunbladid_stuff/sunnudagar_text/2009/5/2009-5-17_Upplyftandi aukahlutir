ÞEGAR kemur að hönnun skrifstofurýmisins þarf að huga bæði að góðu skipulagi og auðveldum þrifum .
Þar sem kaplar , tölvukassar og aðrir smámunir flækjast fyrir vill vinnurýmið verka ósnyrtilegt og óaðgengilegt , og um leið getur þurft að hafa meira fyrir að halda vinnustaðnum sæmilega hreinum og snyrtilegum .
Hjá Axis er boðið upp á úrval skrifstofuhúsgagna en þar má einnig finna hagnýta aukahluti til að auka notagildi húsgagnanna , líkt og sjá má á myndunum hér til hliðar .
Annars vegar er um að ræða lausn sem sameinar í einum hlut ruslatunnu og tímaritageymslu .
Hver kannast ekki við að vera stöðugt að reka fæturna í plast-tunnuna undir borðinu , eða sitja uppi með óásjálega stafla af tímaritum , dagblöðum og bæklingum á vinnufletinum .
Fötuna þarf ekki endilega að nota undir rusl , og hún getur hentað eins vel sem hirsla fyrir smámuni , eins og t.d. handtösku eða nestisbox .
Hins vegar er tölvufesting sem heldur tölvuboxinu tryggilega skorðuðu undir skrifborðinu .
Mikið rými losnar á vinnufletinum við þetta , og tölvan er vandlega fest svo hún fellur ekki um koll .
Um leið er tölvubúnaðinum haldið frá ryki og vætu sem kann að safnast upp á gólfinu .
Báðar lausnir hjálpa til við að rýma vinnuflötinn , en um leið eru gólffletir aðgengilegri svo að hægt er að sópa básinn hreinan á örskotsstundu .
