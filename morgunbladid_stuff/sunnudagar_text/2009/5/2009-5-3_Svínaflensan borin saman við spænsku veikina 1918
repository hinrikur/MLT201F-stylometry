ALdrei hafa jafnmargir fallið í valinn á jafnskömmum tíma og í spænsku veikinni , sem á einu ári gekk yfir heimsbyggðina .
Fórnarlömbin eru talin hafa verið á milli 20 og 100 milljónir .
Ýmsir hafa borið svínaflensuna , sem nú geisar , saman við spænsku veikina , sem í upphafi var fremur meinlaus , en blossaði upp að nýju haustið 1918 í mun skæðari mynd og reyndist illvígust ungu og hraustu fólki .
Læknavísindunum hefur fleygt fram á þeim rúmu 90 árum , sem liðin eru frá spænsku veikinni .
Árin 1957 og 1968 komu skæðir faraldrar , en þeir voru ekkert í líkingu við spænsku veikina .
Heilbrigðisyfirvöld um allan heim óttast að fram komi stökkbreytt inflúensuveira , sem geti breiðst hratt út og valdið miklum usla , og það skýrir varúðarráðstafanirnar , sem gripið hefur verið til um allan heim vegna svínaflensunnar , sem virðist hafa átt upptök sín í Mexíkó í febrúar .
