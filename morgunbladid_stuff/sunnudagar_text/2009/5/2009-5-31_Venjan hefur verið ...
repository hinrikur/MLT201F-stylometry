" Löng hefð er fyrir formlegum og snyrtilegum klæðnaði þingmanna við þingstörfin , í þingsalnum og á fundum þingnefnda .
Venjan hefur verið að karlmenn séu í jakka og með hálsbindi , en meiri fjölbreytni hefur verið í klæðnaði kvenna .
" Svo segir í ritinu Háttvirtur þingmaður , handbók um þingstörfin sem gefin var út af Alþingi fyrr á árinu .
Þótt karlmenn á þingi hafi lengi borið hálsbindi og muni sjálfsagt margir gera áfram um langa hríð er ekki beinlínis ætlast til þess af þeim lengur .
Bindisskyldan hefur verið afnumin .
Íslenskir þingmenn eru ekki þeir einu sem losa um bindishnútana , því víða um heim eru karlar að leggja þetta fyrrum ómissandi gagn á hilluna .
Þeir vita kannski sem er , að " helsi " er samheiti yfir fjötur , hálsband á hundi , ánauð , ófrelsi – og hálsbindi .
| 24 