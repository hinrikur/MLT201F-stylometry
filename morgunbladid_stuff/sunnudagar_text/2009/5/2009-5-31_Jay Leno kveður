BANDARÍSKI sjónvarpsmaðurinn Jay Leno stýrði á föstudaginn þættinum Tonight Show á sjónvarpsstöðinni NBC í síðasta skipti .
Leno hefur stýrt þættinum í 17 ár .
Conan O ' Brien mun taka við stjórn þáttarins af Leno , sem mun nú stýra öðrum sjónvarpsþætti hjá NBC .
Sá þáttur hefur væntanlega göngu sína í september .
Í þættinum sýndi Leno myndskeið úr þáttunum undanfarin 17 ár og einnig komu 68 börn upp á sviðið , allt afkvæmi fólks sem kynntist þegar það vann við gerð þáttanna .
Leno þakkaði einnig Bill Clinton , George W. Bush , Monicu Lewinsky og Michael Jackson sérstaklega fyrir að hafa látið sér í té mikið efni .
