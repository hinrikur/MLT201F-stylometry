Allt bendir til að íslenska ríkið verði eigandi að mikilvægum íslenskum fyrirtækjum á næstunni , ekki aðeins á sviði samgangna , eins og varð með yfirtöku á hlut í Icelandair , heldur einnig á öðrum sviðum .
Fjármálaráðherra hefur mælt fyrir frumvarpi um stofnun hlutafélags til að stuðla að endurskipulagningu þjóðhagslega mikilvægra fyrirtækja .
Markmiðið með slíku eignaumsýslufélagi er að aðstoða lánastofnanir við að leysa úr vandamálum fyrirtækja sem eru með skuldir á bakinu sem þau ráða ekki við .
Endanlegt markmið er síðan að skapa lífvænlegan grundvöll undir starfsemi þeirra að nýju .
Forsenda þess að eignaumsýslufélag þjóni tilgangi sínum er að bankarnir hafi burði til þess að hjálpa fyrirtækjunum sem fara þangað inn .
Áætlað er að lokið verði við að renna traustari stoðum undir bankakerfið í næsta eða þarnæsta mánuði .
