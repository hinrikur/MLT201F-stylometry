RÍKISSTJÓRNIN hefur samþykkt tillögu viðskiptaráðherra um breytingu á lögum um fjármálafyrirtæki sem ætlað er að auðvelda útgreiðslu á innistæðum sparifjáreigenda hjá Kaupþingi í Þýskalandi .
Liðlega 30 þúsund sparifjáreigendur áttu alls um 330 milljónir evra inni á Edge-reikningum Kaupþings í Þýskalandi .
Samsvarar það um 56 milljörðum króna .
Nægilegt fé er til hjá fyrirtækinu til að standa undir þessum skuldbindingum .
Gylfi Magnússon viðskiptaráðherra segir að til þess að taka af allan vafa um að heimilt væri að greiða þetta fé út , áður en búið væri að lýsa öllum kröfum í búið , þyrfti að setja einfalt bráðabirgðaákvæði í lögin .
Frumvarp verður nú lagt fyrir þingflokka stjórnarflokkanna og síðan Alþingi .
helgi@mbl.is 