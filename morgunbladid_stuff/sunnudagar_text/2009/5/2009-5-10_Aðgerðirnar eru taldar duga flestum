Eftir Grétar Júníus Guðmundsson gretar@mbl.is ÞAU greiðsluvandaúrræði sem boðið er upp á , þ.e. greiðslujöfnun , frysting lána , hækkun vaxtabóta , útgreiðsla séreignarlífeyrissparnaðar og fleira , ættu að duga flestum til að komast yfir erfiðasta hjallann , að mati Hrannars B. Arnarssonar , aðstoðarmanns forsætisráðherra .
" Greiðslubyrði lána fólks sem fer í gegnum þessar aðgerðir ætti í flestum tilvikum að verða svipuð eða jafnvel minni en fyrir bankahrunið síðastliðið haust .
Þeir sem réðu við greiðslubyrðina þá ættu því að ráða við hana eftir þessar aðgerðir .
Hafi tekjur hins vegar breyst mikið horfa málin öðruvísi við og þá gæti fleira þurft að koma til , þar á meðal hugsanlega greiðsluaðlögun , " segir Hrannar .
Úrræðin ekki þekkt Töluvert hefur verið kallað eftir aðgerðum stjórnvalda til handa skuldsettum heimilum allt frá bankahruninu síðastliðið haust .
Formenn ríkisstjórnarflokkanna hafa hins vegar svarað því að mikið beri á að fólk þekki ekki hvaða úrræði eru í boði vegna skuldavandans .
Vegna þessa töldu formennirnir í síðustu viku ástæðu til að benda sérstaklega á 15 atriði sem máli skipta fyrir skuldsett heimili .
Þær aðgerðir sem stjórnvöld hafa gripið til í þágu skuldsettra heimila miða að stærstum hluta að því að gera heimilunum kleift að halda út þangað til aðstæður í þjóðfélaginu lagast .
Ýmsir hafa hins vegar viljað sjá frekari aðgerðir .
Þar á meðal eru Neytendasamtökin .
Stjórn samtakanna segir í ályktun sem hún sendi frá sér fyrir helgi að ástæða sé til að skipta þeim byrðum sem rekja má til bankahrunsins jafnar á landsmenn .
Þrátt fyrir það telja Neytendasamtökin að öll þau úrræði sem komið hafa fram undanfarna mánuði til aðstoðar skuldsettum heimilum opni lántakendum húsnæðislána leiðir til að standa í skilum og ná stöðugleika á ný .
Halda út þar til aðstæður ...
| 12 