3. maí 1943 Fjórtán bandarískir hermenn fórust er flugvél af gerðinni Boeing 24 brotlenti á Fagradalsfjalli á Reykjanesi , skammt austan Grindavíkur .
Meðal þeirra var yfirmaður alls herafla Bandaríkjanna í Evrópu , Frank M. Andrews .
Við starfi hans tók Dwight D. Eisenhower sem síðar varð forseti Bandaríkjanna .
3. maí 1970 Álver Íslenska álfélagsins hf. í Straumsvík var formlega tekið í notkun , en framleiðsla hófst árið áður .
3. maí 1986 Lagið Gleðibankinn lenti í sextánda sæti þegar Íslendingar tóku þátt í Söngvakeppni sjónvarpsstöðva í Evrópu í fyrsta sinn .
3. maí 2002 Alþingi samþykkti að leggja aflagjald á handhafa aflaheimilda .
Gjaldið átti að taka gildi á árunum 2004 til 2009 og hækka í áföngum úr 6% í 9,5% af aflaverðmæti að frádregnum ákveðnum kostnaði .
Í ritstjórnargrein Morgunblaðsins daginn eftir sagði að þetta markaði " þáttaskil í baráttu fyrir því að íslenska þjóðin njóti sanngjarns afraksturs af auðlindum " .
3. maí 2003 Einar Rúnar Sigurðsson og Ívar F. Finnbogason urðu fyrstir til að klífa austurvegg Þverártindseggjar í Suðursveit , en fjallið er 1.554 metra hátt .
Ferðin tók níu klukkustundir .
Morgunblaðið sagði þetta vera sögulegan áfanga í íslenskri fjallgöngusögu .
Dagar Íslands | Jónas Ragnarsson 