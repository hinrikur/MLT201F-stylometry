FÁAR þjóðir halda upp á sumardaginn fyrsta með sömu viðhöfn og Íslendingar .
Þótt úti gnauði vindar og rigningarsuddinn sé samur við sig þykir gefið að það an í frá séu landsmenn með sól í sinni , grilli og stundi útivist af miklum móð eða séu a.m.k. útivið öllum stundum .
Íslensku sjónvarpsstöðvarnar virðast haldnar slíkum ranghugmyndum .
Hjá þeim lifnar fátt við að vori .
Innlendir þættir hverfa einn af öðrum af dagskránni um leið og tímatalið segir að sumarið sé komið .
Eini fasti menningarþátturinn í Sjónvarpinu , Kiljan , er þegar hættur , rétt eins og menningin þrífist aðeins við frostmark , og ýmsir frétta- og / eða viðtalsþættir hafa þegar eða eru við það að syngja sitt síðasta fyrir sumarið .
Þeir eru svo kannski kynntir aftur til sögunnar í stórglæsilegri – eins og jafnan segir í kynningu – vetrardagskrá .
Efalítið helgast þessi ráðstöfun af blankheitum og því að þáttastjórnendur þurfa sitt frí .
Samt virðist umgjörð margra þáttanna ekki svo dýru verði keypt og ætla mætti að maður kæmi í manns stað , a.m.k. afleysingamaður .
Hvers eiga innipúkarnir að gjalda ? Verða kannski einhverjir grillþættir á dagskránni í sumar ? Valgerður Þ. Jónsdóttir 