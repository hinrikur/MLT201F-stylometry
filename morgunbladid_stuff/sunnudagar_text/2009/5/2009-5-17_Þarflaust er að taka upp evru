NÚ Á ÞESSUM síðustu tímum er mikið rætt um fjármál þjóðarinnar .
Margir Íslendingar hafa tapað fjármunum , sem þeir hafa geymt í veðbréfum og fallvöltum bönkum .
Rætt er um nauðsyn þess að taka upp nýjan gjaldmiðil .
Við þurfum endilega að fá evru segja nýir forráðamenn þjóðarinnar .
Ég er þeirrar skoðunar að tegund peninga sé ekkert vandamál , sem þjóðin þurfi að leysa .
Krónan okkar gegnir því hlutverki , sem peningar þurfa að hafa .
Afurðir voru fluttar héðan úr landi sem álnir vaðmáls eða einhver fjöldi fiska .
Íslenskur bóndi fór með sína búvöru til kaupmannsins .
Hann rak þangað sitt fé .
Það voru hans fjármunir .
Fékk hann heim með sér í staðinn sína ögnina af hverju , sykur , kaffi og hveiti og einnig járn í skeifur .
Þetta voru vöruskipti .
Þannig vöruskipti viðgangast enn í dag .
Við flytjum út fisk og ál og tökum á móti nokkrum ferðamönnum , en flytjum í stað þess enn inn sykur , kaffi , hveiti og kannski pappír eða nokkra bíla .
Þetta kemur í sjálfu sér ekkert peningum við .
Sumir fá ágóða af viðskiptum og kaupa sér fyrir það silfur og gull , sem má geyma í handraðanum .
Það skiptir ekki máli hvaða gjaldeyrir er notaður í daglegum viðskiptum , hvort þeir heita ríkisdalir , spesíur , skildingar eða aurar .
Það gat verið gott að eiga pappírsmiða , sem var inneignarnóta í Thomsensmagasíni eða einhverju kaupfélaginu .
Í stað svona miða má í dag nota greiðslukort .
Í daglegum viðskiptum er krónan okkur alveg jafnþörf og við værum komin með evru .
Það bjargar ekki fjárhag þjóðarinnar , þótt við teljum skuldir okkar í evrum .
Það er fjarstæða að fara að seilast eftir evru , með því að ganga í Evrópusambandið , og missa með því sjálfstæði þjóðarinnar og yfirráð yfir auðlindum okkar .
Höfundur er náttúrufræðingur .
