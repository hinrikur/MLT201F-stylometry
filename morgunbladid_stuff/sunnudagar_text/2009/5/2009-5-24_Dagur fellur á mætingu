Dagur B. Eggertsson , borgarfulltrúi Samfylkingarinnar , hefur mætt illa á fundi á vettvangi Reykjavíkurborgar .
Í Morgunblaðinu á miðvikudaginn segir hann kosningabaráttu og stjórnarmyndun hafa tekið sinn tíma .
En gleymir Dagur ekki að hann var líka að sinna sínum pólitíska frama ? 28. mars síðastliðinn var hann kjörinn varaformaður Samfylkingarinnar .
Á meðan þáði hann auðvitað laun frá útsvarsgreiðendum í Reykjavík sem borgarfulltrúi .
Í krafti þeirrar stöðu var hann valinn í borgarráð .
Greitt er sérstaklega fyrir setu í borgarráði .
Þær greiðslur hafa runnið óhindrað til Dags þrátt fyrir að hann hafi einungis mætt á sjö fundi af sextán frá áramótum .
Hann hefur heldur ekki mætt á fund í stjórn Faxaflóahafna frá 13. febrúar .
Samt þiggur hann mánaðarlega tæpar 80 þúsund krónur til viðbótar í laun fyrir þá stjórnarsetu .
Dagur hefur með öðrum orðum þegið tæpar 240 þúsund krónur í laun fyrir stjórnarsetu sem hann hefur illa sinnt .
Og í fjarveru hans þarf að kalla á varamann .
Fyrir það þarf einnig að greiða skildinginn .
Dagur er talsmaður siðbótar í íslenskum stjórnmálum .
Er þetta sú siðbót sem Dagur B. Eggertsson leggur á borð kjósenda ? 