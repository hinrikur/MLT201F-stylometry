Eftir Ingu Rún Sigurðardóttur ingarun@mbl.is SUMARTÍSKAN í ár einkennist meðal annars af ósamhverfum kjólum þar sem önnur öxlin er beruð meira en hin .
Kjólarnir eru nærri eins fjölbreytilegir og þeir eru margir og er hægt að notfæra sér þennan stíl bæði í formlegum og óformlegum tilgangi .
Um er að ræða bæði síðkjóla og afslappaðan og hversdagslegan sumarfatnað , sem jafnvel gengur á ströndinni .
Það þarf þó ekki alltaf að bera alla öxlina til að vera með í tískunni en lykilatriðið er að skapa þetta ójafnvægi .
Brjóstgóðar konur geta því laumað brjóstahaldarabandi þarna einhvers staðar með kænsku .
Af einhverjum ástæðum er hægri öxlin oftar beruð en engin ástæða er til að ætla að vinstrisinnaðir geti ekki verið jafnmikið í tísku .
