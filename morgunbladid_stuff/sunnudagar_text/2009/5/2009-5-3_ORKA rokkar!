ALLSÉRSTÆÐIR hljómleikar fóru fram í Norræna húsinu síðastliðinn fimmtudag .
Þá kom færeyska tilraunasveitin ORKA fram og það var engin önnur en Eivör " okkar " Pálsdóttir sem léði sveitinni engilblíða rödd sína .
Olíutunnur , girðingarstaurar , slípirokkar og plastflöskur voru á meðal þeirra " hljóðfæra " sem brúkuð voru á sviðinu en tildrög þess eru að Jens L. Thomsen , leiðtogi sveitarinnar , smíðaði hljóðfærin ásamt vinum sínum og fjölskyldu og notaðist við tilfallandi hluti í kringum sveitabæinn sinn .
Mæting var framúrskarandi góð og höfðu menn á orði að Norræna húsið væri vel brúkanlegt undir tónleika af rafmagnaðri toganum .
Það var Ólöf Arnalds sem sá um upphitun og vafði hún fólki um fingur sér eins og ekkert væri með sinni ofurfallegu og næmu tónlist .
Svona eiga norræn samstarfsverkefni að vera ! 