Það er ekkert hægt að kvarta yfir því þótt Steingrímur J. Sigfússon virðist vera óhóflega hörundsár .
Verra er þegar viðkvæmni hans er farin að takmarka möguleika fólks á að koma pólitískum skilaboðum á framfæri .
Steingrímur kvartaði til siðanefndar Sambands íslenskra auglýsingastofa yfir því að Sjálfstæðisflokkurinn notaði mynd af honum í auglýsingu .
Siðanefndin komst að þeirri undarlegu niðurstöðu að myndbirtingin væri brot á siðareglum auglýsingastofa .
Myndinni fylgdi orðrétt svar Steingríms í umræðuþætti á RÚV fyrir kosningar við spurningu um væntanlegt stjórnarsamstarf og ESB-aðildarviðræður .
Þetta voru pólitísk skilaboð .
Yfir þessu gat Steingrímur móðgast .
Skipti engu þótt samflokksmenn hans notuðu mynd af Bjarna Benediktssyni í áróðursskyni á barmmerki Vinstri grænna .
Þegar Samfylkingin auglýsti að Ingibjörg Sólrún Gísladóttir gæti orðið næsti forsætisráðherra voru birtar myndir af öllum forsætisráðherrum frá upphafi .
það er auðvitað eðlilegt að nota myndir af stjórnmálamönnum með þessum hætti svo lengi sem það er gert á heiðarlegan hátt .
Nema Steingrímur vilji taka hér upp stjórnarhætti einræðisríkja ! 