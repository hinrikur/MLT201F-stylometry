Eftir Þorbjörn Þórðarson thorbjorn@mbl.is FYRIR liggur tillaga að lausn á Icesave-deilunni við Hollendinga og Breta sem felst í því að skilanefnd Landsbankans gefur út skuldabréf tryggt með veði í öllum eignum bankans í Bretlandi vegna reikninganna og afgangurinn lendir síðan á ríkissjóði , samkvæmt heimildum Morgunblaðsins .
Afborgunum af skuldabréfinu yrði frestað í nokkur ár á meðan jafnvægi kæmist á markaði og verðmyndun fyrir eignir yrði hagstæð .
Á sama tíma myndu heilbrigð lánasöfn bankans safna tekjum .
Í þessu fælist að ríkið bæri í reynd ekki ábyrgð á afborgunum af skuldabréfinu , því útgefandi þess væri skilanefnd bankans .
Sigurjón Þ. Árnason , fyrrverandi bankastjóri Landsbankans , er sannfærður um að eignir bankans í Bretlandi , sem eru aðallega útlán , dugi til að standa undir skuldbindingum .
" Rýrnun á lánasafni við fall bankans varð aðallega hér á landi , ekki erlendis .
Eignasafnið sem var til staðar til að standa á móti innlánum var það mikið að ég hef alltaf verið sannfærður um að það myndi duga til að standa undir skuldbindingum sem tengjast Icesave , " segir Sigurjón .
" Það skiptir hins vegar öllu máli að rétt sé staðið að meðhöndlun eignanna og að ekki sé verið að selja þær á brunaútsölu , " segir hann .
> > Viðræður við Breta langt komnar > > Fyrrverandi bankastjóri er bjartsýnn | 4 