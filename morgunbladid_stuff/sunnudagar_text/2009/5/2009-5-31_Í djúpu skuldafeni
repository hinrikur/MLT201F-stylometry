Eftir Agnesi Bragadóttur agnes@mbl.is SKULDIR sjávarútvegsfyrirtækisins Soffanías Cecilsson hf. í Grundarfirði nema nokkrum milljörðum króna umfram skuldir .
Upphaf ógæfu fyrirtækisins má rekja til þess að framkvæmdastjóri þess tók í mars 2007 , með stuðningi meirihluta stjórnar , þriggja milljarða króna lán í Landsbankanum í svissneskum frönkum og japönskum jenum og fjárfesti í hlutabréfum í Landsbankanum og peningamarkaðssjóði Landsbankans .
Megnið af fjárfestingunni er fyrir löngu tapað en eftir situr fyrirtækið með skuldina sem nálgast nú 10 milljarða króna vegna gengisþróunar .
Innbyrðis hefur allt logað í deilum í þessu rótgróna fjölskyldufyrirtæki , þar sem minnihlutaeigandinn Magnús Soffaníasson , sem á 30,14% í félaginu , hefur átt í stríði við mága sína tvo , þá Sigurð Sigurbergsson framkvæmdastjóra og Rúnar Sigtrygg Magnússon stjórnarformann , vegna ágreinings um fjárfestingarstefnu fyrirtækisins og um umboð framkvæmdastjórans til skuldsetningar félagsins .
Ágreiningsefnin eru óútkljáð ; Magnús vann mál gegn félaginu í Héraðsdómi Vesturlands , en því var áfrýjað til Hæstaréttar .
Óbærilegar skuldir | 12 