Við ætlum okkur að starfa út þetta kjörtímabil og viljum því hafa fast land undir fótum .
Jóhanna Sigurðardóttir , spurð um gagnrýni þess efnis að stjórnarflokkarnir taki sér rúman tíma til viðræðna .
Ég er til dæmis alveg gáttaður á þessu leikriti úti í Norræna húsi .
Uppsetningin er eins og þar séu á ferð þjóðhöfðingjar að semja um afnám kjarnorkuvopna .
Ólafur Ísleifsson , hagfræðingur , um stjórnarmyndunarviðræður Samfylkingar og Vinstri grænna .
Það er ekki eitt , það er allt , og ég kem ekki til með að standa undir neinu .
Við erum bara í þroti .
Svanberg Hjelm , atvinnubílstjóri og sjö barna faðir , sem nýlega missti vinnuna og hefur ákveðið að hætta að borga af lánum sínum .
Nú er mælirinn fullur , ég get ekki verið með manni , sem er í tygjum við stúlkur undir lögaldri .
Veronica Lario , eiginkona Silvios Berlusconis , forsætisráðherra Ítalíu , hyggst óska eftir skilnaði eftir að eiginmaðurinn mætti í afmælisveislu 18 ára fegurðardísar í Napolí .
Staðan er auðvitað mjög slæm .
Björgólfur Guðmundsson , sem er í 58 milljarða persónulegum ábyrgðum við Landsbankann og gerir ráð fyrir að eiga 12 milljarða upp í skuldina .
Það var svo margmenni á blaðamannafundinum og við vorum m.a. spurð hvernig í ósköpunum við ætluðum að halda keppnina , færi svo að við sigruðum .
Jóhanna Guðrún Jónsdóttir , fulltrúi Íslands í Evróvisjónkeppninni í Moskvu .
Við erum náttúrlega í þeirri stöðu að við erum starfandi ríkisstjórn og við erum í verkefnum upp að eyrum og þau munu síðan halda áfram .
Steingrímur J. Sigfússon , forsætisráðherra og formaður Vinstri grænna .
Ég er með frábært lið í höndunum .
Aron Kristjánsson , þjálfari Hauka , eftir að liðið vann 33:25 sigur gegn Val í N1-deild karla í handknattleik , sem tryggði því Íslandsmeistaratitilinn annað árið í röð .
Fólk er í vanda og því er svarað að það verði að setja lán í skil , en það getur ekki sett lán í skil , því það er í greiðsluvandræðum .
Hvers konar rugl er þetta .
Gylfi Arnbjörnsson , forseti Alþýðusambands Íslands .
Ég tel að það hæfi mér betur , að fenginni reynslu , að geta verið í óháðu framboði þar sem ég er ekki bundinn af öðru en eigin loforðum og sannfæringu .
Ólafur F. Magnússon segir skilið við Frjálslynda flokkinn og boðar nýtt framboð óháðra .
Ég held einmitt að gagnvirknin mætti vera miklu meiri ; við erum ekki kaffilepjandi listalið og landsbyggðarpakk .
Andri Snær Magnason , höfundur Draumalandsins , á fundi á Húsavík , þar sem rætt var um efni myndarinnar .
Við viljum reyna að halda fólki virku og hjálpa því að finna ástæðu til að fara framúr á morgnana .
Framhaldsskólanemarnir Sindri Snær Einarsson og Hreiðar Már Árnason hafa stofnað tengslanet fyrir ungt fólk .
Undanfarið höfum við prófað að glíma á grasi , eins og gert var í gamla daga , og það hefur gefist mjög vel .
Ólafur Oddur Sigurðsson , formaður Glímusambands Íslands .
Maður segir ekki við strákana , sem urðu í sjötta sæti í deildinni og fóru í bikarúrslitaleik , að þeir verði að passa sig að falla ekki .
Ásmundur Arnarson , þjálfari Fjölnis í Grafarvogi , segir sumarið verða erfitt , en rétt sé að stefna alltaf fram á við .
Það er kannski ágætt á tímum þegar Íslendingar ræða um að sameinast Evrópu að vita af guðum sem eru hinum megin við hafið .
Baltasar Samper , listmálari , sækir myndefnið á sýningunni Mýtur og táknmyndir í guði og goðsagnir frá mismunandi menningarheimum .
