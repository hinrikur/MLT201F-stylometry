MIKIÐ er maður orðinn þreyttur á umræðunni , ekki lagast ástandið þó að sé búið að kjósa .
Jóhanna Sig .
talar alltaf um að bjarga heimilum og atvinnulífinu en það gerist ekkert .
Er fólk virkilega blint orðið fyrir þessari þvælu ? Fyrirgefið orðbragðið .
Ég sem skrifa þessa grein næ endum saman í heimilishaldinu en það leifir ekki af og hefur versnað mikið , ekki hækka launin en allt annað .
Hagsmunasamtök heimilanna hafa látið heyra frá sér .
Þar sést og heyrist hvernig ástandið er orðið og samt bara hluti af því fólki sem er komið á heljarþröm og aðrir komnir fram að brúninni .
Ég geri mér grein fyrir því að það er engin patentlausn til , en það er hvorki hlustað á eða skoðaðar þær aðferðir sem ýmsir færir eru að benda á .
Ég ætla ekki að nefna nein nöfn í því sambandi , en það er þverpólitískt .
Kannski er síst að það hafi komið frá Samfylkingunni , en þaðan koma skipanirnar .
Þar er forsætisráðherrann .
Ég vil taka það fram að Jóhanna Sigurðardóttir hefur gert margt fyrir þessa þjóð í gegnum tíðina , en þetta hrun og ástand sem við blasir ræður hún ekki við , því miður , enda var hún stödd í þeirri ríkisstjórn sem var þegar allt hrundi .
Það er látið líta svo út að það sé Sjálfstæðisflokknum að kenna hvernig fór en það er mikill misskilningur .
Þessir flokkar voru báðir í stjórn , líklega þeirri öflugustu sem verið hefur , en sofnuðu í stólunum enda þykja þessir stólar góðir , það sést á Steingrími J. og hans fylgifiskum nú á síðustu mánuðum og minnkaði ekki eftir kosningar .
Þetta er svakalegt stjórnleysi í þessu landi .
Það er sorglegt að það skyldi ekki verða þjóðstjórn .
Forsetinn okkar mætti vera virkari , en ekki vera svona pólitískur .
En velferðarbrú Samfylkingar verður seint byggð .
Það verður með þá brú eins og Oddskarðsgöngin sem átti að byrja á 2007 en ekki er byrjað enn .
Þar er t.d. fjórðungssjúkrahús okkar á Austurlandi .
Þetta var svona smá samlíking .
GUÐJÓN EINARSSON , Mýnesi 2 , Egilsstöðum .
Frá Guðjóni Einarssyni 