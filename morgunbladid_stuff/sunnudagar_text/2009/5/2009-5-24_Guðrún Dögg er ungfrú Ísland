GUÐRÚN Dögg Rúnarsdóttir , 18 ára stúlka frá Akranesi , var kjörin ungfrú Ísland í keppni á Broadway á föstudagskvöldið .
Í öðru sæti hafnaði Magdalena Dubik og Sylvía Dagmar Friðjónsdóttir í því þriðja .
Guðrún Dögg hafði orðið í öðru sæti í keppninni Ungfrú Vesturland 2009 .
Kristín Lea Sigríðardóttir var kjörin Elite-stúlka Ungfrú Ísland keppninnar sem og vinsælasta stúlkan og ennfremur Valencia-stúlka keppninnar .
Hlustendur útvarpsstöðvarinnar FM 95,7 völdu Dagnýju Jónsdóttur sem stúlku kvöldsins en hún var einnig kjörin skartgripastúlka kvöldsins .
Stúlka þjóðarinnar var að lokum valin Aníta Lísa Svansdóttir .
