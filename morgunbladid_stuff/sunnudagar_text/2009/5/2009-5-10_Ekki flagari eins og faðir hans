TÓNLISTARMAÐURINN Enrique Iglesias segist vera andstæða glaumgosa .
Hann kveðst alls ekki vera eins og faðir sinn , hinn goðsagnakenndi flagari og söngvari Julio Iglesias sem segist hafa sofið hjá yfir 3000 konum .
Iglesias átti erfitt með að ná í stelpur áður en hann varð frægur söngvari .
" Það er klikkað hvað frægð getur gert .
Ég gat ekki einu sinni náð í stelpur fyrr en ég átti orðið eitt frægt lag .
Þegar það gerðist hringdi ég í bestu vini mína og sagði að nú færum við út á lífið og næðum okkur í stelpur , " sagði Iglesias í viðtali við Daily Mail .
Hinn 33 ára spænski söngvari er í sambandi með tennisleikaranum Önnu Kournikovu .
Iglesias segir að sú ákvörðun að fara út í tónlist 19 ára hafi ekkert haft með frægð föður síns að gera .
" Þegar foreldrar mínir komust að því að ég hafði undirritað minn fyrsta samning lenti ég í miklu rifrildi við föður minn .
Ég vildi standa á eigin fótum og fór til Toronto þar sem enginn þekkti mig svo ég gæti einbeitt mér að tónlistinni .
" 