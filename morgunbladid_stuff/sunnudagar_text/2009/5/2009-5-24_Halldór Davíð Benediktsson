Halldór Davíð Benediktsson fæddist á Hólmavaði í Aðaldal 9. febrúar 1929 .
Hann andaðsist 9. maí 2009 .
Foreldrar hans voru Jónasína Halldórsdóttir , f. 15. október 1895 , d. 8. nóvember 1968 og Benedikt Kristjánsson , f. 25. nóvember 1885 , d. 27. september 1968 .
Halldór Davíð kvæntist 5. júlí 1952 Matthildi Zophoníasdóttur , f. á Læknesstöðum á Langanesi 22. nóvember 1928 .
Börn þeirra eru : Arnþrúður Rannveig , f. 28. apríl 1950 , maki Sigurður Grétar Benónýson , Ólafía Guðrún , f. 8. júní 1953 , maki Páll Þór Engilbjartsson , Halldór Benedikt , f. 20. ágúst 1950 , maki Linda Sigurlásdóttir , Jónasína , f. 15. október 1961 , maki Einar Axel Gústavsson , Anna Soffía , f. 14. febrúar 1967 , sambýliskona Hildur Þórðardóttir , og Ester , f. 17. september 1969 , maki Sigurður Lárus Sigurðsson .
Halldór Davíð og Matthildur eiga 17 barnabörn og 10 barnabarnabörn .
Fyrst bjuggu Halldór og Matthildur á Húsavík en fluttu til Vestmannaeyja árið 1960 , en fluttu aftur til Húsavíkur árið 1977 .
Halldór Davíð lærði bakaraiðn og vann lengi við þau störf , var kokkur til sjós í 8 ár en vann síðan í 19 ár við Laxeldisstöðina á Laxamýri og var þar til 67 ára aldurs .
Halldór Davíð var jarðsungin frá Húsavíkurkirkju 16. maí , í kyrrþey .
Elsku pabbi ! Fyrst af öllu vil ég þakka þér fyrir allt sem þú hefur kennt mér og alla þá ást og umhyggju sem þú hefur sýnt mér .
Allt það góða sem í þínu fari var hef ég reynt að tileinka mér .
Við vorum miklir vinir og verðum alltaf .
Ég , sem barn , var fljót að skottast á eftir þér , elta þig um allt og minnist ég sérstaklega allra okkar veiðiferða , hvernig þú kenndir mér að veiða og ég var ekki há í lofti þegar þú fórst að fara með mig í veiðferðir og þú svo þolinmóður við að kenna mér og laga þegar ég festi öngulinn í botni .
Man nú sérstaklega eftir þegar þú vildir treysta mér í að taka lax sporðtaki , þá hafðir þú fest í einum góðum og varst ekki með háf en sendir mig , litlu skottuna , til að taka laxinn og ég svo stolt bar hann uppá bakkann og þú varst stoltur .
Margar slíkar sögur um okkar ferðir til veiða gæti ég sagt .
Þetta er mér ógleymanlegt .
Við tvö við árbakkann , að hlusta á niðinn í ánni og fuglasönginn , lágum á þúfu og horfðum til himins .
Þú hnýttir þínar flugur sjálfur og reyndir að kenna mér þá list , en ég var klaufi við það og best var að þú sæir alveg um það , enda flugurnar fallegar eftir þig og margur laxinn og silungurinn sem hefur bitið á þær flugur .
Ég var lítil skotta þegar ég lá á gólfinu og horfði á þig spila á harmonikkuna þína , þú spilaðir fyrir mig og ég áhugasöm að vilja læra líka á hljóðfærið og það fékk ég .
Þú kenndir mér og oft spiluðum við saman og alltaf kenndir þú mér meira og meira og ég hlustaði af athygli .
Þú varst mikill tónlistarmaður og spilaðir af innlifun á harmonikkuna .
Þú hefur í gegn um ævina alla skemmt mörgum með hljóðfæraleik og skemmtilegri kímnigáfu og engan óvin áttir þú , enda yndislegur maður og vildir öllum vel .
Þú , pabbi , varst þeim kostum gæddur að tala aldrei illa um fólk , tókst alltaf málstað allra .
Þetta er yndislegur kostur og lýsir þínu fari á allan hátt .
Áhugamál pabba voru mörg og má t .
d. nefna veiðiskapur , fluguhnýtingar , tónlist , lestur og þá hafði hann mikið yndi af ljóðum .
Ég er svo lánsöm að hafa fengið að búa í sama húsi og þú og mamma í mörg ár og að börnin mín 3 fengu að alast upp með þér og mömmu .
Nú veit ég að þú ert kominn til Péturs Davíðs .
Ég veit að þið eruð saman og það huggar mig í sorginni .
Þú kenndir þeim öllum mjög ungum að tefla , spilaðir við þau , sagðir þeim sögur og gafst þeim ást .
Enda ófáar ferðirnar sem þau töltu niður til afa og ömmu til að fá heitt kakó og fá spjall , spila eða tefla .
Allt þetta og miklu meira fengu börnin mín 3 að upplifa þú ert ekki farinn úr hjörtum okkar .
Ég lofa þér því , elsku pabbi minn , að mamma verður í góðum höndum .
Ég er ánægð í hjarta mér að hafa getað veitt þér þá bón sem þú baðst mig um , það er að þú fengir að deyja við hlið mér .
Ég er stolt að eiga þig fyrir föður og vil þakka þér elsku pabbi fyrir allt sem þú hefur kennt mér og fyrir alla þá ást sem þú veittir mér og mínum .
Takk fyrir allt elsku pabbi og við höldum áfram að vera saman og miklir vinir þó með öðru sniði en áður .
Ég elska þig , alltaf .
Anna Soffía Halldórsdóttir .
Elsku afi .
Nú ertu farinn frá okkur og það verður skrýtið að fara niður til að fá kakó og spjall og enginn afi .
Það var svo gaman að koma til ykkar ömmu og sitja hjá ykkur og spjalla , tefla eða spila .
En við ætlum að vera dugleg að heimsækja ömmu .
Það er svo erfitt að þú ert dáinn , við söknum þín mikið .
Við höfum alltaf búið í sama húsi og þú og þú kenndir okkur svo margt og gafst þér alltaf tíma í að spjalla við okkur og svo varstu líka brandarakarl og það var gaman að vera hjá þér .
Þú fylgdist vel með tónlistarnámi okkar enda þú sjálfur tónlistarmaður .
Þú komst oft á tónleika til að hlusta á okkur spila .
Nú ertu örugglega búinn að hitta bróður okkar og við vitum að þið passið hvorn annan .
Takk fyrir allt , elsku afi , þú gleymist aldrei .
Brynjar Friðrik og Anna Guðný .
Ég vil með nokkrum orðum minnast tengdaföður míns Halldórs , eða Dadda eins og hann var alltaf kallaður .
Það var góð stund þegar ég var kynntur fyrir tengdaföður mínum fyrir mörgum árum síðan , það var ekki laust við að ég væri með hnút í maganum , en það fór mjög fljótt , handtakið var þétt og traust og greinilegt að þar tók á móti mér maður sem var svipmikill og með góða nærveru .
Og þá kom sú setning sem mér þótti alltaf svo gott að heyra þegar þú ávarpaði mig , " heyrðu þú vinur " .
Það var alltaf gott að leita til þín og alltaf leiðbeindir þú og hafðir svo mikinn áhuga á því sem ég tók mér fyrir hendur .
Veiði var áhugamál sem við áttum báðir og við gátum mikið rætt um , veiðiferðir voru alltaf farnar með góð ráð og leiðbeiningar frá þér .
Það var líka mikil áskorun að fara með flugur sem þú hafðir hnýtt og reyna þær og sú fluga sem þú skírðir á höfuðið á dóttur þinni var mesta áskorunin sem ég fór með , en með góð ráð í nesti komu 3 laxar á hana og er hún mér mjög kær .
Líka voru ferðirnar okkar í perlu allra veiðiáa , Laxá , mér mikils virði , því hún var svo í miklu uppáhaldi hjá þér og ég var stoltur að fá að renna fyrir fisk í hana með þér mér við hlið .
Tónlistin var þér í blóð borin , það var yndislegt að hlusta á þig spila á harmonikkuna fyrir okkur , og þegar við vorum tveir einir þá átti ég það til að taka lagi , en bara þegar við vorum tveir og við skemmtum okkur vel .
Eitt af því sem er svo minnistætt er þegar þú varst kominn með svuntuna og farin að hræra í randalínu eða pönnukökur , það var ekkert eins gott og nýbakaðar kökur og ísköld mjólk .
Öll þau skipti sem við spiluðum og leystum hinar ýmsu þrautir , þá var ein sem við áttum eftir að leysa og það var taflmennskan , ég hafði ekki komist upp á lag með það að tefla og það sem þú varst ekki nógu ánægður með , allir áttu að kunna þá list og þú lagðir svo mikið á þig að kenna öllum börnunum og barnabörnunum .
Þó að lengst hafi á milli okkar þegar ég flutti suður þá lengdist ekki í vináttunni og traustinu og það var alltaf gott , og síðasta heimsóknin í vor í fermingu dóttur minnar er mér mjög kær , þó að aldur væri orðin hár og langan veg að fara þá kom ekki annað til greina en að koma til okkar og fyrir það er ég þakklátur fyrir .
Ég vil þakka þér fyrir allar þær stundir sem við áttum saman og öll góðu ráðin sem þú gafst mér , hvíldu í friði .
Sigurður Lárus Sigurðsson 