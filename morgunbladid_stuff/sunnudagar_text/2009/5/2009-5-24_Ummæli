Hvers á þjóðin skilið af okkur , nýju þingi og nýjum þingmönnum ? Sigmundur Ernir Rúnarsson , þingmaður Samfylkingarinnar , í jómfrúræðu sinni á Alþingi .
Fyrst og fremst lít ég á þessar niðurstöður sem enn eitt skrefið í áttina að því að við förum að skilja hver við erum .
Kári Stefánsson , forstjóri Íslenskrar erfðagreiningar , en vísindamenn hér hafa í samstarfi við danska og hollenska vísindamenn fundið breytur í erfðamengi mannsins sem segja til um hvort konur muni byrja ungar eða eldri að fá blæðingar .
Á Íslandi eru einnig tækifæri til að sjá ýmsa fugla í skrautlegum sumarbúningi sem Evrópubúar þekkja einungis í dauflegri vetrarbúningi .
Pétur Rafnsson , formaður Ferðamálasamtaka Íslands , í grein í Morgunblaðinu .
Þetta er náttúrlega bara frábært fyrir mig sem söngkonu , að koma mér aðeins aftur á kortið .
Jóhanna Guðrún Jónsdóttir , sem hafnaði í öðru sæti í Evróvisjón .
Þótt það hljómi kaldhæðið þá er staðreyndin sú að erfiðar efnahagsaðstæður geta verið aflvaki nauðsynlegra breytinga .
Ómar H. Kristmundsson , dósent í opinberri stjórnsýslu í stjórnmálafræðideild Háskóla Íslands .
Við fórum bara á völlinn og vorum tilbúnir að deyja fyrir málstaðinn og þess vegna náðum við þessu jafntefli .
Haukur Páll Sigurðsson , miðvallarleikmaður Þróttar , sem gerði jafntefli 0:0 við KR. Það er eins og einn allsherjar ríkissósíalismi sé tekinn við .
Einar Sveinsson , fráfarandi varaformaður stjórnar Icelandair Group , sem ásamt fjölskyldu sinni átti stóran hlut í fyrirtækinu .
Það þarf svo sem enga vísindamenn til þess að átta sig á að sólin bætir og kætir .
Andrés Magnússon , geðlæknir .
Þurfi að grípa til frekari aðgerða til að tryggja húsnæðisöryggi fjölskyldna þessa lands , þá munum við grípa til slíkra aðgerða .
Jóhanna Sigurðardóttir , forsætisráðherra , í stefnuræðu sinni á Alþingi .
Ég vona að það fylgi því ekki flís- og lopapeysur , en ég er mjög hræddur um það .
Karl Berndsen , stílisti og umsjónarmaður Nýs útlits , um nýlegt afnám bindisskyldu alþingismanna .
Athygli umheimsins beinist að Íslandi nú um stundir og þið hafið því einstakt tækifæri til þess að koma ykkur á framfæri .
David Hoskin hjá Eye-for-Image , sem var meðal fyrirlesara á málþingi sem Útflutningsráð , Almannatengslafélag Íslands , Ferðamálastofa o.fl. stóðu fyrir .
