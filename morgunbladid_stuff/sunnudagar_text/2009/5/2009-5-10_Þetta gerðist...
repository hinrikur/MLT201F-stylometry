10. maí 1940 Hernámsdagurinn .
Breskt herlið var sett á land í Reykjavík .
Allmargir Þjóðverjar voru handteknir , meðal annars Gerlach ræðismaður .
Í hernámsliði Breta voru rúmlega 25 þúsund menn þegar mest var .
Bandaríkjamenn tóku að sér hervernd landsins , ásamt Bretum , 7. júlí 1941 .
10. maí 1976 Fjórmenningar sem setið höfðu í gæsluvarðhaldi vegna rannsóknar Geirfinnsmálsins , flestir í 105 daga , voru látnir lausir .
Þeir hlutu síðar bætur .
10. maí 1990 Stúlkubarn fæddist Grímseyingum en næstu sjö árin á undan höfðu einungis fæðst drengir , 15 alls .
10. maí 2000 " Ég er á toppi tilverunnar , " sagði Haraldur Örn Ólafsson þegar hann hringdi kl. 21.28 frá Norðurpólnum , en þangað gekk hann , fyrstur Íslendinga .
" Það er stórkostleg stund að upplifa þetta eftir tveggja mánaða þrotlausa vinnu , " sagði þessi 28 ára lögfræðingur , sem hafði áður gengið á Suðurpólinn .
Dagar Íslands | Jónas Ragnarsson .
