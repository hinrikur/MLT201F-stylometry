Núverandi ríkisstjórn er ákvarðanafælin .
Þeir sem eru hræddir við að taka ákvörðun ýta vandamálunum á undan sér .
Þetta sést þegar rýnt er í samstarfsyfirlýsingu nýju ríkisstjórnarinnar , sem Jóhanna Sigurðardóttir og Steingrímur J. Sigfússon kynntu .
Hundrað daga áætlunin er ekki eina áætlunin í þeirri yfirlýsingu .
Orðin áætlun eða áætla koma alls 44 sinnum fyrir í samstarfsyfirlýsingunni og 100 daga áætluninni .
Þeir sem geta ekki komið sér saman um hlutina gera áætlanir svo hægt sé að vinna áfram án þess að fá niðurstöðu í mál .
Það hefur verið raunin þegar barin var saman samstarfsyfirlýsing sem sagði fátt annað en að gera ætti áætlanir um hitt og þetta .
Það vantar hins vegar bráðnauðsynlegar aðgerðir .
Og ef einhver heldur að það fari batnandi með tímanum þá verður hinn sami fyrir vonbrigðum .
Eftir fyrsta ríkisstjórnarfundinn á Akureyri var send út fréttatilkynning .
Þar komu orðin áætlun eða áætla 23 sinnum fyrir ! Og hvað ætli hafi verið mikilvægur punktur í þessari fyrstu fréttatilkynningu ríkisstjórnarinnar ? Jú , " samþætting áætlana " .
Auðvitað ! 