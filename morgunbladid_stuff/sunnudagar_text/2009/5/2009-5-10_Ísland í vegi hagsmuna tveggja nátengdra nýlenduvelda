MITT í Norður-Atlantshafi er Ísland umkringt þremur sífellt sjálfstæðari þjóðlöndum sem eru Skotland , Færeyjar og Grænland .
Öll hafa náð síauknu sjálfstæði ýmist frá breska eða danska ríkinu svo hér líkjast og tengjast breskir og danskir ríkishagsmunir .
Nýjar siglingaleiðir og náttúruauðlindir opnast nú í norðri og m.a. Danir sækjast þar eftir miklum auði á grundvelli yfirráða yfir Grænlandi .
Í sjálfstæðisbaráttu sinni hafa Færeyingar og Grænlendingar m.a. bent á velgengni íslensku smáþjóðarinnar .
Minna hefur heyrst að nokkuð líkt er um Skota , en skoskur vísindamaður tjáði mér að slíkt hafi strax dvínað eftir hrunið og bresku hryðjuverkalögin .
Íslensk velgengni var því skiljanlega þyrnir í augum andstæðinga sjálfstæðis Skotlands , Grænlands eða Færeyja .
En svo vill til að forsæisráðherra Breta , Gordon Brown , er Skoti en harður andstæðingur sjálfstæðis Skotlands sem hann segir mikla vá fyrir Breta .
Velgengni Íslendinga ógnaði þannig mikilvægum breskum hagsmunum og eflaust verður að sjá beitingu hryðjuverkalaga gegn íslensku mannorði og efnahag í því ljósi að þeim var einnig beint gegn skoskum sjálfstæðisdraumum .
Vonandi vita og upplýsa félagsvísinda- og rannsóknablaðamenn okkar betur um þetta allt .
Það sukk sem leiddi til efnahagshruns Færeyinga 1994 var ekki síst mögulegt vegna auðvelds aðgangs að dönskum bankalánum .
Færeyingar hins vegar spilltir , grandalausir og gráðugir ( kunnuglegt ) og þó Hinn danski banki uppskæri vítur var betlibaukur borinn til Dana og sjálfstæðisdraumar töfðust .
Er missir íslensks sjálfstæðis jafn óhugsandi og hrunið var ? Má velta fyrir sér einhverjum punktum ? Í Danmörku er gjarnan talað um Grænland , Færeyjar og Ísland í einu sem " gömlu Norður-Atlantshafs nýlendurnar " og Danir augljóslega stoltir af nýlendueign líkt og þeir stóru , t.d. uppáhalds samherjar þeirra Bretar .
En alger óhæfa voru kaup afkomenda aumra nýlendubúa á fínum eignum í kóngsins Kaupmannahöfn .
Heiftúðlegar árásir Dana á mannorð Íslendinga blossuðu og mest meðal samherja þeirra Breta .
En þrátt fyrir yfirlýstan ákafan vilja öflugasta sorablaðs Dana varð fátt um sannanir .
Danir fóru í Íraksstríð og síðan í nýja samninga um Grænlandsbasa fyrir her Bush sem þá skyndilega yfirgaf fyrrum danska nýlendu , Ísland , þar sem nýlega komu svo frá Danmörku samtímis herflugvélar , herskip , endalausar ( gefnar ) sjónvarpsseríur og ráðherra í drottningarviðtal um frekara " samstarf " .
Enginn er allra mestur er að þingi kemur var afstaða stofnenda hins forna Alþingis , en tákn hins andstæða , konungleg valdatákn , óprýða þó Alþingishús okkar og Dómkirkju þar sem Alþingi er í raun sett undir fjórum nýjum dönskum kórónum .
Yfirvaldsást kirkjunnar er afhjúpuð .
En eru yfirnáttúrulegar verur undir konunglegri danskri vernd heppilegur siðferðisgrundvöllur ? Líklega sá hið 99,7% danska Ístak ( Dantak ? ) um uppsetningu valdatáknanna nýju , fyrirtæki svo lengi gjörsamlega nátengt peningakassa Sjálfstæðisflokksins , flokki þáverandi forsætisráðherra .
En hvað þá með að leita stuðnings frá meginlandi okkar eigin heimsálfu , sjálfu Evrópusambandinu ? Jú , en ólíkt háttum annarra sjálfstæðra Norðurlandaþjóða hefur danska verið hér einkar tímafrekt skyldufag sem eytt hefur þeim tíma sem annars væri fyrir helstu tungumál meginlands Evrópu .
Meðan börn í Danmörku og hjá öðrum sjálfstæðum Norðurlandaþjóðum kepptust við að læra helstu tungumál meginlands Evrópu voru þau íslensku að læra móðurmál þeirra , dönsku ! Við höfum því einangrast frá stórbrotinni fjölbreyttri menningu og risavöxnum atvinnumarkaði sjálfrar Evrópu og um leið frá stuðningi vinveittra evrópskra stórþjóða s.s. Þjóðverja , Frakka og Spánverja .
Einstaklega dapurlegt er að þó við tölum upprunalegasta germanska tungumál Evrópu ( og heimsins ) höfum við því hverfandi tíma haft fyrir það langstærsta , þýskuna .
Og þó franskættaðar séu margar þær grunnhugmyndir og sú barátta sem leysti okkur loks úr danskri ánauð er einnig hverfandi tími fyrir annað tveggja opinberra tungumála sjálfs Evrópusambandsins : frönsku .
Líkt gildir um spænsku þrátt fyrir aldalöng vinsamleg viðskipti og kynni af Spánverjum .
Já , vart að undra þó Danir , Svíar og Finnar séu nú fullgildar Evrópuþjóðir , en við utangátta austan hafs sem vestan .
Engin Evrópa , engin evra .
Skjóllaus örmynt og gjaldþrot , en betlibaukurinn þá strax borinn til ...
Dana , Norðmanna o.s.frv. Glæsilegt .
Ekki er þó við breskan eða danskan almenning að etja sem býr við óhugnanlega konunglega stéttaskiptingu þar sem æðsta staða ríkisins er eign einnar fjölskyldu og meðfædd forréttindi því hreinlega sett í hásætið .
– En er frjáls lýðveldiseyja hugsanlega þyrnir í augum slíks valdafólks ? Íslensk velgengni virðist hafa ógnað hagsmunum tveggja nátengdra nýlenduvelda í Norður-Atlantshafi og annað þeirra okkar fyrrverandi herraþjóð .
Varkárni , hugrekkis og nokkurs mannvits er væntanlega þörf á slíkum krossgötum .
Höfundur er forstöðumaður Rannsóknastofnunar um mannlegt atferli , HÍ .
