Draumur rættist hjá Stewart Smith , prentara frá Yorkshire , þegar honum bauðst að fara í bjargsig í Bjarnarey árið 2001 og síðan hefur hann verið fastagestur þar á vorin .
" Arthur Smith , afi minn , var ljósmyndari á fjórða áratugnum fyrir Yorkshire Evening Post og þess vegna hefur fjölskyldan átt myndir í fórum sínum af eggjatínslu , en hún var bönnuð á Englandi árið 1954 , " segir Stewart .
" Ég fór oft með afa á Bempton-bjargið , þar sem menn sigu eftir eggjum , en mig langaði til að upplifa það sjálfur .
Ég hafði frétt í gegnum Grapevine að bjargsig væri enn stundað á Íslandi .
Ég fékk númerið hjá Tourist Information á Íslandi en hringdi í rangt númer og starfsstúlka í banka svaraði .
Hún gaf mér símanúmer í Vestmannaeyjum og eftir nokkur símtöl náði ég tali af Kristjáni Egilssyni á Fiska- og náttúrugripasafninu .
Gísli , frændi hans , er í Bjarnareyjargenginu og sagði mér að koma endilega með .
Síðan hef ég komið til Eyja í viku á hverju ári , allt frá árinu 2001 , tekið margar myndir og gengið í öll störf eggjatínslumannsins .
" – Hvað hrífur ? " Ég hef alist upp við tilhugsunina frá barnsaldri , virt björgin fyrir mér og velt því fyrir mér hvernig væri að síga í þau .
Þetta er mitt tækifæri til þess .
" – En þú færð ekki að taka eggin með þér heim ? " Nei , það er bannað .
Ég borða þau hér .
" – Er fjölskylda þín ekki forvitin að smakka ? " Jú , ég verð að koma með hana hingað og leyfa henni að upplifa það með mér ! " " Hlöbbi , er ekki í lagi ...
" | 28 