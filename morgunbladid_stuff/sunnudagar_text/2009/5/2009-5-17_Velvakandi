Draumur MIG dreymdi draum fyrir nokkru .
Þannig var að mér fannst ég syngja lag fyrir litla ljóshærða stúlku , lagið er í gömlum skólasöngvum fyrir barnaskóla og heitir " Ég vil elska mitt land .
" Ég vil elska mitt land .
Ég vil auðga mitt land .
Ég vil efla þess dáð .
Ég vil styrkja þess hag .
Ég vil leita ' að þess þörf .
Ég vil létta þess þörf .
Ég vil láta það sjá margan hamingjudag .
Þessum holtum ég ann .
Þessum heiðum ég ann Þessi hraun eru mein , sem að græða mér ber .
Þessi fannhvítu fjöll eru fornvinir öll Og hver fossandi smálækur vinur minn er .
Þetta ' er játningin mín , kæra móðir til þín .
Ég get miklast af því , að ég sonur þinn er .
Það er svipurinn þinn , er í sál mér ég finn .
Hann er samgróinn öllu því besta hjá mér .
Það var unaðslegt að vakna með þennan draum á vörum og finna áhrifin í sálinni .
Því legg ég til að útvarpið spili nú meira af þessum gömlu söngvum til að m.a. rifja upp sakleysi og fegurð Íslands .
Það er viss heilun í að lesa gömlu skólaljóðin nú þegar allt virðist vera í öngstræti hjá Íslendingum .
Við þurfum að vera lítillátari og virða það sem við höfum .
Þóra .
Brottfluttir Búrfellingar KÆRU Búrfellingar .
Við höfum ákveðið að kalla þá saman sem bjuggu við Búrfell á árunum 1969 til dagsins í dag eða í tæpa 40 ára sögu staðarins .
Formleg dagskrá hefst laugardaginn 6. júní nk. kl. 13 og verður fram á kvöld en fólki er velkomið að koma á föstudeginum og tjalda á svæðinu til sunnudags .
Þátttöku þarf að staðfesta fyrir miðvikudaginn 27. maí .
Vinsamlegast hafið samband við Benedikt G. Sigurðsson ( s. 863-4117 , ben.sig@simnet.i s ) eða Huldu Böðvarsdóttur ( s. 897-2969 , huldabodvars@internet.i s ) .
Ferðamálaráðherra NÝLEGA var bent á það hjá Velvakanda að í viðræðum við stjórnmálamenn og í umræðum þeirra væri aldrei talað við eða um ferðamálaráðherra .
Síðustu daga hafa margar umræður spunnist um væntanlega ráðherra og hverjir myndu hljóta þau embætti .
Enginn virtist velta fyrir sér hver yrði væntanlegur ferðamálaráðherra .
Enn hafa engar fréttir borist um hver það er eða verður .
Gummi gogg .
Góðan dag og daginn MIG langar endilega að vita hvort það sé rétt að segja " góðan daginn " eða " góðan dag " .
Þótt við heyrum í hvívetna notað " góðan daginn " , meira að segja í fjölmiðlum , held ég að það sé rangt .
Ef það er rétt ættum við þá ekki að segja " góða nóttina " ? Svör óskast .
Ágústa .
Stolin kerra KERRA var tekin fyrir utan heimili okkar á Álfaskeiði 56 , Hafnarfirði , aðfaranótt 10. maí .
Kerran er atvinnutæki ungs manns í sumarvinnu svo að missirinn er gríðarlegur .
Kerran er heimasmíðuð og auðþekkjanleg , galvaniserað járn og stál í botni og skjólborðum .
Hærri skjólborð , vantar annað brettið , aukasuða á beisli og fleira .
Ef einhver varð var við bíl eða menn með kerru í eftirdragi á þessum tíma eða veit hvar kerran er niðurkomin er hann beðinn að hafa samband við lögreglu eða síma 862-9787 .
Fundarlaun .
Svarað í síma 5691100 frá 10-12 velvakandi@mbl.is 