SKOSKI leikarinn Gerard Butler hefur verið ákærður fyrir að ráðast á paparazzi-ljósmyndara .
Atvikið átti sér stað fyrir utan Crown Bar í Los Angeles hinn 7. október á síðasta ári , og er Butler gefið að sök að hafa kýlt ljósmyndarann í andlitið skömmu áður en hann settist inn í límósínu .
Butler hafði verið að fagna frumsýningu myndarinnar RocknRolla þegar uppákoman varð .
Talsmaður leikarans segir að Butler hafi beðið bílstjóra sinn að nema staðar þegar umræddur ljósmyndari hafði farið yfir á rauðu ljósi í tvígang og næstum keyrt á gangandi vegfarendur í þeim tilgangi að ná myndum af leikaranum .
Verði Butler fundinn sekur getur hann átt yfir höfði sér sex mánaða fangavist .
