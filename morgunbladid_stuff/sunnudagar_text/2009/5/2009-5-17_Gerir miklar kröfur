BANDARÍSKI rapparinn Jay-Z gerir miklar kröfur um góðan aðbúnað þegar hann er á tónleikaferðalagi .
Þannig krefst hann þess að fá 400.000 dollara Maybach bifreið , svarta að lit , til afnota , auk þess sem mjög ákveðið hitastig skal vera í búningsherbergi hans baksviðs .
Þá vill hann fá slakandi lýsingu í herbergið .
Hvað mat og drykk varðar krefst rapparinn þess að fá Sapporo bjór , vodka , tequila , tvær flöskur af 300 dollara kampavíni , tvær flöskur af Sassicaia rauðvíni , árgang 2004 , auk pakka af Marlboro Lights vindlingum .
Þá vill hann gott hnetusmjör , greip-sultu , tvo bakka af ávöxtum , kjúkling og ost .
Nýverið hélt Jay-Z tónleika í Arizona , og fékk hann 750.000 dollara fyrir , eða um 95 milljónir króna .
Skipuleggjendur tónleikanna neituðu hins vegar að útvega honum áfengi og vindlinga , enda fóru tónleikarnir fram í skóla .
