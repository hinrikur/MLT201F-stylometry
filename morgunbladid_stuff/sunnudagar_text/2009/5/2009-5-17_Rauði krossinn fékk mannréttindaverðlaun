MANNRÉTTINDAVERÐLAUN Reykjavíkurborgar koma að þessu sinni í hlut Rauða kross Íslands .
Verðlaunin voru afhent við athöfn í Höfða í gær , laugardag , á mannréttindadegi Reykjavíkurborgar .
Rauði kross Íslands fékk mannréttindaverðlaunin fyrir að vinna kraftmikið starf í borgarsamfélaginu .
Nefnt er í rökstuðningi að hreyfingin standi vörð um mannréttindi , heilbrigði og virðingu einstaklinga og bregðist við neyð jafnt innanlands sem utan .
Þá hefur RKÍ unnið að ýmsum verkefnum með borginni .
helgi@mbl.is 