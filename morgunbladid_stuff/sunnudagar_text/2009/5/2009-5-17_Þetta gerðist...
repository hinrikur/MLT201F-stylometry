17. maí 1904 Guðmundur Björnsson læknir , sem nefndur hefur verið faðir vatnsveitunnar í Reykjavík , ræddi á bæjarstjórnarfundi um nauðsyn veitunnar og mælti hin fleygu orð : " Vér verðum annað hvort að flytja bæinn að vatni eða vatn að bænum .
" Vatnsveitan var tekin í notkun fimm árum síðar .
17. maí 1960 Laugarásbíó var tekið í notkun með frumsýningu á kvikmyndinni South Pacific .
17. maí 1997 Alþingi samþykkti ný lögræðislög sem fólu meðal annars í sér að sjálfræðisaldur var hækkaður úr 16 árum í 18 ár .
17. maí 2002 Íþrótta- og sýningarhúsið Fífan í Kópavogsdal var formlega tekið í notkun .
17. maí 2005 Ólafur Ragnar Grímsson forseti Íslands átti fund með Hu Jintao forseta Kína í Höll alþýðunnar í Peking .
" Þetta var mjög árangursríkur fundur , " sagði forsetinn í samtali við Morgunblaðið .
Dagar Íslands | Jónas Ragnarsson .
