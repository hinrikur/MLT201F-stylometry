SÖNGVASEIÐUR verður frumsýndur í Borgarleikhúsinu að viku liðinni undir leikstjórn Þórhalls Sigurðssonar , en tuttugu ár eru liðin frá síðustu uppfærslu hans hjá Leikfélagi Reykjavíkur .
Það var Sveitasinfónían eftir Ragnar Arnalds sem gekk allt leikárið 1988 til 1989 og var síðasta sýning LR á fjölunum í Iðnó .
Áður hafði Þórhallur sett upp tvær sýningar fyrir LR , Ástin sigrar eftir Ólaf Hauk Símonarson og Tröllaleiki .
En sýningar Þórhalls eru orðnar fjörutíu í Þjóðleikhúsinu og kennir þar ýmissa grasa , enda hefur Þórhallur staðið vaktina í fjörutíu ár og er sá starfsmaður hússins sem hefur lengstan samfelldan starfsaldur .
Aðeins Benedikt Árnason hefur leikstýrt þar fleiri sýningum eða 50 talsins .
Nú vill svo til að þrjár sýningar úr smiðju Þórhalls eru sýndar í leikhúsunum tveimur á sama tíma , en Hart í bak hefur verið sýnt í allan vetur í Þjóðleikhúsinu og barnasýningin Skoppa og Skrýtla í " söng-leik " .
" Þetta gerðist stundum í gamla daga , " segir Þórhallur .
" Þegar ég leikstýrði Kæru Jelenu , Gauragangi , Hafinu og Emil í Kattholti , þá gengu sýningarnar gjarnan fleiri en eitt leikár .
" | 12 