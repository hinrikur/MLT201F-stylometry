Eftir Baldur Arnarson í Þrándheimi Íbúum á Austurlandi gæti fjölgað um fimm til sex þúsund í kringum hugsanleg umsvif olíuiðnaðarins á Íslandi í framtíðinni .
Þetta er mat Halldórs Jóhannssonar skipulagsráðgjafa .
Þá horfir hann til þess að helmingur þeirra sem kæmu með einhverjum hætti að olíuiðnaði á landinu , starfsmenn og fjölskyldur þeirra , byggi fyrir austan ; líklegast á Vopnafirði og Þórshöfn .
" Það er ljóst að eins og staðan er á Íslandi í dag er þetta mjög góður tímapunktur .
Það er auðveldara að fá fólk út á land en fyrir aðeins tveimur árum og því raunhæfara að fara út í svona stórverkefni .
" Hann leggur áherslu á að horft sé til margra áratuga í þessum efnum .
16 þúsund bein störf í Noregi " Í Noregi er gert ráð fyrir að olíuiðnaðurinn skapi að minnsta kosti 16.000 bein störf .
Það er misjafnt hvernig afleiddu störfin eru talin en þau eru að minnsta kosti jafn mörg .
Sumir segja fleiri , " segir Halldór .
" Horfa verður á í sambandi við Drekasvæðið að þar rísi þjónustumiðstöð .
Hún verður þá væntanlega á Vopnafirði .
Þessi þjónustumiðstöð mun skapa eitthvað í kringum 100 til 200 störf .
" Halldór , sem hefur veitt Langanesbyggð og Vopnafjarðarhreppi ráðgjöf varðandi fyrirhugaðan olíuiðnað , horfir til Gunnólfsvíkur í þessu efni .
" Það er búið að sýna fram á að Gunnólfssvík í Finnafirði er líklega eitt besta , ef ekki besta , hafnarstæði á norðurhveli jarðar .
Þetta er geysilega góður staður .
Ölduhæðin er lítil og aðdjúpt og víkin því tilvalin fyrir stórskipahöfn .
Þá opnast að sjálfsögðu miklir möguleikar fyrir vinnslu á olíu eða gasi .
Í því efni er nærtækast að horfa til olíuhreinsunarstöðvar sem skapar á bilinu 700 til 1.000 bein störf .
Áætluð ársverk við að byggja slíka stöð eru ekki færri en 12.000 .
Ef hún er byggð upp á fjórum árum þýðir það 3.000 ársverk á ári .
" Halldór nefnir að í áætlunum um Drekasvæðið sé talað um að vinnsla í landi geti hafist eftir 10 til 12 ár .
" Það þýðir að nærtækt er að reikna með að olíu- og gashreinsunarstöð rísi á Austurlandi og skapi þar 200 störf , að því er talið er .
Hvort sem olíuvinnslan verður í Gunnólfsvík eða ekki þarf þjónustu- og öryggismiðstöð í kringum þetta allt saman , það er að segja þyrlur og öryggisskip .
Rætt er um að þessi þjónusta skapi í kringum 200 störf , " segir hann .
Halldór segir að miðað við þær forsendur sem hann hafi sé væntanlega verið að tala um 1.500 bein störf .
" Afleidd störf miðað við reynslu Norðmanna eru þá um 1.500 og því alls verið að tala um í kringum 3.000 störf .
" Raunhæfar hugmyndir ? En eru hugmyndirnar raunhæfar ? " Ég held að þær séu mjög raunhæfar , því að hvort sem finnst olía á Drekasvæðinu eða ekki er nánast gefið að það verður olíuvinnsla á norðurslóðum í náinni framtíð .
Þar nefni ég að talið er að á austurströnd Grænlands sé að finna mestu ónýttu olíuauðlindir jarðar .
" 12.720 Um 12.720 ferkílómetra svæðisins gildir milliríkjasamningur við Noreg um nýtingu .
25% Noregur á rétt á 25% þátttöku í olíustarfsemi innan íslenska hlutans og Ísland sama hlutfall innan norskrar lögsögu .
