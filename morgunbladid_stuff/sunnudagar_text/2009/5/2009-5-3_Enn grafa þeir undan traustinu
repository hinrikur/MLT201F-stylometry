Lögfræðingar tólf félaga , sem eru með skráð skuldabréf í Kauphöll Íslands , fengu örugglega klapp á bakið í vikunni .
Þeir fundu undanþágu í lögunum sem gerir félögunum kleift að birta ekki ársreikning fyrir árið 2008 .
Eftir að FL Group , sem breytti nafni sínu í Stoðir á fimmtudaginn , hafði tilkynnt þetta fylgdu önnur í kjölfarið .
Vissulega er rekstur margra þessara félaga í miklu uppnámi og ársreikningur fyrir árið 2008 gefur takmarkaða mynd .
Þau hafa hins vegar selt fjárfestum skuldabréf til að fjármagna starfsemi sína og lofað að birta endurskoðaðar upplýsingar um reksturinn .
Það eina sem fjárfestar geta stólað á eru stundum ófullkomnar upplýsingar um félögin , sem fjölmiðlum tekst að toga upp með töngum .
Sem betur fer segist Páll Harðarson , aðstoðarforstjóri Kauphallarinnar , ætla að fylgja þessum málum fast eftir .
Það er spurningum um trúverðugleika markaðarins í framtíðinni , sem stjórnendur þessara félaga grafa undan .
Eitt félag fer þó aðra leið .
N1 ætlar að auka upplýsingagjöf til fjárfesta við þessar erfiðu aðstæður .
Það eru rétt viðbrögð og ekki í anda þeirra lítilsvirðandi viðhorfa til markaðarins sem of margir hafa tileinkað sér .
