NEYTENDAMÁLUM hefur vaxið fiskur um hrygg hérlendis á umliðnum árum og eru þau loksins orðin sérstakur málaflokkur sem stjórnvöld huga að og almenningur og fyrirtæki hugsa um .
Þetta er álit Gísla Tryggvasonar , talsmanns neytenda .
" Þetta er svipað og jafnréttismálin áður .
Lengi vel voru þau ekki " alvöru " málaflokkur en eftir ákveðinn þróunar- og baráttutíma urðu þau þverfagleg og allir hugsa um þau .
Ég vona að sama máli gegni um neytendamálin , " segir Gísli .
Hann nefnir ákveðna atburði sem hafa aukið á vitund neytenda .
" Í fyrsta lagi matarskattslækkunina í hittifyrra og ótta almennings um að kaupmenn myndu stinga henni í vasann .
Í öðru lagi nefni ég efnahagshrunið síðastliðið haust .
Það getur ekki gert annað en auka vitund um mikilvægi þessa málaflokks enda þótt það hefði að ósekju mátt koma með minni kollsteypu .
" Kjör neytenda betri í ESB Nefnd á vegum forsætisráðuneytisins leitaði um daginn eftir sjónarmiðum talsmanns neytenda um það hvaða áhrif ESB-aðild kynni hugsanlega að hafa .
Hann svaraði því til að þar sem við hefðum verið einskonar aukaaðilar að bandalaginu í fimmtán ár myndu réttindi neytenda ekki mikið breytast .
" Efnislega eru þau nokkuð góð .
Hins vegar tel ég að möguleikar til að hafa áhrif í Brussel í þágu neytenda myndu stórbatna og það sem er meira um vert , kjör neytenda myndu batna verulega .
Það er óumdeilt af þeim sem til þekkja , " segir Gísli .
| 22 