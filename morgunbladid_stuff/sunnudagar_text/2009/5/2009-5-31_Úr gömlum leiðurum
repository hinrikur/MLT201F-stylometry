2. júní 1979 : " Loks eru gífurlegar olíuverðshækkanir að dynja yfir sem gjörbreyta á svipstundu grundvelli mikilvægustu atvinnugreina eins og sjávarútvegsins og hljóta að verka til samdráttar eða hallarekstrar á öllum sviðum þjóðfélagsins .
Fiskverðsákvörðun hlýtur að dragast , meðan ríkisstjórnin hefur ekki gert upp við sig til hvaða ráðstafana hún hyggst grípa , ef hún gerir þá nokkuð .
Ástandið í íslenzkum þjóðmálum er sannarlega uggvænlegt .
Meðan einstakir ráðherrar tala um þjóðarsamstöðu , veit maðurinn á götunni , að meðan þessi ríkisstjórn situr , geta engin veðrabrigði orðið nema til hins verra , svo illa sem hún hefur farið með sín góðu tækifæri síðustu níu mánuðina .
Og ríkisstjórn , sem þorrin er trausti alls almennings , gerir ekkert , sem máli skiptir , þaðan af .
Þess vegna hefur ríkisstjórnin runnið sitt skeið á enda og er nú að búa sér þau örlög , sem.talin hafa verið verst þeirra , sem yfir nokkurn getur komið , að lifa sjálfan sig .
" 4. júní 1989 : " Við erum komin á vissan endapunkt í þeim vítahring , sem þjóðin hefur verið í um nokkurra ára skeið , raunar þennan áratug .
Við þurfum að brjótast út úr þeim vítahring .
Þar skiptir mestu hver framvindan verður í sjávarútveginum , starfsvettvangi sjómannastéttarinnar .
Menn eru í raun sammála um helztu markmið .
Það þarf að fækka fiskiskipum til þess að veiðar þeirra skipa , sem eftir verða , skili meiri arði .
Í því þarf hvorki að felast kjararýrnun eða starfsmissir fyrir sjómenn , heldur þvert á móti .
Arðbærari útgerð bætir kjör þeirra og gefur þeim möguleika á hagkvæmari vinnutíma .
Sama þróun þarf að verða í fiskverkun í landi .
Fiskvinnslustöðvum þarf að fækka .
Þótt nokkuð almenn samstaða sé nú orðin um þessi meginmarkmið er erfiðara að ná samkomulagi um leiðir að þessu marki .
" 