Við vorum bara miklu meiri töffarar .
Ingi Þór Steinþórsson , þjálfari U18 landsliðs Íslands í körfuknattleik karla , eftir að liðið varð Norðurlandameistari .
Maður hefur þurft að hafa aðeins meira fyrir þessu en aðrir en ég held að það hafi samt bara verið hvatning .
Helga Theodóra Jónasdóttir , sem er sjón- og heyrnarskert , útskrifaðist með hæstu einkunn á stúdentsprófi frá Verzlunarskóla Íslands .
Þetta er eins og hengingaról sé komin um hálsinn á mönnum en í stað þess að hleranum sé kippt undan strax verði menn látnir hanga í 20 ár svo hægt verði að sjúga úr þeim hvern blóðdropa .
Pétur Sigurðsson , útgerðarmaður á Árskógssandi , hrífst ekki af fyrningarleiðinni .
Ég er þess fullviss að vönduð rannsókn muni leiða í ljós algert sakleysi mitt af þeim ávirðingum sem á mig hafa verið bornar í fjölmiðlum .
Úr yfirlýsingu sem Ólafur Ólafsson kaupsýslumaður sendi fjölmiðlum eftir að sérstakur saksóknari lét gera hjá honum húsleit .
Það [ langlífið ] er að minnsta kosti ekki vegna þess að hún hafi borðað svo mikið heilsufæði , það var bara þessi hefðbundni íslenski matur , fiskur fimm sinnum í viku og kjöt tvisvar í viku .
Torfi Einarsson , sonur Torfhildar Torfadóttur , sem varð 105 ára í vikunni .
Lækki vextir ekki á næstunni verður ríkisstjórnin einfaldlega að afþakka efnahagsráðgjöf Alþjóðagjaldeyrissjóðsins til að forða þjóðinni frá gjaldþroti .
Lilja Mósesdóttir , þingmaður Vinstri grænna .
Fyrst þarf að leysa ríkisfjármálin .
Svo þarf að endurreisa bankakerfið og þá þýðir ekki að vera með eitthvert hálfkák og óljósar hugmyndir um hvernig það eigi að gera .
Bjarni Benediktsson , formaður Sjálfstæðisflokksins .
Að mínu viti er verið að gelda kú með þessari aðferð .
Pétur Hafsteinn Pálsson , framkvæmdastjóri Vísis hf. í Grindavík , um fyrningarleiðina .
Ég tek hins vegar fram að ég er af gamla skólanum og legg áherslu á gömul gildi og hefðir og siði .
Ragnar Önundarson , viðskiptafræðingur og bankamaður , sem stjórn VR gerir tillögu um að verði nýr formaður stjórnar lífeyrissjóðsins .
Þó að þessar breytingar þýði líka breytingar í lífi barnanna er engin ástæða til að tala til þeirra með tárin í augunum eða eins og þau séu veik .
Ráð Þórkötlu Aðalsteinsdóttur sálfræðings til foreldra um hvernig þeir útskýri breytingar af völdum kreppunnar fyrir börnum sínum .
Það er gjörsamlega ómögulegt að stunda stærðfræði án þess að hafa sköpunargáfu .
Gestur Ólafsson , doktor í stærðfræði , sem hlaut heiðursverðlaun fyrir rannsóknir sínar og kennslu við Louisiana State University í Bandaríkjunum .
Það er einhver krafa í þjóðfélaginu um að losna við ákveðna menn .
Lýður Guðmundsson , starfandi stjórnarformaður Exista , er óánægður með aðgerðir skilanefnda gömlu bankanna og Nýja Kaupþings gegn fyrirtækinu .
Ég geri athugasemdir við að frú forseti skuli gera athugasemdir við að við séum að gera athugasemdir við fundarstjórn forseta .
Er einhver sem náði þessari setningu ? Eygló Harðardóttir , þingmaður Framsóknarflokksins , á Alþingi .
