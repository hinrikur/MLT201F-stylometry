ÞRÍR ungir piltar voru staðnir að verki í gærmorgun við að merkja sér eigur annarra , meðal annars borgarinnar .
Einn veggjakrotarinn hékk með úðabrúsann utan á göngubrúnni yfir Miklubraut við Rauðagerði og síðan færðu þeir sig í strætisvagnaskýlið og héldu þessari ólöglegu iðju áfram þar .
Strákarnir forðuðu sér í burtu þegar þeir urðu varir við að fylgst var með þeim .
Mikill kostnaður fellur á Reykjavíkurborg vegna veggjakrots .
Á síðasta ári náðist góður árangur við að draga úr eignaspjöllum af þessu tagi í borginni .
