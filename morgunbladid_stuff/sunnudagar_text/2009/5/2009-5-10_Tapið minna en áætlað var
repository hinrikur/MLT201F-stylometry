TAP á rekstri Icelandair Group eftir skatta var 3,6 milljarðar króna á fyrsta fjórðungi ársins en var 1,7 milljarðar króna á sama tíma í fyrra , að því er fram kemur í tilkynningu frá félaginu .
Þar segir einnig að niðurstaðan hafi verið betri en áætlanir gerðu ráð fyrir .
Erlendum ferðalöngum fjölgar Missagt var í Morgunblaðinu í gær að fleiri hefðu komið til landsins en farið frá því fyrstu þrjá mánuði ársins í fyrsta sinn í sögu Icelandair .
Hið rétta er að ferðamenn , sem ætla að dvelja hér á landi en ekki millilenda í stuttan tíma , hafa aldrei verið fleiri eða um 51% farþega Icelandair .
Að sama skapi hefur Íslendingum á leið utan og farþegum á leið yfir hafið fækkað talsvert í vetur .
Undanfarin ár hafa þessir þrír hópar verið ámóta stórir .
