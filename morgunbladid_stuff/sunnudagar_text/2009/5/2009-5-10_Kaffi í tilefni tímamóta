Í DAG eru 100 ár síðan frú Hansína Friðrika Guðjónsdóttir fæddist .
Hún hyggst halda upp á afmælið með stórfjölskyldunni í sal dvalarheimilisins Skjóls þar sem hún býr nú .
" Við ætlum að hittast í tilefni dagsins og eiga góða stund saman með mömmu , " segir Inga Björk Sveinsdóttir , dóttir Hansínu .
Hún segir að búast megi við fólki á öllum aldri í kaffinu .
" Ég reikna með því að það verði glatt á hjalla og fjölskyldan vitaskuld stolt vegna þessara merku tímamóta , sem þau sannarlega eru , " segir Inga Björk .
Hansína er fædd að Borg í Skriðdal en ólst upp í Tóarseli í Breiðdal .
Hún fluttist ung til Reykjavíkur og hefur búið þar síðan .
Eiginmann sinn , Svein Ólafsson járnsmíðameistara og vélstjóra , missti hún árið 1970 .
Þau eignuðust fjögur börn og eru afkomendur þeirra 53 .
Inga Björk segir það hafa verið lán móður sinnar að eiga marga að .
" Hún nýtur þess að eiga marga að , ekki síst börn , á öllum aldri eins og sagt er , " segir Inga Björk .
Hansína fluttist 97 ára gömul inn á Skjól og hafði búið lengi á Grandavegi áður en hún fluttist á dvalarheimilið .
