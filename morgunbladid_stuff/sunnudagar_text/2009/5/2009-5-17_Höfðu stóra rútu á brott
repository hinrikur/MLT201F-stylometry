BROTIST var inn hjá fyrirtækinu Bílar og fólk að Krókhálsi 12 aðfaranótt laugardags og miklar skemmdir unnar á innanstokksmunum .
Þjófarnir stálu stórri rútu auk þess sem þeir fóru út með tölvur og önnur verðmæti .
Númerið á rútunni er UH-941 en hún er 50 manna og af gerðinni Scania .
Að sögn Óskars Stefánssonar , framkvæmdastjóra fyrirtækisins , var rúða brotin og farið inn um glugga á skrifstofu .
" Þar var rótað í öllum skjölum og tölvu stolið .
Í framhaldi af því fara þeir niður í verkstæðisaðstöðuna og komast þar inn í rútu sem var í viðgerð , 50 manna rútu , finna lykla og keyra hana svo út .
" Í fyrstu var talið að Benz-rútu hefði einnig verið stolið en það reyndist misskilningur .
baldura@mbl.is 