Eftir Unu Sighvatsdóttur una@mbl.is " ÞETTA eru bara mjög sambærilegar tölur og flokkurinn var með á landsvísu þannig að það er ekkert þarna sem kemur á óvart , " segir Dagur B. Eggertsson varaformaður Samfylkingarinnar .
Flokkurinn upplýsti í gær að styrkir til Samfylkingarinnar á árinu 2006 , að meðtöldum aðildarfélögum og kjördæmis- og sveitarstjórnarráðum , hefðu alls numið 103 milljónum króna .
Dagur segist telja að aðrir flokkar hafi fengið sambærilega styrki frá sömu fyrirtækjum .
" Þarna eru engir risastyrkir eins og greinilega voru dæmi um á þessum tíma og það er ekkert þarna sem að stingur í stúf .
Þetta var það starfsumhverfi sem flokkunum var búið , að safna styrkjum , enda sést að þrátt fyrir styrkjasöfnun voru flokkarnir að safna skuldum , þannig að ég held að við höfum verið flokka fegnust þegar við náðum því fram að það voru sett skýr lög um starfsemi stjórnmálaflokka .
" Hann segir ekki til umræðu að Samfylkingin endurgreiði hæstu styrkina .
" Nei , það eru engir styrkir þarna sem gefa tilefni til slíks .
Ég er fyrst og fremst bara stoltur yfir því að Samfylkingin sé fyrst flokka til að birta þessa heildarmynd .
" Í hnotskurn » Stærsti styrkveitandi Samfylkingarinnar var Kaupþing sem gaf samanlagt 10 milljónir , en Landsbanki og FL Group gáfu 8 milljónir .
» Sjálfstæðisflokkurinn þáði hæstan styrk flokka 2006 , 30 milljónir frá FL Group og 30 milljónir frá Landsbanka 