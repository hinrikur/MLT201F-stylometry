SKÚLI Helgason þingmaður Samfylkingarinnar fer oft mikinn á bloggsíðu sinni .
Í færslu þann 22. maí sl. átti hann ekki til orð yfir það að menn skyldu voga sér að gagnrýna áform ríkisstjórnarinnar um svokallaða fyrningarleið .
Bendir hann í vanþóknun sinni á orð formanns Sjálfstæðisflokksins við stefnuræðu forsætisráðherra í vikunni sem leið , þegar hann varaði við þjóðnýtingu í fiskveiðikerfinu .
Það er sem sagt súrrealískt að kalla hlutina réttum nöfnum og vara við því að kollsteypa grundvallaratvinnuvegi þjóðarinnar á ögurstundu .
En það kostulegasta í bloggi þingmannsins er að eigna Sjálfstæðisflokki og Framsóknarflokki kvótakerfið skuldlaust .
Ætli fátt hafi ekki verið meira gagnrýnt í fiskveiðistjórnunarkerfinu en framsalið .
Það var sett á árið 1990 í ríkisstjórn Alþýðuflokks , Alþýðubandalags og Framsóknarflokksins .
Þá var formaður Vinstri hreyfingarinnar græns framboðs landbúnaðar- , samgönguráðherra .
Þar sat líka formaður Samfylkingarinnar núverandi í stól félagsmálaráðherra .
Sjálfstæðisflokkurinn var þá í stjórnarandstöðu og studdi ekki frumvarpið árið 1990 .
Kannski menn ættu að fara að kannast við fortíðina .
Höfundur er alþingismaður .
