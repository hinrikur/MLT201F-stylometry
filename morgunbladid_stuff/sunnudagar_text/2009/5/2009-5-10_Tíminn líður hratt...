Eftir Jóhann Bjarna Kolbeinsson jbk@mbl.is " MARGIR samferðamanna Eiríks munu standa á sviðinu með honum í tilefni af hálfrar aldar afmæli hans , " segir Páll Eyjólfsson hjá Prime sem stendur fyrir tónleikum til heiðurs Eiríki Haukssyni sem fagnar fimmtíu ára afmæli sínu í sumar .
Tónleikarnir verða í Austurbæ að kvöldi afmælisdagsins , 4. júlí , og verður ekkert til sparað .
" Töluvert af fólki kemur að utan .
Við eigum til dæmis von á að Ken Hensley úr Uriah Heep komi , auk þess sem þungarokksvinir hans frá Noregi koma , " segir Páll , en auk þess munu margir þeirra sem komið hafa fram með Eiríki síðustu áratugi koma fram á tónleikunum .
" Við erum að klára að ganga frá hljómsveit sem er sérstaklega samsett fyrir þessa tónleika en fóstbróðir hans , Sigurgeir Sigmundsson , verður náttúrlega í fararbroddi með honum , " segir Páll .
Víða komið við Eirík þarf vart að kynna , en hann vakti fyrst athygli þegar hann söng lagið " Sekur " ásamt hljómsveit sinni Start árið 1981 .
Fjórum árum síðar söng hann lagið " Gaggó Vest " sem sló rækilega í gegn og árið 1986 fór hann með Pálma Gunnarssyni og Helgu Möller í Evróvisjón þar sem Icy-hópurinn svonefndi flutti " Gleðibankann " , en það var í fyrsta skipti sem Ísland tók þátt í keppninni .
Árið 1988 fluttist Eiríkur til Noregs þar sem hann kom víða við , en eins og margir eflaust muna keppti hann fyrir Íslands hönd í Evróvisjón árið 2007 með laginu " Valentine Lost " .
Nánar verður greint frá afmælistónleikunum þegar nær dregur .
