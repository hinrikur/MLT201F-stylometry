ÞEIR sem starfa ekki í heilbrigðisgeiranum eiga erfitt með að átta sig á hvað er verið að tala um þegar girðingar á milli heilbrigðisstétta eru ræddar .
Lái þeim það hver sem vill .
Málið er ekki einfalt og línan hárfín .
Oft fer það eftir stað , stund og einstaklingum hvort girðingum er viðhaldið eða þær látnar falla .
Fagstéttir Það eru rúmlega 30 heilbrigðisstéttir til í landinu og því ansi mikið af girðingum hér og þar .
Til að heilbrigðiskerfið verði sem best rekið , bæði í fjárhagslegu tilliti og með þjónustu í huga , verða verkferlar stétta að skarast á stundum , án þess að allt ætli um koll að keyra .
Hver fagstétt hefur ákveðin verksvið en önnur eru á reiki .
Sem dæmi framkvæmir hvorki hjúkrunarfræðingur né sjúkraliði aðgerð .
Sjúkraliði saumar ekki saman sár , en það gerir hjúkrunarfræðingur og læknir .
Mörg verk gætu fleiri en ein stétt sinnt , án þess að troða nokkrum um tær .
Hvaða verk Í þessari umfjöllun minni tek ég starf á dvalarheimili sem dæmi .
Sjúkraliði með starfsreynslu og símenntun að baki hefur bætt þekkingu sína og hæfni í starfi .
Slíka þróun þarf að meta að verðleikum inni á stofnun .
Í dag má sjúkraliði ekki mæla sykurmagn í blóði og gefa insúlín úr penna , nema hafa tekið sérnám í öldrunarhjúkrun .
Samt sem áður hafa sjúkraliðar gert þetta til fjölda ára víða um land , enda ekki flóknir verkferlar .
Ef sjúkraliði er með sykursýki sér hann um eigin mælingu og insúlíngjöf , en honum er það meinað þegar hann kemur inn sem sjúkraliði á stofunun .
Börn sjá um þetta sjálf séu þau með sykursýki .
Innan fötlunargeirans sjá starfsmenn um verkið og þar starfar ekki hjúkrunarmenntað fólk .
Hér er dæmi um girðingu sem hefur verið viðloðandi milli heilbrigðisstétta í mörg herrans ár og tímabært er að fella .
Sykurmæling og insúlingjöf á að vera hluti af verksviði sjúkraliða .
Skiptum á milli RAI-mat er matskerfi sem mælir raunverulegan aðbúnað íbúa á stofnun .
Kerfið var þýtt og staðfært frá útlöndum og er það vel .
Lengi vel var talið að eingöngu hjúkrunarfræðingar gætu fyllt þetta mat út , en sem betur fer er breyting orðin þar á .
Sjúkraliðar hafa í auknu mæli komið að vinnunni , þó ekki alls staðar .
Sjúkraliði starfar mun meira við aðhlynningu en hjúkrunarfræðingur og situr þar af leiðandi inni með töluvert af þeim upplýsingum sem þarf til að skrá inn í huta af RAI-mati .
Í stað þess að hjúkrunarfræðingur og sjúkraliði sitji hlið við hlið og setji upplýsingarnar inn , er nær að sjúkraliðinn skrái upplýsingarnar .
Hjúkrunarfræðingur getur þá sinnt öðrum störfum á meðan .
Hér þarf hvorki háskólamenntun né sérnám í hjúkrun aldraðra til að skilja hvað um er að vera .
Nýtum þekkingu Það er mikil þekking fyrir hendi hjá heilbrigðisstarfsmönnum um allt land .
Ég tel , að við séum föst í viðjum vanans og þeirri hræðslu að engu megi breyta .
Leyfum starfsmönnum heilbrigðisstofnana að nýta þá hæfni og færni sem þeir hafa öðlast gegnum áralangt starf og símenntun .
Það er vitað að þekkingar aflar maður sér víðar en í formlegu námi .
Það eru ekki bara girðingar á milli sjúkraliða og hjúkrunarfræðinga , þær er víða að finna í heilbrigðiskerfinu .
Það er von mín að ráðherra heilbrigðismála sjái ástæðu til að vinna að niðurrifi girðinga , skjólstæðingum stéttanna til heilla og ekki síður til að nota fjármagn þjóðarinnar betur er nú er gert .
Höfundur er M.Ed .
í menntunarfræði og sjúkraliði .
