ÞAÐ er ekkert grín að vera kona þessa dagana því ýmsar snyrtivörur sem konur þurfa nauðsynlega á að halda hafa heldur betur hækkað í verði .
Flestar konur á barneignaraldri geta þannig trauðla verið án dömubinda en nú er svo komið að það er nánast spurning um fjárhagslegt bolmagn að geta leyft sér slíkan munað .
Þannig kostar lítill pakki sem inniheldur fjórtán bindi af algengri tegund , þ.e. Libresse Invisible , 815 kr. í Krónunni en ekki er óvarlegt að áætla að kona sem notar eingöngu bindi þurfi a.m.k. tvo slíka pakka í hverjum mánuði .
Þeim , sem ekki eru tilbúnar til að taka á sig slíkan kostnað , má benda á Álfabikarinn , margnota tíðaskál sem kostar 5.400 krónur í Móðurást í Kópavogi og dugar í allt að 10 ár .
Þar fást einnig margnota dömubindi sem þvegin eru milli tíða og kosta sex stykki 1.000 krónur .
ben@mbl.is 