Ódó á gjaldbuxum , meistaraverk orðsnilldar ÉG fór í Hafnarfjarðarleikhús og sá leikverkið " Ódó á gjaldbuxum " eftir íslenska höfundinn Ásdísi Thoroddsen .
Sýning þessi kom mér verulega á óvart , það er langt síðan ég hef séð viðlíkt meistarverk orðsnilldar , hvernig höfundur smíðar myndrænar textafléttur , orðsnilld svo unun er á að hlýða , innihaldið er sótt í fortíð þjóðar okkar og samtíma sem og tímalaust verk um mannlegt eðli og gjörninga .
Það er aldrei dauð setning í þessu verki og manni leiðist ekki mínútu .
Þórey Sigurþórsdóttir sem leikur eina hlutverkið var frábær í sínu hlutverki og missti aldrei tökin á áhorfendum .
Síðast þegar ég fór í leikhús og sá viðlíka ógleymanlegt verk var þegar leikritið " Dagur vonar " eftir Birgir Sigurðsson var sýnt .
Það væri miður ef unnendur góðra leikverka myndu missa af þessari sýningu .
Ásdís Thoroddsen – til hamingju og kærar þakkir fyrir ógleymanlega kvöldstund .
Anna Björg Hjartardóttir .
Þjóðbúningur á póstkortum ÉG hef verið að leita að póstkortum með íslenskum þjóðbúningum að undanförnu og gengið illa .
Ég veit að fyrir aðeins fáum árum voru gefin út nokkur slík póstkort en ég veit ekki hver gaf þau út .
Ef einhver hefur upplýsingar um þau og getur frætt mig um málið vinsamlegast sendu mér línu á neðangreint heimilisfang .
Sigurður Stefán Baldvinsson , Öldugötu 2 , 730 Reyðarfirði .
Svarað í síma 5691100 frá 10-12 velvakandi@mbl.is 