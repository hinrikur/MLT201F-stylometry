Heimspekingurinn , rithöfundurinn og stjórnmálamaðurinn Niccolò Machiavelli , höfundur Furstans , eins frægasta stjórnmálarits allra tíma , fæddist í Flórens 3. maí 1469 .
Machiavelli skrifaði ritið árið 1512 , en það kom þó ekki út fyrr en 1532 , fimm árum eftir dauða hans .
Á 15. öld var Ítalía klofin í mörg smáríki , sem mörg lutu stjórn auðugra ætta .
Frægust þeirra er efalítið Medici-ættin í Flórens , sem hafði auðgast af bankaviðskiptum og verslun .
Hún hafði komist til valda 1430 og átti sitt mesta blómaskeið til 1490 , en missti ítök sín og áhrif um nokkurra ára skeið eftir það .
Endurreisnin , hreyfing þar sem mismunandi menningarstraumar mættust , átti upptök sín á Ítalíu á þessum tíma og var Flórens suðupunkturinn .
Borgin gat af sér marga andans menn , einn þeirra var Machiavelli , sem ekki einungis skrifaði Furstann og fleiri rit um stjórnspeki heldur líka ljóð og leikverk .
Hann gerðist opinber starfsmaður tæplega þrítugur , ferðaðist um Evrópu sem sendifulltrúi og var áhrifamikill í fæðingarborg sinni í byrjun 16. aldar , en sviptur embættum og áhrifum þegar Medici-ættin komst á ný til valda 1512 .
Talið er að Machiavelli hafi skrifað Furstann til að koma sér í mjúkinn hjá ættinni , en ekki einungis mistekist hrapallega heldur líka fallið í ónáð hjá samborgurum sínum .
Tilgangurinn helgar meðalið Ritið hefur verið talið nokkurs konar handbók fyrir þá sem vilja komast eins langt og hægt er , hvað sem það kostar , sannfærðir um að tilgangurinn helgi meðalið .
Að vera " , machiavellískur " í hugsun er þekkt hugtak enn þann dag í dag og skírskotar til Niccolòs Machiavellis og kenninga hans í Furstanum .
Á enskri tungu þykir niðrandi að segja einhvern vera " machiavellian " því þá er átt við að sá sé tilfinninga- og siðferðislaus og hugsi einvörðungu um eigin hagsmuni .
" Bókin er leiðarvísir handa furstum og hvernig halda skuli völdum og auka þau , hvaða brögðum beri að beita og hvaða sögulegan lærdóm sé hægt að draga .
Um leið sýnir hún einkar vel hugsunarhátt og aðferðir valdhafa gegnum aldirnar , enda er hún eitt frægasta stjórnmálarit allra tíma , " sagði í kynningu þegar bókin var endurútgefin 1998 á íslensku í þýðingu Ásgríms Albertssonar .
