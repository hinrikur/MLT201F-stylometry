VERÐ á olíu á eftir að marfaldast á næstu árum .
Íslendingar verða að gera sig óháða innflutningi á olíu fyrir skip og bíla .
Það er algjörlega lífsnauðsynlegt og við getum það .
Það þarf að búa til ný störf og það liggur beinast við að stór hluti af þeim verði til í sambandi við rafknúna / vetnisknúna bíla og báta .
Ég sé fyrir mér rafknúna handfærabáta draga björg í bú og vetnisknúin skip á miðunum og vörubíla knúna rafmagni flytja fiskinn í frystihúsin og vetnisknúin flutningaskip sem flytja hann á erlenda markaði .
Er hægt að hugsa sér betri auglýsingu fyrir íslenskan fisk ? Er hægt að hugsa sér betri ímynd fyrir Ísland ? Er hægt að hugsa sér betra viðfangsefni fyrir litla þjóð sem getur framleitt óendanlega mikið rafmagn ? Tæknin er til , það er bara að framkvæma .
Það er mín skoðun að banna eigi innflutning á bensín- og dísilbílum til Íslands .
Það þarf aðlögunartíma og á honum mætti hugsa sér að þau skip fengju meiri kvóta sem knúin væru öðru en olíu og skattfrelsi fyrir ökutæki knúin endurnýjanlegri orku .
En aðalmálið er það að stjórnvöld ákveði að fara þessa leið , sem myndi vekja athygli um allan heim og gera það að verkum að fyrirtæki í þessum geira myndu horfa til Íslands og vilja færa starfsemi sína hingað .
Ef ekki strax þá fljótlega , því hvergi hefur nokkur þjóð bannað Co 2 -spúandi farartæki og hvergi hefur ein þjóð álíka auðæfi í jarðorku og í fólki sem kann að nýta hana .
Með samvinnu Íslendinga og þeirra sem lengst eru komnir í hönnun rafgeyma og rafmagnsbíla mun verða til nýr atvinnuvegur á Íslandi .
Þetta er okkar stærsta tromp og okkar breiðasti vegur út úr þeim ófærum sem við erum í .
Við verðum að átta okkur á því að við erum bara 300 þúsund sálir .
Það er eins og lítill bær í litlu olíunágrannalandi .
Það er skiljanlegt að þeir sem stjórna hér í dag sjái ekki skóginn fyrir trjánum og að þeir sjái ekki að einfaldar lausnir eru oftast þær bestu , enda standa hér eldtungur út um allar glugga og menn uppteknir við að bjarga því sem bjargað verður .
En hér eru möguleikar og þeir stórir .
Þetta er framtíðin og Íslendingar eiga að taka þátt í þessari þróun .
Þegar fjöldi Íslendinga flytjur burtu hvern einasta dag og fjölskyldur verða gjaldþrota hvern einasta dag og fyrirtæki fara fyrir björg hvern einasta dag , þá er komin upp sú staða að við verðum að taka ákvarðanir og það strax .
Þetta er einn af mörgum möguleikum sem íslensk stjórnvöld hafa til að sýna okkur og öðrum hvað í okkur býr , til að skapa atvinnu , fá inn erlent fjármagn og minnka kostnað fyrir íslenska þjóð á tímum þar sem öll von virðist úti .
Þú fólk með eymd í arf ! Snautt og þyrst við gnóttir lífsins linda , Lítil þjóð , sem geldur stórra synda , reistu í verki viljans merki – Vilji er allt , sem þarf .
( Úr Íslandsljóði .
Einar Benediktsson .
) Höfundur er framkvæmdastjóri og áhugamaður um framtíð Íslands .
