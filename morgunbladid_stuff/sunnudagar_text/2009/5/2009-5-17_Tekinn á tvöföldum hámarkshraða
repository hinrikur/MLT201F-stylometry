SAUTJÁN ára piltur var sviptur ökuréttindum á staðnum eftir að lögreglan á Suðurnesjum hafði staðið hann að ofsaakstri á Reykjanesbrautinni í fyrrakvöld .
Ökutækið mældist á 177 kílómetra hraða sem er nærri tvöfaldur sá hámarkshraði sem leyfilegur er .
Að sögn lögreglunnar er sjaldgæft að ökumenn séu teknir á svo miklum hraða en akstursskilyrði voru með besta móti .
Lögreglunni barst tilkynning frá vegfarendum um vítaverðan akstur .
Svo vildi til að sérsveitarmaður var í nágrenninu .
Mældi hann hraða bílsins og tók manninn höndum .
