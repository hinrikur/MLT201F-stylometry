Knattspyrnukappinn Andrea Vasa hefur síðan í febrúarlok búið í verslun fatahönnuðarins Dirk Bikkembergs í Mílanó .
Þarna er þó ekki um hústöku að ræða heldur býr þessi þrítugi varnarmaður í íbúð í boði fyrirtækisins , sem innréttuð hefur verið innan 1.300 fermetra lúxusverslunarinnar .
Þetta er því sannkölluð lífsstílsverslun en Vasa klæðist að sjálfsögðu aðeins fötum frá Bikkembergs .
Hann hefur úr þremur merkjum að velja , Dirk Bikkembergs Sport Couture , BIKKEMBERGS og Bikkembergs Sport og segir tískuhúsið þennan " íþróttamannslega karlmann geta sett saman klæðnað sinn eftir þörfum .
Hann getur auðveldlega verið í miklum lúxusfötum við hversdagsleg íþróttaföt og þannig skapað sinn eigin persónulega stíl " .
Eldhúsið og stofan eru á neðri hæðinni og er stofan að sjálfsögðu með þægilegum sófa , í þessu tilfelli rauðum leðursófa og sjónvarpi og líka skreytt fjölskyldumyndum .
Svefnherbergi , líkamsræktarherbergi og það sem kallað er afslöppunarherbergi er allt á efri hæðinni .
Glæsilífsstíll íþróttamannsins Dirk Bikkembergs , fatahönnuðurinn sjálfur skipulagði þetta allt saman .
Hann lét handvefa sérstakt fótboltateppi úr silki en þarna er líka að finna fótboltastyttur úr marmara og Porsche 911S , sem Vasa hefur til afnota .
Samkvæmt Bikkembergs er tilgangurinn að viðskiptavinirnir kynnist lífsstíl íþróttamanna eins og hann gerist hvað bestur .
Þeir geta gengið um heimili Vasa og skoðað í skápana hans .
Kannski kostur fyrir þá en ekki fyrir fótboltamanninn , sem getur búist við gestum hvenær sem er þegar búðin er opin , 10.30-19.30 mánudaga til laugardaga .
Vasa hefði ekki getað náð þessum lífsgæðum án þess að taka þátt í þessari tískutilraun en hann er enginn Beckham .
Hann er nú þegar orðinn þekktari fyrir þetta en fótboltann en hann leikur með Mílanó-liðinu Brera , sem er ekki það þekktasta í bænum en AC Milan og Inter hafa vinninginn þar .
