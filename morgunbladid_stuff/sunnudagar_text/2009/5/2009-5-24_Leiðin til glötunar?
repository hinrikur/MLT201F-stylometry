ÞAÐ var ekki gott sjónvarpsefni sem Skjár einn bauð upp á á miðvikudaginn .
Leiðin að titlinum snerist um að kynna styrktaraðila keppninnar Ungfrú Ísland og sýna keppendur í myndatöku fyrir þá .
Myndirnar voru síðan gagnrýndar af nokkrum körlum .
Sem betur fer var sú mynd sem talað var um ekki sýnd en þessir karlfauskar hefðu átt að gæta orða sinna betur og átta sig á að litlar stelpur horfa á slíkan þátt .
Ef þeir setja út á augu eða líkama keppanda fara þær strax að hugsa um hvort þær hafi þennan " galla " til að bera .
Í stað þess að sýna á bak við töldin í Ungfrú Ísland ætti að fara að rannsaka hvað fer þar raunverulega fram .
Eftir nýlega umfjöllun Kastljóssins um vafasaman samning sem keppendur þurfa að skrifa undir og viðtal við fyrrverandi ungfrú Suðurnes í Víkurfréttum þar sem hún segir frá ljótri reynslu sinni af því að taka þátt í Ungfrú Ísland .
Ef keppa þarf í fegurð , af hverju er þá ekki keppt í alvöru fegurð ? Það er ekkert alvöru við sveltandi , brúnkuhúðaða , aflitaða stúlku sem sprangar um í sundfötum með gervineglur og hvítaðar tennur .
Hver ákvað eiginlega að það væri fegurð ? Kannski nokkrir karlar ? Ingveldur Geirsdóttir 