VINIR söngkonunnar Courtney Love , ekkju Nirvanaforsprakkans Kurt Cobain , hafa miklar áhyggjur af heilsu hennar og fjárhag .
Síðustu ár hefur Love háð baráttu við heróínfíkn og sögur hafa heyrst af því að sjóðir hennar séu tæmdir .
Love hefur verið í New York síðan í vor .
Snemmsumars fréttist af því að henni hefði verið hent út af hóteli þar í borg eftir að hafa rústað herbergi og í haust tók hún á leigu glæsihæð í SoHo , fyrir 17.000 dali á mánuði ; þar var hún einnig borin út því leigusalinn hafði ekki fengið tilskilin leyfi frá öðrum íbúum hússins en þeir kærðu sig ekki um þá hættu sem fylgir því að hafa rokkekkjuna í húsinu .
Samkvæmt götublaðinu The Sun hefur Love nú sagt vinum sínum að hún eigi aðeins um 100 dali eftir og verði í vikunni hent út af hinu fína Mercer-hóteli , þar sem hún býr .
Love hefur látið mjög á sjá , er sögð grindhoruð , og hún sendi vinum sínum þau textaskilaboð að þær dóttirin ættu ekkert að borða .
Í síðasta mánuði var Love meinað að taka fé út af styrktarsjóði sem ávaxtaður er fyrir dóttur hennar og þá hefur hún ráðið spæjara til að komast að því hvort svikarar hafi stolið af henni yfir 300 milljónum dala á síðustu árum .
" Hún er komin á botninn .
Það er allt í rúst hjá henni , " segir vinur Love .
