Eftir Steinþór Guðbjartsson steinthor@mbl.is " ÞAÐ er ekkert eftir , " segir Jónína Björg Ingvarsdóttir , en hún komst að því á föstudagskvöld að dýrmætu steinasafni þeirra hjóna á Teigarhorni við Berufjörð hafði verið stolið .
Hún metur safnið á um 15 milljónir króna og segir það hafa verið ótryggt .
Hjónin hafa verið með ferðatengda þjónustu á Teigarhorni undanfarin 17 ár .
Jónína Björg segir að á þessum tíma hafi þau komið sér upp fágætu steinasafni .
Eiginmaðurinn sé krabbameinssjúklingur og vegna læknismeðferðar hafi þau lítið getað verið á bænum í sumar og hafi farið alfarin suður í byrjun ágúst .
Áður hafi þau gengið vandlega frá öllu og skemman , þar sem steinarnir hafi verið geymdir , hafi verið læst auk þess sem járnhlerar hafi verið settir fyrir gluggana .
Kunnugir þjófar " Um 500 steinar hafa verið teknir , " segir Jónína Björg og bætir við að hreinsað hafi verið út úr sýningarskápum og af nýuppstilltu söluborðinu .
Hún segir augljóst að þjófarnir hafi þekkt vel til og gefið sér nægan tíma til þess að athafna sig .
Hvorki hafi verið farið í útihúsin né íbúðarhúsið heldur aðeins í skemmuna .
" Þetta eru menn sem þekkja greinilega vel til , " segir Jónína Björg .
Lögreglan var kölluð til og málið er í rannsókn .
