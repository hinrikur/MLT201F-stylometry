ALÞJÓÐLEGUR dagur líknar var haldinn hátíðlegur víða um heim í gær , laugardag .
Í tilefni dagsins fékk Sveinn Magnússon , yfirlæknir í heilbrigðisráðuneytinu , afhent meistaraverkefni Ásdísar Þórbjarnardóttur , hjúkrunar- og lýðheilsufræðings hjá hjúkrunar- og ráðgjafarþjónustunni Karítas .
Ber verkefnið yfirskriftina " Líknarþjónusta á Íslandi í alþjóðlegu ljósi .
Grasrótin var upphafið – næsta skref er stefnumótun .
" Leiðbeinandi verkefnisins var dr. Guðjón Magnússon er féll nýlega frá .
Verkefnið er unnið sem undirbúningsvinna fyrir væntanlega stefnumótun íslenskra heilbrigðisyfirvalda varðandi líknarþjónustu á Íslandi .
Sveinn þakkaði framtakið og sagði það mikilvægt í ljósi sparnaðar og samdráttar heilbrigðiskerfisins .
