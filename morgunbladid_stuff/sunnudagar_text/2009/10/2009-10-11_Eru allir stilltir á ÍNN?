ÞAÐ er ánægjulegt þegar nýir fjölmiðlar verða að veruleika og enn betra þegar þeir festa rætur .
Einfalt er , í sjálfu sér , að byrja , meira mál að endast .
Sjónvarpsstöð Ingva Hrafns Jónssonar , Íslands nýjasta nýtt ( ÍNN ) , vex jafnt og þétt fiskur um hrygg .
Ég verð að játa að mér hefur ekki gefist mikill tími til þess að horfa á sjónvarp síðustu mánuði en ég tek eftir því að dagskrá ÍNN er mjög fjölbreytt .
Og ókeypis .
Annar fjölmiðill sem ég rakst á fyrir skömmu er sporttv.is , stöð á netinu þar sem ég gat fylgst með handboltaliðinu mínu , Akureyri , etja kappi við Valsmenn á Hlíðarenda í fyrstu umferð Íslandsmótsins .
Þá sat ég og vann á Akureyri og horfði á leikinn í tölvunni á meðan .
Ókeypis .
Ég veit ekki hver á þessa stöð eða rekur hana , en hafi sá bestu þakkir .
Leikurinn er " bara " tekinn upp með einni vél , en það er alveg nóg .
Ég sá leikinn , þulurinn upplýsti mig reglulega um stöðuna og hvað tímanum leið .
Allt var frábært , nema úrslitin ...
Fyrirsögn þessa pistils er sótt í auglýsingu frá stöð Ingva Hrafns í Morgunblaðinu í vikunni .
Svar mitt er nei .
Hann mætti t.d. sjálfur stundum vera stilltari ; sérstaklega þegar hann fjallar um pólitík .
Skapti Hallgrímsson 