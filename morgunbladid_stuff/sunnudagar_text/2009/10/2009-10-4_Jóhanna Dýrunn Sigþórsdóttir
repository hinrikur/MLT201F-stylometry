Jóhanna Dýrunn Sigþórsdóttir fæddist í Reykjavík 16. ágúst 1932 .
Hún lést 19. september síðastliðinn .
Foreldrar hennar voru Sigþór G. Guðmundsson sjómaður , f. 1901 , d. 1983 , og Sigríður Jónsdóttir , f. 1904 , d. 1992 .
Systur Jóhönnu Dýrunnar eru Kristín María , f. 1930 , d. 1985 , Steinunn Jóney , f. 1934 , og Jónína , f. 1945 .
Jóhanna Dýrunn giftist 6. júní 1952 Óskari Hrútfjörð Guðmundssyni , f. á Borðeyri við Hrútafjörð 1931 .
Börn þeirra eru : 1 ) Ólafur Hrútfjörð , f. 6.12 .
1951 , kvæntur Ágústu Þorkelsdóttur .
2 ) Sigurður Helgi , f. 4.10 .
1953 , sambýliskona Anna Guðný Guðmundsdóttir .
3 ) Sigþór Guðmundur , f. 5.10 .
1954 , kvæntur Gyðu Mörtu Ingvadóttur .
4 ) Ragnheiður Guðbjörg , f. 19.12 .
1956 , gift Jóni Ágústi Guðjónssyni .
5 ) Sigríður , f. 23.11 .
1962 , gift Olgeiri Þorvaldssyni .
Útför Jóhönnu Dýrunnar fór fram í kyrrþey .
Ég heiti Kristín Jósefína Páls hljómar í eyrum mínum þegar ég hugsa til Hönnu frænku , sé hana fyrir mér skælbrosandi með gítarinn í stofunni heima hjá sér og unga aðdáendur að hlusta með hrifningu .
Ég og mín systkini vorum í þessum aðdáendahópi og seinna okkar börn .
Þau voru mörg lögin sem Hanna raulaði fyrir okkur og eru það einu lögin sem ég kann vel og get raulað fyrir mín börn .
Það var alltaf gott að koma til Hönnu frænku og Óskars og ég man eftir því þegar við systur trítluðum á hverjum degi niður til þeirra bara til að segja hæ og fá smá mola , árið sem við bjuggum í sama stigagangi á Flyðrugrandanum .
Það var fastur liður í Reykjavíkurferðum að rölta niður í bæ og koma við í Tvistinum og heilsa uppá Hönnu á meðan hún vann þar , og stundum fékk maður að rölta með henni Laugaveginn .
Þegar ég var átján ára ung móðir og bjó á Grenimelnum , var Hanna dugleg að koma í heimsókn og var mér góð aðstoð , svona ungri langt í burtu frá minni mömmu .
Hún kenndi mér margt og var alltaf tilbúin þegar ég leitaði til hennar .
Þegar ég hélt upp á 1 árs afmæli dóttur minnar kom hún með fullt fang af tertum og brauðtertunni sinni góðu , og ekki stóð á henni þegar Svava systir hélt uppá tvítugsafmælið sitt , sendi þá tvær eða þrjár brauðtertur til okkar svo unga fólkið hefði nú eitthvað að borða .
Hanna var mjög næm kona , fann og sá meira en fólk jafnan gerir , það var því oft fátt sem kom henni á óvart .
Margir skondnir atburðir lifa í minningunni .
Hún fór vel með það og man ég eftir tveimur atvikum sem ég varð stressuð yfir og hún bað mömmu að tala við mig , þetta yrði í lagi .
Ég rengdi það ekki og hleypti jákvæðninni að , enda hafði hún haft svo oft rétt fyrir sér .
Það er gott að eiga góðar minningar um góða frænku og lifa þær með mér um ókomna tíð þó Hanna virðist horfin okkur .
Kær kveðja , Dýrunn Pála .
Með örfáum orðum langar okkur að minnast kærrar móðursystur okkur , hennar Hönnu .
Margar góðar minningar koma upp í hugann þegar við hugsum um hana Hönnu en upp úr standa söngur , sögur , gítar og gleði .
Hanna hafði fallega söngrödd sem hún notaði óspart til að gleðja okkur krakkana sem sungum með henni af innlifun en hún hafði einstakt lag á að fá yngstu kynslóðina með sér í söng .
Ef gítarinn var ekki við höndina var næsta hljóðfæri gripið , hvort sem það var munnharpa eða harmonikka .
Munum við alltaf hugsa til hennar með hlýju þegar við syngjum fyrir börnin okkar lögin hennar Hönnu .
Hún sagði okkur ótal sögur um gamla daga þegar við vorum litlar og voru þær ýmist sannar eða samdar á staðnum sem skipti í raun engu máli , við sátum spennt og hlustuðum á og settum okkur í spor þeirra systra þegar þær voru litlar og heiminn sem þær ólust upp í , sem er ansi ólíkur þeim heimi sem við lifum í í dag .
Hanna var sannarlega skemmtilegur karakter sem gaman var að hitta og þeir sem fóru á Laugaveginn máttu gera ráð fyrir að hitta hana ýmist eina eða með Óskari sínum , enda var það einn af föstu punktunum í hennar tilveru að rölta þangað og skoða mannlífið .
Þegar við vorum litlar vann hún í sjoppunni Tvistinum og fannst okkur það ævintýri líkast að koma í heimsókn til hennar þangað og fá að fara á bak við búðarborðið og fá smágotterí .
Hanna var næm og las oft í bolla og þegar við stækkuðum áttum við margar góðar stundir með henni þegar hún las í bolla fyrir okkur og oft var bolli á hellunni , sem hún ætlaði að kíkja í síðar .
Þrátt fyrir að við frænkur færum hvor í sínu lagi upp á spítala í heimsókn til hennar Hönnu , þá eigum við báðar sömu minninguna um hana er hún söng lag fyrir börnin okkar og um stofuna ómaði fallegur söngur .
Þannig munum við minnast hennar og þökkum fyrir allar góðu stundirnar .
Megi Guð blessa minningu Hönnu frænku .
Auður og Svava .
