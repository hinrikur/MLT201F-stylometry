Eftir Kristján Jónsson kjon@mbl.is " ÞAR er raunverulega ákvæði þar sem ríkisvaldið lofar að leggja ekki ný gjöld á starfsemina , gjöld sem skemmi fyrir rekstrinum , " segir Ágúst F. Hafberg , framkvæmdastjóri viðskiptaþróunar hjá Norðuráli , um fjárfestingarsamninga fyrirtækisins vegna orkukaupa hérlendis .
Fram kemur í fjárlagafrumvarpinu að lagður verði einnar krónu skattur á hverja kílówattstund orku " Annars vegar gerum við orkusamninga og þar er verðið tilgreint og það á ekki að bætast neitt við það .
Hins vegar er um að ræða fjárfestingarsamninga , annar þeirra er frá 2005 vegna Grundartanga og hinn sem er vegna Helguvíkur er nýr , blekið er varla þornað á undirskriftunum .
Þessir fjárfestingarsamningar við ríkið ramma inn rekstrarumhverfi fyrirtækisins .
Samningarnir eru til 20 ára og hugmyndin með þeim er að fyrirtækið geti treyst því að umhverfið verði með þessum hætti , þessar forsendur breytist ekki .
Það fer enginn fjárfestir með mikla peninga inn í landið án þess að hafa slíka vissu .
Álverið sem við ætlum að reisa í Helguvík kostar 200 milljarða króna og það er ekki hægt að fara með svona mikið fé inn ef fyrir hendi er hætta á að ríkið geti síðan lagt á skatt sem tekur alla ávöxtun af peningunum , komið aftan að okkur .
Fjárfestingarsamningarnir loka fyrir þann möguleika , " segir Ágúst og telur að samningarnir við Alcoa-Fjarðaál hafi verið nær eins að þessu leyti .
