" Ég er einfaldlega að standa með mér og mínum málstað og því vinnulagi sem ég hef verið talsmaður fyrir .
" Ögmundur Jónasson sem sagði af sér embætti heilbrigðisráðherra í vikunni .
" Þetta verður erfitt .
" Álheiður Ingadóttir nýbakaður heilbrigðisráðherra .
" Fyrir mér var það að takast á við krabbameinið prófsteinn á persónuleika minn .
Í dag er ég betri maður en ég var áður en ég greindist .
Upplifun annarra í sömu stöðu er svo kannski allt önnur .
Hver og einn tekst á við vandamálin með sínum hætti .
" Jóhannes Þorleiksson sem greindist með eitlakrabbamein fyrir þremur árum , þegar hann var nýskriðinn yfir tvítugt .
" En ég hleyp náttúrlega ekki hundrað metrana .
Og ég veit ekkert um það hvort ég sé enn klár í kollinum , aðrir verða að dæma um það .
" Jón Magnússon loftskeytamaður sem hélt upp á hundrað ára afmæli sitt í vikunni .
" Ég meina , ég var við það að deyja í nokkur skipti .
Johnny Depp lífgaði mig við í eitt skipti .
Það er það næsta dauðanum sem ég hef komist .
" Bandaríska tónlistarkonan Courtney Love í viðtali við Style-tímaritið .
" Nú hendir enginn gallabuxum og það þykir töff að vera nógu staglaður .
" Jóhanna Harðardóttir , eigandi Textilline og Listasaums í Kringlunni , segir að viðskiptin hafi aukist talsvert síðustu mánuði .
" Ég svaraði því m.a. til að ég hefði aldrei átt neina peninga og vissi ekkert um þá , og gæti því ekki svarað neinu .
Blaðamennirnir hristu hausinn og héldu áfram að spyrja um Icesave .
" Ólafur Jóhannesson landsliðsþjálfari í knattspyrnu um andrúmsloftið á blaðamannfundi fyrir landsleik Íslands og Hollands í október í fyrra .
" Ég sendi Sophiu Loren , tvíburasystur minni , afmæliskveðjur og bið hana að hætta að ganga í loðfeldum – það væri besta gjöfin sem hún gæti gefið mér .
" Franska kvikmyndaleikkonan og baráttukonan Brigitte Bardot sem varð 75 ára í vikunni .
" Mér finnst sanngjarnt að þjóðleikhússtjóri fái tvö tímabil í starfi , en svo ekki meir , enda á sá sem starfinu gegnir að vera búinn að ná sínu fram þá , meðal annars hinum listrænu markmiðum .
" Tinna Gunnlaugsdóttir sem var skipuð þjóðleikhússtjóri öðru sinni í vikunni .
" Það logar hér allt saman .
" Kristín Á. Guðmundsdóttir , formaður Sjúkraliðafélagsins , um ólgu meðal félagsmanna vegna áforma um niðurskurð í heilbrigðiskerfinu .
" Það er eins og ríkisvaldið sé að rífa í handbremsuna á óstöðugasta kafla leiðarinnar og ég vona bara að ástandið á stjórnarheimilinu sé ekki eins slæmt og það lítur út fyrir að vera .
Það er eins og stjórnvöld komi sér ekki saman um verkefni sem eru lífsnauðsyn fyrir okkur núna .
" Halldór Halldórsson , formaður Sambands íslenskra sveitarfélaga .
" Það er engu líkara en Giggs sé að hefja feril sinn , svo vel leikur hann um þessar mundir .
" Sir Alex Ferguson , knattspyrnustjóri Manchester United , en gamla kempan Ryan Giggs , sem er að verða 36 ára , hefur farið á kostum í síðustu leikjum .
