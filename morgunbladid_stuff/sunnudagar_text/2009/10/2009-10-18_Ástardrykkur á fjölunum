MIKILL ys og þys er í Íslensku óperunni þessa dagana .
Þar fara fram æfingar á Ástardrykknum eftir Donizetti en verkið verður frumsýnt næstu helgi .
Garðar Thór Cortes leikur ungan mann sem reynir að vinna hug Dísellu Lárusdóttur en þegar það gengur illa leitar hann til kuklara , Bjarna Thors Kristinssonar , sem útvegar honum svokallaðan ástardrykk .
Þegar litið var í kjallara óperunnar rétt fyrir æfingu á fimmtudaginn iðaði allt af lífi .
Verið var að leggja lokahönd á búninga , söngvararnir sátu prúðbúnir fyrir framan stóra spegla á meðan verið var að greiða þeim og farða en aðrir gengu um og rauluðu stef úr óperunni .
| 24 