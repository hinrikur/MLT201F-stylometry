11. október 1977 Opinberir starfsmenn í BSRB fóru í verkfall í fyrsta sinn .
Samningar tókust hálfum mánuði síðar .
11. október 1986 Leiðtogafundurinn í Höfða hófst .
Hann stóð í tvo daga .
Þar ræddu Ronald Reagan Bandaríkjaforseti og Mikhail Gorbatsjof leiðtogi Sovétríkjanna um afvopnunarmál .
Margir telja að fundurinn hafi valdið straumhvörfum í samningum um fækkun kjarnorkuvopna .
11. október 1988 Við forsetakjör í Sameinuðu þingi gerðist það í fyrsta sinn í meira en þúsund ára sögu Alþingis að kona var kosin forseti þess .
Það var Guðrún Helgadóttir .
Salóme Þorkelsdóttir og Valgerður Sverrisdóttir voru kjörnar varaforsetar .
11. október 1991 Íslendingar urðu heimsmeistarar í brids þegar þeir sigruðu á móti í Yokohama í Japan .
Sigurlaunin voru hin fræga Bermudaskál .
Dagar Íslands | Jónas Ragnarsson .
