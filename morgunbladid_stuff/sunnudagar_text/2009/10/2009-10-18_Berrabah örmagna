AMELLE Berrabah , ein söngkvenna sveitarinnar Sugababes , liggur nú á heilsuhæli eftir að hafa örmagnast , að sögn sveitarinnar .
Mun álag seinustu mánaða hafa reynst henni erfitt en miklar deilur hafa verið innan sveitarinnar og mannaskipti .
Berrabah er því farin í frí í þrjár vikur , mun dvelja á heilsuhæli þann tíma og fara svo í Evrópuferð með stöllum sínum .
Það þýðir að Sugababes koma ekki fram á hátíð Aire FM-stöðvarinnar í Leeds í dag .
