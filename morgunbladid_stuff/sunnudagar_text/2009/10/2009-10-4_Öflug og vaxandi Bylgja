FRÓÐLEGT er að skoða niðurstöður rafrænna mælinga sem Capacent-Gallup gerir á notkun Íslendinga á ljósvakamiðlum .
Þessar mælingar sýna ótvírætt að útvarpsstöðin Bylgjan hefur sótt mjög í sig veðrið á kostnað Rásar tvö , en þetta eru tvær langvinsælustu útvarpsstöðvarnar .
Sem þýðir einfaldlega að Bylgjan hefur verið að bjóða upp á áhugaverðara efni en Rás tvö .
Á heimasíðu Capacent-Gallup er hlustun á einstaka þætti ekki tilgreind .
En þó má gera ráð fyrir því að morgunþáttur Heimis og Kolbrúnar skori hátt .
Einnig síðdegisþáttur Þorgeirs og Kristófers , Simmi og Jói á laugardagsmorgnum , Siggi Hlö síðdegis á laugardögum að ógleymdum hinum sívinsæla Hemma Gunn á sunnudagsmorgnum .
Það sem rökstyður þessa ályktun eru viðbrögð Rásar tvö , sem meðal annars hafa tekið upp tveggja manna þátt snemma á morgnana og viðtalsþátt í anda Hemma Gunn á sunnudagsmorgnum .
Það getur svo orðið þrautin þyngri að finna " ígildi " Jóa og Simma og Sigga Hlö .
Ríkisstöðin hlýtur að reyna að ná fyrri styrk og fróðlegt verður að sjá til hvaða ráða verður gripið á þeim bænum .
Sigtryggur Sigtryggsson 