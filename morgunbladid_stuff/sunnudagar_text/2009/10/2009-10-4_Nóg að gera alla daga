JÓHANNA Sigurðardóttir forsætisráðherra verður 67 ára í dag .
Þessi tímamót þýða að Jóhönnu er heimilt að fara á eftirlaun .
Hún er hins vegar ekki á þeim buxunum að fara að taka það rólega .
Starf forsætisráðherra er annasamt , ekki síst núna þegar þjóðin stendur frammi fyrir miklum erfiðleikum .
Það hefur verið nóg að gera hjá Jóhönnu síðustu daga .
Á miðvikudaginn leit út fyrir að ríkisstjórnin væri að falla í kjölfar afsagnar Önundar Jónassonar .
Í gær ávarpaði Jóhanna landsþing Ungra jafnaðarmanna og afhenti bikarinn í bikarkeppni KSÍ .
Á morgun flytur Jóhanna stefnuræðu sína á Alþingi en þar fer hún yfir helstu stefnumál ríkisstjórnarinnar í vetur .
Í framhaldinu hefjast umræður um fjárlagafrumvarpið og fleiri þingmál .
Jóhanna var kosin alþingismaður Reykvíkinga 1978 og hefur setið á þingi síðan .
Hún var félagsmálaráðherra á árunum 1987-1994 .
Hún varð aftur félagsmálaráðherra 2007 og forsætisráðherra 1. febrúar sl. Hún er fyrsta konan til að gegna embætti forsætisráðherra á Íslandi .
egol@mbl.is 