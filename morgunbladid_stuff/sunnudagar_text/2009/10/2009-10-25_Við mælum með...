Laugardag 24. október : Litrík menning í dag og á morgun í Gerðubergi frá kl. 13 til 17 um erlend áhrif á menningarlífið hér á landi .
Flóamarkaður og dagskrá fyrir börn , m.a. Sóla á sögubílnum Æringja báða dagana kl. 14 .
Einnig taka þátt Fitore Berisha , listakona frá Kosovo , Vadim Fedorov , tónlistarmaður frá Rússlandi , og salsakennarinn Edna Mastache frá Mexíkó ! Sunnudagur 25. október Gamanóperan Ástardrykkurinn eftir Donizetti frumsýnd í Íslensku óperunni .
Garðar Thór Cortes og Dísella Lárusdóttir leika elskendurna ungu , Bjarni Thor Kristinsson er kuklarinn sem bruggar drykkinn og Ágúst Ólafsson er keppinauturinn Balcore .
Þriðjudagur 27. október Hádegistónleikar ÓP-hópsins og Valgerðar Guðnadóttur í Íslensku óperunni .
Aríur , dúettar , tríó og samsöngvar úr óperum frá ýmsum tímum .
Og kaupa má samlokur og drykki til að seðja hungrið .
Föstudagur 30. október Leikritið Fjölskyldan frumsýnt í Borgarleikhúsinu , epísk saga í anda sígildra verka 20. aldarinnar frá verðlaunahöfundinum Tracy Letts .
Ættfaðirinn hverfur sporlaust , fjölskyldan safnast saman á óðalinu og smám saman leita gömul leyndarmál og heitar ástríður upp á yfirborðið Föstudagur 30. október Heimildarmyndin This Is It um Michael Jackson frumsýnd í Smárabíói .
Þar eru meðal annars upptökur af undirbúningi tónleikaferðarinnar sem aldrei varð .
.
