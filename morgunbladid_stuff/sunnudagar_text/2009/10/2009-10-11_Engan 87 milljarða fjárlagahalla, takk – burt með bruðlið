RÍKISSJÓÐUR reiknar með að bera vexti af um kr. 2000 – tvo þúsund – milljörðum á næsta ári samkvæmt nýframlögðum fjárlögum fyrir árið 2010 .
Í frétt í Morgunblaðinu sunnudaginn 4. október 2009 var ágætt yfirlit yfir heildarpakkann þar sem fjárlagagatið er áætlað um 87 milljarðar eða tæpar kr 300.000 á hvert mannsbarn í landinu .
Vaxtabyrðin er auk þess áætluð um 100 milljarðar eða ca .
322.000 á hvert mannsbarn og það þarf ekki að útskýra fyrir neinum að þessi staða er óviðunandi .
Þá er ekki komið að því að ræða Icesave-vandamálið .
Þessi staða sem er sú versta í sögu þjóðarinnar því þarf að koma útgjöldum niður í það hlutfall að við ráðum við þetta og ganga í það að arður af auðlindum þjóðarinnar skili sér í vasa ríkisins .
Að öðrum kosti verður ekki líft í landinu .
Það þarf að leggja af allar gamlar venjur í útgjöldum og einnig er ljóst að gæluverkefni tiltekinna stjórnmálaflokka verða nú að fara undir hnífinn , sama hvaða málefni það er .
Spillingunni þar að ljúka hér og nú .
Greiðslur til mjólkurframleiðslu og sauðfjárræktar eru áætlaðar um tíu milljarðar sem við höfum ekki efni á lengur , því miður .
Eða á að taka neyðarlán fyrir því ? Þetta þarf að fara í nýja skoðun með tilliti til stöðunnar og þjóð sem þarf að greiða um 100 milljarða í vexti af neyðarlánum getur ekki greitt niður eða gefið eða styrkt eitt né neitt .
Það er einfaldlega búið að eyðileggja alla slíka styrkjastarfssemi .
Niðurgreiðslur á hitakostnaði eða jöfnun eldsneytisgjalds og flutningssjóður olíuvara er bara liðin tíð miðað við stöðuna , því miður .
Allt annað er bara óraunhæfur draumur .
Sameina þarf alla málaflokka sem ríkið er að kosta .
Dæmi um það eru málefni aldraðra sem eru nú undir tveimur ráðuneytum .
Allar öldrunar- og hjúkrunarstofnanir og aðrar heilbrigðisstofnanir sem ríkið kostar eiga að hafa eina sameiginlega yfirstjórn hver , eitt sameiginlegt fjárhagseftirlit hver , til að unnt sé að greina í heildina hvernig reksturinn gengur og hvort unnt sé að samnýta einhverja þætti og auðvelda innkaup til að spara .
Margt af þessu er á herðum sveitarfélaga og það kann að þurfa að skoða samstarfið hvort það sé ekki hagkvæmt , en ríkið á ekki að kosta margar stjórnir öldrunarstofnana .
Samnýta á allt sem hægt er á vegum ríkisins til að ná fram sparnaði án þess að skerða þjónustuna .
Með samkeyrslu á heildarupplýsingum fyrir öldrunar- og hjúkrunarstofnanir , skóla og sjúkrahús sem líklega er allt til í kerfinu hvort sem er þá er unnt að ná fram miklum sparnaði með auknu eftirliti í formi betri greiningar á upplýsingum .
Hafrannsóknarstofnun og Fiskistofa kosta okkur á þriðja milljarð á ári sem ætti alfarið að vera kostað af útgerðinni .
Úrvinnslusjóður , Landgræðslan og Endurvinnslan kosta einnig langt á þriðja milljarð og það verður frekar að setja alla þessa starfsemi í bið frekar en að skera niður þjónustu sjúkrahúsa og skóla og velferðarkerfisins yfirleitt í stað þessara stofnana .
Sama má segja um alla tíu milljarðana sem fara undir utanríkisráðuneytið að það verður því miður að setja þessa málaflokka í bið meðan þjóðin er á hnjánum að biðja allar erlendar þjóðir um neyðarlán .
Samgönguverkefni og jöfnunarsjóður sveitarfélaga alls um þrjátíu milljarðar hljóta að hafa minni forgang er sjúkrahús og skólar eða velferðarkerfið .
Þannig er staðan í dag .
Ófyrirséð útgjöld fjármálaráðuneytisins , ríkisábyrgðir og önnur óskilgreind útgjöld sama ráðuneytis fyrir á annan tug milljarða hljóta að þurfa að nærri þurrkast út eins og staðan er .
Svona nammiliðir eiga ekki að sjást í reikningum ríkisins .
Hafnarframkvæmdir , Siglingamálastofnun og aðrir óskilgreindir útgjaldaliðir Samgöngumálaráðuneytisins fyrir um fjóra milljarða er eitthvað sem þarf að skoða miklu nánar og fær varla staðist .
Á að taka neyðarlán fyrir þessu ? Sama má segja um tíu milljarða óskilgreinda útgjaldaliði til dómsmálaráðuneytisins og 26 milljarða til menntamálaráðuneytisins .
Alger steypa .
Fækka þarf ríkisbönkunum um tvo og hafa einn ríkisbanka auk þess sem einn milljarður sem áætlaður er til reksturs Fjármálaeftirlits þarf að greiðast af bönkunum en ekki ríkissjóði beint .
Sumar ríkisstofnanir eru þannig að það virðist hafa gleymst að minnka þær eða leggja þær niður þegar verkefni þeirra hurfu og sem dæmi um þetta er Framkvæmdasýsla ríkisins sem hefur engin verkefni í dag .
Þrátt fyrir tilveru þessarar stofnunar sem er í beinni samkeppni við verkfræðistofur á tímum samdráttar virðist ekki merki um að leggja embættið niður .
Fyrir stuttu voru þeir að dúlla sér við að leita að leiguhúsnæði fyrir Lyfjastofnun , enda ekkert að gera .
Fjöldi annarra ríkisstofnanna og einhver ráðuneyti reka einnig framkvæmdadeildir sem má sameina eða senda út á einkageirann og stærst þeirra er Landsvirkjun .
Minnka afskriftir skattakrafna og herða innheimtu á tekjum ríkisins þannig að það sem ríkið á að fá skili sér frekar auk þess sem greina á betur í framtíðinni hvar ríkið getur verið að tapa peningum .
Fjárlagagatinu er hér með lokað .
Höfundur er cand .
phil .
byggingaverkfræðingur .
