BILDERBERG Group er talið vera einn hluti af þessum skuggastjórnvöldum , sem kennd eru við hótel , og allt frá stofnun þess árið 1954 hafa verið einhver leynileg og órjúfanleg tengsl á milli Bilderberg og æðstu stjórnenda Evrópusambandsins .
Það var reyndar leyniþjónusta Breta MI6 sem setti Bilderberg á fót eftir tilmælum Royal Institute of Inernational Affairs .
Áætlun leyniþjónustunnar var að fá Joseph Rettinger til að verða síðar meir einn af upphafsmönnum Evrópuhreyfingarinnar til að skipuleggja Bilderberg Group sem tæki þarna á bak við mismunandi stjórnvöld í Evrópu og Ameríku .
Hreyfing þessi naut fjárhagsstuðnings frá samtökum í New York undir nafninu " American Committee on United Europe " en þessi samtök voru á vegum CIA er hefur reyndar ævinlega séð um vernd í kringum alla þessa leynilegu fundi , ásamt lögreglu í viðkomandi landi eða þar sem þessir fundir eru haldnir .
Hverjir ráða og stjórna ? Á þessum leynilegu fundum koma saman yfir 120 stóreignamenn , pólitíkusar og áhrifamenn , flestir ef ekki allir eru í æðstu embættum .
Embættismenn frá þessari strengjabrúðuframkvæmdastjórn ESB koma þarna saman hvað eftir annað , menn eins og t.d. Carl Bildt , Olli Rehn , Josquin Almunia Amann , José M Dumo Baroso , Neelie Kroes og Andris Piebalgs svo einhver nöfn séu nefnd .
Elítan skoðar síðan öll málefni og metur þá menn sem hún vill styðja .
Clinton kom reyndar á einn fund árið 1991 og ári síðar var hann kosinn sem forseti .
Þessi elíta var reyndar nógu öflug til að koma Mitterrand enn og aftur inn í Elysee-höll .
Elítan er einnig nokkuð öflug í að koma öðrum í burtu , Margaret Thatcher gerði sér hins vegar grein fyrir því að þeir vildu ekkert með hana hafa , þar sem hún vildi ekki að Bretland gæfi eftir fullveldi og færi inn í ESB .
Nú eins og áður segir þá koma þarna saman stóreignamenn eins og t.d. David Rockefeller fyrir Standard Oil , drottningin Beatrix ( Shell ) og Peter Sutherland ( BP ) ásamt öðrum og hafa samráð um olíuverðið , ekkert ósvipað því sem gerðist hérna á Íslandi með olíusamráðið umtalaða .
Árið 1973 ákváðu Bilderbergarnir að hækka verið um allt að 12 dollara á tunnu .
( The Bilderberg Group , Danile Estulin bls. 46. ) Nú og síðan hafa þeir verið að hækka verðið , á fundinum 2005 var ákveðið að hafa olíuverði eitthvað yfir 40 dollurum á tunnu , en fundinum árið 2006 ákváðu menn að hafa verðið í kringum 150 dollara á tunnu ( bls. 315 ) .
Þá koma saman þarna embættismenn og stóru mennirnir fyrir alþjóðabankana , menn eins og t.d. James D. Wolfensohn , Paul Wolfowitz ( World Bank ) , Rato Y Figaredo , Rodrigo de ( IMF ) , Tommaso Padoa- Schioppa , Jean- Claude Trichet ( ESB Central Bank ) , Franco Bernabe ( Rothschild Central Bank-elítunnar í Evrópu ) .
Bilderberg-elítan tekur síðan ákvarðanir , eins og dr. John Coleman ( fyrrverandi MI6 ) lýsir , og það jafnvel hræðilegar ákvarðanir eins og t.d. að : " ...
koma stjórnvöldum í Argentínu frá og í kjölfarið koma á efnahagslegu hruni og stjórnmálaóreiðu sem er skipulögð af samstarfsmönnum Kissinger með stuðningi Lord Carrington .
Við erum einnig búnir að læra að Argentínu-aðgerðin var skipulögð af Aspen Institute í Colorado " ( bls. 45. ) Hvert stefna þeir ? Þannig er að nýir meðlimir í Bilderberg Group verða að gangast undir þagnarskyldu og enginn má gefa upp það sem rætt er um á þessum fundum , eða hvað þá hvar næsti fundur verður haldinn .
Sá maður sem ævinlega veit hvar næsti fundur verður og er jafnvel kominn á fundarstaðinn heitir Jim Tucker , en hann hefur undanfarin 27 ár komið þeim á óvart með því að mæta á fundarstaðinn , þeir hjá Bilderberg hafa hins vegar ekki haft upp á þeim manni er lekur upplýsingum í Tucker .
Árið 2002 sagði Tucker frá því að ákveðið hefði verið að fara í stríð við Írak á næsta ári 2003 , og einnig að olíuverð myndi fara upp , og það hefur ræst .
Nú segir Jim eftir síðasta fund sem haldinn var á Grikklandi dagana 14.-17. maí sl. : " Þeirra áætlun inniheldur að láta okkur greiða CO 2 skatt til Sameinuðu þjóðanna " .
Þá stendur til að flytja Alþjóðaheilbrigðisstofnunina ( WHO ) undir aðra stofnun og síðan á að flytja Alþjóðagjaldeyrissjóðinn ( IMF ) undir alheims-peningamálastofnun. ( www.euro-med.dk / ? p = 8592 ) Bilderberg Group hefur hugsað sér að senda sendinefnd til Írlands í þeim tilgangi að fá pólitíkusana þar til að samþykkja Lisabon-sáttmálann .
Náinn samstarfsaðili Tuckers til margra ára .
Daniel Estulin , segir að : " Bilderbergarnir voru að ræða saman hvort sökkva ætti efnahagnum hraðar eða draga fram langa sársaukafulla kreppu .
Geithner aðalritari og Carl Bildt vildu frekar samdrátt , en samt ekki 10 ára samdrátt ...
að hluta til vegna þess að þeir vildu ekki skemma sinn eigin iðnað , eða þar sem þeir vildu koma á alheims-vinnumálastofnun og alheims-peningamálastofnun .
" ( infowars.co m ) .
Allt þetta með ESB og þessar stofnanir er hluti af þessari hnattvæðingu , eða átt til nýrrar heimsskipunar ( e. New World Order ) er þeir hafa hugsað fyrir sig og sína innan Bilderberg Group .
Höfundur er formaður samstarfsnefndar trúfélaga fyrir heimsfriði .
