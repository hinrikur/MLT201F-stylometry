Áhugi annarra fjölmiðla á Morgunblaðinu er ánægjulegur .
Hann sýnir styrk og mikilvægi blaðsins .
Jafn ljóst er að einstaka fjölmiðlar líta á styrk Morgunblaðsins sem ógn við sig og því miður litar það fréttaflutning þeirra .
Þeir geta ekki stillt sig um að reyna að koma höggi á Morgunblaðið , jafnvel þótt það kosti þá trúverðugleikann .
Nýjasta dæmið um þetta var umfjöllun um þá ákvörðun tiltekinna blaðamanna Morgunblaðsins að söðla um og þiggja boð um starf á nýjum vettvangi .
Reynt var að gera þá ákvörðun tortryggilega og að þessu sinni gekk fréttastofa Ríkisútvarpsins lengst .
Fréttastofan bjó til frétt um meintar ástæður vistaskiptanna en sleppti því að hafa eftir einum starfsmannanna hverjar ástæður breytinganna væru og sérstaklega hverjar þær væru ekki .
Þetta mátti lesa í yfirlýsingu starfsmannsins sem birt var á mbl.is í fyrradag .
Þrátt fyrir mikinn áhuga og ranga frétt daginn áður fór þessi yfirlýsing alveg framhjá fréttastofunni .
Hún fór raunar einnig framhjá öðrum miðlum sem höfðu sýnt málinu áhuga daginn áður .
Er ástæðan sú að enginn áhugi hafi var á að fjalla um Morgunblaðið þegar ljóst var að ekki væri hægt að setja það í neikvætt ljós ? Slík vinnubrögð koma ekki á óvart þegar sumir fjölmiðlar eiga í hlut , en ætli margir hafi áttað sig á að slík fréttamennska sé stunduð á Ríkisútvarpinu ? 