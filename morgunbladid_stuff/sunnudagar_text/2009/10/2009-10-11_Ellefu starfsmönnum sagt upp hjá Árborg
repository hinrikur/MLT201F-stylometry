VEGNA hagræðingar í rekstri sveitarfélagsins Árborgar hefur 11 starfsmönnum verið sagt upp án tilboða um ný störf .
Starfshlutfall 70 starfsmanna verður lækkað og / eða breytingar gerðar á starfi og laun 11 yfirstjórnenda verða áfram skert .
Þetta kemur fram í tilkynningu frá Ragnheiði Hergeirsdóttur , bæjarstjóra í Árborg .
Hafinn er undirbúningur að gerð fjárhagsáætlunar sveitarfélagsins fyrir árið 2010 og eru þessar breytingar liður í því .
Alls eru nú um 620 starfsmenn á launaskrá í 447 stöðugildum hjá Árborg .
Ekki verður ráðið í störf sem losna og dregið úr yfirvinnu og bifreiðastyrkjum , auk fleiri aðgerða .
