SÖNGLEIKJATÓNSKÁLDIÐ Andrew Lloyd-Webber hefur lokið við sjálfstætt framhald af söngleiknum Phantom of the Opera , Love Never Dies , og verður það frumsýnt í London á næsta ári .
Sögusviðið er Coney Island í New York árið 1907 , tíu árum eftir að óperudraugurinn flýr París .
Rithöfundurinn Ben Elton samdi söngleikinn með LLoyd-Webber og tóku skrifin tvö ár .
Ramin Karimloo mun áfram leika drauginn en hann fer nú með það hlutverk í uppfærslu verksins í London .
Á móti honum leikur leikkonan Sierra Boggess .
Söngleikurinn verður frumsýnd- ur í London 9. mars á næsta ári , í Adelphi-leikhúsinu , og reiknað með því að sýningar á honum hefjist í nóvember á næsta ári í New York .
Hinn dularfulli draugur , hr. Y , dvelst meðal viðundra á Coney Island í upphafi Love Never Dies .
Loyd-Webber segist ekki líta á verkið sem beint framhald heldur sjálfstætt verk .
Æfingar á verkinu hefjast í janúar .
" Þetta er ólíkt því að fá verk eftir Moazart , Puccini eða Verdi í hendurnar , " segir leikstjóri verksins , Jack O ' Brien , en hann hefur áður stýrt söngleiknum Hairspray í London .
Phantom of the Opera var frumsýndur í London í október 1986 og er arðbærasti söngleikur allra tíma , hefur hlotið 50 verðlaun og verið settur á svið í 149 borgum .
