FÁTT bendir til þess að bjart verði yfir bresku efnahagslífi á komandi misserum .
Gordon Brown forsætisráðherra hefur ekki átt sjö dagana sæla í embætti , óbeitin á honum og stjórn hans er raunar slík , að þorri manna virðist telja að stjórn íhaldsmanna verði a.m.k. ekki verri .
Cameron varkár í tali David Cameron , formaður Íhaldsflokksins , hefur verið fremur varkár í tali , en þó boðaði hann það á landsfundi Íhaldsflokksins í síðustu viku að stjórn hans myndi einkennast af aðhaldssemi .
Þeim fyrirætlunum hefur ekki verið illa tekið , en á hinn bóginn er langur vegur frá að efnahagstillögur íhaldsmanna hafi hrifið kjósendur með sér , um þær efast margir .
Stóra spurningin er þó ekki aðeins sú hvort Cameron og hans knáu sveinar hafi lausnir á takteinum , heldur máske fremur hvort það verði ef til vill um seinan .
| 18 