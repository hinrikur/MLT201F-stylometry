Hótel NÚ vilja einhverjir menn byggja hótel á Hallærisplaninu , eða Ingólfstorgi eins og það heitir nú .
Til þess að þetta megi verða þarf að rífa hinn skemmtilega sal Sjálfstæðismanna sem stendur þarna í skugga gamals kvennaskóla .
Einnig þarf að færa nokkur gömul og friðuð hús sem þarna eru .
Ein greiðasta leið Íslendinga er að fjölga ferðamönnum og einhvers staðar verða þeir að vera .
Guðmundur Ólafsson hagfræðingur hefir sagt að landsmenn ætli að verða rithöfundar í framtíðinni og bendir á að mikið hafi verið byggt af skrifstofuhúsum að undanförnu .
Við Borgartún stendur tuttugu hæða glerturn sem lítur út að utan eins og hótel í einhverri stórborg úti í heimi .
Þennan turn má vafalítið innrétta sem hótel og leyfa gamla miðbænum að lifa óbreyttum .
Hvar á nú að fá peninga í það , auðvitað í Seðlabankanum .
Við eigum hann og bankinn er fyrir þjóðina en ekki bankinn fyrir þjóðina .
Í kreppunni 68-71 var tveim hálfbyggðum húsum í Reykjavík breytt í hótel .
Suðurlandsbraut 2 varð Hótel Esja og Skipholt 21 hótel Nes .
Valdimar Kristinsson sá um þetta mál fyrir Seðlabankann .
( Hótel Nes tengdist eitthvað Alfreð heitnum Elíassyni og hans mönnum ) .
Af einhverjum ástæðum lenti hótel Nes í vandræðum og var selt Rauða Krossinum .
Svo lenti Framsóknarflokkurinn í óreiðu , þá var Krossinum skipað að kaupa Framsóknarhúsið að Rauðarárstíg .
Las ég grein í Mogganum um þetta mál þar sem sagt var frá því að mörgu fólki batnaði heilmikið þarna í Skipholtinu meðan það beið eftir plássi á hátæknisjúkrahúsi , dæmi voru um fólk sem fór bara heim aftur albata og sá aldrei risaspítalann .
þetta var m.a. þakkað forstöðukonu sjúkrahótelsins og Arkitektunum sem sáu um breytinguna á saumastofu í sjúkrahótel .
Hvar er þetta fólk ? Gestur Gunnarsson , tæknifræðingur , Flókagötu 8 .
Óforskammaðir viðskiptahættir ÉG get ekki orða bundist eftir að hafa lesið grein eftir Jón Þór Þorvaldsson í Velvakanda 6. október sl. Málið er að ég keypti sófa sem kostaði 249.000 krónur í þessari sömu verslun , ILVA , 29. september .
Ég spurði afgreiðslukonuna hvort það væri afsláttur af sófanum eða hvort það stæði til fljótlega , hún sagði að svo væri ekki .
Tveimur dögum síðar fékk ég þennan fína bækling inn um lúguna frá versluninni ILVA þar sem boðinn var 20% afsláttur af öllum sófum .
Því tek ég undir orð Jóns Þórs , " hvar er manneskjulega hliðin á þessu fólki ? " , hún var klárlega ekki til staðar þegar ég leitaði upplýsinga hjá búðinni eftir að ég fékk bæklinginn frá þeim í hendur .
Ég mun allavega ekki mæla með eða benda fólki á þessa verslun .
ILVA , nei takk .
Lilja Björg Gísladóttir .
Silfurnæla tapaðist STÓR ílöng silfurnæla eftir Jens Guðjónsson tapaðist 19. september síðastliðinn í Súlnasal Hótel Sögu eða á leiðinni frá Lindarbraut á Seltjarnarnesi að Hótel Sögu .
Finnandi vinsamlega hringið í Rósu í síma 562-4780 eða 898-5640 .
Svarað í síma 5691100 frá 10-12 velvakandi@mbl.is 