Sigþór Pálsson fæddist á Litla-Steinsvaði í Hróarstungu 30. desember 1922 .
Hann lést á Sjúkrahúsinu á Egilsstöðum 13. september 2009 .
Foreldrar hans voru hjónin Páll Sigurðsson , f. 24.1. 1884 , d. 9.6. 1966 og Jóna Sigurbjörg Guðmundsdóttir , f. 2.11 .
1889 , d. 25.9. 1970 .
Sigþór var næstyngstur fimm bræðra .
Hinir eru : Sigurður , f. 2.10 .
1014 , d. 16.10 .
1997 , Einar Sveinn , f. 8.8. 1916 , d. 27.7. 1984 , Guðmundur , f. 2.9. 1918 , d. 9.10 .
2000 og Björn Þór , f. 22.12 .
1926 .
Sigþór kvæntist 16. desember 1945 Guðbjörgu Aðalheiði Gunnarsdóttur , f. 10.4. 1917 , d. 22. janúar 2004 .
Foreldrar hennar voru hjónin Gunnar Magnússon , f. 28.3. 1883 , d. 9.8. 1955 og Guðný Sigþrúður Rustikusdóttir , f. 18.7. 1889 , d. 10.4. 1918 .
Börn Sigþórs og Aðalheiðar eru : 1 ) Guðný Hildigunnur , húsfreyja og bóndi í Svínafelli í Hjaltastaðaþinghá , f. 15.8. 1946 , gift Yngva Dal Ingvarssyni , f. 29.11 .
1941 .
Börn þeirra eru : Sigþór Heiðar , f. 26.3. 1966 , Ómar Ársæll , f. 17.3. 1971 , Guðný Dalbjörk 24.6. 1981 og Ingunn Heiðdís , f. 24 .
6 .
1983 .
2 ) Páll Sigurbjörn , skrifstofumaður Egilsstöðum , f. 10.6. 1949 .
3 ) Rúnar , f. 25.5. 1953 , dósent við Háskólann á Akureyri , giftur Guðnýju Marinósdóttur kennara , f. 11.9. 1944 .
Synir þeirra eru Oddur Már , f. 16.4. 1976 og Heiðar Þór , f. 8.9. 1978 .
Barnabarnabörnin eru tíu : Kristján Ingvar Ómarsson , f. 8.10 .
2000 , Karen Helga Ómarsdóttir , f. 7 .
12.2002 , Álfrún Freyja Heiðarsdóttir , f. 17.5. 2004 , Dalrós Ríkey Guðmundsdóttir , f. 14.3. 2006 , Kjartan Hafdal Ómarsson , f. 24.7. 2006 , Aðalsteinn Máni Guðmundsson , f. 7.10 .
2007 , Kolka Dögg Ómarsdóttir , f. 10.8. 2008 , Alma Rúna Oddsdóttir Varela , f. 12.3. 2009 , óskírð stúlka Guðmundsdóttir , f. 2.6. 2009 og óskírður drengur Reynisson , f. 21.8. 2009 .
Sigþór ólst upp í foreldrahúsum á Úthéraði og í Vopnafirði en fór um fermingu að vinna fyrir sér sjálfur við landbúnað og fleiri störf .
Sigþór og Aðalheiður hófu búskap á Hjaltastað II 1945 og bjuggu þar til 1980 ; brugðu þá búi , fluttust í Egilsstaði og bjuggu þar síðan .
Á Hjaltastað var kirkjustaður og var Sigþór lengi formaður sóknarnefndar og meðhjálpari í kirkjunni og hafði umsjón með henni .
Hann gegndi einnig ýmsum fleiri trúnaðarstörfum í félagslífi sveitarinnar .
Á Egilsstöðum starfaði Sigþór fyrst hjá Rafmagnsveitum ríkisins og síðar um tíma við verndaðan vinnustað , Stólpa .
Útför Sigþórs fór fram 26. september , í kyrrþey .
Sigþór Pálsson , tengdafaðir minn , lést hinn 13. september síðastliðinn á sjúkrahúsinu á Egilsstöðum .
Hann hafði þá dvalið þar að mestu í rúmt ár en oft verið heima um helgar .
Það eru um 34 ár liðin frá því að ég kom inn í fjölskylduna er við Rúnar hófum sambúð .
Sigþór tók mér þá af þeirri miklu hlýju sem einkenndi samskipti okkar alla tíð ; hann var alltaf þessi trausti , góði maður , vinur okkar og sona okkar og verður umhyggja hans og þeirra hjóna fyrir þeim seint fullþökkuð .
Þrátt fyrir næstum 30 ára búsetu á Egilsstöðum var Sigþór í mínum huga alltaf bóndinn , hinn íslenski bóndi sem ólst upp í sveit og þurfti ungur að fara að vinna og leggja hönd á plóg .
Líf hans var samofið sögu sveitanna , sögu kynslóðarinnar sem fæddist inn í bláfátækt áranna eftir fyrri heimsstyrjöld , háði sitt stríð við kreppu og búfjársjúkdóma en hafði sigur með þrotlausri elju og dugnaði .
Sigþór fór mjög ungur að heiman í vinnumennsku á öðrum bæjum og fleiri störf .
Hann dreymdi , eins og fleiri af hans kynslóð , um að afla sér menntunar en sá draumur varð að engu þegar hann veiktist og þurfti að dveljast vetrarlangt á sjúkrahúsinu á Seyðisfirði .
Eftir þá dvöl varð hann að fara að vinna aftur til að greiða útgjöld sem stofnað var til meðan á sjúkrahúsdvölinni stóð .
Síðar réðst hann kaupamaður að Hjaltastað og þar kynntist hann heimasætunni myndarlegu , Aðalheiði , sem seinna varð konan hans og fylginautur í gegnum lífið .
Þau bjuggu myndarbúi á Hjaltastað og þar var snyrtimennska í hávegum höfð , innan dyra sem utan .
Ég á margar góðar minningar frá sumardvöl okkar á Hjaltastað og þrátt fyrir að stundum læddist Austfjarðaþokan inn frá Héraðsflóanum á kvöldin er eins og sólskinsbjartir morgnar séu ofar í minningunni .
Mér fannst líka skemmtilegt að túnin á bænum báru nöfn , eins og Sæbjörg og Pálína , sem voru nefnd í höfuðið á fyrri ábúendum á hluta jarðarinnar , og svo voru líka nöfn eins og Dásemd og Órækt sem vitnuðu um ólíka landkosti túnanna sem þessi nöfn báru .
Árið 1980 brugðu Sigþór og Aðalheiður búi og fluttust í Egilsstaði þar sem þau bjuggu síðan ásamt Páli syni sínum .
Þar áttu þau fallegt og hlýlegt heimili þar sem sömu lögmál giltu og áður .
Þar naut hann þess að geta haldið áfram að eiga hesta og sinna þeim .
Á seinni árum þurfti Sigþór stundum að leita sér lækninga og eftir að við fluttumst til Akureyrar dvaldi hann oft hjá okkur í tengslum við það .
Við gátum setið tímunum saman og talað um gamla daga og mér fannst alltaf jafn áhugavert að heyra hann rifja upp atburði frá liðnum tíma og því ólíka lífi sem þá var lifað til sveita enda urðu atburðirnir ljóslifandi í frásögn hans .
Mig langar að ljúka þessum línum með fallegri mynd frá fyrstu árum mínum í fjölskyldunni .
Það er sunnudagsmorgunn og sólskin .
Ég geng inn fyrir bæinn með son minn ungan en þegar við lítum upp í ásana fyrir ofan bæinn sjáum við mann á hesti bera við himin .
Ég lýk kveðju minni og þakklæti til Sigþórs með þessari mynd sem ég geymi í huga mér .
Hvíl í friði .
Guðný G. H. Marinósdóttir .
