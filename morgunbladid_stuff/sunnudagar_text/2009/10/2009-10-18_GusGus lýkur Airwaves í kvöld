HEFÐ hefur myndast fyrir því að dásemdarteknósveitin GusGus ljúki Airwaves með hljómleikum á NASA .
Engin breyting verður á því í ár og stíga GusGus-liðar á svið rétt fyrir miðnætti .
Fleiri listamenn koma fram á NASA ( sjá dagskrá hér á síðunni ) og einnig verða tónleikar á Sódómu þar sem óvæntur gestur mun troða upp .
Fjöldi tónleika verður þá á hinum ýmsu stöðum sem standa utan formlegrar dagskrár Airwaves .
Með tónleikunum mun GusGus ljúka fyrsta hluta tónleikaferðarinnar Komm Tanz Mit Mir , en með henni kynnir sveitin nýjustu breiðskífu sína , 24/7 .
Sveitin mun einnig frumsýna nýtt myndband á tónleikunum , sem er gert við lagið " Thin Ice " .
Eins og segir í dagskrárbæklingi Airwaves : " GusGus er ekki hljómsveit , heldur raftónlistarleg stofnun .
Að mæta á tónleika hennar er ekki val , heldur skylda .
" 