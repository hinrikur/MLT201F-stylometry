ÞVÍ MIÐUR virðist sem innbrotum fari fjölgandi jafnt í fyrirtæki sem heimahús .
Margir standa frammi fyrir því að það borgar sig að fjárfesta í öryggisbúnaði til að fæla frá skúrka og vernda verðmæti .
Að koma upp öryggiskerfi getur þó fylgt mikið umstang .
Leggja þarf kapla , festa upp skynjara og myndavélar hér og þar , og ef vel á að vera koma upp vandlega vörðum upptökubúnaði .
Allt þetta þarf svo helst að tengja við þjónustufyrirtæki sem bregst hratt við ef eitthvað fer að pípa .
Upplýsingar beint í símann Gsm-væddar öryggismyndavélar geta verið góður kostur í mörgum tilvikum og bjóða einfalt en öruggt eftirlit og geta verið ódýrari í rekstri og uppsetningu en sambærilegar lausnir .
V900-öryggismyndavélarnar fást hjá Hátækni í Ármúla og eru búnar hreyfiskynjara sem síðan er tengdur við myndavélina .
Um leið og skynjarinn nemur hreyfingu í sjónsviðinu sendir vélin sms-skilaboð í farsíma eigandans , og smellir einnig af mynd sem síðan berst sem mms-skilaboð .
Vélin er tengd við rafkerfið í byggingunni en er einnig með innbyggða rafhlöðu , og lætur t.d. vita ef rafmagnsstraumurinn fer af .
Hægt er að stilla vélina þannig að hún taki mynd einu sinni þegar hún nemur hreyfingu , eða taki myndir stöðugt á meðan hreyfingin varir .
Kaupa þarf gsm-kort fyrir vélina , og fer það eftir notkun hvort hagkvæmara er að vera með frelsiskort og fylla á eftir þörfum eða venjulega áskrift .
Margir notkunarmöguleikar Myndavélar af þessu tagi hafa verið sérstaklega vinsælar meðal sumarbústaða- og gróðurhúsaeigenda , og kemur sér bæði vel að vita af mögulegum innbrotum sem og ef rafmagnið fer af .
Þessi lausn hentar ekki síður á smærri vinnustöðum og dugar til að vakta t.d. skrifstofur , vörugeymslur og verslanir .
Sú nýjung er í V900-vélunum að þær má tengja við allt að 15 aukaskynjara , s.s. hurða- og gluggaskynjara , reykskynjara , hita- og rakamæli , og þannig fá skilaboð um leið og eitthvað gerist á svæðinu sem vaktað er .
