LÖGREGLAN á Akureyri lagði á föstudag hald á um 100 g af kannabisefnum við húsleit á heimili í bænum .
Tildrög leitarinnar eru þau að grunur lék á að maður á þrítugsaldri væri að selja fíkniefni .
Við leit á manninum fundust tæp 10 g af kannabisefnum sem pakkað var niður í sölueiningar .
Í kjölfarið var haldið til húsleitar á heimili mannsins og var kærasta hans handtekin þar .
Maðurinn viðurkenndi að hafa ætlað hluta efnanna til sölu og telst málið upplýst .
