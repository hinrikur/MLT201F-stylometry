Það vekur nokkra eftirvæntingu vestra að sögupersónurnar Jim og Pam úr bandarísku gamanþáttunum Office hyggjast ganga í það heilaga á þriðjudag .
Lagt er upp með að það gerist í við Niagara-fossa í klukkustundarlöngum þætti , þar sem allt mun vísast ganga á afturfótunum .
Þetta varð til þess að LA Times fékk álitsgjafa til að rifja upp þekkt sjónvarpsbrúðkaup úr ólíklegustu framhaldsþáttum .
Hér getur að líta brot af þeirri samantekt , sem ætti að vera holl upprifjun íslenskum sjónvarpsáhorfendum .
1 .
Stærsta brúðkaup ársins 1981 , kannski að undanskildu brúðkaupi Karls og Díönu , var brúðkaup Luke Spencer og Lauru Webber í sápunni General Hospital .
Hann hafði gerst sekur um líkamsárás á hana tveimur árum fyrr og þetta var formúla sem féll í kramið hjá áhorfendum ; það forðaði því að þátturinn yrði tekinn af dagskrá og hjónin urðu ein þau langlífustu í sögu sápuópera .
2 .
Nokkur eftirminnileg hjónabönd urðu til í Vinum , svo sem þegar Ross bað Emily fyrir misgáning og þegar hann og Rachel giftu sig í ölæði í Vegas .
En brúðkaup Monicu og Chandlers skar sig úr fyrir þær sakir , að það fór næstum því eins og lagt hafði verið upp með .
3 .
Blóðbaðið var mikið í brúðkaupi Amöndu og Michaels í sápunni Dynasty árið 1985 , þar sem flestir virtust dauðir eða helsærðir í lokaþættinum eftir að herinn reyndi valdarán .
Framleiðendur þáttanna ku hafa látið hart mæta hörðu í samningaviðræðum við leikarana og vildu halda öllum kostum opnum .
4 .
Oft hafa verið sýndar glefsur úr brúðkaupi Hómers og Marge í Simpsons-þáttunum .
Í einum þáttanna reyndi Simpson raunar að selja djöflinum sálu sína , en gat það ekki , því hann hafði þegar lofað Marge henni .
Í þættinum " Ég giftist Marge " frá árinu 1991 er nákvæm upprifjun á því þegar þau giftust í spilavíti og greiddu fyrir brúðkaupið með ókeypis spiladölum .
