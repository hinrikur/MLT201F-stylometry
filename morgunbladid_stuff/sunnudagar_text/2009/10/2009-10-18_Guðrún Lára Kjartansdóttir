Guðrún Lára Kjartansdóttir fæddist á Akureyri 28. júlí 1952 .
Hún lést á líknardeild Landspítalans í Kópavogi , 8. október síðastliðinn .
Útför Guðrúnar Láru fór fram frá Háteigskirkju 16. október sl. Á tímum hraðra breytinga gerist það æ fátíðara að fólk verji lengstum hluta starfsævi sinnar á sama vinnustað .
Það á þó við um Guðrúnu Kjartans , sem við félagar hennar í Hvíta húsinu kveðjum í dag eftir þrjátíu ára farsælt samstarf .
Á auglýsingastofum er þörf fyrir margvíslega hæfileika á ýmsum sviðum til þess að góður árangur náist .
Á meðan gerðar eru þær kröfur til sumra að þeir séu fljúgandi hugmyndaríkir þurfa aðrir starfsmenn að hafa aðra góða eiginleika til að bera , eins og yfirsýn , nákvæmni og þjónustulund í daglegum samskiptum við marga og ólíka viðskiptavini .
Síðast töldu eiginleikana hafði Guðrún í ríkum mæli til að bera og komu þeir sér afar vel í því nákvæmnisstarfi sem hún sinnti .
Þeir sem til þekkja vita hversu mikilvæg gerð áætlana um birtingar á auglýsingum er og hve veigamikil hin þríhliða tenging viðskiptavinar , stofu og fjölmiðils er .
Hlutir geta farið úrskeiðis ef ekki er til staðar fullkomin yfirsýn og eftirfylgni og þá reynir iðulega á þolinmæði og úthald .
Hjá Guðrúnu var enginn skortur á þeim eiginleikum .
Við ótímabær leiðarlok sjáum við ekki aðeins á bak öflugum og afar samviskusömum liðsmanni , heldur vini og samstarfsmanni til áratuga .
Um leið og hin langa samleið er þökkuð sendir Hvíta húsið og samstarfsmenn Jóni Kjartani , Bjarna og öðrum aðstandendum innilegar samúðarkveðjur .
Blessuð sé minning Guðrúnar Kjartansdóttur .
Halldór Guðmundsson .
Magnús Loftsson .
