Einar Már Kristjánsson , Hörðalandi 6 , Reykjavík , fæddist í Reykjavík 26. mars 1975 .
Hann lést á heimili sínu hinn 16. september sl. Móðir hans er Ólöf Jónsdóttir , f. 10.11 .
1956 .
Önnur börn hennar eru Ólöf og María Steindórsdætur , Ásdís Magnea og Aldís Ósk Egilsdætur .
Faðir Einars Más er Kristján Elíasson , f. 15.12 .
1950 .
Önnur börn hans eru Elías Þórarinn , Egill Fannar og Eva .
Einar Már gekk í grunnskóla í Breiðholtsskóla .
Hann stundaði vinnu hjá Reykjavíkurborg og víðar .
Hann gaf út þrjár ljóðabækur : Í myrkvuðum heimi 1993 , Í góðri trú 1994 og Fallnir englar 2005 .
Einar hefur búið í Hörðalandi 6 síðan 2003 .
Útför Einars Más fór fram frá Fossvogskapellu 29. september , í kyrrþey .
Elsku yndislegi bróðir minn , hvernig á ég að koma orðum niður á blað .
Ég fór að sofa fyrir miðnætti þann 16. september sl. en vaknaði við upphringingu frá Ella bróður um eitt leytið .
Honum var mikið í mun að fá að tala við mig og sagðist vera fyrir utan ásamt mömmu .
Vitaskuld brá mér mikið og ég fann að ekki var allt með felldu þó mig hafi ekki órað fyrir því hvaða fregnir ég væri að fá .
Nývöknuð og áhyggjufull spurði ég hann hvað gengi á og hvort allt væri ekki örugglega í lagi , þegar hann tilkynnti mér að svo væri ekki .
Einar Már er dáinn .
Ég ætlaði ekki að trúa þessu og á erfitt með að gera enn .
Ég hafði hringt í þig fyrr um kvöldið en þú svaraðir ekki símanum svo ég var viss um að þú værir sofnaður því þú áttir að mæta klukkan 9 í greiningu morguninn eftir .
Ég sendi þér þá skilaboð og bað þig um að hafa samband við mig áður en þú færir því ég væri með bláa miðann tilbúinn og ég yrði vöknuð mjög snemma .
Að lokum fylgdi svo broskarl með .
Þarna varstu farinn frá okkur til annarra heimkynja .
Þú varst búinn að bíða í nokkrar vikur eftir því að komast í greiningu til að athuga hvort þú værir með athyglisbrest .
Þér fannst minnið hjá þér breytt til hins verra og ættir erfitt með einbeitingu .
Þetta gat svo sannarlega átt við mig líka og oftar en ekki þurftir þú að endurtaka setningar aftur ef ég var annars hugar og mikið að gera , það þótti þér ekki það skemmtilegasta yndið mitt , en þú gerðir það samt sem áður alltaf Einar minn .
Þú ákvaðst að fara í greiningu en fyrst fórstu í viðtal .
Eftir viðtalið fékkstu tvo miða með þér heim sem átti að fylla út varðandi einkennin o.s.frv. Miðarnir voru alveg eins nema annar var blár og hinn var appelsínugulur .
Þú áttir að fylla út þann appelsínugula og nánasti aðstandandi þann bláa .
Þú elsku hjartað mitt , baðst mig um að vera skráð sem nánasti aðstandandi þinn og fylla út bláa miðann sem ég auðvitað gerði .
Hann var tilbúin á þriðjudeginum rétt eftir að ég talaði við þig .
Á miðvikudaginn sl. var það orðið of seint , ég mun því láta hann fylgja með í kistuna þína .
Elsku bróðir , ég veit ekki hversu marga klukkutíma það tók okkur síðast að slá nýtt met í gegnum símann en við gátum talað saman endalaust um alla mögulega hluti .
Þú varst alltaf með ráð við öllu og stappaðir í mig stálinu ef það var eitthvað sem bjátaði á hjá mér en oftast voru það jákvæðir , fróðlegir og skemmtilegir hlutir sem við ræddum saman um , enda varst þú afar mikill fróðleiksmoli engillinn minn .
