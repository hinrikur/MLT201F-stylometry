JÓNAS H. Haralz er með orðsendingu í Morgunblaðinu 16. október , þar sem hann dregur í efa heilindi Nóbelsverðlaunahafans Joseph Stiglitz .
Þótt ég sé ekki sammál öllum viðhorfum Stiglitz , þá finnst mér Jónas gerast full djarfur í ummælum sínum .
Jónas segir um Stiglitz : " Hér er því ekki á ferðinni óvilhallur fræðimaður .
Það er illur leikur að hann skuli nú reyna að hafa afskipti af samvinnu Íslands við Alþjóðagjaldeyrissjóðinn .
" Jónas hefur ekki innistæðu fyrir svona dónalegum ummælum , því að hann opinberar sjálfan sig sem ógagnrýninn stuðningsmann Alþjóða gjaldeyrissjóðsins ( AGS ) .
Joseph Stiglitz hefur árum saman gagnrýnt AGS og flestir telja að sú gagnrýni hafi verið verðskulduð .
Hvernig dettur Jónasi í hug að halda því fram , að þar sem Stiglitz hefur gagnrýnt AGS í áratug eða lengur , þá verði hann vanhæfur til að fjalla um viðskipti Íslands við sjóðinn ? Ætti hann ekki þvert á móti , að verða hæfari til að segja sannleikann um þessa alræmdu stofnun ? Jónas H. Haralz ætti að temja sér meiri hógværð og ekki gera atlögu að heiðri viðurkennds fræðimanns .
Íslendingar þurfa á ráðgjöf að halda í deilum við öflugar stofnanir sem stjórnað er af Evrópskum nýlenduveldum .
AGS og Evrópusambandið eru dæmi um slíkar stofnanir .
Það er þakkarvert að viðurkenndir sérfræðingar á sviði hagfræði láta sig skipta örlög okkar þjóðar .
Menn sem lítið jákvætt hafa fram að færa , ættu að halda sig til hlés .
LOFTUR ALTICE ÞORSTEINSSON , verkfræðingur og vísindakennari .
Frá Lofti Altice Þorsteinssyni 