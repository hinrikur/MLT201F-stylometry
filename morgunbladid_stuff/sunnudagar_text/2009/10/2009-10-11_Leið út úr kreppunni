NÚ ÞEGAR þjóðfélagið er hrunið standa rústir eftir einar .
Segja má að ekki séu neinar auðveldar lausnir á þeirri þraut sem við erum að kljást við .
Ein af þeim leiðum sem við getur auðveldlega notað strax , er að greiða staðgreiðsluskatta af inngreiðslum í lífeyrisjóði , sjóði sem eru misheppnuð dæmi og hefðu aldrei átt verða til í núverandi mynd .
Ein af þeim leiðum er að þjóðnýta sjóðina , sem hluta af Tryggingastofnun ( TR ) , allar inngreiðslur færu í TR sem væri verulegt hagræði , útgreiðslur yrðu allar nokkuð jafnar til lífeyrisþega , sem gætu þá verið verulega hærri en þær eru í dag .
Staðgreiðsla við innborgun gæfi í tekjur til ríkisjóðs um 35-40 milljarða á ári .
Lífeyrisjóðir tapa árlega stórum fjárhæðum , þeir eru með stjórnarmenn á ofurlaunum sem hafa urmul af sérkjörum , allt á kostnað almennra launþega .
Lífeyrir til ráðherra og alþingismanna á að vera hinn sami og til annarra borgara , enda má reikna með að framfærslukostnaður þeirra sé svipaður og annarra , og mjólkin á sama verði .
Það er ljóst að við , þessi fátæka þjóð , munum aldrei vinna olíu á Drekasvæðinu , við höfum hvorki fjármuni , þekkingu né reynslu til að vinna þarna olíu .
Þess vegna eigum við að bjóða olíusjóði eða öðrum aðilum að kaupa olíuréttindi á þessu svæði , verðið gæti verið 2-3 þúsund milljarðar .
Noregur hefur alla burði til að sækja olíuna með skáborunum inn á svæði sem tilheyrir okkur og þurka upp alla olíu ef einhver er þar .
Icesave er okkur óviðkomandi .
Landsbankinn var hlutafélag , eigur hans ganga til þrotabúsins því hann varð gjaldþrota .
Það á að skipa honum skiptastjóra , eignir eru þá forgangakröfur og almennar kröfur .
Það á að virkja og opna fyrir stóriðju , fjármagn til þeirra allt erlent .
Kvótinn eru sameign þjóðarinnar , úthlutun hans myndar ekki eignarrétt .
Leiguverð í dag er um 200 kr / kg af þorski .
Fyrst hægt er að leigja þetta af öðrum .
Þá hlýtur gilda það sama um að leigja af ríkisjóð , t.d. ca .
50 kr / kg , það gera ca : 50 milljarða á ári .
Að hætta við lántöku frá AGS og hætta strax samskiptum við þá .
Innganga í ESB er ótímabær og ber að draga til baka umsókn okkar .
ESB reynir allt sem hægt er til að knésetja okkur .
Nútímaviðskipti gera sendiráð óþörf .
Það á að hætta norrænni samvinnu við svokallaðar vinaþjóðir ( Norðurlönd ) , sem eru það aðeins þegar þeim hentar , hún skilar okkur engu .
Fækkun alþingismanna í 30 er raunhæf , fækkun ráðuneyta í fimm .
Það á að leggja niður Varnarmálastofnun , hætta Natóflugi , enda er aðalóvinurinn , Rússland , í dag besti vinur Nató .
Óvinurinn er týndur .
Dagpeningar til ráðherra og alþingismanna má skera burt .
Öll verk skulu framkvæmd af íslenskum fyrirtækjum og með íslenskum starfsmönnum , svo lengi sem menn sem hafa burði og getu til þeirra starfa , ganga atvinnulausir .
Gera skal upptækar eignir útrásarvíkinga .
Gera samninga við ríki sem hafa verið okkur vinveitt þegar hinir svokölluðu vinir hafa hunsað okkur .
T.d. keyptu Rússar megnið af okkar fiski í þorskastríðinu og seldu okkur olíu o.fl. Hjá þeim er mikið af lausum rýmum í auðum fangelsum eftir fall Sovét .
Þeir væru eflaust tilbúnir að gera hagstætt tilboð í að vista afbrotamenn gegn vægu gjaldi .
Bygging hátæknisjúkrahúss er skekkja á meðan ekki er til fjámagn til að reka núverandi spítala , svo sem LSH sjúkrahús .
Starfsfólk LSH er að gera frábæra hluti , það hef ég reynt .
Þar er unnið frábært starf .
Fækka þarf bönkum og loka þeim banka sem hefur sett okkur á stærsta skuldaklafann .
Sameina hina tvo t.d. þannig að Íslandabanki tæki yfir rekstur Kaupþings , þeir virðast skilja hvað er að gerast á Íslandi .
Fækka skal stofnunum s.s. Neytendastofu , sem er dæmi um stofnum sem er fyrst og fremst fyrir sjálfa sig , með ærnum kostnaði .
Svolítið dæmi reyndi ég sjálfur fyrir nokkrum árum , þá var auglýst hjá BT " Ef þú kemur með gamla prentarann þinn upp í nýjan þá tökum við hann sem innborgun á 5 þús. , tilboðið í þrjá daga " .
Ég fór með gamlan prentara til BT , þá var því borið við að þetta væri misprentun , sem var rangt , auglýsingin var rétt , en það breytti engu fyrir BT .
Ég hafði samband við Neytendasamtökin ( sem eru óvirk ) sem vísuðu á Neytendastofu , sem afgreiddi mig með því að ég yrði að senda skriflegt erindi með afriti af auglýsingunni , þeir myndu senda erindið áfram til BT sem hefði einn mánuð til andsvara , en að því loknu myndi Neytendastofa taka málið til efnislegrar meðferðar .
Ég nennti ekki að standa í viðskiptum við þessa stofnun .
Þróunaraðstoð er ótímabær , við höfum ekki efni á að veita aðstoð .
Framlög til landbúnaðar þarf að skera niður um a.m.k. 4 milljarða .
Davíð Oddsons sagði skýrt og greinilega , " Við greiðum ekki skuldir óreiðumanna " .
Þar var talað af ábyrgð og betra að núverandi stjórnarmenn , skríðandi niðurlútir á hnjánum fyrir framan handrukkara AGS , Englendinga og Hollendinga , hefðu þetta í huga .
Við þurfum ekki að bæta við okkur skuldum til að greiða óreiðuskuldir .
Það á að gera Ísland að einu kjördæmi , með jöfnu vægi atkvæða , þannig hættir kjördæmapot .
Ég tel að með ofangreindum tillögum sé hægt að loka fjárlagagatinu .
Höfundur er fyrrverandi skipstjórnarmaður .
