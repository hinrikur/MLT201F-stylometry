ALÞJÓÐLEGA kvikmyndahátíðin í Pusan í S-Kóreu , PIFF , einhver virtasta kvikmyndahátíð sem haldin er í Asíu , hófst fimmtudaginn sl. Á PIFF er áhersla lögð á að kynna til sögunnar fyrstu verk áhugaverðra leikstjóra og þá einkum frá Asíuríkjum .
Kvikmyndahátíðin nýtur gífurlegra vinsælda í S-Kóreu og þá ekki síst meðal ungra kvikmyndaunnenda því áhersla er lögð á að hvetja unga kvikmyndagerðarmenn til dáða .
Hátíðin í ár er sú 14. og eru kínverskar kvikmyndir áberandi .
Kvikmyndin Lan verður heimsfrumsýnd í dag , fyrsta kvikmynd leikkonunnar Jiang Wenli , sem nú er einnig orðin leikstjóri .
Hátíðinni lýkur 16. október en í heildina verða sýndar 355 kvikmyndir frá 70 löndum .
Þar af eru 98 heimsfrumsýndar á hátíðinni .
