Guð blessi Ísland ÞAÐ er sunnudagskvöld í júní 1968 .
Tíu ára drengur situr við eldhúsborðið á heimili sínu í Reykjavík og hlustar á útvarpið .
Gunnar Thoroddsen er að ávarpa þjóðina eftir að hafa tapað forsetakosningunum .
Öllum á heimilinu er brugðið , enda höfðu foreldrar hans kosið Gunnar .
Ávarpið er stutt en áhrifamikið .
Gunnar endar það með því að segja : " Guð blessi Ísland .
" Þessi orð brenna sig inn í minni drengsins .
Árið 1968 var Geir H. Haarde 17 ára og hefur vafalaust hlustað á þetta sama ávarp .
Það er síðdegis einn haustdag 40 árum síðar .
Forsætisráðherra þjóðarinnar Geir H. Haarde er að halda ávarp á mjög erfiðum tímum í sögu þjóðarinnar .
Drengurinn sem var tíu ára árið 1968 er nú orðinn fimmtugur .
Þegar líður á ávarpið minnist hann ávarps Gunnars Thoroddsen 40 árum fyrr og hugsar með sér : Skyldi hann biðja Guð að blessa Ísland í lok ávarpsins ? Og það gerði hann .
Einar Örn Thorlacius , Hvalfjarðarsveit .
Varðandi rannsóknina á Kumbaravogi HVENÆR á þessi kjánaskapur að taka enda ? Af hverju er verið að láta viðvaninga hvítþvo þetta mál á skýrslu ? Er ekkert réttlæti til fyrir þessi börn sem illa var farið með ? Flestir foreldrarnir brugðust þeim , barnaverndarnefnd brást þeim grátlega , ríkið brást þeim , Kumbaravogur brást þeim .
Þessum börnum var misþyrmt andlega , líkamlega og sumum kynferðislega og enn þann dag í dag hefur engum verið refsað .
Það grátlegasta af öllu er að þessi börn eru fullorðin núna og geta barist fyrir réttlæti , en samt er ríkið að misþyrma og nauðga þeim aftur .
Skömm á ykkur í stjórn sem geta gert rétt fyrir þessi börn en gera það ekki .
Bára Helena Millard .
Lausn vandans FYRIR rúmum tvö þúsund árum gaf Jesús Kristur uppskrift að fyrirmyndar samfélagi manna með þessum orðum sínum : Allt sem þér viljið að aðrir menn gjöri yður , það skuluð þér og þeim gjöra .
Mikið kæmi sú forskrift sér vel fyrir íslenskt samfélag á þessum tímum .
Best hefði þó reynst , ef þeir menn , sem ollu hinum efnahagslegu hryðjuverkum á Íslandi fyrir einu ári síðan hefðu haft orð Krists í heiðri og breytt eftir þeim .
Einar Ingvi Magnússon .
Eyrnalokkur tapaðist EYRNALOKKUR tapaðist fyrir u.þ.b. 10-14 dögum á Laugavegi , einhvers staðar á milli nr. 30-80 .
Lokkurinn er sérkennilegur , silfurlituð kúla , útskorin , með grænum steini þar sem hann smellur í eyrað .
Eyrnalokkurinn hefur mikið tilfinningagildi og er sárt saknað .
Skilvís finnandi vinsamlega hringi í síma 892-5216 , eða 551-5219 .
Svarað í síma 5691100 frá 10-12 velvakandi@mbl.is 