Ætli ég baki mér ekki súkkulaðiköku og heimti svo eitthvað gott í kvöldmatinn , " segir Björgvin Ploder , tónlistarmaður og trommuleikari með meiru í Sniglabandinu , en hann fagnar 45 ára afmæli sínu í dag , sunnudag .
Að öðru leyti segist hann ætla að slappa af í dag með fjölskyldunni , eiginkonunni Svöfu Arnardóttur og drengjunum Fróða og Sindra Ploder .
Björgvin hefur ásamt félögum sínum í Sniglabandinu átt annríkt að undanförnu , þar sem þeir luku við að taka upp jólaplötu í Stúdíó Sýrlandi .
Sköpuð var sannkölluð jólastemning í hljóðverinu , hengdar upp jólaseríur , soðið hangikjöt með laufabrauði og ein eiginkona hljóðfæraleikaranna sendi þeim heimabakaðar smákökur .
" Svo byrjaði að snjóa fyrsta tökudaginn þannig að þetta gat ekki orðið jólalegra , " segir Björgvin en kveikjan að plötunni var jólalagið Jól meiri jól , sem sló í gegn fyrir síðustu jól .
Sniglabandið verður 25 ára á næsta ári og af því tilefni verður efnt til stórtónleika í Borgarleikhúsinu í vetur .
Björgvin hefur verið í hljómsveitinni frá upphafi , ásamt Skúla Gautasyni og Einari Rúnarssyni , og yngsti meðlimurinn er Pálmi Sigurhjartarson sem " aðeins " hefur verið 17 ár í sveitinni .
bjb@mbl.is 