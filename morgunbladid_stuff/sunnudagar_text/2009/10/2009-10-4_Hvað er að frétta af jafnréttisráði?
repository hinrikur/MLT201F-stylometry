NÚ ER liðið um hálft ár frá síðustu kosningum til Alþingis og eftir minni bestu vitund er enn ekki búið að skipa nýtt jafnréttisráð .
Að loknum kosningum ber ráðherra jafnréttismála að kalla saman nýtt jafnréttisráð en eftir að ný jafnréttislög tóku gildi 2008 eiga 11 fulltrúar sæti í ráðinu .
Þar sem ég hef mikinn áhuga á jafnréttismálum , störfum og framgangi jafnréttisráðs fer ég með reglulegu millibili inn á heimasíðu ráðsins .
Eftir því sem ég best fæ séð er þar að finna lítið af nýlegum upplýsingum um starf og stefnu ráðsins .
Raunar sakna ég þess að sjá ekki á heimasíðunni fundargerðir jafnréttisráðs , en með því að birta þær eins og áður var gert gefst áhugasömum tækifæri til að fylgjast með störfum ráðsins – það eykur einnig nauðsynlegt gegnsæi .
Ég veit að þeir sem koma að jafnréttisráði hafa áhuga og metnað þegar kemur að jafnréttismálum og því leitt að sjá að lítið hefur gerst að undanförnu sk .
heimasíðunni .
Því velti ég því fyrir mér hvernig starfi ráðsins sé háttað þessa dagana .
Ég hef áhuga á að vita hvernig ráðherra sér fyrir sér starf jafnréttisráðs , ekki síst í ljósi þess að núverandi ríkisstjórn hefur sagt að hún leggi sérstaka áherslu á jafnréttismál .
Því finnst mér það skjóta skökku við að draga svona úr hömlu að kalla saman nýtt ráð .
Ég vona að ráðherra bregðist skjótt við .
Einnig er eðlilegt að stefna og verkefni ráðsins verði aðgengileg .
Lögboðnar skyldur ráðsins eru að standa að jafnréttisþingi innan árs frá kosningum , veita yfirvöldum ráðgjöf í jafnréttismálum , vinna að því að jafna stöðu kynjanna á vinnumarkaði og samþættingu fjölskyldu- og atvinnulífs – allt verðug verkefni .
Við aðstæður eins og nú eru í samfélaginu má ekki draga saman seglin í jafnréttismálum , kynbundinn launamunur er alls ekki að minnka , atvinnuöryggi kvenna er eitt af því sem þarf að fylgjast með og þegar fjárhagur versnar og kvíði og vonleysi festir rætur verður sérstaklega að horfa til aukinnar hættu á ofbeldi gagnvart konum .
Hlutverk jafnréttisráðs er skýrt í lögum og undir engum kringumstæðum má lama starf þess .
Því verður ráðherra að skipa strax nýtt ráð sem setur sér sýnileg markmið og heldur áfram að vinna að auknu jafnrétti kynjanna á Íslandi .
Höfundur er fv. formaður jafnréttisráðs .
