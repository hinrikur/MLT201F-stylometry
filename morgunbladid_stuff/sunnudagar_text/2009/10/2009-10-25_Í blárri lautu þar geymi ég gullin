Bláberja er kannski best að njóta í laut þar sem þau bíða á lyngi .
Henti það ekki er prýðiseftirrétti að fá á Friðriki V á Akureyri .
Strákarnir í eldhúsinu fá að leika sér , eins og Friðrik tekur til orða .
" Það heldur okkur á tánum .
" Panti sælkeri sér eftirréttinn Ber tvisvar í sömu vikunni getur hann átt von á gjörólíkum rétti í seinna skiptið .
Aðra helgina í ágúst tíndi Helgi Pétur Gunnlaugsson , einn " strákanna í eldhúsinu " , bláber í grennd við heimili sitt í Klaufabrekknakoti í Svarfaðardal og hefur varðveitt þau í frysti síðan .
Þeir Jón Pétur Hraunfjörð útbjuggu freistandi eftirrétt í vikunni í því skyni að gleðja lesendur .
skapti@mbl.is Bláberja- og skyrfantasía fyrir 6 til 8 manns Bláberjasaft 400 g villt bláber ( úr frystinum ) , 200 g hrásykur ; sjóðið saman í 15 mín .
og sigtið berin frá saftinni .
Bláberjahlaup 2 dl bláberjasaft , fjögur matarlímsblöð .
Blöðin lögð í bleyti í ískalt vatn og svo leyst upp í volgri saftinni sem síðan er hellt á bakka og kæld .
Bláberjafroða 2 dl bláberjasaft , 1 dl eggjahvítur ( 3 stk ) .
Blandað saman , sett í sprautuflösku og þeytt með tveimur gashylkjum .
Geymt í kæli þar til á að nota .
Bláberjakrapís 4 dl vatn , 400 g sykur .
Soðið saman og kælt .
100 g af berjum úr saftgerðinni , 3 dl hvítvín , safi úr einni sítrónu .
Öllu blandað saman og fryst í ísvél og síðan geymt í frysti við 9-11° .
Skyr- og kókósfroða 1 dl eggjahvítur , 2 msk flórsykur , 100 g skyr , 1 dl kókosrjómi .
Öllu blandað saman og sett í sprautuflösku , þeytt með tveimur gashylkjum og geymt í kæli þar til á að nota .
Setjið smávegis af afgangsberjunum á diskinn og í fallegt glas .
Sprautið froðunum til skiptis í glasið þangað til það er fullt að ¾ .
Skerið hlaupið í mjóar ræmur og leggið á diskinn , gerið fallega kúlu úr krapísnum og berið fram með .
Gott að skreyta með súkkulaði og þurrkuðum ávöxtum .
