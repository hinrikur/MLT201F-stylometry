Eftir Sigurð Boga Sævarsson sbs@mbl.is SAMEINING embætta , sala embættisbústaða og breytingar á starfsemi þjónustu sendiráðspresta eru meðal hugmynda sem kirkjuráð hefur í skoðun .
Krafa ríkisins , samkvæmt fjárlagafrumvarpi næsta árs , er að framlög ríkisins verði skorin niður um 160 milljónir króna , auk þess sem sóknargjöld , sem ríkið innheimtir fyrir trúfélög , hafa verið skorin í tvígang á árinu .
" Ríkið gerir mikla hagræðingarkröfu til kirkjunnar sem við viljum vissulega reyna að mæta .
Hins vegar er útilokað að skera niður um 160 milljónir króna á einu ári .
Við þurfum lengri aðlögunartíma og gagntilboð okkar er að dreifa þessum niðurskurði á tvö ár , " segir sr. Kristján Björnsson , sóknarprestur í Vestmannaeyjum , sem jafnframt situr í kirkjuráði .
Steinunn Arnþrúður Björnsdóttir , upplýsingafulltrúi þjóðkirkjunnar , bendir á að milli ríkis og kirkju séu samningar .
" Slíkum samningi er ekki sagt upp einhliða , heldur verður að leita leiða þannig að skerðing á núgildandi samkomulagi sé aðeins tímabundin .
" Laun presta og biskups hafa verið lækkuð , skv. úrskurði kjararáðs .
Í söfnuðum sér áhrifa skertra sóknargjalda stað en Karl Sigurbjörnsson biskup hefur lagt áherslu á að slíkt bitni ekki á innra starfi , svo sem meðal barna og unglinga .
Til fjölda ára hafa þjóðkirkjan , Tryggingastofnun og utanríkisráðuneytið í sameiningu haldið úti og fjármagnað embætti prests í Lundúnum .
Samningar þar um renna út um komandi áramót og sr. Sigurður Arnarson sem þjónað hefur ytra er á heimleið .
Líklegt þykir að enginn komi í hans stað .
Þá er sömuleiðis óvissa um hvort embættum Íslandspresta í Gautaborg og Kaupmannahöfn verður áfram haldið úti .
Tillögur kirkjuþings þar um ættu að liggja fyrir innan skamms , að sögn sr. Kristjáns Björnssonar .
Þá hefur lengi verið í gildi samningur milli guðfræðideildar HÍ og þjóðkirkjunnar sem fjármagnað hefur starfsemi deildarinnar að nokkru .
Sá samningur verður endurskoðaður .
Þá verða nýbyggingar stöðvaðar , útgáfu nýrrar sálmabókar frestað og styrkjamál endurskoðuð .
Þjónusta sendiráðspresta verður endurskoðuð Sóknargjöld verið skert í tvígang á þessu ári Stuðningur við guðfræðideild HÍ í uppnámi 