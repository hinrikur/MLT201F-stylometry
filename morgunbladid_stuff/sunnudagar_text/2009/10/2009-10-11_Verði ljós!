OF ALGENGT er í íslenskum fyrirtækjum að ekki sé hugað nógu vel að vinnulýsingunni .
Slæm lýsing getur valdið alls kyns vandræðum , aukið á slen og þreytu , jafnvel valdið pirringi og höfuðverkjum .
Mismunandi verk krefjast mismunandi lýsingar , og er t.d. almennt talið nauðsynlegt að þeir sem vinni við skrifborð hafi góðan lampa sem lýsir upp vinnusvæðið , en notist ekki bara við loftlýsinguna .
Best er ef ljósið er stillanlegt og þess þarf að gæta að hvorki lampinn né sólin úti valdi glampa á tölvuskjánum .
Lampar með ljósdíóðum þykja einhver sniðugasti kosturinn í dag , en ljósdíóðutæknin verður sífellt ódýrari .
Ljósdíóðulampar nota mun minna rafmagn en aðrir ljósgjafar til að framkalla sama birtumagn og þar að auki stafar af þeim minni hiti en venjulegum glóperum svo að reynir minna á loftræstinguna .
Z-Bar LED-lampinn frá hönnunarfyrirtækinu Koncept er margverðlaunaður díóðulampi , og hlaut meðal annars fyrsta sæti tímaritsins International Design á lista yfir bestu húsgögnin árið 2006 og var meðal bestu uppfinninga ársins í upptalningu Time fyrir árið 2007 .
Lampinn er stillanlegur á alla vegu , er til í ýmsum útfærslum og litum , bæði með sökkli og með festingu fyrir borðplötu .
Z-Bar fæst m.a. á Amazon fyrir rétt tæpa 400 bandaríkjadali .
