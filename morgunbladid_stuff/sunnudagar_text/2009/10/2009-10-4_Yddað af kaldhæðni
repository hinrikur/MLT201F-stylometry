EKKERT skrifborð er fullbúið án blýanta , og blýantarnir duga skammt ef ekki er góður yddari innan seilingar .
Yddarar geta þó gert meira en halda skriffærunum skörpum , eins og þessir kvikindislegu yddarar frá Sharp-End .
Eins og myndirnar sýna eru yddararnir fáanlegir í kattar- eða hundslíki og gefa frá sér voff eða mjálm þegar yddað er .
Með yddaranum kemur lítill bakki sem tekur við því sem spænist af svo allt helst snyrtilegt og fínt .
Einn vefurinn kallar þetta eitthvert smekklausasta skrifborðsskraut sem finna má , en yddarinn er um 15 cm hár þar sem hann er hæstur , svo það fer nokkuð fyrir kisa eða voffa .
Hægt er að velja um svartan eða hvítan yddara , og fæst þessi merkilega rekstrarvara m.a. á vefnum Iwantoneofthose.com fyrir 6,99 pund , eða rétt um 1.400 krónur .
