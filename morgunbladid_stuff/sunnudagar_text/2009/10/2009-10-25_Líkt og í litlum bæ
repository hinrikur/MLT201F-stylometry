Kristín Jóhannesdóttir leikstjóri og Sigurður Pálsson skáld hafa búið í Mávahlíð undanfarin 22 ár .
Þau segja ýmislegt hafa breyst síðan þau fluttu fyrst í götuna , t.d. séu Hlíðarnar orðnar meira miðsvæðis en þær voru áður .
" Þá var miðborgin meiri miðborg , " segir Sigurður og tekur sem dæmi að Leikfélag Reykjavíkur hafi verið í Iðnó , Morgunblaðið í Aðalstrætinu og Ríkisútvarpið við Skúlagötuna .
Skömmu síðar breyttist það og Hlíðarnar þóttu meira miðsvæðis þegar Kringlan og Borgarleikhúsið voru opnuð , Morgunblaðið flutti í Kringluna og RÚV í Efstaleitið .
Aðspurð segja þau gróðurinn vera einn helsta kost götunnar , en hann vakti áhuga þeirra á hverfinu í upphafi , og að þar skuli vera kaupmaður á horninu , í Sunnubúðinni .
" Svo það að göturnar skuli vera einstefnugötur hefur í för með sér að hverfið verður miklu rólegra , " segir Kristín .
" Maður hefur á tilfinningunni að maður sé í smábæ frekar en í stórborg og að maður sé óhultari .
Svo er þetta líka mjög kosmópólít gata , Mávahlíðin , maður gengur stundum hér út og hittir Milan Kundera sem býður góðan daginn upp á frönsku .
" Sigurður útskýrir að Friðrik Rafnsson , sem þýðir verk Milans Kundera , búi í Mávahlíðinni og séu þeir miklir vinir .
Kundera komi reglulega að heimsækja Friðrik og ræða þýðingarnar .
" Þetta er mjög óvenjulegt því Milan Kundera er nú ekki á ferli hvar sem er , " segir Kristín .
" Sama hvar hann er í heiminum fer hann huldu höfði en hér gengur hann frjáls og það er enginn að áreita hann .
" ylfa@mbl.is 