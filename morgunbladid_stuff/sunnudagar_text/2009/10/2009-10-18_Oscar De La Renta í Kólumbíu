FÁAR konur standast hönnun Oscars De La Renta enda er hann þekktur fyrir að ýta undir kvenlegan glæsileika .
De La Renta var sérstakur gestur á Cali Exposhow í Kólumbíu á föstudaginn .
Þar sýndi hann vor- og sumarlínu sína 2010 .
Kvenfötin sem sáust á pallinum voru mjög falleg enda vill hönnuðurinn að þau veiti konunni sem þeim klæðist ást og innblástur .
Karlarnir eiga síðan að vera herralegir , í vel sniðnum jakkafötum og með hatt .
Oscar De La Renta klikkaði ekki á glæsileikanum á þessari sýningu frekar en fyrri daginn .
