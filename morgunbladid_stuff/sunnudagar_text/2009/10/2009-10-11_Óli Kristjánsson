Óli Kristjánsson fæddist í Haganesi í Mývatnssveit 16.04 .
1920 .
Hann lést miðvikudaginn 30. september 2009 á Heilbrigðisstofnun Þingeyinga .
Foreldrar Óla voru Kristján Helgason , bóndi í Haganesi , fæddur 5.8. 1882 , d. 26.8. 1966 , og kona hans Árnína Soffía , fædd 5.11 .
1881 , d. 4.12 .
1964 , frá Klömbrum í Aðaldal .
Bræður Óla voru Jón , f. 10.12 .
1910 , d. 11.10 .
1995 , og Yngvi , fæddur 17.3.1916 , d. 9.4. 1999 .
Kona Yngva var Ingveldur Björnsdóttir frá Ósi í Skilmannahreppi , fædd 10.2. 1919 , d. 9.1. 2005 .
Óli kvæntist aldrei og eignaðist engin börn .
10 ára gamall fluttist Óli með fjölskyldu sinni frá Haganesi í Skútustaði .
Skólaganga Óla var stutt .
Óli var bóndi á Skútustöðum alla sína ævi .
Hann var dýravinur mikill og oft var leitað til hans þegar lækna þurfti skepnur , t.d. doðakýr , einnig beinbrot o.fl. Löngum voru þarfanaut sveitarinnar í fóðri í fjósi Óla .
Það vakti athygli nágranna hversu gott lag Óli hafði á þessum stóru gripum sem margir hræddust og ekki að ástæðulausu .
Óli var mikill áhugamaður um alla ræktun , ræktaði ber og grænmeti í gróðurhúsi , þekkti mikið af blómum og trjárækt var mikið áhugamál .
Óli var mjög félagslyndur maður , gekk ungur í ungmennafélag Mývetninga og var þar gerður að heiðursfélaga á efri árum .
Hann var mjög virkur í leiklistarlífi Mývetnings og ófáar voru þær sýningar sem hann tók þátt í á langri ævi .
Hann var einn af stofnendum Leikfimifélags Mývatnssveitar og var þar mjög virkur meðan það starfaði .
Óli var listhneigður .
Kominn á efri ár fór hann að mála myndir , aðallega af blómum og landslagi sem í dag prýða mörg heimili .
Einnig fékkst hann nokkuð við vísnagerð þótt ekki færi það hátt .
Kirkjan var honum mjög kær og var hann meðhjálpari í Skútustaðakirkju í full 40 ár .
Hann var í stjórn Lestrarfélags Mývatnssveitar um árabil , einnig í stjórn mjólkurdeildar KÞ í Mývatnssveit .
Útför Óla fór fram frá Skútustaðakirkju í Mývatnssveit laugardaginn 10. október sl. mbl.is / minningar 