Andrzej Klimowski vann sér orð við hönnun á veggspjöldum og bókarkápum , aukinheldur sem hann hefur komið að hreyfimyndagerð , myndskreytingum og teiknimyndagerð .
Eftir hann hafa komið út tvær teiknimyndasögur , The Depository og The Secret .
Þær bækur voru báðar án texta , en í nýjustu bók sinni , Horace Dorlan , fléttar Klimowski saman teiknimynd og texta .
Bókin segir frá skordýrafræðingi , Horace Dorlan , sem lendir í slysi skömmu áður en hann hyggst flytja fyrirlestur í París , en í kjölfar slyssins missir hann sjónar á raunveruleikanum og undarlegir hlutir taka að gerast ; skordýrakona birtist honum óforvarandis , hann er ofsóttur af mönnum í hvítum sloppum og dvergvöxnum tónlistarmönnum , eiginkona en stundum ekki eiginkona hans og fyrirlesturinn tekur á sig á ævintýralegri blæ – eða situr Dorlan kannski bara á sjúkrahúsi og ímyndar sér allt saman ? 