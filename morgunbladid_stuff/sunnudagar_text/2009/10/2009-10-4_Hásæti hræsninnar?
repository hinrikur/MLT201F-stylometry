Eftir Kristján Jónsson kjon@mbl.is Þröngir hagsmunir einstakra ríkja eða ríkjahópa grafa oft undan trúverðugleika sumra stofnana Sameinuðu þjóðanna og líklega er Mannréttindaráðið besta dæmið um vandann .
Kofi Annan , fyrrverandi framkvæmdastjóri SÞ , beitti sér ákaft fyrir því að gamla Mannréttindanefndin var lögð niður , sagði hana rúna trausti vegna hlutdrægi og ófaglegra vinnubragða .
2006 tók við Mannréttindaráð ( UNHRC ) með 47 aðildarríki en þau eru kosin til þriggja ára á allsherjarþingi SÞ .
Aðildarríki ráðsins verða að " hafa í heiðri ströngustu viðmið í viðleitni sinni til að efla og verja mannréttindi " eins og það er orðað .
Fögur orð duga ekki alltaf , þess má geta að fyrir fáeinum árum gegndi fulltrúi Gaddafis Líbíuleiðtoga forsetaembættinu ; viðmiðin virðast vera afar teygjanleg .
Ríki SÞ virðast ráða því í reynd sjálf hvernig þau túlka samþykktirnar göfugu sem starfið á að byggjast á .
Og stórþjóðir eins og Kínverjar og Rússar sleppa við hnýsni sérstakra rannsakenda sem stundum eru látnir gera skýrslu um ákveðin mál .
Þessi stórveldi tryggja yfirleitt með samvinnu við ríkjahópa eins og Samtök íslamskra ríkja og Afríkusambandið í UNHRC að flestir stórsyndararnir sleppi við óþægilega athygli á fundunum .
Pólitíkin ræður , ekki mannréttindin .
Vestræn lýðræðisríki mótmæla oft hræsninni en eru í minnihluta og Bandaríkin drógu sig út úr ráðinu um hríð til að mótmæla vinnubrögðunum en hafa nú aftur tekið þar sæti .
Stundum er um menningarlegra árekstra að ræða .
Í fyrra var kynnt yfirlýsing í ráðinu frá nokkrum mannúðar- og menntasamtökum þar sem fordæmd voru viss atriði í fornum lögum íslams , sharia .
Var minnt á að sú hefð að grýta konur til dauða fyrir framhjáhald og einnig hjónabönd stúlkna á barnsaldri væru brot á mannréttindum .
Fulltrúar múslímaríkja mótmæltu .
" Þetta ráð mun ekki krossfesta íslam , " sagði fulltrúi Egypta , Amr Roshdy Hassan – og forseti ráðsins ákvað að taka málið af dagskrá .
Í mars var svo samþykkt tillaga íslamskra ríkja í Mannréttindaráði SÞ þar sem aðildarríkin voru hvött til að berjast gegn mismunun gagnvart trúarhópum þar sem beitt væri þeirri aðferð að sverta trúarbrögð og æsa til haturs .
" Ranglega bendlað við hryðjuverk " " Íslam er oft og ranglega bendlað við mannréttindabrot og hryðjuverk , " sagði í tillögunni .
Vestræn ríki voru á móti eða sátu hjá á þeirri forsendu að tillögunni væri aðallega stefnt gegn tjáningarfrelsinu .
Líklega er erfitt að nota rök um tjáningarfrelsi gagnvart aðildarríkjum eins og Kína , Sádi-Arabíu og Kúbu sem allir vita að brjóta stöðugt mannréttindi borgara sinna .
En oftast næst samstaða um að fordæma Ísrael og mætti halda að varla séu framin mannréttindabrot annars staðar í heiminum en á svæðum Palestínumanna .
Kofi Annan gagnrýndi í nóvember 2006 ráðið fyrir " hlutfallslega allt of mikla áherslu á brot af hálfu Ísraela " á meðan hundsuð væru alvarlegri brot í öðrum hlutum heimsins eins og í Darfur í Súdan .
Almenningi ekki hlíft Greinarmunur á her og óvopnuðum borgurum á útleið Ákveðnar siðareglur urðu smám saman til í Evrópu á síðustu öldum varðandi hernað og þau takmörk sem stríðandi aðilar ættu að setja sér .
Hefðir riddaramennsku voru rifjaðar upp .
Ein reglan var að hlífa skyldi eftir mætti óbreyttum borgurum .
Þeir höfðu löngum verið fórnarlömb í vopnuðum átökum í álfunni , sultu oft í hel á miðöldum vegna þess að herir lifðu á landinu , þ.e. þeir rændu sér mat auk þess sem hermenn gerðust margir sekir um nauðganir og hrottaskap .
En er hryðjuverkamaður í einhverjum skilningi hermaður ? Staðlaðir einkennisbúningar voru teknir upp í Evrópuherjum fyrir um 300 árum : Sá sem var í einkennisbúningi var auðvitað réttdræpur í bardaga , hann átti rétt til lífs ef hann var tekinn til fanga – en þá varð hann að vera enn í einkennisklæðum sínum , ella mátti yfirleitt taka hann af lífi sem njósnara .
Gömlu viðmiðin enduróma enn í Genfarsáttmálanum um réttindi stríðsfanga .
Í loftárásum í seinni heimsstyrjöld gerðu sprengjurnar ekki greinarmun á hermönnum og saklausum borgurum ; allir voru skotmörk .
Talsmaður Ísraelshers sagði fyrir nokkrum árum að allir sem tengdust hryðjuverkum á vegum Hamas á einhvern hátt , beint eða óbeint , væru réttmæt skotmörk og hraus mörgum hugur við þeim grimmdarlegu orðum .
Hamas hefur sagt að þar sem flestir Ísraelar gegni reglulega herskyldu séu tilræði á borgaralegum svæðum ríkisins réttlætanleg .
Talíbanar hunsa einkennisbúninga , hver er þá óbreyttur borgari í Afganistan og hver ekki ? Börn eru ekki hermenn en fantar í Afríkuríkjum þvinga þau til að berjast með sér .
Sama gerðu Rauðu khmerarnir í Kambódíu .
Um 40 nýliðar í herlögreglu Hamas féllu í sprengjuárás Ísraela 2008 , mátti ráðast á þá ? Einnig er spurt hvort vopn og skotfærageymslur séu ekki lögleg skotmörk en málið vandast ef vopnabúnaður er settur upp eða geymdur á þéttbýlu svæði .
Umdeild skýrsla SUÐUR-AFRÍSKI dómarinn Richard Goldstone ( á myndinni með mannréttindafulltrúa SÞ , Navi Pillay ) skilaði nýlega skýrslu á vegum UNHRC um brot Ísraela og Hamas á Gaza 2008-2009 .
En Ísraelar höfnuðu öllu samstarfi við Goldstone , sögðu ráðið og forvera þess ávallt hafa sýnt óviðunandi hlutdrægni í samþykktum sínum um brot Ísraela .
Vestræn ríki hafa tekið undir andmæli Ísraela sem segja skýrsluna hvítþvo að mestu Hamas .
UNHRC hefur á undanförnum þrem árum 25 sinnum fordæmt harðlega ríki fyrir mannréttindabrot .
Í 20 skipti var um Ísrael að ræða .
Brotið á föngum BANDARÍKJAMENN hafa verið hart gagnrýndir vegna fangabúðanna í Guantanamo-herstöðinni .
Þangað voru send mörg hundruð manns sem handtekin höfðu verið i Afganistan , grunuð um að berjast með talíbönum og al-Qaeda .
Bush forseti undirritaði tilskipun um að halda mætti föngunum í ótímabundnu fangelsi væri ekki um að ræða bandaríska borgara .
Bent er á að um sé að ræða brot á grundvallarréttindum ; fangar eigi rétt á að koma fyrir dómara og svara til saka .
Bandaríkin geti varla gagnrýnt brot annarra ríkja ef þau hunsi sjálf mannréttindi .
Andóf læst inni TILRAUNIR þjóðarbrota í Kína til að öðlast aukið sjálfstæði eru brotnar á bak aftur með miklu harðræði .
Hugleiðslusamtökin Falun Gong voru stofnuð 1992 og talið er að yfir 100 milljónir manna um allan heim , einkum í Kína , iðki æfingar samtakanna .
Liðsmenn Falun Gong í Kína láta nú lítið á sér bera opinberlega enda eru þeir oft fangelsaðir og sumir myrtir .
Margir enda í þrælkunarvinnu , líffæri eru tekin úr öðrum og þau seld .
Dæmi er um að fólkið sé læst inni á geðsjúkrahúsi .
