BANDARÍSKA leikkonan Julia Roberts vinnur þessa dagana að kvikmynd í Indlandi .
Það kom því engum á óvart að hún skyldi heimsækja grafhýsið fræga Taj Mahal , sem er í borginni Agra .
Þeir sem fylgdu leikkonunni að grafhýsinu í birtingu dag einn í vikunni , sögðu hana hafa verið " orðlausa " , að hún hefði " hreinlega misst málið " yfir fegurð byggingarinnar .
Taj Mahal er iðulega kallað helsta musteri ástarinnar , og er eitt af sjö undrum veraldar , en þar jarðsetti mógúlkeisarinn Shah Jahan eiginkonu sína Mumtaj Mahal .
Margir sem þangað koma segja þetta fegurstu byggingu heims , hið fullkomna listaverk .
Roberts er annars við kvikmyndaleik í Patudi , skammt fyrir utan Delhi , en kvikmyndin " Borða , biðja , elska " er byggð á minningum rithöfundarins Elizabeth Gilbert sem einsetti sér að borða á Ítalíu , biðja á Indlandi og elska í Indónesíu .
Meðan á kvikmyndatökunum stendur býr Roberts á heimili Bollywoodstjörnunnar Saif Ali Khan en þar er hluti myndarinnar einnig tekinn upp .
