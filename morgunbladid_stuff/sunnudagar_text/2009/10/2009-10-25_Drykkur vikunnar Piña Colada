Fáir kokkteilar eru vinsælli , alltént á suðrænum slóðum , en þjóðardrykkur Púertó Ríkó , Piña Colada .
Sagan segir að fyrsti maðurinn til að þróa drykk af sambærilegum toga hafi verið sjóræninginn Roberto Cofresí frá Púertó Ríkó .
Til að efla liðsandann um borð mun hann hafa blandað fyrir menn sína drykk sem innihélt kókoshnetusafa , ananas og romm .
Þegar Cofresí féll frá árið 1825 fór uppskriftin hins vegar í gröfina með honum .
Það var ekki fyrr en árið 1954 að Piña Colada varð til í núverandi mynd .
Húsbændur á Beachcomber-barnum á Hilton-hótelinu í San Juan í Púertó Ríkó höfðu lengi suðað í hinum annálaða hanastélsfrömuði Ramon " Monchito " Marrero að kynna til sögunnar nýjan einkennisdrykk sem fengi fastagesti , sem margir hverjir heyrðu til þotuliði þess tíma , til að standa á öndinni .
Marrero hristi og hrærði þrotlaust í þrjá mánuði áður en hann datt niður á drykk sem hlaut nafnið Piña Colada .
Það myndi líklega útleggjast Kreistur ananas á íslensku .
Helsti munurinn á uppskrift Marreros og gamla sjóræningjans er sá að Marrero notaðist við kókoshneturjóma .
Þannig þykir drykkurinn bestur .
Uppskrift 3 sl ljóst romm 3 sl kókoshneturjómi 9 sl ananassafi Kokkteillinn er ýmist hristur eða hrærður með ísmolum , skreyttur t.d. með ananassneið , kirsuberi eða súkkulaðispæni og borinn fram .
