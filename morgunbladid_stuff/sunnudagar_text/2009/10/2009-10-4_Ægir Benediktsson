Ægir Benediktsson fæddist í Reykjavík 14. febrúar 1938 .
Hann lést á líknardeild Landspítalans í Kópavogi 5. september síðastliðinn .
Foreldar hans voru Benedikt Halldórsson , trésmíðameistari í Reykjavík og kona hans Sigríður Björnsdóttir .
Systur Ægis : Ingibjörg og Árdís .
Ægir kvæntist Ester Jónsdóttur árið 1975 en þau slitu samvistum 1992 .
Eftirlifandi sambýliskona Ægis er Sigríður H. Arndal .
Ægir ólst upp í Reykjavík og ól þar allan sinn aldur .
Hann stundaði nám við Skildinganesskóla og síðar við Melaskóla og lauk þaðan fullnaðarprófi .
Hann stundaði síðar trésmíðanám við Iðnskólann í Reykjavík , þaðan sem hann lauk sveinsprófi í iðn sinni .
Ægir var til marga ára til sjós á flutningaskipum Eimskipa hér sem erlendis .
Eftir að hann hætti til sjós hóf hann störf á trésmíðaverkstæði Reykjavíkurhafnar og lauk starfsferli sínum hjá Reykjavíkurhöfn eftir þrjá áratugi , síðast sem umsjónarmaður Hafnarhúsins við Tryggvagötu .
Útför hans fór fram í kyrrþey frá Laugarneskirkju þann 15. september síðastliðinn að ósk hins látna .
mbl.is / minningar 