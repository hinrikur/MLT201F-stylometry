Hjörtur Frímann Guðmundsson fæddist á Þorkelshóli Breiðabólsstaðarsókn , V-Hún , þann 15.júlí 1918 .
Hann lést á Dvalar- og hjúkrunarheimilinu Grund þann 4.október 2009 .
Foreldrar hans voru Guðmundur Jónsson , f. 28.júlí 1892 , d. 6.apríl 1936 og Helga Theodóra Gísladóttir f. 1.ágúst 1875 , d. 13.febrúar 1923 .
Hjörtur kvæntist Ágústu Sigurðardóttur f. 17.júní 1933 , hinn 1.maí 1960 .
Þau slitu samvistum .
Börn Hjartar og Ágústu eru 1 ) Jóna Sigrún f. 12.maí 1959 .
Maki Ólafur Jónasson f. 12.október 1960 .
Börn þeirra eru a ) Hulda Sigríður f. 7.september 1981 b ) Arnar Már f. 3.apríl 1988 c ) Hjördís Ósk f. 14.júní 1994 .
2 ) Hjörtur f. 23.júlí 1960 .
Maki Guðný Þórarinsdóttir f. 13.október 1956 .
Barn þeirra er Þórarinn f. 30.mars 1991 .
Guðný átti fyrir Guðrúnu Dalíu f. 8.janúar 1981 .
3 ) Ingibjörg Halla f. 12.október 1962 .
Maki Heimir Bjarnason f. 7.júní 1960 .
Börn þeira eru a ) Hildur f. 23.september 1988 b ) Halla f. 5.september 1997 .
4 ) Sigurður f. 15.nóvember 1966 .
Maki Ingibjörg Gunnarsdóttir f. 24. september 1967 .
Þau slitu samvistum .
Börn þeirra eru a ) Gunnar Sigurður f. 31. ágúst 1987 b ) Matthías Máni f. 31. ágúst 1991 c ) Kristján Freyr f. 14. október 2002 .
Ágústa átti fyrir tvö börn .
1 ) Guðmunda Kristjánsdóttir f. 21.nóvember 1952 .
Börn hennar eru a ) Ágústa f. 7.maí 1972 b ) Valgeir f. 2.desember 1980 .
Maki Guðmundu er Páll Jóhann Pálsson f. 25.nóvember 1957 .
Þeirra börn eru c ) Páll Hreinn f. 20.október 1983 d ) Eggert Daði f. 5.nóvember 1985 .
2 ) Helgi Kristjánsson f. 4.janúar 1954 .
Maki Kristín Helgadóttir f. 24.desember 1954 .
Þeirra börn eru a ) Aníta Björk f. 1.mars 1974 b ) Hrafnhildur f. 29.desember 1977 c ) Fjóla Kristín f. 25.maí 1981 .
Börn , barnabörn og barnabarnabörn eru alls 33 .
Fyrri hluta ævinnar starfaði Hjörtur við almenn sveitastörf , bæði hjá öðrum og með eigin bústofn , lengst af á Geitaskarði í Langadal .
Árið 1955 fluttist hann suður í Garð og vann þar ýmis verkamannastörf .
Upp úr 1960 gerðist Hjörtur leigubifreiðastjóri , fyrst hjá Steindóri og síðar hjá Bæjarleiðum , þar sem hann starfaði óslitið til 75 ára aldurs .
Allt fram undir nírætt hélt Hjörtur hross og starfaði við gegningar fyrir aðra .
Útför Hjartar Guðmundssonar var gerð frá Fossvogskapellu þann 7.október 2009 og jarðsett að Útskálum í Garði 8.október 2009 .
Jarðarförin fór fram í kyrrþey að ósk hins látna .
Afi minn , Hjörtur Guðmundsson , er látinn í hárri elli .
Þegar ég lít um farinn veg uppgötva ég hversu margt ég hef lært af honum .
Afi var alinn upp í fátækt og setti það mark sitt á hvernig hann hugsaði .
Hann sagði mér margar sögur af bernsku sinni og æsku og minnti það mig á hvað ég hafði það í rauninni gott .
Ég fékk nóg að borða , fékk að ganga í skóla og var alltaf vel klædd .
Ég hef alltaf átt mjög erfitt með að henda mat og það eru bein áhrif frá elsku afa ! Afi var hestamaður og unni sér vel í sveitinni .
Við fórum oft upp í Borgarfjörð í bústaðinn hans afa .
Þar kunni afi vel við sig og bauð okkur afkomendunum að vera þar eins mikið og við vildum .
Það verð ég alltaf þakklát fyrir , enda á ég margar og dýrmætar bernskuminningar úr sveitinni .
Afi minn var ekki sú manngerð sem lætur tilfinningar sínar mikið í ljós en þegar aldurinn fór að færast yfir hann minntist hann gjarnan á það við mig hvað hann væri stoltur af börnum sínum og barnabörnum .
Sérstaklega þótti honum lofsvert hversu mörg af hans barnabörnum , og gott ef ekki bara við öll , stunduðum tónlistarnám .
Þetta gladdi mig mikið að heyra og hvatti mig til dáða í mínu námi .
Nú hefur afi fengið hvíldina og verður hans sárt saknað .
Ég gleðst mikið þegar ég rifja upp allar góðu stundirnar og allar frábæru sögurnar sem hann hafði safnað saman í huganum og sagði frá þegar hann var í skapi til þess .
Guð blessi þig elsku afi og megir þú hvíla í friði .
Þín dótturdóttir , Hildur Heimisdóttir 