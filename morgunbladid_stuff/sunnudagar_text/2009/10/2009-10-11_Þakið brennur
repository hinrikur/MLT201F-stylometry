The roof , the roof , the roof is on fire segir í smell sem heyrist oft á öldum ljósvakans .
Nú er okkur í fersku minni þegar kviknaði í þakinu á Höfða .
Skelfileg tilhugsun þegar þakið brennur .
Á stuttri stundu getur allt húsið fuðrað upp ef ekki tekst að slökkva eldinn með snarræði .
Það fór allt vel með Höfða – sá eldur var slökktur .
En okkur finnst að ríkið okkar sé verr sett .
Hér logar eldur , það er eins og þakið brenni , og þetta er ónotaleg tilhugsun .
Við vitum ekki hvernig úr þessu mun rætast , og það fyllir okkur óhug .
Kannski reynum við bara að ýta þessari hugsun frá okkur og segja nógu oft : Þetta bjargast .
Því áhyggjur gera okkur ekkert gott .
Þakið , þakið , þakið það logar sagði slagarinn .
En það merkilega er að skáldinu finnst það bara gott .
Vá ! Hér er sko eldur í lagi ! Er ekki allt í lagi með þennan náunga ? Datt hann á stein og rotaðist ? Hvernig getur það verið gott að þakið sé að brenna ? Í ljós kemur að skáldið hugsar sér óeiginlegan eld , líkingin er : Hér er sko líf í tuskunum .
Meira um það síðar .
Næst veltum við því upp hvort þessi eldur sé af hinu góða .
EINAR SIGURBERGUR ARASON , guðfræðingur og býr á Blönduósi .
Frá Einari Sigurbergi Arasyni 