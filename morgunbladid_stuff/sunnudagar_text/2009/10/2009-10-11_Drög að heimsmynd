Eftir Árna Matthíasson arnim@mbl.is ÞÓ AÐ bandaríska tímaritið Life eigi rætur að rekja allt aftur til ársins 1883 , en það er tímarit sem margir þekkja byrjaði að koma út 1936 og á ekkert sameiginlegt með forvera sínum nema nafnið .
Tímaritið Life var vikulegt fréttablað með mikla áherslu á myndir og segja má að fátt hafi móta heimsmynd Vesturlandabúa eins og myndir af heimsviðburðum og fólki , í það minnsta þar til beinar sjónvarpsútsendingar komu til sögunnar og sýndu okkur heim sem er flóknari og hættulegri en við héldum .
Life kom út sem fréttarit allt til 1972 , en eftir það varð útgáfan óreglulegri , en frá 1978 til 2000 var það mánaðarrit .
Síðan kom ritið ekki út um tíma , en var svo endurvakið í október 2004 og þá sem vikurit .
Sú útgáfa stóð í þrjú ár og lauk í apríl 2007 þó að enn sé til vefsetrið Life.com .
Google og Life tóku síðan höndum saman fyrir ekki svo löngu og á letrasetri Google er því sér deild sem kalla má , þar sem hægt er að nálgast ljósmyndir úr umfangsmiklu safni ritsins og það sem meira er : margar myndanna eru heimilar til almennra nota , til að mynda á bloggsíðum eða vefsetrum einstaklinga .
Vart þarf að taka fram að á setrinu er grúi mynda sem flestar eru sögulegar og sumar heimssögulegar .
Einnig hafa Google-bændur tekið saman myndasyrpur af merkisfólki , til að mynda myndir af Franklin D. Roosevelt , Louis Armstrong , Marilyn Monroe , Marie Curie og Pablo Picasso , merkisviðburðum s.s. Víetnamstríðinu , heimssýningum í gegnum tíðina , mannréttindagöngu blökkumana til Washington , og merkisstaða ; Times-torgi í New York , Taj Mahal og Yangtze-fljóti svo dæmi séu tekin .
