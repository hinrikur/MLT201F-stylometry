Þegar Guðbjörg Gissurardóttir fann enga matreiðslubók sem hentaði henni í bókabúðum stórborgarinnar New York ákvað hún að skrifa hana sjálf .
Hún segir einfaldleika og skapandi hugsun bráðnauðsynlega í eldhúsinu og hagsýnin er aldrei langt undan við eldamennskuna .
" Þegar ég flutti að heiman um tvítugt kunni ég ekkert að elda , " segir Guðbjörg .
" Nokkrum árum síðar var ég þó farin að bjarga mér en var ansi einhæf í eldamennskunni .
Á þessum tíma bjó ég í New York og langaði að þróa matseldina .
Ég gat ekki notað þær matreiðslubækur sem ég átti því oft fengust ekki hráefnin , ég þekkti þau ekki eða þau voru of mörg .
" Eftir langa en árangurslausa leit að réttu matreiðslubókinni í bókabúðum New York ákvað Guðbjörg að taka málin í sínar hendur og gefa út sína eigin matreiðslubók , Hristist fyrir notkun , sem kom út 2002 .
" Og ég lærði heilmikið af því að gera bókina .
" Útgangspunktur hennar er að uppskriftin sé einföld , fólk þekki hráefnin ( eigi þau helst inni í skáp ) og að innihaldsefnin séu ekki fleiri en sex til átta .
" Ég bjó til hugmynd sem gengur út á að " bæta , breyta eða sleppa " hráefnum .
Þannig er hver uppskrift sveigjanleg en mér finnst mikilvægt að vera skapandi í matseldinni .
Bókin mín snýst svolítið um að ýta fólki út fyrir þann ramma sem uppskriftin er .
" Guðbjörg leggur ekki síður áherslu á að vera hagkvæm í matseldinni .
" Það hlakkar í mér þegar ég stend frammi fyrir afgöngum því mér finnst svo spennandi áskorun að sjá hvað ég geti gert úr þeim .
Maðurinn minn fær ekki að henda hálfri kartöflu sem verður afgangs við kvöldmatarborðið því ég nýti allt .
En þar sem hann er lítið hrifinn af afgöngum þýðir ekkert annað en að búa til eitthvað nýtt þar sem afgangarnir eru í felum .
" Þessa dagana vinnur Guðbjörg að næstu matreiðslubók , þar sem viðfangsefnið verður matur fyrir yngstu kynslóðina , en hún er væntanleg á næsta ári .
Á meðan má enn nálgast eldri bókina í verslununum Kokku og Eymundsson .
Súpuna sem hér er gefin uppskrift að þróaði Guðbjörg eftir að hafa smakkað samskonar súpu í matarboði í New York .
Seinna uppgötvaði hún að súpan hafði verið keypt tilbúin í dýrri sælkeraverslun .
Þessi súpa er þó síður en svo dýr ; Guðbjörg hefur reiknað út að sé hún elduð skv. grunnuppskriftinni kosti hráefnið í hana um 150 krónur á mann .
Engu að síður er hún slíkt lostæti að hver sem er getur verið stoltur af því að bera hana á borð í matarboði .
ben@mbl.is Kókossúpa með engiferkeim fyrir ca .
fjóra 4 bollar blandað grænmeti ( t.d. paprika , gulrætur , gular baunir eða bara það grænmeti sem er til .
Ég nota stundum frosið grænmeti í pokum ) vænn bútur af engifer 4 hvítlauksrif 1 stk laukur 1 dós kókosmjólk 1 dós tómatpuré 4 bollar grænmetissoð Eins er mjög gott að setja bolla af matreiðslurjóma út í og niðursoðna tómata eða eitthvert sjávarfang .
Þegar ég vil gera réttinn aðeins sparilegri splæsi ég í kóríanderlauf til að strá yfir í lokin .
Hitaðu olíu í potti og steiktu smátt skorinn lauk , hvítlauk og engifer þar til laukurinn er mjúkur .
Settu smátt skorið grænmetið út í pottinn og snöggsteiktu við háan hita í 3-4 mín .
Helltu soði , kókosmjólk og tómatpuré út í pottinn ( einnig er hægt að mauka grænmetið fyrir þá sem vilja " creamy " súpu ) .
Kryddaðu með salti og pipar og láttu malla í 20 mín .
