ANGELINA Jolie og Brad Pitt eru nú stödd í Damaskus í Sýrlandi á vegum Sameinuðu þjóðanna til að vekja athygli á hundruðum þúsunda íraskra flóttamanna sem þar búa .
Þau heimsóttu á föstudag tvær íraskar fjölskyldur sem búa í einu fátækasta hverfi borgarinnar og hittu þar að auki forsetann Bashar al-Assad og eiginkonu hans .
" Flestir írösku flóttamannanna geta ekki snúið aftur til Írak vegna áfallsins sem þeir hafa upplifað þar , óvissunnar sem fylgir komandi kosningum , öryggismála og skorts á grunnþjónustu .
Þeir þurfa því á áframhaldandi stuðningi alþjóðasamfélagsins að halda , " sagði Jolie .
" Það er ljóst að íbúar Sýrlands hafa alltaf sýnt fólki í neyð mikla gestrisni , þrátt fyrir erfiðleikana sem steðja að þeim sjálfum .
" 