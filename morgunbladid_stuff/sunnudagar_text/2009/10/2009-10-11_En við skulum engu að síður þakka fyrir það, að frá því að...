" En við skulum engu að síður þakka fyrir það , að frá því að hörmungarnar dundu yfir höfum við sem þjóð staðið okkur betur en svörtustu spár gerðu ráð fyrir .
" Jóhanna Sigurðardóttir í stefnuræðu forsætisráðherra á Alþingi .
Hún hughreysti þjóðina með því , að þeir væru virkilega til sem hefðu spáð því að þjóðin stæði sig verr .
" Jóhanna Sigurðardóttir forsætisráðherra að flytja skrifaða ræðu er ekki sérlega spennandi atburður , manni líður soldið einsog það sé 1. maí á árunum kringum 1960 og eftir nokkrar setningar er mann farið að langa í kaffi og kleinur .
" Mörður Árnason , fyrrverandi þingmaður Samfylkingarinnar , varð skyndilega svangur við að hlusta á stefnuræðu forsætisráðherra .
" Það eina sem þú veist í fótbolta er að þú veist ekki neitt .
" Guðjón Þórðarson knattspyrnuþjálfari eftir að honum var sagt upp störfum hjá Crewe Alexandra í Englandi .
" Við höfum ekkert við hann að gera hér .
" Ögmundur Jónasson fyrrverandi heilbrigðisráðherra um Alþjóðagjaldeyrissjóðinn , sem hann vill að hverfi úr landi hið bráðasta .
" Í ræðu í fertugsafmæli hans sagði ég að honum væri best líkt við rússneskan klósettpappír , svolítið grófur á yfirborðinu en svo sannarlega betri en enginn þegar á þyrfti að halda .
" Ármann Þorvaldsson , fyrrverandi bankastjóri Kaupþing Singer og Friedlander , um Sigurð Einarsson stjórnarformann Kaupþings í bókinni Ævintýraeyjunni .
" Ég sé fyrir mér að ég og aðrir íslenskir borgarar munum ganga fram og til baka , stefnulausir á Austurvelli með smokk yfir hausnum .
" Ásgeir Hvítaskáld , rithöfundur og kvikmyndagerðarmaður , sem skilur ekki hvers vegna skattgreiðendur eiga að borga fyrir sukk Landsbankans .
" Við lifðum poppstjörnulífinu til fulls og höndluðum þessa svokölluðu frægð sem svo marga dreymir um .
Guð má svo vita hvað gerist næst .
" Addi Fannar gítarleikari Skítamórals , sem fagnar tuttugu ára starfsafmæli um þessar mundir .
" Og þegar hann fór upp á svið hugsaði ég bara " Nei , nei , nei ! " og svo fór hann að tala og ég hugsaði " Ó , nei , nei , nei ! " Bandaríska söngkonan Beyoncé Knowles um alræmt axarskaft rapparans Kanye West á tónlistarverðlaunum MTV fyrir skemmstu .
" Þó að markaðurinn muni hugsanlega straumlínulagast eitthvað vegna ástandsins held ég að Íslendingar verði hliðhollir bókinni .
" Kristján Kristjánsson , útgefandi hjá Uppheimum á Akranesi .
" Já , þegar ég var að byrja var ég elítisti , bjó í fílabeinsturni .
Ef einhver var að búa til tónlist sem mér fannst óáhugaverð þá lítilsvirti ég hana .
Núna er ég hins vegar þakklát öllum sem búa til tónlist .
" Japanska listakonan Yoko Ono sem viðurkennir að hún sé orðin umburðarlyndari með árunum .
" Réttarhöldin verða skrípaleikur .
Lengi lifi Ítalía ! Lengi lifi Berlusconi ! " Silvio Berlusconi eftir að hann var sviptur friðhelginni .
" Það má skrifa smásögur á milljón vegu í alls konar formi .
Í rauninni er ekkert smásagnaform til .
Það er ímyndun , uppfinning bókmenntafólks og rithöfunda sem vilja algilda sjálfa sig og sín viðhorf .
Slík algildisviðhorf koma alltaf upp öðru hvoru í umfjöllun um skáldskap og listir .
" Birgir Sigurðsson rithöfundur sem var að senda frá sér smásagnasafnið Prívat og persónulega .
" Svo virðist sem lukkuriddarar frjálshyggjunnar hafi látið greipar sópa í íslensku atvinnulífi .
Það eina sem er eftir af fjölskyldusilfrinu – eru lífeyrissjóðirnir .
Og þeir eru stórskaðaðir eftir viðskiptin við þetta fólk .
" Kristján Gunnarsson , formaður Starfsgreinasambandsins , á þingi sambandsins á Selfossi .
" Ég er alltaf meiddur og hef ekkert æft síðustu daga en greinilegt er að ég á bara að spila og gera minna af því að æfa .
" Hlynur Morthens , markvörður handboltaliðs Vals , sem fór á kostum í sigri á Akureyringum sl. fimmtudag .
" Ertu að gera grín að mér ? " Jakob Smári Magnússon , bassaleikari , spurður hvort hann hafi fundið fyrir kreppunni .
" Eftir að ég öðlaðist meiri reynslu og fékk aukna trú á sjálfan mig áttaði ég mig betur á því að hvað ég get í fótbolta .
Ég gerði mér smám saman grein fyrir því að ég gæti alveg eins orðið Íslandsmeistari og leikmaður ársins .
" Atli Guðnason , FH , sem valinn var knattspyrnumaður ársins 2009 .
" Nú er ég með gott hjarta og blóð um allan líkamann .
Með þjálfun hefur mér vaxið ásmegin með hverjum deginum og læknar telja að ég ætti að vera kominn með góðan byr í segl um jól .
" Jóhannes Kristjánsson eftirherma sem kominn er heim eftir hjartaígræðslu .
" Ég vona að menn taki nú loks eftir því hvað ég er góður söngvari .
" Bubbi Morthens í tilefni af nýju Egó-plötunni .
