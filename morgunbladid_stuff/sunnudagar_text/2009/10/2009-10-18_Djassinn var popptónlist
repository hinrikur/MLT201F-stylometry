Eftir Sigurð Boga Sævarsson sbs@mbl.is " Djassinn , sem er til í mörgum skemmtilegum stílum , var popptónlist þegar ég var að alast upp í Hafnarfirði , " segir Guðmundur Steingrímsson tónlistarmaður sem er áttræður á morgun .
Afmælistónleikar Guðmundar , sem gjarnan er nefndur Papa Jazz , verða haldnir í Ráðhúsi Reykjavíkur í dag og hefjast kl. 15 .
Þar koma ýmsir djassarar fram .
Þar má nefna píanóleikarana Carl Möller og Árna Ísleifsson , gítarleikarann Ólaf Hauk og Bjarna Sveinbjörnsson bassaleikara .
" Ég lofa skemmtilegu swingi á tónleikunum , " segir afmælisbarnið sem leggur áherslu á nota w-ið í þessu samhengi .
Í dag koma út æviminningar Guðmundar , skráðar af Árna Matthíassyni .
Þar eru rifjaðar upp ýmsar sögur af sviðinu og af litríkum ferli Guðmundar sem byrjaði að spila djass fyrir 65 árum og er enn að sem trymbill í Furstunum , hljómsveit Geirs Ólafssonar .
" Ég ætla að halda áfram að spila svo lengi sem ég hef dómgreind og skrokkurinn dugar til .
Ég vona bara að ég eldist vel , " segir Papa Jazz .
