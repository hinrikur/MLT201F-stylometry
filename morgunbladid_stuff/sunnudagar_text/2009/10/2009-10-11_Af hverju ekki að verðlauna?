SÉRFRÆÐINGAR í mannauðsmálum þreytast ekki á að hamra á mikilvægi þess að hrósa starfsfólkinu fyrir það sem vel er gert .
Kannski er skortur á hrósi enn erfiðara vandamál fyrir okkur Íslendinga en aðrar þjóðir , enda virðumst við stundum frá náttúrunnar hendi lítið fyrir það að tjá okkur um gott eða slæmt , eða þá að við göngum allt of skammt þegar við lýsum hrifningu okkar eða óánægju .
Til að taka af allan vafa , af hverju ekki að gefa starfsfólkinu alvöru verðlaunagrip ? Hægt er að fá einfaldan verðlaunagrip fyrir frekar lítið hjá mörgum verslunum hér á landi , og markmiðið er í sjálfu sér ekki að bikarinn sé hrikalega stór eða gerður úr listilega formuðum eðalmálmum .
Verðlaunagripurinn getur frekar verið lítið skraut , léttur glaðningur til að sýna þakklæti með skýrari og varanlegri hætti en klappi á bakið .
Minnstu verðlaunagripirnir kosta jafnvel undir 1.500 krónum , en svo þarf væntanlega að borga örlítið aukalega fyrir áletrun eins og t.d. " besti sölumaðurinn í október " eða " verðlaun fyrir að vera viðkunnanlegur og góður í samstarfi " .
Vitið til , starfsmenn sem fá slíkan bikar eiga ekki eftir að stinga honum ofan í skúffu .
