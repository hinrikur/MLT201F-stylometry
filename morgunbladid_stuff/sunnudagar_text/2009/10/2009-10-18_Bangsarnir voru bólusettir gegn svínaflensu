BANGSINN Bjútí handleggsbrotnaði þegar hann datt niður stiga en hann var heppinn að því leyti að bangsaspítali Lýðheilsufélags læknanema var opinn í gær á 100 ára afmælishátíð Læknafélags Reykjavíkur á Hilton Reykjavík Nordica .
Bjútí fékk þess vegna læknisskoðun hjá Bryndísi Dagmar Jónsdóttur og Guðrúnu Mist Gunnarsdóttur .
Eigandi hans , Sóley María , fór nefnilega með hann á Bangsaspítalann .
Fjölmörg börn mættu með bangsana sína en þau voru búin að ákveða sjúkdóm eða veikindi bangsans áður en þau mættu .
Oftast hrjáðu veikindi , sem börnin hafa kynnst sjálf , bangsann eða þá eitthvað sem nákominn ættingi hafði verið með .
Þegar börnin mættu á Bangsaspítalann tók bangsalæknir á móti þeim og spjallaði um veikindi bangsans .
Á staðnum var bangsaröntgentæki og ef grunur var um beinbrot var bangsinn myndaður .
Bangsarnir fengu jafnframt bangsabóluefni gegn svínainflúensu .
Heimsókninni lauk svo með því að bangsinn fékk viðeigandi meðferð , yfirleitt sáraumbúðir , plástra og góð ráð frá bangsalækninum .
Tilgangurinn með Bangsaspítalanum er að kynna lækna og heilbrigðisstofnanir fyrir börnum í gegnum leik og leggja þannig grunn að jákvæðu viðhorfi og trausti gagnvart læknum og öðru heilbrigðisstarfsfólki .
