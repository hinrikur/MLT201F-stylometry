Undirtektir eru almennt jákvæðar meðal þingmanna við tillögum Árna Páls Árnasonar félagsmálaráðherra um aðgerðir til að létta greiðslubyrði almennings vegna húsnæðis- og bílalána .
Lilja Mósesdóttir Vinstri grænum segir að aðgerðirnar geri fólki kleift að leyfa sér meira , " sem eykur eftirspurn og skapar atvinnu , og það skilar aftur auknum skatttekjum , sem er akkúrat það sem við þurfum í dag " .
En hún segir að áhrifin hefðu verið meiri ef skuldabyrðin hefði líka verið minnkuð , " sem ekki gafst svigrúm til , meðal annars vegna þrýstings frá AGS , skilst mér " .
Sigmundur Davíð Gunnlaugsson , formaður Framsóknar , tekur undir að höfuðstólslækkun hefði skilað jákvæðari áhrifum , " til dæmis losað um húsnæðismarkaðinn " .
En lagt er upp með að ríkissjóður beri engan kostnað af aðgerðunum og ekki Íbúðalánasjóður , þar sem reiknað er með að lánin innheimtist að fullu .
" Kröfuhafar í bönkunum hagnast á því að lánin haldist sem mest í skilum , " segir Árni Páll .
Formúlan er kunnugleg .
" Í raun byggist tillagan á sömu aðferðafræði og notuð var í fyrirvaranum við Icesave , " segir Tryggvi Þór Herbertsson , þingmaður Sjálfstæðisflokksins .
" Það er verið að plata fólk : Þú færð afslátt á afborgunum þínum á morgun – þangað til einhvern tíma , " segir Þór Saari .
" Víst kemur þetta fólki til góða til skamms tíma , en það þarf að gera eitthvað raunverulegt í þessu máli .
" pebl@mbl.is | 12-13 