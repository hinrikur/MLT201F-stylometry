Össur Skarphéðinsson hefur ekkert gert til að upplýsa landa sína um Icesave-málið .
Ekki lyft litla fingri fyrir hagsmuni þeirra .
Hann hefur pukrast um málið , bæði fyrir og eftir miðnætti .
Það er skiljanlegt .
Bæði vantar hann rök , og svo vill hann ekki spilla fyrir pólitískum sjálfsmorðstilraunum Steingríms J. Sigfússonar .
En nú getur hann ekki lengur orða bundist .
Hann hefur ekki bara loksins fundið rök , hann hefur fundið rökin einu , hin hinstu rök .
Þau svínvirka á mig , hugsaði hann .
Þau hljóta að svínvirka á Hollendinga og Breta .
Loksins hafa fundist málsbætur fyrir illa stadda íslenska þjóð .
Össur bíður ekki boðanna .
Enginn getur sakað hann um heigulshátt eftir þetta .
Hann vindur sér að Hollendingum og Bretum .
Það gneistar af ráðherranum .
Mun hann hrópa svo hátt að heimurinn heyri : " Við mótmælum allir , " það þótti gott einu sinni .
" Hollendingar og Bretar , " segir hetjan , " kröfur ykkar gætu kollvarpað ríkisstjórninni .
Ráðherrastóllinn minn er í hættu .
" Nú eiga Bretar og Hollendingar litlar varnir .
Þeir þurfa að meta : Hvers virði er Össur ? Þyngdar sinnar virði í gulli ? Eða lofti ? Hvað segir helsti samningamaður Breta og Hollendinga ? Nú veltur allt á hverju Indriði svarar sínum mönnum .
