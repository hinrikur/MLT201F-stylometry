6.15 Augun opnast í Skarðshlíðinni á Akureyri og Hrefna Þorbergsdóttir sprettur á fætur .
Hún byrjar daginn yfirleitt á því að fá sér ristað brauð og kaffi , jafnvel ávöxt .
" Svo labba ég hingað oneftir , " segir hún þegar blaðamaður truflar hana við færibandið í vinnslusal Brims , þar sem einu sinni hét Útgerðarfélag Akureyringa .
" Ég er alltaf komin hingað rétt fyrir sjö .
" Vinnudagurinn hefst á slaginu .
Þá byrja þær að snyrta flökin , standa margar við færibandið .
Þorskurinn þokast nær .
Eftir snyrtingu er hann léttsaltaður og sendur til Spánar .
Með roðinu að þessu sinni .
Kreppan , launin , fiskeríið Þetta er svo sem engin truflun .
Hrefna heldur áfram að snyrta fyrir Spánverjana eins og ekkert sé þótt blaðamaður tylli sér á tá við hlið hennar .
Hún kann réttu handtökin .
Hefur verið hérna í röska þrjá áratugi , síðan ' 78 .
Hrefnu finnst gott að ganga í vinnuna .
" Ég er ekki nema rúmar tíu mínútur á leiðinni .
Strákurinn minn er í Menntaskólanum og vill hafa bílinn ; ég lofa honum það , að minnsta kosti á meðan veðrið er svona gott .
" Bjallan hringir í fyrsta skipti þegar klukkuna vantar tuttugu mínútur í níu , eins og alla aðra vinnudaga .
Þá er gert 20 mínútna hlé og þær Hrefna skunda upp í matsal .
" Við fáum okkur kaffi og spjöllum saman .
Ég held að allir séu búnir að fá upp í háls af umræðunni um ástandið , en samt er talað um það .
" Ennþá , bætir hún svo við .
Kannski vegna þess að fólk er ekki sammála .
" Við tölum um allt milli himins og jarðar ; kreppuna , launin okkar , fiskeríið .
" Aftur er hringt klukkan ellefu .
Kaffisopi á efri hæðinni á ný og örstutt spjall .
Þegar klukkan slær tólf er enn hringt .
" Í hádeginu er alltaf eldað hér uppi og hægt að fá ódýran mat , ýmist kjöt eða fisk .
Venjulegan , góðan heimilismat .
" Það er ekki bara snyrt , þær njóta þess að hlusta á útvarpið í heyrnartólunum og spjalla líka saman við vinnuna .
" Já , já , við tölum saman .
Þetta eru ekki þrælabúðir ! Starfið er einhæft en það er gott að hafa vinnu í þessu árferði , " segir hún .
" Mér líkar mjög vel að vinna hér og hefur alltaf gert .
Það var aldrei neitt vesen að fá frí ef krakkarnir voru lasnir ; hér er stór og góður hópur sem hjálpast að .
" Vanagangur Hádegishléið er hálftími .
" Sumar hætta klukkan tólf og aðrar koma hálfeitt og eru til fimm , þegar er aukavinna .
Annars hættum við tíu mínútur yfir þrjú .
" Þá daga sem Hrefna vinnur til rúmlega þrjú reynir hún að brjóta upp hversdaginn að vinnu lokinni .
" Ég fer oft á flakk ; í verslanir , sest á kaffihús eða fer í heimsóknir .
Lífið gengur sinn vanagang ; þetta er ósköp venjulegt .
" Þegar vinnudagurinn er til fimm heldur hún oftast beint heim .
" Þá er ég ekki komin heim fyrr en hálfsex , fer í sturtu og byrja svo að elda .
Við borðuðum að vísu óvenju snemma í dag því strákurinn fór á handboltaleik .
Eftir matinn fór ég aðeins í tölvuna .
Strákurinn stofnaði fyrir mig síðu á Facebook ; mér finnst gott að vera þannig í sambandi við stelpuna mína sem býr fyrir sunnan .
" Eftir þrjú símtöl er hún sest fyrir framan sjónvarpið .
Framundan er umfjöllun um mat .
" Þau eru á sama tíma , Jóhanna Vigdís og Jói Fel .
" Efnið vekur áhuga Hrefnu og hún vill af hvorugu missa .
" Ég horfi á Jóa fyrst á Stöð 2 og svo Jóhönnu á plúsnum .
" Hrefna er aldrei með neitt á prjónunum en les mikið .
Aðallega reyfara .
" Ég kíki í Séð og heyrt þegar ég fer í klippingu en heima les ég reyfara .
" Ljósið er yfirleitt slökkt í Skarðshlíðinni á milli ellefu og tólf .
Reyfarinn er þá lagður á náttborðið og augun aftur .
skapti@mbl.is 