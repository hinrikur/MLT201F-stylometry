Íslendingar töpuðu 1 ½ : 2 ½ fyrir Tékkum á Evrópumóti landsliða sem hófst á fimmtudaginn í Novi Sad í Serbíu .
Íslenska liðið sem er skipað þeim Jóni Viktor Gunnarssyni , Degi Arngrímssyni , Birni Þorfinnssyni og Braga Þorfinnssyni er nr. 32 í styrkleikaröðinni af 38 þátttökuþjóðum .
Það bar helst til tíðinda að Dagur Arngrímsson vann stórmeistarann Viktor Laznicka , og Bragi Þorfinnsson gerði jafntefli við Robert Cvek .
Jón Viktor tapaði hinsvegar fyrir David Navara og Björn fyrir Vlastimil Babula .
Tékkneska liðið er þrettánda í styrkleikaröðinni .
Margir af sterkustu skákmönnum heims taka þátt í Evrópumótinu t.a.m. Venselin Topalov sem er stigahæsti skákmaður heims .
Á dögunum var gengið frá því að einvígi hans við Wisvanathan Anand um heimsmeistaratitilinn fari fram í Sofía í Búlgaríu í apríl nk. Nýr forsætisráðherra Búlgaríu , Boyko Borisov , hefur persónulega ábyrgst verðlaunafé sem nemur 2 milljónum evra .
Íslenska liðið er ágætlega frambærilegt og fylgja því góðar óskir .
Það vekur þó athygli að sigurvegararnir frá síðasta Reykjavíkurmóti þeir Hannes Hlífar Stefánsson og Héðinn Steingrímsson eru ekki í liðinu að þessu sinni .
Vegna kostnaðar virðist Skáksambandið hafa gefið mótið frá sér en styrkir þó íslensku þátttakendurna að einhverju leyti .
Þessi afstaða vekur ýmsar spurningar .
Fyrir liggur að mótið er ein öflugasta flokkakeppni sem um getur og ætti að vera á verkefnaskrá SÍ .
Önnur " ekki-þátttaka " vekur mikla athygli .
Magnús Carlsen , nýkominn frá miklum sigri í Kína , hætti við að tefla með Norðmönnum en hann mun taka þátt í minningarmóti um Mikhail Tal sem hefst í Moskvu í byrjun nóvember .
Almennt er álitið að nýr þjálfari Magnúsar sjálfur Garrí Kasparov hafi ráðlagt Magnúsi að hvíla sig fyrir þátttöku í Moskvu .
Sigur Dags fylgir hér á eftir .
Í flókinni og skemmtilegri baráttuskák missir hvítur tök á stöðunni og Degi tekst með nokkrum hnitmiðuðum leikjum að knýja fram sigur .
Þegar hvítur féll á tíma eftir 38 leiki var staða hans sennilega töpuð .
EM - Novi Sad 2009 ; 1. umferð : Viktor Laznicka – Dagur Arngrímsson Slavnesk vörn 1. d4 d5 2. c4 c6 3 .
Rf3 Rf6 4. e3 Bf5 5 .
Rc3e6 6 .
Rh4 Be4 7. f3 Bg6 8 .
Db3 Db6 9 .
Rxg6 hxg6 10 .
Bd2 Rbd7 11 .
Bd3 Be7 12 .
O-O g5 13. g3 Hd8 14 .
Hf2 Dxb3 15. axb3 a6 16. g4 O-O 17 .
Bf1 e5 18. h3 exd4 19. exd4 c5 20 .
He2 Bd6 21 .
Rxd5 Rxd5 22. cxd5 cxd4 23 .
Bxg5 f6 24 .
Bd2 Rc5 25 .
Ha3 Rd3 26 .
Ha2 Be5 27. b4 Bd6 28. b5 axb5 29 .
He4 Re5 30 .
Kg2 Hc8 31. b3 Ha8 32 .
Hxa8 Hxa8 33 .
Bxb5 Ha2 34 .
He2 d3 35 .
Hf2 Bc5 36 .
Be3 Ha5 37 .
Bxc5 Hxb5 38. b4 b6 ( Sjá stöðumynd ) - og hvítur féll á tíma .
Hjörvar vann átta skákir í röð Hjörvar Steinn Grétarsson vann glæsilegan sigur í Haustmóti Taflfélags Reykjavíkur sem lauk í síðustu viku .
Hjörvar hlaut 8 vinninga af 9 mögulegum í A-riðli og gerði sér lítið fyrir og vann átta fyrstu skákir sínar en tapaði í lokaumferðinni fyrir Sigurbirni Björnssyni .
Hjörvar hækkar um tæp 40 stig fyrir frammistöðuna sem er reiknuð uppá 2587 elo-stig .
Lenka Ptacnikova varð í 2. sæti með 6 ½ vinning en Ingvar Þ. Jóhannesson þriðji með 6 vinninga .
Sigurður Daði Sigfússon varð efstur TR-inga í 4 .
– 5. sæti með 5 ½ vinning og hlýtur því nafnbótina Skákmeistari TR 2009 .
Í B-riðli sigraði Patrekur Maron Magnússon en Helgi Brynjarsson og Frímann Benediktsson komu næstir .
Friðrik Þjálfi Stefánsson vann C-riðilinn og Örn Leó Jóhannesson D-riðilinn .
Helgi Ólafsson helol@simnet.is 