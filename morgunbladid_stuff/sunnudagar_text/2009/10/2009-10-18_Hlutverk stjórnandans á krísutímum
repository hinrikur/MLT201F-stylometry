Eftir Ásgeir Ingvarsson ai@mbl.is " MARGIR stjórnendur standa í dag frammi fyrir því að þurfa að taka erfiðar ákvarðanir .
Víða þarf að segja upp starfsfólki , skera niður í rekstrinum og bregðast við ástandinu eins og það er kallað í daglegu tali , " segir Árelía Eydís Guðmundsdóttir dósent við viðskiptafræðideild HÍ en hún kennir námskeiðið Forysta í krísu hjá Endurmenntun Háskólans .
Námskeiðið er ætlað stjórnendum , millistjórnendum og starfsmannastjórum fyrirtækja og stofnana , og fer yfir þætti sem styrkja eiga stjórnendur í því erfiða umhverfi sem nú er við að etja .
Eins og flugfreyja í ókyrrð Eitt mikilvægasta atriðið á tímum sem þessum segir Árelía að stjórnendur haldi haus : " Einn nemandi minn kom með nokkuð góða samlíkingu ; að hlutverk stjórnandans í dag sé svolítið eins og hlutverk flugfreyjunnar í ókyrrð , " útskýrir Árelía .
" Viðbrögð flugfreyjunnar hafa mikið að segja um líðan fólksins um borð og mikilvægt að hún haldi ró sinni , því annars getur óttinn allur magnast upp hjá farþegunum .
" Til að sinna hlutverki sínu sem best þurfa stjórnendur því , að sögn Árelíu , að þekkja sjálfa sig vel , þekkja sín eigin streituviðbrögð og skilja eigin þankagang , og þannig ná betri tökum á aðstæðum .
" Mikilvægt er að stjórnendur geri sér m.a. grein fyrir hvernig þessi viðbrögð geta í raun yfirtekið okkur og hvort að ákveðin hegðun hafi stuðlað að , og auki nú á , þann vanda sem reksturinn tekst nú á við .
" Má gera mistök ? Árelía nefnir fjögur dæmi um hegðun og hugsun sem getur staðið fyrir þrifum : " Fyrst má nefna þegar einstaklingurinn getur ekki tekið gagnrýni öðruvísi en að fara í vörn , og þessu tengt getur myndast andrúmsloft á vinnustað þar sem engin þolinmæði er fyrir mistökum og allt þarf að vera óaðfinnanlegt , " segir hún .
" Annað dæmi er þegar einstaklingurinn finnur hjá sér stöðuga þörf til að öðlast viðurkenningu .
Skyldur þessu er síðan sá ávani sumra að vilja eigna sér öll verkefni , sem jafnvel gengur svo langt að þeir taka verkefni af öðrum .
Í fjórða lagi má nefna þann sið að vera stöðugt í samkeppni við vinnufélagana , jafnvel á kostnað samstarfsins .
" Ef stjórnendur líta í eigin barm og sjá hegðun af þessu tagi hjá sjálfum sér eða á sínum vinnustað segir Árelía það geta verið vísbendingu um vandamál sem taka þarf á .
" Þetta getur verið til marks um að við erum t.d. ekki að leyfa okkur sjálfum eða öðrum að vera auðmjúk , forvitin , og segja hlutina eins og þeir eru – sem er einmitt það sem þarf á að halda á tímum sem þessum .
" Breyttar aðferðir Árelía segir þessa sjálfsskoðun geta orðið fyrsta skrefið í þeim breyttum stjórnunaraðferðum sem aðstæður nú kalla á : " Í mörgum fyrirtækjum var ríkjandi ungæðislegur , testósterónhlaðinn og að kalla má graður kúltúr , og sem fékk að ganga of langt og of lengi og átti sinn þátt í hvar við erum stödd í dag .
" Um leið bendir hún á mikilvægi þess að stjórnendur reyni að öðlast traust starfsmanna : " Á krísutímum er mikilvægara en nokkru sinni að sá sem fer með forystuhlutverkið njóti trausts undirmanna sinna .
Þeir sem hafa á undanförnum árum náð að byggja upp kúltúr á vinnustað þar sem gott traust ríkir standa í raun með pálmann í höndunum , " segir hún .
" Ef traustið er ekki til til staðar eru engar töfralausnir sem breytt geta ástandinu til hins betra .
En stjórnandi sem sýnir auðmýkt , sýnir starfsmönnum að komið er fram við þá á manneskjulegan hátt , og er forvitinn um nýjar hugmyndir , hvað aðrir hafa fram að færa og þorir að prófa sig áfram – hann öðlast traust fyrr en ella .
" Námskeiðið Forysta í krísu hefst 5. nóvember og er kennt þrjá morgna .
Nánari upplýsingar á www.endurmenntun.is 