" Í MIÐBORGINNI eru mörg brýn viðfangsefni sem nú verður gerlegt að sinna á sameiginlegum vettvangi kaupmanna , rekstraraðila , yfirvalda og annarra sem láta sig þetta svæði varða , " segir Jakob Frímann Magnússon framkvæmdastjóri Miðborgarinnar okkar .
Á dögunum var haldinn stofnfundar nýs félags kaupmanna og rekstraraðila í miðborginni í samráði og samstarfi við Reykjavíkurborg .
Borgarráð hefur gert samþykkt um samstarf og stuðning við félagið sem heitir Miðborgin okkar .
Magnús Gunnlaugur Friðgeirsson var kjörinn fyrsti formaður félagsins , sem hefur það yfirlýsta markmið að stuðla að uppbyggingu , eflingu og markaðssetningu miðborgarinnar sem öflugs verslunar- og þjónustukjarna .
Hrein borg og hagstæð króna Á þriðja hundrað aðila koma að félaginu og fer fjölgandi .
" Miðborgin hefur að sumu leyti átt undir högg að sækja en allt er þar að færast til betri vegar að mínu mati , " segir Jakob Frímann .
" Eindrægni ríkir meðal þeirra sem aðild eiga að þessum vettvangi og menn ætla sér að snúa vörn í sókn .
Raunar er staðan í miðborginni í dag ekki verri en svo að litlu færri verslunarrými eru þar í dag sem standa auð en þegar góðærið stóð sem hæst .
Það má að hluta þakka dugnaði þeirra sem þarna starfa en einnig hefur gengi krónunnar átt sinn þátt í að erlendum ferðamönnum og viðskiptavinum hefur fjölgað til muna á milli ára .
Þá hafa borgaryfirvöld kappkostað að halda verslunarkjarna miðborgarinnar hreinum og aðlaðandi .
Senn líður að frágangi svæðisins á horni Austurstrætis og Lækjargötu , að ekki sé talað um þann gimstein sem Tónlistarhúsið verður .
" 