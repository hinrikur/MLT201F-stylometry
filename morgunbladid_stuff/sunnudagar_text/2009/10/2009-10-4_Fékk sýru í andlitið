FORSTJÓRI Alcan á Íslandi , Rannveig Rist , fékk sýru í andlitið morguninn eftir að skemmdarverk voru unnin á heimili hennar í byrjun ágúst .
Hlaut hún sár í andliti sem mun skilja eftir sig ör , segir í Fréttablaðinu í gær .
Atvikið hafi átt sér stað 5. ágúst sl. en um nóttina var málningu skvett á hús Rannveigar .
Þegar hún opnaði framdyr fjölskyldubílsins um morguninn skvettist sýra úr hurðarfalsinu í andlit hennar við hægra augað .
Rannveig vildi ekki tjá sig um málið í samtali við Morgunblaðið , aðeins að það væri í rannsókn , og sömu viðbrögð fengust hjá Stefáni Eiríkssyni , lögreglustjóra á höfuðborgarsvæðinu .
