Íslensk umræða hefur verið veik fyrir því að fagfólk taki sem flestar ákvarðanir því fagfólk sé svo faglegt og óspillt og láti ekki glepjast af annarlegum sjónarmiðum svo sem eins og hinum pólitísku .
Hjá fagmönnum sé veröldin önnur , tær og heiðarleg .
Í þeirra höndum verði einnig allur klíkuskapur á bak og burt eins og menn sjá svo vel í háskólasamfélaginu .
Ótrúlegustu menn eru sjálfskipaðir siðvæðingarmenn fagiðnaðarins .
Jafnvel menn sem voru aldir upp í aftursætinu á ráðherrabílum og nutu síðar óverðskuldaðra launalegra fríðinda af þeim sökum og fella síðar meir dóma á báðar hendur undir þeim formerkjum .
Nú sitja ráðherrar í ríkisstjórn , sem enginn hefur nokkru sinni kosið , og eru í ójöfnum leik við ráðherra , sem hafa bakstuðning í flokksbræðrum og systrum , en hafa á hinn bóginn þau forréttindi að bera enga ábyrgð , ekki einu sinni pólitíska .
Sú ábyrgð felst í því að viðkomandi og flokkur hans sæta refsingu kjósandans í næstu kosningum .
Og nú eru sagðar fréttir af því að peninganefnd Seðlabankans hafi klofnað við ákvörðunartöku um vexti og bankastjórinn orðið undir en hann hafi viljað lækka vexti " í ljósi umræðunnar í þjóðfélaginu " .
Einhvern tíma hefðu þessi rök þótt eiga lítið skylt við faglega og vísindalega nálgun en þau þurfa ekki að vera verri fyrir það , eða hvað ? 