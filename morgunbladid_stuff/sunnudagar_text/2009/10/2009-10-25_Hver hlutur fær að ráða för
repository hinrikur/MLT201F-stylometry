Uppvinnsla hefur verið stunduð hér á landi , sérstaklega í fata- og skartgripahönnun .
Ein þeirra sem hefur nýtt sér gamalt dót til sinnar hönnunar er Sigríður Ásta Árnadóttir , sem hannar undir merkinu Kitschfríður .
Pils og veski sem hún hefur útbúið úr gömlum Álafossteppum hafa notið vinsælda , raunar svo mikilla að nú er Sigríður orðin uppiskroppa með hráefni í þá hönnun , þrátt fyrir að hafa ítrekað auglýst eftir teppum .
" Ég held að kreppan sé að setja svolítið strik í hráefnisöflunina hjá mér , " segir hún hlæjandi .
" Ég fann það um leið og kreppan skall á í fyrra – fólk heldur meira í það sem það hefur .
" Þetta merkir hún einnig á því að hún fær ekki jafn mikið af garnafgöngum og áður " enda allir farnir að prjóna .
" Hún segist þó ekki í miklum hráefnisvandræðum , enn sem komið er .
" Ég hef mest verið að endurvinna gömul ullarföt og það er svolítið misjafnt hvað ég breyti efninu mikið .
Ef það er gott eins og það er breyti ég áferðinni ekki , en yfirleitt lita ég flíkurnar og sauma svo eitthvað utan á þær .
Undanfarið hef ég gert mikið af því að taka gamla handavinnu ; útsaum , puntudúka og annað slíkt og skreytt peysurnar með því en ég hef gaman af því að setja ólíka hluti saman .
" Hún segir eftirspurnina hafa hægt og sígandi verið að aukast í versluninni Kirsuberjatrénu þar sem hún selur vörur sínar , en það háir framleiðslunni einna helst hversu misjafnt hráefnið er .
" Framleiðslan er því voðalega lítið stöðluð en ég er oft spurð hvenær ég ætli að koma með meira úrval af peysum í ákveðinni stærð eða lit .
Ég á hins vegar ósköp erfitt með að anna sérstakri eftirspurn því ég læt hvern hlut svolítið segja mér hvað hægt er að gera við hann .
" 