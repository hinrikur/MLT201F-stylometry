NÚ styttist óðum í að íslenska hrollvekjan Reykjavík Whale Watching Massacre verði frumsýnd , en það gerist á föstudaginn kemur , 4. september .
Kynningarherferð fyrir myndina er komin á fullt , og hafa framleiðendur hennar gripið til ýmissa ráða til þess að vekja athygli á henni .
Eitt þeirra ráða var að koma hvalavélmenni fyrir í Kringlunni , en vélmennið var einmitt notað við gerð myndarinnar .
Einn af aðalleikurum myndarinnar , Helgi Björnsson , brá á leik fyrir ljósmyndara Morgunblaðsins í Kringlunni á föstudaginn , eins og sjá má á meðfylgjandi mynd .
