Björgvin Steinþórsson fæddist á Þverá í Blönduhlíð í Skagafirði 16. ágúst 1939 .
Hann lést á Heilbrigðisstofnun Sauðárkróks 12. júlí 2008 .
Foreldrar hans voru Steinþór Stefánsson bóndi , f. 8.4. 1908 , d. 4.11 .
1977 , og Margrét Jóhannesdóttir húsmóðir , f. 17.5. 1916 , d. 13.10 .
1995 .
Systkini Björgvins eru Stefán , f. 8.1. 1935 , Jóhannes , f. 27.3. 1938 , látinn , Hjörtína Ingibjörg , f. 1.10 .
1940 , d. 23.5. 2001 , Gunnar , f. 29.12 .
1941 , Magnús , f. 11.7. 1944 , Steinþór , f. 13.5. 1949 , og Guðrún , f. 7.6. 1957 .
Björgvin kvæntist 22. október 1966 í Hafnarfjarðarkirkju Soffíu Magnúsdóttur , f. á Akureyri 5. júní 1937 , d. 31.7.2004 .
Börn þeirra eru : a ) Margrét , f. 13. febrúar 1965 , gift Stefáni Hjaltalín Jóhannessyni vélvirkja , f. 21. júlí 1959 , börn þeirra eru Björk , f. 31. janúar 1983 , Björgvin Sveinn , f. 19. maí 1986 , og Guðmundur , f. 23. desember 1987 , b ) Þórdís , f. 6. janúar 1971 , gift Stefáni Ingvari Guðmundssyni vélstjóra , f. 2. júlí 1968 , börn þeirra eru Soffía Rós , f. 28. maí 1993 , Kristfríður Rós , f. 24. janúar 1995 , og Steinþór , f. 1. nóvember 1996 .
Björgvin ólst upp á Þverá í Skagafirði og flutti suður í Hafnarfjörð ásamt Soffíu árið 1964 til þess að mennta sig en hann gekk í Iðnskólann í Hafnarfirði þar sem hann útskrifaðist 11. júlí 1969 sem skipasmíðameistari .
Hann vann í Skipasmíðastöðinni Dröfn í mörg ár og gegndi ýmsum trúnaðarstörfum .
Björgvin var eftirsóttur smiður og tók að sér hin ýmsu verk enda með eindæmum handlaginn og vandvirkur .
Árið 1986 fór hann að vinna sem vaktmaður í Arnarhvoli og vann þar til ársins 2004 .
Þegar Soffía konan hans lést 31. júlí 2004 , ákvað hann að flytja frá Hafnarfirði og fara til baka í Skagafjörðinn sem var honum svo hjartkær .
Hann ákvað að byggja sér hús í Varmahlíð með útsýni yfir fallega fjörðinn sinn , fjöllin og vötnin .
Þrátt fyrir erfið veikindi og heilsubrest var hann kominn áleiðis í þeirri byggingu með góðri hjálp og sinni þrautseigju .
Útför Björgvins fór fram í kyrrþey .
mbl.is / minningar 