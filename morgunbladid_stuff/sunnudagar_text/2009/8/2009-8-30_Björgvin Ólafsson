Björgvin Ólafsson fæddist á Efri-Steinsmýri í Meðallandi 3. júní 1922 .
Hann lést á heimili sínu á Kleppsvegi 62 í Reykjavík 16. ágúst síðastliðinn .
Foreldrar hans voru : Anna Bjarnadóttir , f. á Geirlandi á Síðu 14. maí 1898 , d. 14. ágúst 1935 , og Ólafur Ólafsson , bóndi á Efri-Steinsmýri , f. í Fagurhlíð í Landbroti 31. okt. 1880 , d. 24. okt. 1923 .
Systkini hans voru Steinunn tvíburasystir , d. 29. okt. 1992 , og hálfbróðir , sammæðra , Sigurður Sveinsson , f. 15. apríl 1931 , d. 13. feb. 2006 .
Björgvin kvæntist hinn 30. apríl 1947 Guðfinnu Guðlaugsdóttur , f. í Vík í Mýrdal 22. ágúst 1923 , d. 30. mars 1998 .
Foreldrar hennar voru Guðlaug Matthildur Jakobsdóttir , f. í Suðurvík í Mýrdal 24. ágúst 1892 , d. 6. feb. 1938 , og Guðlaugur Gunnar Jónsson , f. á Suður-Fossi í Mýrdal 8. feb. 1894 , d. 24. apríl 1984 .
Börn Guðfinnu og Björgvins eru : 1 ) Guðlaugur , f. 18. okt. 1944 , d. 29. sept. 1958 .
2 ) Anna Ólöf hjúkrunarfræðingur , f. 18. ágúst 1946 , sambýlismaður Jón R. Eyjólfsson .
Anna á tvö börn og tvö barnabörn .
3 ) Oddný Hrönn bókasafnsfræðingur , f. 28. janúar 1949 , gift Gunnari Magnúsi Gröndal , þau eiga þrjú börn og tvö barnabörn .
4 ) Bryndís Dagný þroskaþjálfi , f. 4. okt. 1950 , gift Guðbrandi Þorvaldssyni , þau eiga þrjú börn og fjögur barnabörn .
5 ) Guðmundur Már forstöðumaður , f. 22. janúar 1955 , kvæntur Júlíönu Þorvaldsdóttur , þau eiga þrjú börn og tvö barnabörn .
6 ) Davíð Þór lögfræðingur , f. 9. apríl 1956 , kvæntur Svölu Ólafsdóttur , þau eiga fjögur börn .
7 ) Guðlaug þroskaþjálfi , f. 4. júní 1958 , gift Halldóri Halldórssyni , þau eiga þrjú börn .
Áður hafði Björgvin eignast soninn Jón Stefán húsasmið , f. 30. maí 1943 , kvæntur Ingibjörgu H. Kristjánsdóttur , þau eiga þrjú börn og sjö barnabörn .
Systursonur Björgvins er Ólafur Arnars , f. 21. sept. 1946 , d. 27. júní 1998 , ólst að nokkru leyti upp hjá Björgvini og Guðfinnu .
Ekkja Ólafs er Elín Stella Gunnarsdóttir hjúkrunarfræðingur .
Börn þeirra eru fjögur og barnabörn sjö .
Við lát Björgvins eru barnabörn hans 21 að tölu og langafabörnin 17 .
Eftir tveggja ára farskólanám naut Björgvin tilsagnar Eyjólfs Eyjólfssonar á Hnausum í Meðallandi .
Eftir það sótti hann skóla á Laugarvatni um tveggja vetra skeið og lauk þar gagnfræðaprófi með glæsilegum vitnisburði árið 1940 .
Björgvin hélt síðan til Reykjavíkur og átti heima þar alla tíð síðan .
Hann starfaði m.a. fyrir breska herinn á stríðsárunum og vann almenna verkamannavinnu til ársins 1948 .
Þá réðst hann sem vagnstjóri til Strætisvagna Reykjavíkur .
Hann gerði hlé á því starfi 1960 til 1974 og vann þá fyrst hjá Ölgerð Egils Skallagrímssonar og síðar hjá Landssímanum .
1974 hóf hann akstur strætisvagna á ný og starfaði síðan óslitið hjá SVR uns hann lét af störfum vegna aldurs 1992 .
Síðustu árin meðan heilsan leyfði tók Björgvin virkan þátt í sjálfboðastarfi á sviði kærleiksþjónustu í Áskirkjusöfnuði í Reykjavík .
Útför Ólafs fór fram í kyrrþey 22. ágúst og var hann lagður til hinstu hvílu við hlið konu sinnar , Guðfinnu , og sonars síns Guðlaugs í Víkurkirkjugarði í Mýrdal .
mbl.is / minningar 