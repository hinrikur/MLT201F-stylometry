Jóel Ólafur Þórðarson kaupmaður , fæddist á Ísafirði 5. júní 1924 .
Hann lést á Landspítalanum 16. ágúst 2009 .
Foreldrar hans voru Magnea Á. Þorláksdóttir , f. 10 .
9 .
1888 , d. 20.8. 1974 og Þórður Guðmundsson , f. 17.3. 1884 , d. 18.7. 1972 .
Alsystkini Jóels voru Þóra , f. 1923 , d. 2000 og Rögnvaldur , f. 1927 , d. 2008 .
Samfeðra , Jón R. , f. 1919 , d. 1985 .
Uppeldissystkini voru Anna Sigmundsdóttir , f. 1913 , d. 1999 og Guðmundur Skúlason , f. 1921 , d. 2005 .
Jóel gekk 4.12 .
1943 að eiga Kristínu Bryndísi Björnsdóttur , f. 10.3. 1924 .
Börn þeirra eru : 1 ) Margrét Þórhildur , f. 10.2. 1944 , maki Stephen A. Fairbairn , f. 2.12 .
1947 .
Börn þeirra : a ) Hilda Fairbairn , f. 29.3. 1973 , maki Ólafur Arason .
Börn þeirra Marinó , f. 12.6. 2003 og Máney , f. 22.7. 2009. b ) Sandra Fairbairn , f. 9.6. 1979 , maki Magnús G. Jónsson .
Börn þeirra Flóki Kristmar , f. 6.4. 2006 og Bjarki Hrafn , f. 11.12 .
2008 .
2 ) Lúðvík Páll , f. 1.4. 1945 , maki Kolbrún Sveinbjörnsdóttir , f. 11.3. 1947 .
Börn þeirra : a ) Sveinbjörg Valdís , f. 21.4. 1967 , maki Davíð Jónsson .
Börn þeirra Saga Brá , f. 17.1. 1989 og Snorri , f. 7.3. 1994. b ) Jóel Brynjar , f. 19.2. 1972. c ) Guðrún Tinna , f. 7.6. 1973 , maki Reinert Mitthassel .
Sonur þeirra Benedikt Andreas , f. 21.7. 1999. d ) Lúðvík Páll , f. 4 8 .
1983. e ) Erla Kolbrún , f. 4.8. 1983 , sambýlism .
Hafþór Reynisson .
3 ) Baldur Jóhann , f. 27.3. 1949 .
4 ) Sigrún Magnea , f. 18.12 .
1951 , maki Erling Bjarnason , f. 4.12 .
1947 .
Börn þeirra : a ) Svava Kristín E. Eliassen , f. 26.2. 1976 , sambýlism .
Tom Stern .
Börn Svövu , Lukas Engilbjartur , f. 27.9. 2001 og Oskar Aðalsteinn , f. 27.9. 2001. b ) Katrín Sif , f. 6.10 .
1980 , sambýlism .
Martin C. Nielsen .
5 ) Þórður , f. 29.9. 1955 , maki Birgitta Jóelsson , f. 7.5. 1950 .
Börn Þórðar : a ) Sigurður , f. 11.1. 1974 .
Börn hans , Alvin , f. 10.9. 2004 og Blædís Birta , f. 6.4. 2006. b ) Jóel Briem , f. 18.7. 1979 .
Sonur hans , Ágúst Máni , f. 13.4. 2003 .
6 ) Ásdís Ósk , f. 24.6. 1960 , maki Adolf Petersen , f. 23.3. 1955 .
Börn þeirra : a ) Hörður Kristinsson , f. 15.2. 1977 , sambýlisk .
Ludwika Wojtania .
b ) Emil Hjörvar Petersen , f. 7.5. 1984 , sambýlisk .
Kristín Ó. Ingvarsdóttir .
c ) Víðir Smári Petersen , f. 3.11 .
1988 , kærasta Ragnhildur Pétursdóttir .
d ) Bryndís Freyja Petersen , f. 25.7. 1990 .
Jóel ólst upp á Ísafirði og vann við verslunarstörf frá unga aldri í Verzlun Páls Jónssonar og síðar hjá Kaupfélagi Ísafirðinga , einnig rak hann veitingastofuna Sólborg .
Árið 1968 fluttist hann til Reykjavíkur og starfaði sem kaupmaður , m.a. rak hann verslanirnar Laufás og Jóelsbúð .
Hann söng í Karlakór Ísafjarðar , Sunnukórnum og kirkjukórnum .
Hann var virkur í Sjálfstæðisflokknum og félagi í frímúrarastúkunni Eddu .
Hann lærði útskurð og varð mjög fær á því sviði .
Útför Jóels fór fram í kyrrþey .
Ástkær faðir okkar , Jóel Ó. Þórðarson kaupmaður , lést 16. ágúst á Landspítalanum eftir erfið veikindi .
Faðir okkar ólst upp á Ísafirði .
Þar kynntist hann móður okkar Bryndísi og giftu þau sig 4. des. 1943 .
Börn þeirra eru sex , barnabörnin fimmtán og barnabarnabörn tólf .
Hann vann við verslunarstörf frá unga aldri í Verzlun Páls Jónssonar og síðar hjá Kaupfélagi Ísafirðinga , einnig rak hann veitingastofuna Sólborg .
Á Ísafirði var hann virkur í menningarlífnu , til margra ára í þremur kórum ; Karlakór Ísafjarðar , Sunnukórnum á Ísafirði og kirkjukórnum .
Hann fylgdist vel með þjóðmálum og pólitískri umræðu og var virkur í Sjálfstæðisflokknum .
Kosningadagar voru miklir hátíðardagar í hans augum , enda mætti hann ætíð uppáklæddur til að kjósa .
Margs er að minnast frá uppvaxtarárum á Ísafirði , m.a. flutninga í sumarbústaðinn í Tungudal .
Sofnað var við lækjarnið og vaknað við fuglasöng og mikið saftað og sultað .
Pabbi sótti vinnu í bænum á mótorhjóli og kom stundum fyrir að maður fengi að tylla sér á tækið og var það ævintýri líkast .
Við vorum mörg systkinin , heimilið stórt og mikið lagt á sig til að eignast eigið húsnæði og aðstöðu fyrir verslun .
Svolítið bóhemyfirbragð var á heimilinu , þar sem móðir okkar mótaði og málaði á vinnustofu sinni , enda var Norska bakaríið , sem við bjuggum í , heilt völundarhús .
Mikið var um gestagang og fjöldi frændfólks kom í heimsókn .
Eftir að þau fluttu til Reykjavíkur 1968 starfaði faðir okkar sem verslunarmaður , einnig rak hann matvöruverslunina Laufás og síðar Jóelsbúð við Leifsgötu .
Móðir okkar var menntuð sjúkraliði og starfaði á Borgarspítalanum til margra ára .
Þau ferðuðust víða og áttu margar sameiginlegar minningar , sérstaklega frá Kanadaferðum sínum .
Faðir okkar hafði gaman af tónlist , söngelskur mjög , auk þess lék hann á heimilisorgelið eftir eyranu og til eru margar góðar minningar um spil og söng á jólum .
Ekki má heldur gleyma skötunni góðu á Þorláksmessu .
Hann var gamansamur , mikill grínisti og góð eftirherma .
Hann var einnig félagi í frímúrarastúkunni Eddu til margra ára .
Foreldrar okkar keyptu land og sumarbústað í Miðdal í Mosfellssveit og veitti það þeim mikla ánægju og margar góðar stundir með börnum og barnabörnum .
Faðir okkar nýtti hæfileika sína til að innrétta bústaðinn og móðir okkar með sínum listrænu hæfileikum bjó til fallegar gólfmottur og hekluð veggteppi .
Bæði höfðu þau ánægju af að gróðursetja landið .
Á efri árum lærði faðir okkar útskurð og móðir okkar stundaði myndlistarnám .
Heimili foreldra okkar var því hlýlegt og listrænt .
Elsku faðir , við kveðjum þig og munum ætíð minnast ánægjulegra stunda .
Blessuð sé minning þín .
Í faðmi fjalla blárra , þar freyðir aldan köld , í sölum hamra hárra á huldan góða völd , sem lætur blysin blika um bládimm kletta-skörð , er kvöldsins geislar kvika og kyssa Ísafjörð .
( Guðmundur Guðmundsson .
) Þínar dætur , Margrét , Sigrún og Ásdís .
Jóel tengdafaðir minn kom fyrst mér fyrir sjónir sem lífsreyndur verslunarmaður sem þekkti alla í bænum , enda höfðu flestir , jafnt háir sem lágir verslað hjá honum í gegnum tíðina .
Fljótlega eftir að ég kom fyrst inn á heimili þeirra Jóels og Bryndísar varð ég var við mikinn húmorista sem gat oft hermt eftir fólki þegar hann var að segja frá .
Þannig að hann hefði getað orðið afbragðsgóður leikari .
Hann gat þannig nýtt sér þá hæfileika í tengslum við áhuga sinn á þjóðmálum og spruttu oft upp skemmtilegar umræður um þau .
Kunni hann mjög góð skil á helstu ráðamönnum þjóðarinnar í gegnum tíðina og gat óspart hermt eftir þeim ef því var að skipta .
Hann átti það líka til að gagnrýna nútímatækni og hæfileika nútímafólks , en gerði það yfirleitt á gamansaman hátt .
Þannig að maður tók það oft sem skemmtun frekar en djúp rök .
Get ég nefnt tvö atriði þar sem hann sýndi fram á að heimurinn hefði verið mun betri í gamla daga .
Hann taldi til að mynda að knattspyrnustjörnur nútímans kynnu ekki að spila , spörkuðu boltanum bara eitthvað upp í loftið .
Eitt sinn tók hann sig til þegar hann var að horfa á leik í sjónvarpinu , stóð á miðju stofugólfinu og sýndi , svo ekki varð um villst , hvernig menn kunnu að senda boltann á Ísafirði þegar hann var unglingur .
Innlifunin var slík að ég held ég hafi farið að trúa honum að menn hafi verið betri í knattspyrnu á Ísafirði 1940 en atvinnumenn í Englandi 50 árum síðar .
Hitt atriðið er ekkert síðra og það er synd að ekki voru fleiri en þrír áhorfendur að því sjónarspili .
Hann var mikill söngmaður , enda félagi í mörgum kórum á sínum yngri árum .
En eitt sinn sat hann og kvaldist yfir Joe Cocker í sjónvarpinu .
Skipti engum togum , minn maður stóð upp , sneri handleggjunum með tilheyrandi tilþrifum og tók eina flottustu öskuraríu sem ég hef heyrt .
Með þessu var hann að fullvissa aðra um lélega eiginleika poppsins .
Önnur eins Joe Cocker eftirherma er vandfundin .
En svona var Jóel ; uppátækjasamur , léttur og gat hlegið að nánast öllu .
Þegar eldri synir okkar voru litlir fyrir rúmum 20 árum var ætíð tilhlökkun hjá þeim að fara út í " afabúð " , enda spennandi að eiga afa sem var í hvítum slopp að þjóna viðskiptavinunum .
En synirnir uxu úr grasi , börnin urðu fleiri og afabúð ekki til lengur .
Þá var það sumarbústaðurinn sem varð aðalstaðurinn , enda auðvelt að skreppa þangað , en hann stóð rétt utan við borgarmörkin .
Þar gátu krakkarnir leikið sér ; smíðað , verið í boltaleikjum , elt fugla , tínt ber og margt fleira .
En paradís á jörðu var að fara inn og fá sér kókómjólk og kex og ræða lífsins gagn og nauðsynjar .
Jóel var mjög handlaginn , vel vinnufær í sumarbústaðnum og öruggur bílstjóri þar til hann fékk heilablóðfall fyrir nokkrum árum .
Það var því mikið áfall fyrir hann að geta ekki nýtt þessa krafta sína .
Síðustu árin voru því erfið , hann sem hefði viljað halda áfram að skera út og dytta að ýmsu öðru .
Ég þakka Jóel fyrir allt sem hann hefur veitt okkur hjónunum og börnunum okkar .
Adolf Petersen .
Elsku afi minn , nú er komið að kveðjustund .
Minningarnar skjóta upp kollinum hver á fætur annarri , ekki síst minningar frá bernskuárunum .
Ég man eftir mörgum fjörugum heimsóknum til ykkar ömmu og hvað þú hafðir gaman af því að gantast við okkur barnabörnin .
Við lékum okkur mikið í hægindastólnum þínum sem snérist hring eftir hring og nammiskálin var aldrei langt undan .
Þú sást samviskusamlega til þess að hún væri aldrei tóm .
Sérstaklega minnisstæð eru mér líka jólaboðin ykkar ömmu þar sem þið elduðuð ofan í alla stórfjölskylduna , sem var nú ekkert smáræði , og þú sást um að blanda jólaölið .
Þann allra besta drykk sem ég hafði þá smakkað .
Á síðustu árum hefurðu notið þess að gantast við barnabarnabörnin eins og þú hefur haft kraft og heilsu til .
Sumarbústaðurinn ykkar ömmu var sannkallaður sælureitur þar sem þið eydduð flestum helgum og ég man hvað mér þótti notalegt að heimsækja ykkur þangað .
Þar lékstu gjarnan krikket við okkur krakkana og ég man líka hvað mér þótti spennandi að fara með þér að gefa hröfnunum , en þú hélst mikið upp á þá og skildir oft eftir æti handa þeim .
Að sumarbústaðnum undanskildum var útskurðurinn þitt aðaláhugamál og mörg meistaraverk sem þú skilur eftir þig á því sviði .
Elsku afi minn , ég kveð þig í bili og geymi minningarnar í hjarta mínu .
Saknaðarkveðja , Sandra .
Það er komið að kveðjustund .
Afi hefur kvatt þetta jarðlíf .
Síðustu dagarnir voru honum erfiðir og raunar síðustu árin líka .
Það reyndist honum þungbært að vera ekki sjálfbjarga þó svo hann hafi ekki haft hátt um það .
Ég trúi því að nú sé hann á stað þar sem hann er laus við þjáningar og ekkert haldi aftur af honum .
Það eru margar minningar sem koma upp í hugann um afa .
Einna fyrstu minningarnar sem ég á um afa eru úr búðinni hans við Leifsgötu .
Þangað skrapp ég stundum með mömmu og pabba þegar ég var mjög lítil .
Þar átti afi sinn fasta kúnnahóp og naut þess að spjalla við þá og veita þeim persónulega þjónustu .
En svo kom að því að tími smákaupmanna leið undir lok , stórmarkaðirnir tóku við og afi þurfi að hætta með búðina .
Það held ég að hafi verið honum sárt enda hafði hann rekið verslun í fjöldamörg ár , bæði í Reykjavík og á Ísafirði .
Sumarbústaðurinn í Miðdal var sá staður þar sem ég held að afa hafið liðið best .
Hann og amma nutu þess að komast út fyrir borgina og eyða tíma í sveitasælunni þar sem þau unnu saman við að gróðursetja tré og rækta landið sitt .
Við barnabörnin komum ósjaldan í heimsókn , nutum góðra veitinga og lékum okkur .
Það var gaman að fara í krikket á flötinni fyrir utan bústaðinn eða bara leika sér í móanum og ekki vantaði plássið .
Það var hefð fyrir því að fara um jólin til afa og ömmu .
Þangað komu öll börnin og barnabörnin og því var alltaf mikið líf og fjör .
Þar var boðið upp á hangikjöt ásamt tilheyrandi meðlæti og malt og appelsín blandað eftir kúnstarinnar reglum .
Eftir að afi og amma fluttu í Bláhamrana urðu jólaboðin svolítið minni í sniðum enda gömlu hjónin farin að eldast .
Þau vildu hins vegar alls ekki sleppa alveg takinu á hefðinni og buðu því upp á skötuveislu á Þorláksmessu .
Skatan rann reyndar misvel ofan í unga veislugesti en það var nú ekki það sem máli skipti .
Aðalatriðið var að koma í notalega heimsókn til afa og ömmu .
Afi hafði gaman af börnum og naut þess að gantast svolítið við okkur .
Þegar við stelpurnar vorum með tíkarspena kallaði hann þá rottuskott .
Svolítið undarlegt orð en við vissum hvernig hann meinti þetta og fannst það bara sniðugt .
Það átti hins vegar ekki endilega við þá sem ekki þekktu til .
Ég man eftir að eitt sinn bankaði lítil stelpa upp á í hjá afa og ömmu til sækjast eftir félagsskap okkar krakkanna sem voru í heimsókn .
Afi vildi vera vinalegur við hana og spurði hvort hún væri með rottuskott .
Sú horfði móðguð á afa og sagði ; ég ekkert vera með rottuskott , þetta eru tíkarspenar .
En er rottuskott eitthvað verra orð en tíkarspenar ef maður hugsa út í það ? Elsku afi , takk fyrir allar góðu minningarnar sem þú skilur eftir .
Þín er sárt saknað .
Hilda .
Jóel afi var okkur kær .
Hann var góðhjartaður og elskulegur , tók öllum opnum örmum , mismunaði engum og alltaf stutt í sprellið .
Hann hló mikið , grallaralegum hlátri , sem er jafnvel minnisstæðari en rödd hans .
Og þannig mun hann lifa áfram í minningunni ; lífsglaður karl sem þótti vænt um okkur .
Afi lagði stund á tréskurð og var mikill handverksmaður .
Frá honum og listmálaranum ömmu höfum við öll erft hæfileika á þeim sviðum , nokkuð sem veitir lífsfyllingu og verður frá engum tekið .
Á efri árum skar afi út býsnin öll af fögrum og vönduðum munum , en flottastar voru drekaklukkurnar .
Við dáðumst að þeim .
Að skreppa upp í sumarbústað til afa og ömmu var alltaf gaman .
Þegar við stigum út úr aftursætinu á bíl mömmu og pabba blasti við fúið hlið , byggt úr rekaviði , rauðmálað timburhús og þéttur gróður sem sprottið hafði á nær óræktanlegu svæði , fyrir tilstilli , þolinmæði og elju grænna handa .
Inni á milli trjáa og lúpína glytti í hattinn hans afa og hvítan koll ömmu .
Afi fór þá inn í skúrinn , náði í loftlausa boltatuðru og kastaði að húsgaflinum .
Meira þurftum við ekki til að skemmta okkur á þeim minnisstæða fjölskyldustað .
Tilhlökkun var að fara í fjölskylduboðin , sérstaklega um jólin þegar flestir komu saman , að hitta skemmtilegar fjölskyldur afkomenda ömmu og afa og nánustu .
Amma og afi vissu hvað þurfti til að gleðja ung hjörtu .
Þegar afi keyrði bílinn keyrði hann hægt og vel , og ekki var hægt að biðja hann um að fara fram úr næsta bíl , auðvitað var það öryggisins vegna , fjölskyldan er framtíðin , hann vildi öllum vel .
Auðvitað kom fyrir að Jóel afi vissi hlutina betur en aðrir , enda lífsreyndur maður .
Það var saklaus eiginleiki sem mátti hafa gaman af .
Á þeim tíma sem heyrnin tók að gefa sig var stundum skondið að koma í heimsókn , því það var líkt og að ganga inn í þrumandi ræðuhöld þegar afi hlustaði á fréttirnar , með stillt á hæsta hljóðstyrk og muldrandi : " Hvurn djö ...
er manneskjan að segja ? Talaðu skýrar ! " Ekki var það heyrnin , heldur sjónvarpið .
Það er svo margt sem við gætum rifjað upp í fari og lífi afa , hvernig við upplifðum hann – skatan á Þorláksmessu , orgelið , frímúrarahringurinn , neftóbakið , stóra nefið ( við erum einmitt öll með vegleg nef ) – en eftir þessi stuttu minningarorð langar okkur að kveðja hann .
Vertu sæll Jóel afi .
Við fjögur systkinin , barnabörnin , minnumst þín ávallt .
Hörður , Emil , Víðir og Bryndís .
