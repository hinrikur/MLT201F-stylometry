LEIKKONAN góðkunna , Ilmur Kristjánsdóttir , hefur getið sér gott orð á sviði jafnt sem sjónvarpsskjánum .
Það er þó ekki einungis leiklistin sem á hug hennar allan .
Ilmur leggur einnig stund á guðfræði í Háskóla Íslands en hún segist alltaf hafa haft mikinn áhuga á trúmálum .
" Mig langaði að gera eitthvað annað en að leika , ég var orðin dálítið þyrst í eitthvað annað – grúska , " segir hún og bætir við að guðfræðin sé besta grúskfagið .
Ilmur leikur titilpersónuna í þáttunum Ástríði sem hefja göngu sína á Stöð 2 19. ágúst .
Þættirnir fjalla um unga konu sem hefur störf í banka og segir Ilmur að þættirnir sýni spaugilegar hliðar á fjármálaheiminum sem í raun var okkar trúarbrögð fyrir hrunið .
Starfsmenn bankanna gegndu hlutverki eins konar guða .
| 13 