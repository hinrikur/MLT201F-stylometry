MICHAEL Moore hyggst afhjúpa kapítalisma í sinni næstu heimildarmynd sem ber nafnið Capitalism : A Love Story Búið er að sýna úr myndinni í kvikmyndahúsum í Bandaríkjunum en hún verður frumsýnd á alþjóðlegu kvikmyndahátíðinni í Toronto í Kanada 2. október næstkomandi .
Tekur kreppuna fyrir Í myndinni útskýrir Moore sitt sjónarhorn á fjármagnskreppuna sem nú ríður yfir heiminn og rannsakar hann rót vandans sem hann telur vera græðgi stórfyrirtækja .
Samkvæmt Reuters-fréttastofunni rannsakar Moore í nýju myndinni sinni tengsl stórfyrirtækja við bandarísk yfirvöld , þar á meðal björgunaraðgerðir ríkisstjórnarinnar sem hljóðuðu upp á 700 milljarða Bandaríkjadala .
Moore er þekktur fyrir að taka harða afstöðu til félagslegra vandamála í Bandaríkjunum og draga vandræðalega hluti fram í dagsljósið í myndum sínum .
