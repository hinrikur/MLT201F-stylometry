ÁTAKI um nágrannavörslu hefur verið hrundið af stað á Akureyri í samvinnu bæjaryfirvalda og Sjóvár .
Íbúar Beykilundar riðu á vaðið undir forystu Sævars Helgasonar , íbúa í götunni .
Verkefnið var kynnt fyrir helgi og fyrsta skiltið sett upp í Beykilundi , en það sýnir að virk nágrannavarsla er í götunni .
Sjóvá gefur út leiðbeiningar fyrir þá sem vilja skipuleggja nágrannavörslu og býður einnig upp á námskeið þar sem kenndar eru aðferðir við nágrannavörslu , sem þykja hafa heppnast best , samkvæmt upplýsingum frá félaginu .
Í leiðbeiningum má m.a. sjá hvernig lágmarka má hættu á innbrotum og skemmdarverkum .
Þátttakendur í nágrannavörslu fá gátlista sem auðveldar þeim að fara yfir heimili sín og þá fylgja leiðbeiningar um öryggi bílsins , ferðavagna , reiðhjóla , mótorhjóla og sumarhúsa .
Nálgast má upplýsingar um nágrannavörsluna á www.sjova.is .
