Kvikmyndahús víða um heim hafa boðið upp á ókeypis sýningar á fimmtán mínútna bút úr nýju kvikmyndinni hans James Cameron sem nefnist Avatar .
Avatar er þrívíddarmynd sem blandar saman tölvutækni og hefðbundnum leik .
Síðasta mynd Camerons Titanic kom út fyrir tólf árum og því er þessarar geim-óperu hans beðið með óþreyju .
Frumsýnd í desember Myndin verður frumsýnd í desember en þeir sem sjá bútinn segja að hann lofi góðu þó að suma sundli örlítið við vegna áhrifa þrívíddar og rykkjóttrar kvikmyndatöku .
Þeir sérfræðingar sem BBC ræddi við segja myndina líta mjög vel út og telja jafnvel að þetta sé framtíð kvikmyndagerðar .
Myndin mun minna um margt á rússíbanareið í tívolígarði og aðrir líkja henni við tölvuleik .
Áhorfandanum er þeytt upp í loft og niður fossa en tölvuleikur mun vera væntanlegur .
