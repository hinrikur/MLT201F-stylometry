Eftir Hannes Hólmstein Gissurarson Svartbók kommúnismans , Le livre noir du communisme , kom fyrst út í Frakklandi haustið 1997 , mikill doðrantur , röskar 800 blaðsíður .
Höfundar voru nokkrir franskir fræðimenn , sem notuðu tækifærið , eftir að skjalasöfn opnuðust við fall kommúnismans í Mið- og Austur-Evrópu , til að rannsaka rækilegar en áður hafði verið unnt , hvernig kommúnistastjórnir um allan heim á tuttugustu öld kúguðu þegna sína , tóku stjórnmálaandstæðinga af lífi eða hröktu úr landi , múlbundu fjölmiðla , virtu einskis sjálfstæði dómstóla og annarra stofnana og samtaka , skeyttu engu um hungursneyðir , sem stefna þeirra leiddi yfir þegnana , fluttu heila þjóðflokka nauðuga burt úr heimkynnum sínum og drógu eigin flokksmenn fyrir rétt eða skutu þá formálalaust í hnakkann niðri í kjöllurum leynilögreglunnar .
Gerðist hið sama alls staðar , þar sem kommúnistar náðu völdum , hvort sem landið var Rússland , Kína , Víetnam eða Kúba .
Hinir gætnari í hópi höfunda Svartbókarinnar ( sem flestir eða allir eru fyrrverandi eða núverandi vinstrimenn ) komust að þeirri niðurstöðu , að líklega hefðu um 85 milljónir manna týnt lífi beint og óbeint af völdum kommúnismans .
Ritstjóri bókarinnar , Stéphane Courtois , telur , að fórnarlömbin séu mun fleiri , hátt í eitt hundrað milljónir .
Courtois spyr í formála Svartbókarinnar , hvers vegna kommúnisminn sé ekki fordæmdur í einu hljóði eins og nasisminn .
Eftir fall nasismans voru leiðtogar hans leiddir fyrir rétt í Nürnberg og illvirki þeirra vandlega skilgreind .
Sum ríki gengu svo langt að setja afturvirk lög um , að það teldist afbrot að hafa verið skráður í nasistaflokk , og víða er nú beinlínis bannað með lögum að efast um helför gyðinga .
Til þess eru aðallega tvær ástæður .
Menn vilja sýna fórnarlömbum nasismans virðingu og koma í veg fyrir , að helförin endurtaki sig .
Því má spyrja , hvort ekki sé kominn tími til að sýna fórnarlömbum kommúnismans sömu virðingu og fræða fólk jafnframt á mörgu því hræðilega , sem gerðist í ríkjum undir stjórn kommúnista , ekki síst Ráðstjórnarríkjunum og Kína .
Var einhver munur á því að svelta kúlakkabarn í hel í Úkraínu og gyðingabarn í gettóinu í Varsjá ? Ef við megum aldrei gleyma ódæðum nasista , þá skulum við líka muna voðaverk kommúnista .
Um þetta er einmitt ályktun Evrópuráðsins frá janúar 2006 , sem sænski þingmaðurinn Göran Lindblad bar fram , þar sem mannréttindabrot kommúnistastjórna á tuttugustu öld eru fordæmd og hvatt til þess , að mannkyn geymi þau í minni sínu .
Vissulega kemur margt í Svartbók kommúnismans á óvart , til dæmis hversu snemma ógnarstjórnin hófst í Rússlandi og hversu grimmur Lenín var , eins og sést vel af bréfum og skeytum , sem hann lét rigna yfir aðstoðarmenn sína , þar sem hann hvatti til aukinna drápa og meira miskunnarleysis .
En sumt í þessari fróðlegu bók ætti ekki að koma lesendum Morgunblaðsins á óvart , því að það blað hélt fram að hruni Berlínarmúrsins og lokum kalda stríðsins uppi ágætri fræðslu um heimskommúnismann .
Allir þrír aðalritstjórar blaðsins á tímabilinu 1924-1989 , þeir Valtýr Stefánsson , Bjarni Benediktsson og Matthías Johannessen , voru eindregnir andstæðingar kommúnisma , fylgdust vel með því , sem um hann var upplýst , komu því til skila í blaðinu og fengu fyrir svæsnar árásir í málgögnum íslenskra kommúnista og sósíalista .
Af skrifum Morgunblaðsins þessi árin má glögglega sjá , að sú afsökun dugir lítt íslenskum ráðstjórnarvinum , að fátt eða ekkert hafi verið vitað um ógnarstjórnina þar eystra .
Hungursneyðirnar 1921-1922 og 1932-1933 Eitt fyrsta dæmið um það , hversu vel Morgunblaðið fylgdist með heimskommúnismanum , var hungursneyðin í Rússlandi 1921-1922 .
Samkvæmt Svartbók kommúnismans féllu þá um fimm milljónir manna .
Valtýr Stefánsson ritstjóri endurprentaði haustið 1924 úr danska blaðinu Politiken greinaflokk eftir sænska málfræðinginn Anton Karlgren , sem var prófessor í slavneskum fræðum í Kaupmannahafnarháskóla og hafði ferðast um öll Ráðstjórnarríkin .
Þar lýsti Karlgren hinu ömurlega ástandi í landinu og fullkomnu réttleysi allra annarra en kommúnista , sem voru aðeins brot af þjóðinni .
Í Lesbók Morgunblaðsins 1926 var síðan útdráttur úr bók eftir Karlgren , þar sem hungursneyðinni í Rússlandi var nánar lýst .
1 Í nóvember 1927 , þegar tíu ár voru liðin frá valdaráni kommúnista , birti Valtýr hugleiðingu í Lesbók Morgunblaðsins , þar sem hann vitnaði í ádeilur danskra og sænskra jafnaðarmanna á ógnarstjórnina í Rússlandi og lýsingar Karlgrens á eymdinni þar .
2 Annað dæmi er hungursneyðin í Ráðstjórnarríkjunum 1932-1933 , en hún orsakaðist af átökum kommúnista við bændur , sem vildu ekki láta af hendi meginhluta uppskeru sinnar og ganga inn í samyrkjubú .
Höfundar Svartbókarinnar segja , að kastalaherrunum í Kreml hafi tekist ótrúlega vel með aðstoð vestrænna vina að leyna þessari hræðilegu hungursneyð .
Samkvæmt bókinni féllu þá um 6-7 milljónir manna .
En Morgunblaðið birti vorið 1933 greinar um hungursneyðina eftir breska blaðamanninn Malcolm Muggeridge , sem var fréttaritari í Moskvu og hafði kjark til að segja satt og rétt frá : " Annars vegar voru milljónir hungraðra bænda , bólginna af hungurbjúg , hins vegar hermenn , sem framkvæma skipanir " alræðisvaldsins yfir öreigunum .
...
Þeir höfðu skotið eða rekið í útlegð þúsundir bænda og sums staðar alla íbúa í heilum sveitaþorpum .
Þeir höfðu breytt blómlegri byggð og frjósamasta landi í sorglega auðn .
" 3 Íslenskir kommúnistar brugðust ókvæða við .
Verklýðsblaðið talaði um " eina andstyggilegustu saurgreinina um ríki verkalýðsins " .
4 Rússlandsfarar úr röðum kommúnista vitnuðu einnig , þar á meðal hinn frægasti þeirra , Halldór Kiljan Laxness , sem setti þessi eftirminnilegu orð á blað : " Ég ferðaðist um Ukraine þvert og endilangt í " húngursneyðinni " 1932 .
Það var yndisleg húngursneyð .
Hvar sem maður kom , var allt í uppgángi .
" 5 Lýsingar á Ráðstjórnarríkjunum Á fjórða áratug sagði Morgunblaðið lesendum sínum frá ýmsum þeim , sem dvalist höfðu um lengri eða skemmri skeið í Ráðstjórnarríkjunum , en snúið þaðan vonsviknir .
Einn var hinn heimsfrægi franski rithöfundur André Gide .
Birti blaðið í ársbyrjun 1937 útdrátt úr ferðapistlum hans , þar sem sagði frá biðröðum og vöruskorti í rússneskum borgum , flökkubörnum á vegum úti , fáfræði þegnanna um önnur lönd og skilyrðislausri dýrkun Stalíns .
6 Morgunblaðið birti um sama leyti lýsingar dansks búfræðings , sem starfað hafði í Rússlandi , Arne Strøm , á eymdinni , kúguninni og ringulreiðinni þar eystra .
7 Í Gerska æfintýrinu haustið 1938 beindi Halldór Laxness spjótum sínum breiðum að þeim Gide og Strøm .
Raunar kom annað rit út á íslensku í sama mund og ævintýrabók Laxness , Þjónusta , þrælkun , flótti , eftir finnska prestinn Aatami Kuortti , sem þjónað hafði lúterskum , finnskumælandi söfnuði í Karelíu , verið sendur í þrælkunarbúðir og tekist að flýja þaðan til Finnlands .
Um þá bók sagði í ritdómi í Morgunblaðinu : " Þetta er sönn saga , og þess vegna heldur hún lesandanum hugföngnum frá upphafi til enda .
Lífið á þrælastöðinni er svo ógurlegt , að ekkert fær því lýst annað en köld og látlaus frásögn .
" 8 Í Svartbók kommúnismans er vitnað í bókina Úr álögum eftir þýska kommúnistann Jan Valtin , sem hét réttu nafni Richard Krebs , en þar greindi höfundurinn , sem horfinn var frá fyrri skoðun , frá undirróðri og spellvirkjum kommúnista í verkalýðsfélögum Norðurálfunnar .
Upplýsti hann meðal annars , að dyggir íslenskir kommúnistar í þjónustu Eimskipafélagsins notuðu skip þess til að flytja leyniskjöl milli landa .
Morgunblaðið birti sumarið 1941 útdrátt úr bókinni , en fyrri hluti hennar kom út á íslensku haustið 1941 og hinn síðari þremur árum síðar .
9 Réðust Halldór Kiljan Laxness og aðrir íslenskir sósíalistar harkalega á þetta " falsrit " .
1 0 En dr. Þór Whitehead prófessor staðfesti frásögn Krebs eftir öðrum heimildum í bók sinni , Kommúnistahreyfingunni á Íslandi , 1979 og nafngreindi þann Íslending , sem sá aðallega um flutning leyniskjalanna .
1 1 Morgunblaðið hélt ótrautt áfram að fræða lesendur sína á þeim hörmungum , sem ráðstjórnarþegnar byggju við .
Öll Lesbók blaðsins í árslok 1945 var lögð undir kafla úr bók eftir ungverska rithöfundinn Arthur Koestler , Skýjaglópnum og flokksjálkinum ( The Yogi and the Commissar ) , þar sem bágum lífskjörum rússneskrar alþýðu og þrælkunarvinnu í fangabúðum var skilmerkilega lýst .
1 2 Í Þjóðviljanum kvað ungur sósíalisti , Jónas Haralz hagfræðingur , Morgunblaðið hafa sett nýtt met í " siðlausri blaðamennsku " með því að birta þessa kafla úr riti Koestlers .
1 3 Kúgunin í Kína Eftir sigur kommúnista haustið 1949 í borgarastríðinu í Kína tók við sams konar ógnarstjórn og í Ráðstjórnarríkjunum .
Sumar og haust 1952 birti séra Jóhann Hannesson trúboði , sem hafði lengi dvalist í Kína og talaði málið , tvo greinaflokka í Morgunblaðinu um kínverskan kommúnisma .
Kvað hann milljónir manna hafa verið teknar þar af lífi eftir valdatöku kommúnista .
Efnt hefði verið til fjöldafunda , þar sem " stéttaróvinir " hefðu verið pyndaðir og jafnvel drepnir fyrir framan aðra fundarmenn .
Milljónir manna væru vistaðar í þrælkunarbúðum .
Ekkert málfrelsi væri í landinu , en flóttamaður einn hefði sagt sér , að hann sæi ekki eins eftir því og þagnarfrelsinu , sem sér hefði verið enn dýrmætara , því að allir væru neyddir til að gera hróp að fórnarlömbum kommúnista og stunda " sjálfsgagnrýni " .
Sá , sem þegði , væri talinn glæpamaður .
1 4 Samkvæmt Svartbók kommúnismans var ekkert ofsagt í skrifum séra Jóhanns .
Líklega tóku kommúnistar 2-5 milljónir manna af lífi í sveitum landsins 1945-1949 og eina milljón í borgum og bæjum 1950-1957 .
1 5 Vakti Morgunblaðið dyggilega athygli á máli Jóhanns .
1 6 Íslenskir sósíalistar brugðust hins vegar að venju illa við .
Grein í Þjóðviljanum eftir Ísleif Högnason , fyrrverandi alþingismann , sem hafði þá nýlega verið í boðsferð í Kína , bar fyrirsögnina : " Þér skrökvið , séra Jóhann .
" Þar kvað Ísleifur kynni sín af kínverskri alþýðu hafa sannfært sig um , að það hlyti að vera ósatt , sem séra Jóhann hafði fullyrt , að menn hefðu verið grafnir lifandi í Kína og áhorfendur haft skemmtun af .
1 7 ( Í Svartbók kommúnismans segir hins vegar , að nokkur dæmi séu um slíkar aftökuaðferðir í Kína eftir valdatöku kommúnista .
) Magnús Kjartansson ritstjóri hæddist í Þjóðviljanum að " barnaskap hinnar sólbrenndu hetju frá Hong Kong , að þessum vegmóða ferðalang , sem villtist ungur inn í prestshempu og fór um hálfan hnöttinn til að boða heiðingjum kristna trú , fékk spark í rassinn og vaknaði loksins á réttri hillu í lífinu heima á Íslandi : blaðamaður hjá Mogganum " .
1 8 Morgunblaðið lét þetta þó ekki á sig fá , og vorið 1956 lýsti það á þremur heilsíðum ógnarstjórn kommúnista í Kína , kúgun , fjöldaaftökum , þrælkunarbúðum .
" Hvergi á blóðugum ferli kommúnismans hafa hryðjuverk hans komist á svo gífurlegt stig sem í Kína .
" 1 9 Einnig var nokkuð sagt í blaðinu frá hinni miklu hungursneyð í Kína 1958-1961 , eftir að " Stóra stökkið fram á við " hafði mistekist , 2 0 en líklega gerði enginn Vesturlandamaður sér þá í hugarlund , hversu óskapleg hún var : Samkvæmt Svartbók kommúnismans týndu þá um 30 milljónir manna lífi .
Líklega var þetta mannskæðasta hungursneyð veraldarsögunnar .
Kommúnismi í öðrum löndum Í stuttri blaðagrein verður að fara fljótt yfir sögu , og er hér fátt eitt nefnt af mörgu .
En Morgunblaðið gerði rækilega grein fyrir framferði kommúnista í Mið- og Austur-Evrópu eftir seinni heimsstyrjöld .
Til dæmis birti blaðið fróðlegan greinaflokk 1946 eftir íslenskumælandi mann frá Litháen , Teodoras Bieliackinas , um undirokun Eystrasaltsþjóða .
2 1 Blaðið sagði einnig frá hreinsunum og sýndarréttarhöldum í Mið-Evrópu , meðal annars hinum illræmdu Slánský-réttarhöldum í Tékkóslóvakíu haustið 1952 .
Þar var einn sakborninga dr. Rudolf Margolius , sem verið hafði aðstoðarviðskiptaráðherra , og var honum gefið að sök að hafa gert viðskiptasamninga við Ísland og nokkur önnur vestræn ríki .
Í forystugrein daginn eftir aftöku Margoliusar sagði Morgunblaðið : " Mjög fróðlegt verður að sjá skýringar Þjóðviljans á " sök " þessa tékkneska kommúnistaleiðtoga , sem nú hefur látið líf sitt í snörunni fyrir að kaupa íslenskan fisk .
ldquo 2 2 Magnús Kjartansson svaraði í Þjóðviljanum , að " sakamannaást " Morgunblaðsins ætti sér skýringar : " Tilgangurinn er sá að reyna að fá Íslendinga til að hætta að hugsa um kjör sín , en deila í staðinn um ókunna brotamenn í fjarlægu landi .
" 2 3 Eftir leyniræðu Níkíta Khrústsjovs um illvirki Stalíns og innrás Kremlverja í Ungverjaland 1956 sungu íslenskir sósíalistar nokkru lægra en áður um dýrðina eystra , og eftir innrásina í Tékkóslóvakíu 1968 þagnaði lofsöngurinn nánast .
Dró að sama skapi úr kappi Morgunblaðsins við að upplýsa um ógnarstjórnina .
En blaðið gerði þó rússneskum andófsmönnum góð skil , ekki síst Aleksandr Solzhenítsyn , sem kom orðinu " Gúlag " inn í allar tungur heims .
Matthías Johannessen ritstjóri skráði í blaðið merkileg viðtöl við rithöfundana Andrej Sinjavskíj og Valeríj Tarsis .
Fréttagreinar Elínar Pálmadóttur blaðamanns um ódæði rauðu kmeranna í Kambódíu eftir 1975 vöktu einnig mikla athygli .
Margt var birt í Morgunblaðinu á áttunda og níunda áratug um kúgun kommúnista á Kúbu og öðrum kommúnistaríkjum .
Eftir hrun Berlínarmúrsins og fall sósíalistaríkjanna í Mið- og Austur-Evrópu árin 1989-1991 minnkaði á hinn bóginn áhugi Morgunblaðsins á að flytja fréttir af voðaverkum kommúnista .
Voru ritstjórar blaðsins því eflaust fegnir , að kalda stríðinu var lokið , og vildu ekki efna til frekari illdeilna .
En Stéphane Courtois , ritstjóri Svartbókar kommúnismans , og fleiri benda á , að eftir seinni heimsstyrjöld var talið nauðsynlegt að gera upp við nasismann í stað þess að leiða hann hjá sér .
Hvort tveggja var , að fórnarlömb nasismans áttu það skilið og mannkyn verður að læra að þekkja og forðast svipuð fyrirbæri .
Gildir ekki hið sama um kommúnismann ? Hvað sem því líður , gátu Morgunblaðsmenn við fall kommúnismans tekið sér með góðri samvisku í munn orð úr hinni helgu bók : " Ég hef barist góðu baráttunni , hef fullnað skeiðið , hef varðveitt trúna .
" 1 .
" Frá Rússlandi " , Mbl .
7. , 11. , 13. og 14. nóvember 1924 og 3. og 9. janúar 1925 ; " Bændur og bolsivikkar í Rússlandi , " Lesbók Morgunblaðsins 10. og 17. október 1926 .
2 .
V [ altýr ] St [ efánsson ] : " Ráðstjórnarafmælið " , Lesbók Morgunblaðsins 20. nóvember 1927 .
3 .
" Frá Rússlandi " , Mbl .
19. júlí 1933 .
Sbr. einnig " Hungursneyð og drepsóttir í Rússlandi " , Mbl .
6. ágúst 1933 ; " Hungursneyðin í Rússlandi " , Mbl .
23. ágúst 1933 .
4 .
" Hungurlygarnar um Sovét-Rússland " , Vbl .
22. ágúst 1933 5 .
Halldór Kiljan Laxness : " Rússland úr lofti " , Sovétvinurinn , 2. árg. 5. tbl. ( september 1934 ) , 4.-5. bls. 6 .
" Heim frá Sowjet " , Lesbók Morgunblaðsins 10. janúar 1937 .
7 .
" Þriggja daga greinaflokkur .
Bækur um Rússland " , Mbl .
1. , 2. og 3. júlí 1937 .
8 .
M [ agnús ] J [ ónsson ] : " Þjónusta , þrælkun , flótti " , Mbl .
9. desember 1938 .
9 .
" Richard Jensen og kommúnistaflokkur Danmerkur " , Mbl .
22. júlí 1941 ; " Kommúnistaflokkarnir í Moskvasambandinu [ Komintern ] máttu ekki vera fjárhagslega sjálfstæðir ! " Mbl .
23. júlí 1941 ; " Svipmyndir af norska kommúnistaflokknum " , Mbl .
24. júlí 1941 ; " Óbreytti liðsmaðurinn og " öreiginn " í loðkápunni " , Mbl .
25. júlí 1945 .
10 .
Halldór K. Laxness : " Vondur félagsskapur " , Nýtt dagblað 1. september 1941 .
11 .
Þór Whitehead : Kommúnistahreyfingin á Íslandi ( Reykjavík 1979 ) , 52. bls. 12 .
Arthur Koestler : " Trúin á Sovét " , Lesbók Morgunblaðsins 29. desember 1945 .
13 .
Jónas Haralz : " Hið nýja met Morgunblaðsins í siðlausri blaðamennsku .
Falsspámaðurinn Koestler afhjúpaður " , Þjv .
6. janúar 1946 .
14 .
Jóhann Hannesson : " Trúfrelsi á pappírnum en í heimi raunveruleikans kúgun og ófrelsi " , Mbl .
13. mars 1952 ; sami : " Um Asíumál " , Mbl .
10. , 13. , 14. , 15. , 16. , 27. , og 28. ágúst 1952 ; " Hvert stefnir kommúnisminn í Kína ? " Mbl .
19. , 21. , 23. og 28. október og 4. nóvember 1952 .
Séra Jóhann birti einnig greinaflokk vorið 1953 í Mbl .
, " Friðarstefnur og friðarhugsjónir " , Mbl .
6. , 7. og 8. mars 1953 .
15 .
Svartbók kommúnismans , grein um Kína eftir Jean-Louis Margolin .
16 .
" Lýðræðis-einræði alþýðunnar " , Mbl .
16. ágúst 1952 ( forystugrein ) ; " Voru þurrkaðir út " , Mbl .
4. október 1952 ( forystugrein ) ; " Reykjavíkurbréf " , Mbl .
19. október 1952 ; " Leiðinlegur andlegur lasleiki " , Mbl .
9. nóvember 1952 .
17 .
Ísleifur Högnason : " Þér skrökvið , séra Jóhann " , Þjv .
11. mars 1953 .
18 .
Lupus [ Magnús Kjartansson ] : " Trúboði Morgunblaðsins " , Þjv .
18. mars 1953 .
19 .
" Hryðjuverk kommúnista í Kína eru svo gífurleg að nær ofvaxið er mannlegum skilningi að trúa þeim " , Mbl .
12. apríl 1956 .
Beindist frásögnin aðallega að lögreglumálaráðherranum , Luo Ruiqing , sem þar var nefndur að fyrri tíðar rithætti Lo Jui-ching .
20 .
" Hungursneyðin í Kína " , Mbl .
17. febrúar 1961 ( forystugrein ) .
21 .
Teodoras Bieliackinas : " Flóttamennirnir frá Eystrasaltslöndunum " , Mbl .
18. desember 1945 ; " Athugasemd " , Mbl .
4. janúar 1946 ; " Níu spurningar til Hendriks Ottóssonar " , Mbl .
27. janúar 1946 ; " Bak við " járntjaldið " " , Mbl .
2. og 3. ágúst 1946 ; " Undirokun smáþjóðar , Byron og Þórbergur Þórðarson " , Mbl .
8. ágúst 1946 ; " Reiður Rússavinur með rangan málstað " , Mbl .
17. ágúst 1946 ; " Sannleikurinn um Eystrasaltslöndin " , Mbl .
27. og 28. ágúst 1946 .
Kveikjan að fyrstu skrifum Bieliackinasar var , þegar Jónas Haralz birti greinina " Baltnesku flóttamennirnir í Svíþjóð " í Þjv .
29. nóvember 1945 .
22 .
" Líflátinn fyrir að gera fiskkaupasamning við Ísland ! " Mbl .
5. desember 1952 ; " Galt líf sitt fyrir íslenskan fisk " , Mbl .
6. desember 1952 ( forystugrein ) .
23 .
" Hugleiðingar Örvarodds " , Þjv .
11. desember 1952 .
