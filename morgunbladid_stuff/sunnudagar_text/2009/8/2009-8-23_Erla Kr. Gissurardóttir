Erla Kr. Gissurardóttir fæddist í Reykjavík 7. maí 1927 .
Hún andaðist í Danmörk 9. ágúst 2009 .
Foreldrar hennar voru Gissur Baldursson vélstjóri , f. í Reykjavík 14. maí 1901 , d. 1. september 1965 og Ísfold Véfreyja Jóhannesdóttir , húsmóðir , f. í Vík í Staðarhr .
í Skagafirði 18. febrúar 1900 , d. 9. ágúst 1962 .
Systkini Erlu voru Baldur , f. 3. desember 1925 , d. 2. maí 2003 , Gissur Jóel , f. 7. júní 1931 , d. 23. apríl 2008 , og uppeldissystir Svanlaug Þórsteinsdóttir , f. 17. janúar 1919 , d. 29. júní 2007 .
Börn Erlu eru 1 ) Þór Karlsson Wilcox , f. 10. maí 1947 .
Börn hans eru Elísabet Erla , f. 4. ágúst 1964 , b ) Svanur , f. 12. nóvember 1969 , Andres Þór , f. 18. apríl 1969 , Íris Petra , f. 18. apríl 1970 , Unnur Ruth , f. 20. mars 1973 , og Valur , f. 3. júlí 1981 .
2 ) Viðar Marel Jóhannsson , f. 7. júlí 1951 .
Börn hans eru María Björk , f. 11. nóvember 1971 , Kristrún Auður , f. 18. september 1974 , Erla Huld , f. 11. mars 1978 , Jóhann Marel , f. 7. október 1979 , og uppeldisdóttir Ágústa Hugrún , f. 18. júní 1967 .
3 ) Birgir Marel , f. 20. júlí 1953 .
Börn hans eru Jónas Þór , f. 24. mars 1972 , Pálmi Marel , f. 25. mars 1974 , Nanna Elísabet , f. 17. mars 1976 , og Jarþrúður , f. 4. júní 1986 .
4 ) Björk Jóhannsdóttir , f. 7. janúar 1958 .
Börn hennar eru Bára , f. 1. mars 1980 , Halldór , f. 15. febrúar 1982 , og Jóhann , f. 4. desember 1991 .
5 ) Manuel Gissur Carrico , f. 17. júní 1966 , maki J. Hafdís Guðmundsdóttir , f. 14. september 1967 .
Börn þeirra eru Guðni Fannar , f. 23. febrúar 1993 , og Rakel Sara , f. 6. mars 1996 .
Útför Erlu fór fram frá Bústaðakirkju 21. ágúst , í kyrrþey .
Erla amma mín féll frá þann 9. ágúst síðastliðinn .
Minningar og söknuður hlaðast upp ásamt ákveðnum létti því hún var orðin ansi veik undir það síðasta , svo að hún varð hvíldinni fegin .
Amma var búinn að koma 5 glæsilegum börnum á legg og svo heilum her af barnabörnum og barnabarnabörnum .
Amma trúði mér eitt sinn fyrir því að hún óttaðist afskaplega fátt og allra síst dauðann en það væri það eina sem væri öruggt væri í lífinu , sagði hún .
En það er bara eitt , sagði hún , sem ég óska mér stundum og það er að ég vil alls ekki lifa börnin mín og henni varð svo sannarlega að ósk sinni .
Amma var með alveg ákaflega stórt hjarta og var mikill sáttasemjari í eðli sínu og enginn fór ósáttur frá henni að mér vitandi og ávallt minnti amma okkur á að kurteisi kostar ekkert og þakklæti væri vanmetið .
Amma var ákaflega sátt með lífið , hún átti nóg fyrir sig og sína og var alltaf boðin og búin að hjálpa til eða að ráðleggja ef maður þurfti á að halda .
Einu sinni datt ég illa fyrir utan hjá henni á Hjallabrautinni og kom inn hálfsnöktandi og amma tók mig í fangið , þerraði tárin , kyssti á bágtið , gaf mér bingókúlu og sagði að það læknaði öll mein , sem var alveg rétt .
Elsku amma , ég kveð þig hér í dag með söknuð í hjarta og tár í augum og takk fyrir að vera alltaf til staðar þegar ég þurfti .
Elsku amma mín , takk fyrir allt og allt .
Þinn Jóhann Marel .
