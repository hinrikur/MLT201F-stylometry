AÐ UNDANFÖRNU hafa mál verið að skýrast hvernig Icesave-málið er vaxið og að við Íslendingar höfum í raun enga möguleika á því að bakka út úr þeim samningi sem búið er að gera , þó með þeirri veiku von að takast muni að koma inn einhverjum vörnum í formi fyrirvara .
Margir hafa lagt orð í belg um hvaða áhrif samningurinn hefur á líf okkar til ársins 2024 , en þá lýkur fyrsta áfanga Icesave-málsins , en hvað tekur þá við ? Ég ætla að leggja eftirfarandi til málanna , og vona að mér fyrirgefist framhleypnin .
Exel-töflureiknir settur upp með ríkissjóð sem geranda og hvernig fjárstreymi ( cash flow ) liti út tímabilið 2009-2024 .
( Hér eru settar fram þær forsendur sem ég gef mér , en töflureikni sleppt til að spara pláss ) .
Sjá töflu Reiknað er með að ríkissjóður verði í jafnvægi til 2012 en síðan verði afgangur 5 milljarðar á ári út tímabilið til 2024 .
Með þessum forsendum munu umsamin lán tryggja ríkissjóði hallalausan rekstur til 2020 og þar með greiðslugetu á vöxtum og afborgunum Icesave-lánsins til 2020 .
Síðan hallar undan fæti og árið 2024 verður uppsafnaður halli á ríkissjóði 288 milljarðar .
Árið 2020 þarf ríkissjóður nýja ( r ) lántökur upp á 288 milljarða , eða auknar tekjur frá 2015 til að brúa bilið , eða í nauð að skera niður útgjöld ríkisins umfram það sem fyrir liggur á næstu misserum .
Nema málið leysist af sjálfu sér , sem virðist sú lausn sem ráðamenn treysta helst á um þessar mundir .
Sama hvað gert verður , munu landsmenn lifa við allt önnur og erfiðari lífskjör fram á miðja þessa öld , en við höfum lifað við síðustu áratugina .
Að lokum get ég ekki stillt mig um að benda á tillögu mína um að lífeyrissjóðir landsmanna komi að lausn Icesave ( með góðu eða illu ) og greiði Icesave-skuldina , yfirtaki eignir LÍ í London og á móti gefi ríkissjóður út gengistryggt skuldabréf með sömu vöxtum og seðlabankar Hollands og Bretlands bjóða , með einum gjalddaga 2015 .
Þá verður skuldin gerð upp og samið um nýtt lán sem miðast við greiðslugetu ríkissjóðs , enda sé tryggt að lífeyrissjóðirnir komi hallalausir frá þessum viðskiptum .
Er ekki betra að 329 milljarða vextir af Icesave -láninu renni til sjóða Íslendinga sjálfra , en í hirslur Breta og Hollendinga ? Gefnar forsendur : Ríkissjóður A-hluti ( Allar upphæðir í milljörðum ) Rekstrarár 2008 2009 Skatttekjur 430 364 Aðrar tekjur 36 30 Annað 7 9 Tekjur alls 473 403 Gjöld alls 434 555 Tekjujöfnuður 39 -153 Nýjar lántökur : Frá vinaþjóðum 324 12 ára afborgunarlaust í 5 ár vextir 6,6% 176 Frá ASG 111 7 ára afborgunarlaust í 3 ár vextir 6,6% 40 Isesave 640 15 ára afborgunarlaust í 7 ár vextir 5,6% 329 Samtals lán 1075 Samtals vextir 545 Til frádráttar : Eignasafn LÍ 600 Ráðstöfun lána 2009 : 1075 Jöfnun halla ríkissjóðs 153 Framlag til bankanna 270 Eftirstöðvar lána 2010 653 Ríkissjóður verði í jafnvægi til 2012 Afgangur af ríkissjóði 2013-2024 verði árlega 5 milljarðar Höfundur er tæknifræðingur .
