Það verður ekki mikið tilstand hjá Hallveigu Thorlacius brúðuleikara sem í dag fagnar 70 ára afmæli .
Hún sagðist hreinlega ekki hafa tíma til að halda upp á afmælið þegar Morgunblaðið talaði við hana í gær .
Hún var þá á námskeiði sem hún kallar leikmyndaverkstæði .
Hallveig og Helga Arnalds , dóttir hennar , eru þessa dagana að undirbúa uppsetningu á nýju verki , Laxdælu .
Hallveig sagði það mikla áskorun að takast á við þessa stóru sögu .
Hallveig hefur fengist við leikbrúður nánast allan sinn starfsaldur .
Í vetur sýnir hún í grunnskólum og leikskólum .
Hún sýnir Egissögu og einnig er hún að sýna í leikskólum sýningu sem hugsuð er sem fræðsla fyrir ung börn um hvernig eigi að bregðast við ofbeldi .
Sýningin er í samvinnu við Blátt áfram .
Það eru engar ýkjur að segja að mikið sé að gera hjá Hallveigu .
Í sumar vann hún sem leiðsögumaður fyrir rússneska ferðamenn .
Hún er nýbúin að afla sér réttinda sem jógakennari og ætlar í vetur að kenna jóga .
" Ég má eiginlega ekki vera að því að eldast , " sagði Hallveig .
egol@mbl.is 