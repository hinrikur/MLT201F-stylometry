BRESKI leikstjórinn Ridley Scott vinnur nú að því að kvikmynda klassískt dystópískt bókmenntaverk Aldous Huxley , Brave New World .
Sagan gerist í afar vonlausri framtíð og er Scott nú enginn viðvaningur þegar kemur að vísindaskáldsögum en Blade Runner og Alien eru á meðal þekktustu mynda hans .
Leikarinn Leonardo DiCaprio mun framleiða myndina og er víst áhugasamur um að leika aðalhlutverkið .
Ferlið er þó ekki komið langt í pípunum því ekki er búið að klára að skrifa handritið .
Sá sem fékk það hlutverk er Farhad Safinia er gerði handrit kvikmyndarinnar Apocalypto sem Mel Gibson leikstýrði .
Stefnt er á að hafa myndina tilbúna fyrir 2012 en Scotts bíða nokkur verkefni áður en tökur á Brave New World geta hafist .
Fyrst þarf hann að klára Robin Hood , spennutryllinn The Kind One með Casey Affleck og svo forsögu Alien-myndanna .
