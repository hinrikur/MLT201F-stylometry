Eftir Ágúst Inga Jónsson aij@mbl.is ALLS eru 500 ankeri notuð til að halda niðri bílakjallarahúsi við hlið Tónlistar- og ráðstefnuhússins á hafnarbakkanum í Reykjavík .
Holur eru boraðar í bergið og ankerin , sem eru ýmist ellefu eða sautján metra há , síðan steypt niður og hert föst .
Að sögn Jóns Arnar Jakobssonar , verkefnisstjóra hjá Íslenskum aðalverktökum , eru þessir bergboltar eða ankeri nauðsynleg til þess að byggingin fljóti ekki upp þar sem undir bílakjallaranum mun gæta sjávarfalla .
Byggingin nái rétt upp á yfirborðið og því sé ekki mikill þungi sem hvíli á grunninum , ólíkt því sem sé í sjálfu Tónlistar- og ráðstefnuhúsinu við hliðina .
Kostnaður við þessi stálankeri er áætlaður yfir 200 milljónir króna ; inni í því eru innkaup frá framleiðanda í Austurríki , flutningskostnaður , borun , steypa og önnur vinna .
Hver ankerisfesta kostar að meðaltali tæplega hálfa milljón króna .
Eftir byrjunarörðugleika hefur verkið gengið vel undanfarið .
