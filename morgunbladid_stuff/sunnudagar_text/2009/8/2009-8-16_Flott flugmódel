LÍTA mátti á þriðja tug glæsilegra flugmódela á samkomu á Tungubökkum í Mosfellsbæ í gær .
Vænghaf stærsta módelsins er vel á fjórða metra , vænghaf minnstu tvíþekjunnar 1,60 m. Þarna gat að líta vélar úr báðum heimsstyrjöldunum , en einnig vélar sem notaðar eru í borgaralegu flugi .
" Vetrarvinnan okkar er að smíða og á sumrin er stórkostlegt að horfa á gripina fljúga , " sagði Einar Páll Einarsson , flugáhugamaður í gærmorgun .
