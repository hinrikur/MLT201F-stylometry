Eftir Ásgeir Ingvarsson asgeiri@mbl.is " VIÐSKIPTASMIÐJAN snýst um að búa til góð fyrirtæki úr góðum hugmyndum .
Við erum búin að setja saman í einn pakka námskeið sem fara í gegnum allt það mikilvægasta sem frumkvöðlar þurfa að kunna skil á og takast á við , " segir Svanlaug Jóhannsdóttir , verkefnisstjóri Viðskiptasmiðjunnar hjá nýsköpunarmiðstöðinni Klaki .
" Þetta er leið sem hentar fólki sem búið er að ala með sér viðskiptahugmynd í lengri eða skemmri tíma , vill fá skýra og hagnýta leiðsögn um þau skref sem taka þarf og um leið tækifæri til gagngerrar naflaskoðunar og skýrrar stefnumótunar .
" Verðmæt verkfæri Viðskiptasmiðjan hefur aðeins verið starfrækt í tæpt ár en nú þegar má nefna mörg dæmi um spennandi og efnileg nýsköpunarverkefni sem orðið hafa til úr þessari nýstárlegu frumkvöðla-námsbraut : " Við skipulag námsins skoðuðum við vandlega hvaða atriðum frumkvöðlar væru helst að klikka á og hvaða þekkingu og aðstoð þá vantaði , " segir Svanlaug .
" Þetta er kallað nám , en er í rauninni best lýst sem samansafni af hagnýtum tækjum fyrir frumkvöðla að nýta sér .
Frumkvöðlar eru á stöðugum hlaupum í þróunarvinnu og þekkingin sem þeir öðlast hér er ekki af þeim toga sem fær að liggja í dvala í nokkur ár áður en hún kemur að notum – þekkingin sem Viðskiptasmiðjan veitir byrjar að nýtast frumkvöðlinum nánast um leið og kennslustund lýkur .
" Í boði eru 25 námskeið á hverri önn , og eru þrjár annir yfir árið .
Námið er kennt í samstarfi við Háskólann í Reykjavík , lánshæft sem diplómanám hjá LÍN ef nægum einingafjölda er skilað og einnig styrkhæft hjá mörgum stéttarfélögum : " Námskeiðin eru á ýmsum sviðum og á meðan á náminu stendur nýtur frumkvöðullinn leiðsagnar og stuðnings sérstakra leiðbeinenda .
" Leiðsögn og innsýn Svanlaug segir meðal annars þennan persónulega stuðning auðvelda frumkvöðlunum starf sitt : " Eitt það erfiðasta sem margir frumkvöðlar standa frammi fyrir er að þeir þurfa að standa einir í allri vinnunni og hafa fáa til að ráðfæra sig við eða sem hafa á því áhuga eða ávinning að greiða götu viðskiptahugmyndarinnar .
" Námið sjálft snýst einkum um viðskiptafræðigreinar : " Frumkvöðlarnir læra um fjármál , viðskiptamódel , markaðsmál , stjórnun og stefnumótun , " segir Svanlaug .
" En til viðbótar við námið njóta þeir góðs af því að vera í þessu frjóa umhverfi sem hér er til staðar : hér verða þeir hluti af stórum hópi hugmyndaríks og ástríðufulls fólks , og er bæði jákvæðið , krafturinn og vinnugleðin smitandi .
" Í hnotskurn » Klak er samheiti yfir fjórþætta starfsemi á þremur efstu hæðum gamla Morgunblaðshússins við Kringlu » Þar er skrifstofu- og vinnuaðstaða fyrir frumkvöðla , skipulagðar málstofur , uppákomur og rannsóknir .
» Klak heldur einnig utan um Viðskiptasmiðjuna og heldur árlega svokallað Seed Forum-þing þar sem fjárfestar og frumkvöðlar eru leiddir saman .
» Viðskiptasmiðjan er hagnýtt nám á diplóma-stigi sem spannar þrjár annir og er ætlað bæði upprennandi og reyndum frumkvöðlum .
» Meðal verkefna sem þróuð hafa verið innan Viðskiptasmiðjunnar má nefna E-Label fatamerkið ( sem nú er fáanlegt í verslunum Top Shop ) , Clara og Hafmynd .
www.klak.is 