23. ágúst 1946 Gunnar Huseby " vann það einstæða afrek að verða Evrópumeistari í kúluvarpi með allmiklum yfirburðum , " eins og Morgunblaðið orðaði það .
Keppt var í Osló og Gunnar kastaði 15,56 metra .
Hann var fyrsti Evrópumeistari Íslendinga .
23. ágúst 1967 Íslendingar töpuðu fyrir Dönum í landsleik í knattspyrnu í Kaupmannahöfn með fjórtán mörkum gegn tveimur .
Mörk Íslendinga gerðu Helgi Númason og Hermann Gunnarsson .
" Ég gerði það sem ég gat , en skot Dananna voru frábær , " sagði markvörðurinn í samtali við Morgunblaðið .
23. ágúst 1995 Vatnslistaverkið Fyssa í Grasagarðinum í Laugardal var afhent , en það var gjöf frá Vatnsveitu Reykjavíkur í tilefni hálfrar aldar afmælis lýðveldisins .
Verkið er eftir listakonuna Rúrí , Þuríði Árnadóttur Fannberg .
Dagar Íslands | Jónas Ragnarsson .
