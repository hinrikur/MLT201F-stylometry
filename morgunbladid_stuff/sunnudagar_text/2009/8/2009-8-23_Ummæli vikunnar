Takmarkanir Íslendinga á endurgreiðslum skulda munu breiðast út .
Fyrirsögn á grein bandaríska hagfræðingsins Michaels Hudsons í Financial Times .
Ég bíð eftir afsökunarbeiðni þeirra sem báru ábyrgð á Landsbankanum síðustu árin .
Steingrímur J. Sigfússon fjármálaráðherra segir ekki verra að þeir kæmu með auð sinn og legðu hann í púkkið til að bæta tjónið .
Þótt einhverjir séu svartsýnir eru fjölmargir bjartsýnir .
Dóra Guðrún Guðmundsdóttir forstjóri Lýðsheilsustöðvar um könnun sem sýnir að Íslendingar eru næstum jafn hamingjusamir og fyrir kreppu .
Það fer ekki á milli mála að við erum í faraldri sem er í uppsiglingu .
Haraldur Briem sóttvarnalæknir um svínaflensuna .
Það er engin spurning að ég mæli með því að trúlofuð pör í giftingarhugleiðingum láti verða af því að ganga til altaris 9. september .
Hermundur Rósinkranz talnaspekingur segir dagsetninguna 9.9. ' 09 góða fyrir kærleikann .
Allar eru ærnar sundurtættar eftir hunda og við finnum ekki lömbin .
Dýrbítar hafa gert usla hjá Hreini Ólafssyni bónda á Helgadal í Mosfellsdal .
Nú tölum við í rauninni ekki um hann , heldur við hann .
Margrét Dagmar Eiríksdóttir um framfarir einhverfs sonar síns , Þorkels Skúla Þorsteinssonar , sólskinsdrengs .
Það stóð í bréfinu að mér væri sagt upp í hagræðingarskyni .
Fríða Regína Höskuldsdóttir , skólastjóri Landakotsskóla .
Það hefur verið alveg brjáluð sala á ull í sumar .
Guðjón Kristinsson , framkvæmdastjóri Ístex , um prjónaáhuga landsmanna .
Miðað við allt tekur hún þessu vel en það reynir meira á núna en í upphafi og hún grætur meira .
Ólafur Páll Birgisson , faðir Alexöndru Lífar , 11 ára , sem hefur greinst með krabbamein öðru sinni .
Tónleikar til styrktar fjölskyldunni verða í Háskólabíói 14. september .
Blaðamenn verða að bregðast við er dómstólar eru farnir að taka á málum af slíkri hörku að það geti hindrað lýðræðislega umræðu .
Þóra Kristín Ásgeirsdóttir , formaður Blaðamannafélags Íslands .
Það var rifist um berjatínurnar á laugardaginn og lá við slagsmálum .
Brynjólfur Björnsson , eigandi Brynju á Laugaveginum , segir berjatínur aldrei hafa selst jafn vel .
Það hefur ekkert verið til sparað að undirbúa liðið sem best .
Geir Þorsteinsson , formaður KSÍ , er bjartsýnn á gengi íslenska kvennalandsliðsins í knattspyrnu á EM í Finnlandi .
Við viljum að leikhúsið sé heitt og kalt , en ekki svæfandi í einhverri hálfvelgju .
Magnús Geir Þórðarson , leikhússtjóri Borgarleikhússins .
Það er upplifun bókaútgefenda að sala á bókum hafi gengið mjög vel í sumar .
Kristján B. Jónasson , formaður félags bókaútgefenda segir bóksölu hins vegar hafa dregist saman í Leifsstöð .
Hann fer með okkur út þegar við viðrum hundinn á kvöldin og gengur á eftir okkur .
Guðlaugur Þorleifsson og fjölskylda tók að sér andarunga .
Þetta er mikil viðurkenning og hvatning og styrkurinn kemur sér vel .
Hulda Jónsdóttir , 17 ára fiðluleikari , fékk styrk úr Styrktarsjóði Halldórs Hansen .
Hún er á leið í hinn virta Juilliard skóla í New York .
Það blasir við að þetta var komið langt út fyrir öll velsæmismörk , svo ekki sé dýpra í árinni tekið .
Gylfi Magnússon viðskiptaráðherra fordæmir lánveitingar til " skúffufyrirtækja " sem skulduðu yfir þúsund milljarða króna í árslok 2007 .
Þetta hefur verið gert milli eftirlitsferða hjá okkur .
Björn Lárus Örvar , forstjóri Orf Líftækni hf. Tilraunareitur með erfðabreyttu byggi var eyðilagður .
Héðan í frá munu erfðabreytingar ekki fara fram á Íslandi án okkar íhlutunar .
Samtökin Illgresi lýstu skemmdunum á bygginu á hendur sér .
Í mínum huga er þetta í sjálfu sér ósköp einfalt .
Það er engin leið til nema áfram fyrir Ísland .
Steingrímur J. Sigfússon fjármálaráðherra .
Við erum nú ekki alveg vissir hver skoraði þetta mark eða hvernig það atvikaðist , en þetta var ekki fallegt .
Gunnleifur Gunnleifsson , markvörður HK , en lið hans náði sigri í slökum leik .
Það er því gaman að íbúarnir komi sjálfir með hugmyndir að verkefnum þar sem íbúar og yngra fólkið er þátttakendur og fólk bíður ekki bara eftir því að Reykjavíkurborg komi og slái grasið .
Vala Ingimarsdóttir , formaður hverfaráðs Vesturbæjar , er ánægð með framtak íbúa sem fegra sjálfir og bæta leikvöll við Grímshaga .
Það sem við Íslendingar höfum fram yfir aðrar þjóðir er að við sjáum Norðurljósin .
Örvar Atli Þorgeirsson áhugaljósmyndari telur myndefnið hafa gefið sér forskot , en hann var tilnefndur ljósmyndari ársins hjá Konunglegu bresku stjörnuskoðunarstöðinni .
Ef veðrið breytist ekki frá því sem verið hefur á Austurlandi og Suðausturlandi í mestallt sumar tel ég ekki miklar líkur á því að kvótinn náist .
Jóhann G. Gunnarsson , starfsmaður veiðistjórnunarsviðs UST á Egilsstöðum segir hreindýr halda sig hátt og týnast í þokunni .
