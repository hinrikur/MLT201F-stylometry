Sigurjón Þ. Árnason , fyrrverandi bankastjóri Landsbankans , sagði í fréttum Stöðvar 2 í fyrrakvöld , að hans skilningur hefði verið sá að ekki hefði verið nein ríkisábyrgð á Icesave-reikningum bankans .
Ef þetta hefur alla tíð verið skilningur Sigurjóns , hlýtur markaðssetning og málflutningur bankans að hafa verið gegn betri vitund bankastjórans .
Bankinn hélt því fram í bréfi , sem viðskiptavinum var sent í febrúar 2008 , að innistæður þeirra væru tryggðar upp að 35.000 pundum , annars vegar af tryggingasjóði á Íslandi , hins vegar af brezka tryggingasjóðnum .
" Ef svo ólíklega færi að gera þyrfti kröfu á bankann er ólíklegt að nokkur seinkun yrði á endurgreiðslu í samanburði við innistæðutryggingakerfi Bretlands , " segir þar .
Á heimasíðu Icesave stóð skýrum stöfum : " Innistæður í Icesave eru tryggðar af Tryggingasjóði innistæðueigenda á Íslandi .
" Og sömuleiðis : " Heildartryggingin sem báðir sjóðir veita þér er engu minni en þú nytir ef innistæðan þín væri eingöngu tryggð af brezka sjóðnum .
" Loks skrifaði Sigurjón Árnason sjálfur undir bréf sem sent var hollenzka seðlabankanum og Fjármálaeftirlitinu 23. september , þar sem fram kom að íslenzk stjórnvöld hefðu ítrekað skuldbindingar sínar samkvæmt tilskipun EES um innistæðutryggingarnar .
Þetta væri " mikið framfaraspor og ætti að fara langleiðina með að létta á áhyggjum varðandi innstæðutryggingakerfið .
" Var Landsbankinn að reyna að gabba fólk ? 