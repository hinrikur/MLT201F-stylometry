UNDIRRITUÐ fór ásamt nokkrum fulltrúum úr borgarráði til Osló á dögunum til að kynna sér sparnaðarleiðir í borgarrekstri .
Eðli málsins samkvæmt var rýnt í þá þjónustu sem borgin veitir , en Oslóborg hefur náð að spara umtalsvert með því að flytja þjónustu borgarinnar út í hverfin .
Það vakti athygli mína og aðdáun að þegar þjónusta við íbúa var kynnt var ekki tíundað neitt um aldur eða aðstæður íbúanna , heldur einungis sagt frá þjónustuþáttum .
Einn úr hópnum spurði : " Heyrir ekki þjónusta við fatlaða undir sveitarfélagið ? " Svarið var einfalt : " Jú , fólk með fötlun á rétt á þjónustu okkar eins og aðrir .
" Samþætt hverfaþjónusta við íbúa skilar hagræðingu Eins og aðrar norrænar borgir hefur Oslóborg mun víðtækari þjónustu á sinni könnu , en norræn sveitarfélög bera ábyrgð á allri almennri félags- og heilbrigðisþjónustu við sína íbúa .
Fjármálastjóri Osló telur að samþætting verkefna sé lykillinn að sparnaði í opinberum rekstri og lagði áherslu á að ábyrgð verkefna sé sem næst notandanum .
Við samþættingu nýtast fjármunir betur í þágu þeirra sem njóta þjónustunnar , en á kostnað stjórnunar og fjölda stofnana .
Hverfavæðing er svo hinn galdurinn þar sem ábyrgð á fjármunum og veittri þjónustu er dreift til 30-45000 íbúa hverfa .
Samkvæmt reynslu Oslóborgar af dreifstýrðri þjónustu hefur gætt meira aðhalds og nærsamfélagið finnur lausnir í nærumhverfinu .
Þær lausnir fást oft ekki þegar þjónustan er miðstýrð og verður oft of stofnanamiðuð .
Þegar bæði ríki og sveitarfélög bera ábyrgð á þjónustu við fólk , fer nær alltaf of mikið fjármagn í kerfið sjálf .
Nú þegar opinbert fé er af mjög svo skornum skammti , getum við ekki leyft okkur slíkt og þurfum að koma nánast hverri krónu í þjónustuna sjálfa .
Því vona ég svo sannarlega að samkomulag núverandi ríkisstjórnarflokka verði að veruleika , en þar segir : " Hlutverk sveitarfélaga í velferðarþjónustu við börn , fatlað fólk , aldraða og fjölskyldur verði aukið með flutningi verkefna frá ríki til sveitarfélaga .
" Ég tel raunar að ekki séu sömu möguleikar hér á sparnaði í velferðargeiranum og náðist t.d. í Osló þar sem sparaðist 20% í rekstrarkostnaði við hverfavæðinguna .
Ástæðan er sú að mun minna fjármagn er veitt til félags- og heilbrigðismála hér og eðli málsins samkvæmt er hægara um vik þar sem smjörið drýpur af hverju strái en þar sem sparnaður og aðhald hefur verið leiðarljós þrátt fyrir góðæristíma .
Möguleikarnir hér eru því í sameiningu stofnana ríkis og sveitarfélaga , sem hvort eð er eru í verkefnum sem skarast verulega , en þannig mætti spara í stjórnun og húsnæði .
Sýn Samfylkingarinnar Á síðasta landsfundi Samfylkingarinnar var samþykkt velferðarstefna undir yfirskriftinni : " Vökum fyrir velferðinni – eitt samfélag fyrir alla .
" Ákveðið var að hafa ekki sérstaka kafla um aldraða og öryrkja eins og tíðkast hefur .
Samfylkingarfólk vildi að hvert orð ætti við um alla , enda stefnan að tryggja jöfn tækifæri og jafnan rétt allra íbúa landsins til að rækta hæfileika sína og nýta í þágu eigin velferðar , samfélags síns og komandi kynslóða .
Að sjálfsögðu snúa síðan einstök verkefni að því að bæta hag þeirra sem fátækir eru og þeir eru vissulega margir úr röðum lífeyrisþega .
Það má því segja að landsfundarfulltrúar Samfylkingarinnar hafi verið á Oslólínunni þar sem fólk er ekki flokkað eftir getu til athafna dagsleg lífs eða aldurs , enda um eitt samfélag fyrir alla að ræða .
Á meðan persónuleg félagsþjónusta við fólk er skipt á milli ríkis og sveitarfélaga á grundvelli aðstæðna og / eða aldurs þjónustuþega munum við hér á landi tala um þjónustu við fatlaða og aldraða .
Það er einlæg von mín að fyrirhugaður flutningur verkefna til sveitarfélaga verði að veruleika þannig að samþætta megi og bæta nærþjónustu við íbúa .
Þegar því er lokið vona ég að við hættum að flokka fólk og veitum þeim sem á þurfa að halda þá þjónustu sem þeir þurfa og eiga rétt á .
Höfundur er félagsráðgjafi og borgarfulltrúi Samfylkingarinnar .
