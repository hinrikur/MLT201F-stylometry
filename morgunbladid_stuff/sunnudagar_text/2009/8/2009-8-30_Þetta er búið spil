Eftir Steinþór Guðbjartsson steinthor@mbl.is PÉTUR Erlingsson , smábátasjómaður á Grundarfirði , missti öll veiðarfæri sín í eldsvoða í gamla fiskmarkaðnum við Sólvelli aðfaranótt laugardags .
" Ég er dauður , " segir hann .
" Ég er á leigumarkaðnum og þetta er búið spil .
" Slökkvistarfi lauk um klukkan fjögur aðfaranótt laugardags .
Slökkviliðum af Snæfellsnesi tókst að koma í veg fyrir að eldur bærist í steinsteypta hlutann og bjarga fellihýsi og bíl , sem voru í geymsluhúsnæðinu , en sambyggð stálgrindarhús hreinlega lögðust niður í eldinum .
Tveir smábátasjómenn misstu öll sín veiðarfæri í brunanum .
Pétur segir að veiðarfæri , eins og hann átti , kosti ný að minnsta kosti 10 milljónir króna , en hann hafi byggt upp lager á nýliðnum fjórum til fimm árum .
Pétur segist ekki vita hvað nú taki við hjá honum .
" Þetta var punkturinn yfir i-ið , " segir hann .
" Ég hef verið að berjast í tvö ár og nú er þetta búið .
Ég held að ég sé ekki einu sinni tryggður fyrir þessu tjóni , en veit það samt ekki fyrir víst .
" 