Anna María fæddist 30. ágúst 1946 og er því 63 ára í dag .
Hún er sex árum yngri en systir hennar , Margrét Danadrottning og yngst dætra Friðriks konungs IX og Ingiríðar drottningar .
Miðsystirin er Benedikta prinsessa , fædd 1944 .
Langalangömmur og afar Í eina tíð ríkti Anna María sem drottning , við hlið Konstantíns Grikkjakonungs .
Honum var hins vegar steypt af stóli árið 1967 , aðeins þremur árum eftir að hann tók við völdum af föður sínum , Páli konungi .
Anna María kynntist Konstantín árið 1959 þegar hún var aðeins þrettán ára , en hann 19 ára og foreldrar hans í opinberri heimsókn í Danmörku .
Þau eru reyndar af sömu forfeðrum , eins og allt kóngafólk í Evrópu .
Kristján IX Danakonungur var langalangafi beggja og Viktoría Englandsdrottning langalangamma beggja .
Næst lágu leiðir þeirra saman þegar Anna María var 15 ára , en þá tilkynnti Konstantín foreldrum sínum að hann ætlaði að kvænast stúlkunni .
Það varð eðlilega að bíða .
Enn hittust þau í Aþenu árið 1962 , þegar Soffía systir Konstantíns giftist Jóhanni Karli Spánarprinsi og síðar konungi .
Stutt valdatíð Það var svo loks í september 1964 sem unga fólkið gekk upp að altarinu , tveimur dögum eftir 18 ára afmæli Önnu Maríu og hann konungur frá því í mars sama ár .
Konungshjónin flúðu land í desember 1967 , eftir að hann hafði reynt að ná aftur völdunum , sem herforingjar höfðu náð .
Aðeins 21 árs var Anna María því fyrrverandi drottning .
Fjölskyldan bjó í Ítalíu í nokkur ár , en frá 1973 hafa þau búið í Englandi .
Grikkland var konungsríki að nafninu til í nokkur ár í viðbót , þótt enginn væri konungurinn .
Frá 1975 hefur landið verið lýðveldi .
Í heimi kóngafólks er úr vöndu að ráða þegar krúnan hverfur .
Hvað á að kalla drottninguna landlausu ? Við sumar hirðir , þ.e. þá bresku , spænsku , lúxemborgísku og jórdönsku , er hún kölluð " Anna María Grikklandsdrottning " .
Hún er " Anna María drottning " heima hjá stóru systur í Danmörku og hjá frændfólkinu í Svíþjóð .
Í Hollandi er hún " Anna María , fyrrverandi Grikklandsdrottning " .
Í dönsku diplómatavegabréfi hennar stendur " Anne-Marie de Grecia " , þ.e. fornafnið hennar á danska vísu og spænska útgáfan af titlinum " af Grikklandi .
" Í frí til Grikklands Anna María fékk ekki að snúa aftur til Grikklands fyrr en árið 1981 , þegar hún fékk að koma til landsins í nokkrar klukkustundir til að vera viðstödd jarðarför tengdamóður sinnar , Friðriku drottningar .
Hin síðari ár hefur fjölskyldan hins vegar margoft farið til Grikklands í frí .
Anna María og Konstantín eiga fimm börn , Alexíu , Pavlos krónprins , Nikolaos , Theodóru og Filippus .
rsv@mbl.is 