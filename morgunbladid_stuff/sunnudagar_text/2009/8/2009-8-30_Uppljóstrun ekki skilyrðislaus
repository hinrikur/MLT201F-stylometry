Eftir Pétur Blöndal pebl@mbl.is Eitt af þeim hugtökum sem rannsakað er í viðskiptasiðfræði er uppljóstrun eða á ensku " whistleblowing " .
Róbert H. Haraldsson prófessor í heimspeki við Háskóla Íslands segir að ákveðin skilyrði þurfi að uppfylla til þess að athöfn starfsmanns geti talist uppljóstrun í siðferðilegum skilningi .
Leiði gott af sér " Ef ég má taka hliðstætt dæmi um borgaralega óhlýðni , þá er oft litið svo á , einkum á Vesturlöndum , að hún sé siðferðilega réttmæt , " segir hann .
" En oft vill gleymast að til þess þarf hún að uppfylla ákveðin skilyrði .
Borgaraleg óhlýðni getur ekki falist í ofbeldi og hún á sér ekki stað í skjóli nætur .
Sá sem sýnir borgaralega óhlýðni brýtur lög til að bæta lög og er fús til að sæta refsingu , tekur að minnsta kosti þá áhættu að honum verði refsað .
" Það er eins með uppljóstrun , að sögn Róberts .
" Í siðferðilegum skilningi lýtur uppljóstrun ákveðnum skilyrðum .
Það er næstum því óþarfi að taka fram að athöfnin , sem ljóstrað er upp um , þarf að vera líkleg til að skaða tiltekinn hóp eða almenning .
Í öðru lagi þurfa menn fyrst að hafa reynt að leiðrétta athöfnina innan frá , til dæmis með því að benda yfirboðara á hættuna og þeir þurfa að vera sannfærðir um að hann muni ekkert aðhafast jafnvel þótt hann viti af hættunni .
Svo er misjafnt hvað fleira menn telja til , stundum að líklegt verði að teljast að uppljóstrunin leiði gott af sér – að það muni takast að koma í veg fyrir skaðann .
Oft nefna menn sem skilyrði að það verði að liggja fyrir haldbær gögn um að athöfnin sé skaðleg , hugboðið eitt nægir ekki .
Sumir hafa viljað rýmka skilyrðin , þannig að þau feli ekki aðeins í sér skaða , heldur einnig siðferðilega ámælisverða athöfn .
" Stíf skilyrði eðlileg Róbert segir að ný spurning vakni ef skaðinn er þegar skeður .
" Stærsta flækjan er sú , hvað telst uppljóstrun í slíkum tilfellum .
Frægasta dæmið um það er þegar geimskutlan Challenger fórst árið 1986 .
Þá blés verkfræðingur í flautuna , meðal annars til að koma í veg fyrir siðferðilegan skaða .
Hann vildi ekki að það yrði logið eða hylmt yfir atburðarásina .
" Hvað varðar lekann á lánabók Kaupþings til fjölmiðla segir Róbert að þar séu óvissuþættir , til dæmis sé ekki vitað hver lak upplýsingunum .
" En sá leki fellur klárlega ekki undir uppljóstrun í siðferðilegum skilningi , öfugt við það sem sumir hafa haldið fram .
Í fyrsta lagi var viðkomandi ekki að koma í veg fyrir skaða .
Í öðru lagi bendir ekkert til að fyrst hafi verið reynt að koma ábendingum á framfæri innan fyrirtækisins .
Það sem eftir stendur er því viljinn til þess að réttir aðilar verði dregnir til ábyrgðar og menn dragi lærdóm af þessu , en þannig dæmi eru þekkt í siðferðilegu samhengi uppljóstrunar , svo sem í fyrrnefndu dæmi um Challenger .
En þá er nauðsynlegt að uppljóstrunin sé skilyrði þess að menn verði dregnir til ábyrgðar .
Í lánabókartilvikinu virðist það hinsvegar ekki eiga við , því fjármálaeftirlitið hafði þessar upplýsingar og ég veit ekki betur en það gildi einnig um rannsóknarnefnd Alþingis .
Það er því varasamt að líta á lánabókarlekann sem uppljóstrun í siðferðilegum skilningi .
" Róbert bendir á að lekinn á lánabók Kaupþings kunni " bókstaflega " að hafa valdið skaða .
" Það er eðlilegt að stíf skilyrði séu sett fyrir uppljóstrun , því fyrir það fyrsta hafa starfsmenn bæði beina og óbeina trúnaðarskyldu við fyrirtækið sem þeir starfa hjá , í öðru lagi getur starfsfólkið skaðað sjálft sig og stórskaðað fyrirtækið sitt , og svo getur það skaðað þriðja aðila , almenning eða viðskiptavini með uppljóstruninni .
Þannig að þetta er ekki bara tómstundagaman hjá siðfræðingum að finna þessi skilyrði , heldur skipta þau raunverulegu máli .
" Eignaspjöllin skemmdarverk Róbert nefnir einnig sem dæmi að afar hæpið sé að Landssímalekinn árið 2002 uppfylli skilyrðin um uppljóstrun í siðferðilegum skilningi .
" Í fyrsta lagi var viðkomandi ekki að koma í veg fyrir meiriháttar skaða sem almenningi var búinn , í öðru lagi var ekki leitað allra leiða innan fyrirtækisins til að benda á úrbætur og í þriðja lagi sótti uppljóstrarinn upplýsingarnar til annars starfsmanns innan fyrirtækisins vegna þrýstings frá blaðamanni , ef ég man rétt .
" Spjöll á eignum þeirra sem komu að bankahruninu eða spjöll í nafni umhverfisverndar hafa verið áberandi upp á síðkastið .
Þetta er ekki borgaraleg óhlýðni – þetta eru skemmdarverk , " segir Róbert .
" Það er einfalt .
Borgaraleg óhlýðni í skilningi siðfræðinga og heimspekinga er einmitt " borgaraleg " , sem þýðir að hún felur ekki í sér ofbeldi .
Martin Luther King gekk á sínum tíma fram fyrir skjöldu með borgaralegri óhlýðni , eins og frægt er orðið , en hann gerði það ekki í skjóli nætur og hann játaðist fúslega undir mögulega refsingu .
Mjög margt , sem talað var um í vetur sem borgaralega óhl Hefðbundin skilyrði uppljóstrunar Róbert H. Haraldsson telur upp fimm skilyrði sem gjarnan eru sett fyrir uppljóstrun í siðferðilegum skilningi .
Séu fyrstu þrjú skilyrðin uppfyllt er uppljóstrara siðferðilega heimilt að rjúfa trúnað við fyrirtæki / stofnun .
En séu öll fimm skilyrðin uppfyllt er honum skylt að gera það .
1 .
Að uppljóstrari telji að fyrirtækið / stofnunin sem hann vinnur hjá muni valda almenningi alvarlegum og umtalsverðum skaða með gjörðum sínum eða stefnu .
2 .
Að uppljóstrari hafi borið kennsl á skaðann og gert yfirboðara sínum viðvart og sannfærst um að yfirboðarinn muni ekki aðhafast .
3 .
Að uppljóstrari hafi nýtt aðrar leiðir sem eru mögulegar innan fyrirtækisins til að vekja máls á vandanum .
4 .
Að uppljóstrari búi yfir gögnum sem myndu sannfæra skynsama , óvilhalla aðila um að mat hans á hættunni sé rétt .
5 .
Að uppljóstrari hafi góðar ástæður til að ætla að uppljóstrunin muni líklega koma í veg fyrir skaðann .
ýðni , er það ekki í reynd , heldur skemmdarverk .
" Breytingar í vændum á bankaleynd Erlend stórblöð og vefsíður þeirra hafa fjallað um lekann á lánabók Kaupþings , sem sumir segja einsdæmi í bankasögu Evrópu .
Birting upplýsinganna á Wikileaks.org er til skoðunar hjá efnahagsbrotadeild ríkislögreglustjóra Gylfi Magnússon viðskiptaráðherra hefur sagt að lagafrumvarp sé á teikniborðinu , sem feli í sér breytingar á upplýsingaskyldu banka og bankaleynd .
Á vef bandaríska tímaritsins Time sagði um lánabók Kaupþings : " Skýrslan dregur fram í sviðsljósið ófyrirleitna lánastefnu bankans rétt áður en íslenskt efnahagslíf bráðnaði .
" Réttarstaða þeirra sem koma upp um spillingu " Er upplýsingaleki einhvern tíma réttlætanlegur ? " er yfirskrift erindis sem Thomas Devine , sérstakur ráðgjafi Bandaríkjastjórnar um upplýsingaleka , heldur í Háskólanum í Reykjavík í hádeginu á þriðjudag .
Eþikos , stofnun um samfélagslega ábyrgð fyrirtækja , bandaríska sendiráðið og The English Speaking Union standa fyrir viðburðinum , en í kynningu segir : " Lánabók Kaupþings á Wikileaks og sambærileg tilfelli hér á landi kalla fram spurningar um hvenær hægt sé að réttlæta að trúnaðarupplýsingum sé komið á framfæri við almenning .
" Devine hefur komið að gerð lagafrumvarpa í Bandaríkjunum sem tryggja réttarstöðu þeirra sem komið hafa upp um spillingu , 