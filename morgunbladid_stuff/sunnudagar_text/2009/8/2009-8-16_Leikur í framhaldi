LEIKARINN Hugh Jackman þarf að safna hári aftur .
Hann hefur ákveðið að leika í framhaldi af myndinni Wolverine ( X-Men Origins : Wolverine ) sem nýverið var ákveðið að gera .
Jackman , sem er fertugur , verður einnig einn framleiðenda .
Sagan á að gerast í Japan þar sem persóna Jackmans , Wolverine , heyr harða baráttu við sitt innra drápsdýr á milli þess sem hann er göfuglyndur samúræi .
