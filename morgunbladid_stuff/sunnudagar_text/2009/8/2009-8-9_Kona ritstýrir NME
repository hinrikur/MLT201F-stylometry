KONA hefur ráðin ritstjóri breska tónlistartímaritsins NME , sem er eitt áhrifaríkasta blað sinnar tegundar í heiminum .
Krissi Murison er 27 ára gömul og hafði verið við störf hjá NME í sex ár þar til hún hætti í febrúar á þessu ári .
Var hún þá búin að vinna sig upp í stöðu aðstoðarritstjóra en var þá ráðin inn á Nylon-tímaritið , sem gerir út frá New York .
Ráðamenn NME freistuðu hennar hins vegar með ritstjórastöðunni og gengið var frá ráðningunni í vikunni en hún tekur formlega við 1. september .
Murison verður fyrsta konan til að ritstýra NME í 57 ára sögu þess , en ritstjórar hafa alls verið ellefu .
Það verður óneitanlega forvitnilegt að fylgjast með efnistökum blaðsins á haustmánuðum , hvort kvenlægar áherslur aukist með ritstjóranum nýja .
Ekki veitir af í þessum mjög svo karllæga heimi rokks og popps .
