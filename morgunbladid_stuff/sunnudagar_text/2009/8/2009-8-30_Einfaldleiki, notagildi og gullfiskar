ÞVÍ verður seint logið upp á Dani að þeir kunni ekki að hanna húsgögn .
Eitt mest spennandi nýja húsgagnið frá afslöppuðum frændum okkar í austri er Milk-skrifborðið , hannað af Sören Rose og smíðað af Holmris Hansen A / S. Sören segir sjálfur að borðið sæki innblástur í Apple-tölvurnar , þar sem naumhyggja notagildi og fallegt útlit fara saman til að skapa gott vinnutæki sem gaman er að horfa á .
Við fyrstu sýn virðist Milk-borðið ósköp venjulegt : ferhyrnt og látlaust á einum sverum fæti .
En við nánari skoðun koma í ljós smáatriði sem skipa skrifborðinu alveg sérstakan sess .
Þess er t.d. vandlega gætt að fela alla víra , með brautum og götum á þar til gerðum stöðum .
Vinnuvistfræðinni er líka sinnt með rafstýrðum hækkan- og lækkanlegum fætinum .
Gullfiskar við höndina Í borðplötunni má svo finna lítil ferköntuð hólf sem bjóða upp á að nota aukahluti til að aðlaga borðið að þörfum og smekk notandans .
Í þessi hólf má smella kössum og vösum undir aukahluti eins og skriffæri eða raftæki , en þar kemst einnig fyrir ruslafata og jafnvel fiskabúr .
Pappír , tímaritum og eyðublöðum er svo hægt að koma fyrir svo lítið beri á í litlu hólfi svo pappírinn er ekki að flækjast fyrir í vinnurýminu en er samt innan seilingar .
Öll þessi hönnun og notagildi kostar hins vegar sitt .
Milk-borðið er verðlagt á 24.000 krónur danskar , sem á gengi dagsins í dag nálgast 600.000 íslenskar .
www.milk.dk 