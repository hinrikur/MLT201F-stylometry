Laufey Þorgeirsdóttir , húsfreyja í Reykjavík , fæddist 14. ágúst 1914 .
Hún lést á hjúkrunarheimilinu Eir 31. júlí sl. Foreldrar Laufeyjar voru Louise Símonardóttir , f. á Hesti í Álftafirði 31.12 .
1876 , d. 20.12 .
1966 , og Þorgeir Jörgensson , f. á Hala , Ölfushr .
1.3. 1865 , d. 17.10 .
1938 , stýrimaður í Reykjavík .
Systkini Laufeyjar eru : Sigríður , f. 1.10 .
1903 , d. 22.1. 1904 .
Albert , f. 29.07 .
1905 , d. 16.9. 1990 .
Anna María Leopoldína , f. 30.9. 1907 , d. 17.6. 1987 .
Sigríður , f. 21.9. 1909 , d. 26.1. 1965 .
Lúðvík Thorberg , f. 2.11 .
1910 , d. 27.12 .
1996 .
Gunnar Halldór , f. 22.12 .
1911 , d. 21.2. 1912 .
Camilla , f. 4.7. 1913 , d. 22.4. 1976 .
Ólöf Kristín , f. 23.8. 1916 , d. 2.10 .
2004 .
Gunnar Valur , f. 15.4. 1918 , og uppeldisbróðir Kormákur Sigurðsson , f. 6.9. 1924 , d. 23.12 .
2003 .
Laufey giftist 11.5. 1935 Theodóri Guðmundssyni , vélsmíðameistara í Reykjavík , f. 8.8. 1912 , d. 21.12 .
1981 .
Foreldrar hans voru Guðmundur Sæmundsson , f. 17.6. 1861 , d. 6.7. 1940 , og Kristín Þórðardóttir , f. 27.7. 1877 , d. 11.5. 1930 .
Börn Laufeyjar og Theodórs eru : 1 ) Louise Kristín , f. 24.8. 1934 .
M. Ragnar Már Hansson , f. 18.7. 1931 , d. 18.10 .
2003 .
Börn þeirra eru fjögur , barnabörnin ellefu , barnabarnabörnin tíu og eitt barnabarnabarnabarn .
2 ) Hlíf , f. 31.7. 1937 .
M. Sigurjón H. Herbertsson ( skildu ) , f. 3.3. 1938 , d. 21.11 .
1995 .
M. Baldur Sæmundsson , f. 13.4. 1936 .
Börn Hlífar og Sigurjóns eru þrjú og barnabörnin eru fimm .
3 ) Þorgeir , f. 23.5. 1940 .
M. Birna Björnsdóttir , f. 12.10 .
1942 .
Börn þeirra eru fjögur , barnabörnin þrettán og eitt barnabarnabarn .
4 ) Guðmundur Ægir , f. 20.2. 1952 .
M. Ingveldur Ragnarsdóttir , f. 26.3. 1953 .
Börn þeirra eru þrjú og eitt barnabarn .
Afkomendur Laufeyjar og Theodórs eru því sextíu og ættliðirnir sex .
Laufey var íþróttakona á yngri árum og æfði og keppti í sundi með Sundfélaginu Ægi .
Á þessum árum var oft keppt og æft í sjónum .
Einnig stundaði hún fimleika og keppti í handbolta með Ármanni .
Laufey og Theodór giftust 11. maí 1935 og byrjuðu sinn búskap á Njálsgötunni en bjuggu lengst af á Flókagötu 9 í Reykjavík .
Laufey vann um tíma í bakaríi og stóð oft við pönnukökubakstur langt fram eftir degi .
Eftir að börnin fæddust sá hún um heimilsstörfin og var sannkölluð húsmóðir af gamla skólanum enda bar fallegt heimilið þess glöggt vitni .
Laufey hafði gaman af hannyrðum og hvers kyns útsaumi og lék allt í höndum hennar .
Á efri árum fékk hún mikinn áhuga á prjónaskap og prjónaði hún ófáar peysurnar sem börn , barnabörn og fleiri fengu að njóta .
Síðustu æviárin dvaldi Laufey á hjúkrunarheimilinu Eir í Reykjavík .
Útför Laufeyjar fór fram frá Bústaðakirkju 14. ágúst í kyrrþey .
mbl.is / minningar Laufey Þorgeirsdóttir , tengdamóðir mín , var glæsileg kona , sem ég bar mikla virðingu fyrir .
Þegar ég kom fyrst inn á heimili þeirra Theodórs á Flókagötunni fyrir 49 árum sást að þar fóru samhent hjón , sem báru hag fjölskyldunnar fyrir brjósti .
Þetta var á þeim árum sem tengdamæður þóttu ráðríkar og uppivöðslusamar gagnvart tengdadætrum sínum og höfðu vinir og vandamenn mínir ráðlagt mér að búa aldrei í sama húsi og tengdamamma .
Það hagaði samt þannig til að eftir að við Þorgeir giftumst fluttum við á Flókagötuna í kjallarann hjá tengdaforeldrunum og bjuggum þar í fjögur ár .
Sambúðin gekk mjög vel og held ég að það hafi aðeins einu sinni komið upp á atvik sem hún lét réttilega heyra í sér .
Hún var aldrei afskiptasöm og bankaði ekki upp á í kjallaranum nema nauðsyn væri , sem er svo lýsandi fyrir persónuleika hennar .
Hún var hæglát og hógvær og kunni ekki við of mikla athygli .
Laufey var alla tíð heimavinnandi húsmóðir , sem alltaf hóf daginn á sömu verkunum , sem þurfti að ljúka fyrir hádegi .
Heitur matur var alltaf í hádegi og voru gestir velkomnir , þar sem nægur matur var eldaður .
Eftir hádegi var skipt um föt og sett upp hálsmen og annað skart , enda Laufey smekkleg kona .
Laufey tók aldrei bílpróf og orðið leigubíll var ekki til í hennar orðasafni , strætisvagn var tekinn ef hann kom um leið og hún á stoppistöðina annars var bara gengið þennan stutta spotta eins og hún orðaði það .
Heimilið var gestkvæmt enda stutt í miðbæinn frá Flókagötunni .
Barnabörnin og allir ættliðirnir sóttust eftir því að fá að koma í heimsókn þangað því alltaf var tekið á móti þeim með hlýleika og góðum kökum , brúna tertan og ömmutertan nutu mikilla vinsælda .
Ekki var Laufey sjálf þó mikið fyrir þessar góðu kökur enda passaði hún alla tíð upp á línurnar og mataræðið .
Saumalist er ein sú fegursta list sem til er .
Að raða niður litum og skapa með saumi myndir í öllum stærðum .
Tengdamóðir mín var svo sannarlega listakona í þeirri merkingu .
Útsaumaðir stólar , borðplötur og myndir af öllum gerðum fylltu fallegt heimili hennar .
Þegar Laufey var á 84. aldursári saumaði hún mynd í fínan hör með tveim þráðum af fínu saumagarni .
Þegar myndin var sótt í innrömmun bað afgreiðslukonan um skilaboð til þeirrar sem hafði saumað myndina að þau hefðu sjaldan eða aldrei séð jafnvel saumaða mynd og þessa .
Handbragðið var óaðfinnanlegt og gert af mikilli kunnáttu .
Laufey dvaldi heima á Flókagötunni þar til hún var 86 ára og fór þá að halla undan fæti , hún hugsaði alla tíð um sig sjálf .
Alltaf var heimili hennar hið snyrtilegasta , aldrei mátti fara úr húsi ef óhreinn kaffibolli var á borðum , allt skyldi hreint og fágað .
Það var ekki auðvelt fyrir Laufeyju þegar hún veiktist árið 2001 .
Í framhaldi af þeim veikindum fékk hún vist á vistheimilinu Eyrarholti , og síðar á hjúkrunardeild Eirar .
Kona sem alla tíð hafði verið heilsuhraust og hugsað um sig sjálf þurfti nú að vera upp á aðra komin , það var ekki hennar stíll .
Hvíl í friði .
Birna Björnsdóttir .
" Nú væri amma stolt af mér " hugsaði ég þegar ég lauk nýverið við lopapeysur stelpnanna .
Lopapeysur í sauðalitunum með gamaldags munstri .
Peysur ekkert ólíkar þeim sem þú prjónaðir svo margar handa okkur fjölskyldunni , stórfjölskyldunni og seldir í búðir .
En það þurfti ekki neinar peysur til að þú værir stolt af okkur , það var sama hvað við tókum okkur fyrir hendur , þú hrósaðir okkur alltaf .
Við vorum svo dugleg að smíða eða sauma , ferðast eða læra .
Og alltaf var svo gott að fá hrósið frá þér .
Eiginleiki sem ekki öllum er gefinn : að getað hrósað upphátt .
Þú varst okkur fyrirmynd að svo mörgu öðru leyti .
Þegar við bjuggum við hliðina á þér komum við ósjaldan í heimsókn og aldrei brást það að okkur var boðið í kaffi , alltaf heitt , ótrúlega heitt og sterkt kaffi hjá þér .
Oft fengum við þá brúnköku , ömmutertu eða möndlutertu og mjólk úr bílaglösunum .
Þú gerðir nú frekar lítið úr bakstrinum og kallaðir uppáhaldskökuna okkar Klessu .
Þegar við tókum vorverkin í garðinum gat það dugað okkur nokkra daga sem þú , á fullorðinsaldri , tókst á einum degi .
Þú fylgdist ávallt vel með því sem við tókum okkur fyrir hendur án þess að skipta þér af .
Sagðir að við ættum ekki að vera að eyða peningunum í póstkort handa þér en samt lá það lengi í skálinni á borðstofuborðinu fyrir alla að lesa eða þegar þú sagðir pabba að það gæti ekki verið að við værum lögð af stað í ferðalag því það væri enn þvottur uppi á snúru í þvottahúsinu hjá okkur .
Það var þér óhugsandi að hægt væri að fara án þess að ganga frá þvottinum .
Þær eru margar minningarnar frá Flókagötunni .
Frá jólunum , pakkaflóðinu og þegar Mummi lék jólasvein í fjólubláa náttsloppnum hans afa .
Þegar ég var að læra á píanó og fékk að æfa mig hjá ykkur .
Þegar afi kom heim í hádegismat sem þú barst inn í borðstofu , afi lagði sig í græna sófanum og fór aftur með nestisboxið sitt gráa .
Þegar við spiluðum marías eða mikadó .
Svarta dagatalið sem var svo spennandi að fá að ýta á , taflborðið hans afa og ruggustóllinn í horninu .
Með þessar minningar og margar fleiri kveðjum við þig amma mín .
Hrund og Ívar .
Mig langar að kveðja elsku ömmu mína með nokkrum orðum .
Ég var eiginlega daglegur gestur á heimili ömmu og afa á Flókagötunni þegar ég var yngri .
Ég var í skóla í hverfinu þeirra og kom því í hádegismat til þeirra .
Eftir skólann labbaði ég svo aftur á Flókagötuna og beið eftir því að fara niður í Þjóðleikhús í ballett .
Þá beið mín alltaf brúnterta eða klessa eins og amma kallaði hana og mjólkurglas , og við amma spiluðum marías til að stytta biðina .
Þegar foreldrar mínir fóru utan eitt skiptið þá gisti ég hjá ömmu og afa .
Þegar mamma og pabbi komu aftur til baka var amma svo ánægð með það hvað ég hafði fitnað og sagði mömmu og pabba stolt frá því að hún hefði alltaf blandað mjólkina mína með rjóma .
Ég er enn þann dag í dag að hlæja að þessu , því þótt mér hafi ekki þótt þetta sniðugt í þá daga finnst mér þetta mjög fyndið í dag .
Þegar ég og Biggi fluttum svo frá Ameríku með son okkar Jómba fengum við að búa í kjallaranum á Flókagötunni , þar var sko ekki slæmt að búa .
Alltaf var hægt að fara upp til ömmu og fá kökur og svo var hún mjög iðin í þvottahúsinu .
Þvotturinn okkar var iðulega hreinn og fínn og brotinn saman þegar við komum heim úr vinnunni , þetta var frábært í smátíma en svo fór samviskubitið að segja til sín og ég hætti að setja þvottinn fram í þvottahús svo amma kæmist ekki í hann .
Eftir að við fluttum í okkar eigið húsnæði fæddist Þórey .
Við fórum reglulega í heimsókn til ömmu og fengum klessu , sem krökkunum og mér þótti svo góð .
Amma Laufey var hörkudugleg kona .
Langt fram á níræðisaldurinn , á milli þess er hún bakaði , þreif eða sló garðinn , sat hún í ruggustólnum sínum og prjónaði lopapeysur eða saumaði .
Amma Laufey var ekki með bílpróf og setti það ekki fyrir sig að labba langar leiðir til að fara að endurnýja happdrættismiðana sína eða að versla .
Hún skellti bara á sig varalit og þá var hún tilbúin , svo arkaði amma af stað í hvaða veðri sem var .
Elsku amma , nú ertu komin til afa og ég er þess fullviss að hann keyrir þig hvert sem er .
Elsku amma Laufey , hvíl þú í friði .
Hlíf Þorgeirsdóttir og fjölskylda .
