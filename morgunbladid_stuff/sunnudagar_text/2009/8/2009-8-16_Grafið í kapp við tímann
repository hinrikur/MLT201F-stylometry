Eftir Önnu Sigríði Einarsdóttur annaei@mbl.is Unnið hefur verið að fornleifauppgreftri á alþingisreitnum frá því í júlí á síðasta ári .
Uppgröfturinn hefur leitt í ljós margar merkar minjar frá landnámstíð .
Minjar um frumvinnslu járns hafa t.a.m. vakið mikla athygli , enda lítið vitað um járnvinnslu á víkingaöld .
Margt bendir raunar til þess að á alþingisreitnum hafi verið iðnaðarsvæði tengt nálægðri byggð sem kann að reynast fyrsti vísir að þéttbýli í landinu .
Heilsteyptari mynd krefst þó frekari rannsókna .
Heilt iðnaðarsvæði á reitnum Fornleifauppgröfturinn á alþingisreitnum hefur að sögn Kristínar Huldar Skúladóttur , forstöðumanns Fornleifaverndar ríkisins , reynst gjöfulli en búist hafði verið við er farið var í útboð .
Þess má geta að á svæðinu við hliðina á , sem nú hýsir bílastæði og bílakjallara Alþingis , fundust ekki yngri minjar en frá því um 1500 .
" Ég bjóst ekki við að finna heilt iðnaðarsvæði og vísi að þorpi , " segir Vala Garðarsdóttir fornleifafræðingur , sem stýrir fornleifauppgreftrinum fyrir hönd verktakans Ljósleiða ehf. Séu allir uppgreftir á nálægum svæðum lagðir saman er kominn vísir að 50-80 manna þyrpingu .
Samkvæmt útboðssamningi við Framkvæmdasýslu ríkisins á uppgreftri á alþingisreitnum að ljúka 31. október á þessu ári og skömmu síðar á að hefjast vinna við endurgerð Skjaldbreiðar – Kirkjustrætis 8 , flutning húss Skúla Thoroddsen við Vonarstræti 12 yfir á horn Kirkjustrætis og Tjarnargötu , auk gerðar tengibyggingar þar á milli .
Í deiliskipulagi er síðan gert ráð fyrir 7.100 m ² nýbyggingu með 1.900 m ² bílakjallara á reitnum .
Ekki er hægt annað en að velta fyrir sér hversu heppilegt sé að halda í núverandi skipulag , jafnvel þó að það miði að því að koma megi allri starfsemi Alþingis fyrir á alþingisreitnum .
Minjarnar verði aðgengilegar Umtalsvert magn fornleifa hefur t.a.m. fundist á svæðinu sem ætlað er undir hús Skúla og segir Kristín Huld vilja standa til að koma sýningarrými fyrir undir kjallaranum með því að flytja ekki núverandi kjallara hússins .
Vala telur það ásættanlega lausn , en á svæðinu hafa m.a. fundist óvenjuvel varðveittur viðarstígur , sem erfitt getur reynst að forverja , varnarveggur , kolagröf , aflar og rauðblástursofnar .
" Það þarf að laga aðeins til , en flest er vel hægt að forverja með góðu móti og þá er hægt að gera 200 m ² sýningarsvæði undir húsinu .
" Jón .
H. Ásbjörnsson , verkefnisstjóri hjá Framkvæmdasýslu ríkisins , staðfestir vel verði haldið á málum .
" Það verður örugglega búið þannig um hnútana að það verða ekki skemmd mannvirki frá landnámsöld , " segir Jón .
Ekki liggur hins vegar enn fyrir hvenær svæðið verður sýningarhæft og segir Kristín Huld ekkert hægt að spá um það í núverandi efnahagsástandi .
Hvað frekari framvæmdir varðar telur Vala hins vegar nauðsynlegt að endurskoða skipulagið .
" Eigi að halda í hugmyndina um 1.900 m ² bílakjallara verður að taka allar þessar fornleifar í burtu og er það örugglega það sem við viljum ? " Hvort er alþingisreiturinn rétti staðurinn fyrir bílakjallara eða sögusýningu ? FORNLEIFAUPPGREFTRI á alþingisreitnum er ekki lokið þó að núverandi verki ljúki 31. október enda kom mjög fljótt í ljós að þörf var á viðameiri rannsókn en ráð hafði verið fyrir gert .
Í núverandi efnahagsþrengingum var því gripið til þess ráðs að láta einungis grafa niður að fyrstu minjum þar sem þær finnast , en ekki grafa þær upp og rannsaka frekar að sinni .
Þess í stað eru þær merktar inn á kort og bíða frekari rannsókna en lög kveða á um að fornleifarnar þurfi að skoða .
Sjö slíkir reitir hafa þegar fundist og þótt fyrri áætlanir um frekari framkvæmdir á alþingisreitnum séu ekki á dagskrá alveg á næstunni kann að reynast full ástæða til að endurskoða þær .
" Mér finnst full ástæða til að staldra við og meta upp á nýtt hvað eigi að gera á þessu svæði , " segir Margrét Hallgrímsdóttir þjóðminjavörður .
" Þetta er með merkustu minjasvæðum á landinu og það felast mikil tækifæri í því í framtíðinni að hlúa vel að þessum minjum og gera þeim góð skil – bæði hvað varðar rannsóknir , úrvinnslu og miðlun .
" Að sögn Kristínar Huldar er mikill vilji hjá skrifstofu Alþingis fyrir að gera vel við alþingisreitinn .
" Þetta er mjög áhugavert svæði og margt spennandi sem þar er að koma í ljós og það væri gaman ef möguleiki er á að rannsaka þetta almennilega .
" Ekki liggi þó fyrir nú hvort núverandi deiliskipulag verði látið halda sér .
Á vegum menntamálaráðuneytisins standi til að mynda vinnuhóp sem fari yfir málin og útbúi stefnumörkun .
Verði gefið grænt ljós á ítarlegar rannsóknir mun mikil vinna felast í því að púsla saman heildstæðri mynd af svæðinu .
" Það er mikilvægt að vanda til faglega , rannsaka þessar minjar og taka tillit til þeirra í framtíðarskipulagi á svæðinu , " segir Margrét .
Ekki hægt að forverja allt Vega þarf og meta hvað eigi að sýna og hvað verði einungis skráð og mælt að rannsókn lokinni .
" Auðvitað er ekki hægt að forverja allt , " segir Vala .
Það þarf að velja og hafna en það væri óneitanlega synd ef mikilvægustu svæðin yrðu ekki sýnileg .
Þann hluta sem grafið verður yfir má svo sýna í margmiðlunarformi , ásamt eldri uppgraftrarsvæðum og tengja þá þannig því sem verður sýnilegt .
" Hún vonar að ekki verði beðið of lengi með frekari rannsóknir .
" Þetta má ekki bíða of lengi .
Ég vona að það verði byrjað að grafa aftur næsta sumar , eða ekki síðar en 2011 .
Nú þegar búið er að opna svæðið er ómögulegt að segja hvaða áhrif það hefur á minjarnar .
" Stígurinn liggur víða Erfitt verður að forverja viðarstíginn sem fundist hefur á Alþingisreitnum þó hann sé mjög heillegur og leita forverðir nú leiða til að verja stíginn eða hluta hans .
En hann liggur að hluta á væntanlegu sýningarrými í kjallara Skúlahúss .
Stígurinn virðist halda áfram yfir Kirkjustrætið og liggur þaðan sennilega inn í Fógetagarðinn .
Illa varðveittur viðarstígur sem liggur í átt að Tjörninni fannst í uppgreftri Elsu Nordal á lóð Happadrættis Háskólans við upphaf áttunda áratugarins og er ekki ólíklegt að um sama stíg sé að ræða .
Að sögn Völu fellur sú skipan vel að því skipulagi sem þekkt er í öðrum víkingaþorpum .
Rífa allt og byggja nýtt LANGT er síðan áform voru fyrst uppi um að flytja alla starfsemi Alþingis á alþingisreitinn .
Í samkeppni sem efnt var til 1985 var gert ráð fyrir að rífa öll gömul hús í eigu Alþingis á reitnum og byggja nýtt .
Sú tillaga var síðan endurskoðuð og Kristjáns- og Blöndalshús , sem standa nú uppgerð við Kirkjustræti , voru þess í stað gerð upp og endurbætt .
Í nýjustu tillögum er einnig gert ráð fyrir að Skjaldbreiður – Kirkjustræti 8 verði gert upp , sem og hús Skúla Thoroddsen sem flutt verði frá Vonarstræti 12 yfir á horn Tjarnargötu og Kirkjustrætis .
Bak við húsin taki svo við nýbyggingar .
Vill að vinnuhópur skoði málið KATRÍN Jakobsdóttir menntamálaráðherra vill að stofnaður verði vinnuhópur sem taki málefni alþingisreitsins til umfjöllunar .
" Ég mun hafa frumkvæði að að ræða það mál við Alþingi og Reykjavíkurborg á allra næstu dögum , " segir Katrín .
Hópinn vill hún sjá skipaðan fulltrúum Alþingis , Reykjavíkurborgar og menningarstofnana .
" Ég skoðaði uppgröftinn fyrir tveimur dögum og málið er þannig statt að ég tel mikilvægt að við skoðum það í sameiningu .
" Ræða þurfi hvernig varðveislu á reitnum verður háttað og hve mikil hún verður , en mál á borð við þetta eru alltaf vandmeðfarin .
" Það getur verið dýrt að forverja fornminjar svo að hægt sé að hafa þær til sýnis og í þessu tilfelli er um mjög stórt svæði að ræða .
En þá er spurning hvort ekki sé hægt að hugsa sér einhvern milliveg þannig að einhver hluti sé varðveittur og hafður til sýnis .
" Ráðherra vonast til að ekki dragist úr hófi að hefja fornleifauppgröft á svæðinu á ný .
" Það er óheppilegt að ekki sé hægt að ljúka þessu núna .
Það væri eðlilegt að við reyndum að ljúka verkinu .
" Leiðrétting 18. ágúst Rangt föðurnafn Rangt var farið með föðurnafn Kristínar Huldar Sigurðardóttur , forstöðumanns Fornleifaverndar ríkisins , í Morgunblaðinu í gær og sunnudag .
Beðist er velvirðingar á þessum mistökum .
