LEIKKONAN Demi Moore segist kunna mjög vel við það þegar konur reyna við eiginmann hennar , leikarann Ashton Kutcher .
Moore , sem er 46 ára gömul , segir að hún átti sig á því hversu heppin hún sé þegar aðrar konur reyna við Kutcher , sem er 31 árs gamall .
" Ég tek því bara sem hrósi , " segir Moore sem er greinilega ekki afbrýðisöm manneskja .
Á twitter-síðu sinni gefur Moore annars ýmislegt upp sem varðar einkalíf þeirra hjóna .
Þannig segir hún til dæmis frá því að hún vakni iðulega upp við það um miðjar nætur að Kutcher sé að biðja hana um kynlíf .
