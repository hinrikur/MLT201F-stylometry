Sérvaran hefur gengið mjög vel , ekki síst vegna þess að verslunin hefur færst heim frá útlöndum .
Jón Ásgeir Jóhannesson er ánægður með afkomu Haga , sem á Bónus , Hagkaup , 10-11 , Útilíf og ýmsar tískuverslanir .
Stundum hefur það gerst að þeir sem koma á skemmdum bíl í bæinn skilja þá eftir í Leifsstöð og lauma lyklunum í póstkassann okkar þar .
Björgvin Njáll Ingólfsson er ósáttur við útlendinga sem aka litlum bílaleigubílum í heimildarleysi um fjöll og firnindi og skemma þá .
Ég hef aldrei áður lent í því að finna þrjú dýrbítagreni í sama fjallgarðinum .
Birgir Hauksson refaskytta skaut refi , sem höfðu drepið um sjötíu lömb .
Sem betur fer reyndist þetta ekki alvarlegt , en það er betra að hafa vaðið fyrir neðan sig þegar kemur að svona hlutum .
Bryndís Sigurjónsdóttir skólastjóri Borgarholtsskóla lét rýma skólann þegar sprengjuhótun barst .
Hafi foreldrar ekki efni á því að kaupa ritföng eða stílabækur verður því bjargað .
Börnin verða ekki látin sitja aðgerðalaus í skólanum .
Kjartan Magnússon formaður menntaráðs Reykjavíkur .
Samfélagið gerir fólk fatlaðra en það er , ég sé dæmi um það á hverjum degi .
Embla Ágústsdóttir býður upp á sjálfsstyrkingarnámskeið fyrir 10-15 ára hreyfihamlaðar stúlkur .
Við erum bara að innsigla þegjandi samkomulag íbúanna um að fylgjast hver með öðrum .
Ásmundur Friðriksson bæjarstjóri í Garði , þar sem allir taka þátt í nágrannavörslu .
Sé verið að auglýsa á svona barnasýningum ætlar maður að það sé gert með smekklegum hætti .
Magnús Bjarni Baldursson , formaður íslenskra auglýsingastofa , um pókerauglýsingar á undan barnamyndum í bíó .
Ég viðurkenni að Friðrik Þór flengdi mig – mér til mikillar ánægju ! Bubbi Morthens var sáttur við að Friðrik Þór fengi stærri lax en hann .
Dorrit talaði hana inn á að gefa sína vinnu , sem hún og gerði , líkt og Björk , Sigur Rós , Friðrik Þór og aðrir listamenn sem koma að myndinni .
Margrét Dagmar Ericsdóttir er ánægð með að leikkonan Kate Winslet las inn á myndina Sólskinsdrengurinn á ensku .
Ef það mun þurfa lagabreytingu til , svo að lántakendur þurfi ekki að greiða skatt vegna leiðréttingar á höfuðstól lána , þá verður því kippt í liðinn .
Steingrímur J. Sigfússon fjármálaráðherra , vegna hugmynda Íslandsbanka um að lækka höfuðstól lána .
Auðvitað hefur verið skorað á foreldra að greiða skuldir sínar .
En það er algjörlega ljóst að við gerum allt sem við getum til þess að börnin í grunnskólunum fái mat .
Það er engin harka í því .
Ragnar Þorsteinsson , fræðslustjóri í Reykjavík .
Og hérna gat ég loksins horft beint í augun á karlmönnum án þess að beygja mig niður um hálfan metra ! Madeleine Ströje-Wilkens , hávaxinn fráfarandi sendiherra Svía á Íslandi , sem kom hingað til lands frá Argentínu .
Við sjáum það um hver mánaðamót að það er alltaf minna og minna eftir .
Það endar með því að við gefumst upp á þessu , það er bara allur greiðsluvilji að hverfa .
Þórir Valsson , fjölskyldufaðir í Reykjanesbæ , er reiður vegna ástandsins í efnahagsmálum .
Þetta hefur þekkst og það voru þónokkur brögð að þessu þann tíma sem ég var á þingi .
Kristinn H. Gunnarsson kannast við að menn hafi verið slompaðir á þingi .
Sigmundur Ernir Rúnarsson viðurkenndi að hafa drukkið léttvín áður en hann fór í pontu , en neitaði að hafa fundið á sér .
Áður hafði hann neitað að hafa bragðað vín .
Enginn annar naut viðlíka virðingar hjá báðum hópum öldungadeildarinnar .
Barack Obama Bandaríkjaforseti minntist Edwards Kennedys öldungadeildarþingmanns .
Ég ætla ekki að elta ólar við það samfélag hugleysingja sem stór hluti bloggheima virðist orðinn .
Lýður Guðmundsson , stjórnarformaður Exista .
Við eigum enn eftir að mæta Evrópu- og heimsmeisturum Þýskalands í úrslitakeppni Evrópumóts og það er ævintýri út af fyrir sig .
Sigurður Ragnar Eyjólfsson , þjálfari kvennalandsliðsins í knattspyrnu , leggst ekki í neikvæði þótt liðið hafi ekki landað sigri á EM .
