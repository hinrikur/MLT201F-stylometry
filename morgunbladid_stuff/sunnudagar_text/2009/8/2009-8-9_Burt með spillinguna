Í KJARASAMNINGUM hafa atvinnurekendur ávallt verið blankir , meira að segja í góðærinu þegar milljarðarnir flutu um fyrirtækin .
Launþegar hafa aftur á móti verið að lækka í launum vegna rangar útfærslu á skattalögum og orðið því af góðærinu .
Samkvæmt stöðuleikasamningnum eiga launþegar að taka á sig verðhækkanir , óbættar , að undaskildri hækkun upp á verðgildi einnar máltíðar í mánuði fyrir fjögurra manna fjölskyldu .
En atvinnurekendur geta hækkað vöru og þjónustu eftir áframhaldandi útrásarhugarfari , eins og verðþróun sýnir .
Í Kastljósi var forseti Alþýðusambandsins svo harður málsvari atvinnurekenda að Vilhjálmur Egilsson þurfti ekki annað en sitja brosandi í stólnum .
Hart er deilt um Icesave-reikningana og mörgum finnst þar réttlætið fótum troðið .
Bankarnir voru í einkaeign og viðskiptin að stórum hluta á milli einstaklinga sem ábyrgir voru gjörða sinna .
Þeir söfnuðu sparifé annarra , eyddu því og sendu þjóðinni reikninginn og hún svo gerð að óreiðuþjóð á erlendum vettvangi .
Verði bankarnir seldir , þarf að gæta vel að ábyrgð þjóðarinnar á viðskiptunum .
Undarlegt finnst mér ef sjávarútvegsráðherra ætlar að gefa ákveðnum útgerðarmönnum áfram kost á að ausa hundruðum milljarða í vasann fyrir ekki neitt og rýra þannig arð þjóðfélagsins af fiskveiðum .
Ég held að þjóðin sé búin að fá nóg af botnlausum yfirgangi auðmanna .
Sumir útgerðarmenn voru í útrásinni og eiga ekkert inni hjá þjóðinni .
Við þessar aðstæður ætti ríkið , í næstu kvótaúthlutun , að úthluta kvótanum til allra sem hafa verið við veiðar í samræmi við það sem þeir hafa veitt og banna allt kvótabrask og gera upp óljósa kvótaeign síðar .
Skattahækkanir ríkisstjórnarinnar á laun yfir 700 þús. hafa farið illa í fólk með háar tekjur eins og alltaf ef það á að borga eitthvað til þjóðfélagsins .
Ég hef áður sett fram þá skoðun mína að ekkert starf sé meira virði en þrenn verkamannalaun , allt sem þar er fram yfir sé gjöf frá þjóðfélaginu .
Þess vegna gætu laun yfir 700 þús. hæglega greitt allt að 100 þús. í viðbótarskatta á mánuði án þess að það skaðaði heimilisreksturinn .
Þegar miðað er við að innan við 200 þús. kr. eiga að nægja heimilisrekstri verkamanna .
Nýlega féll dómur í eineltismáli veðurfræðings .
Skaðabæturnar voru 500 þús. kr. Upphæðin vekur verulega athygli .
Þeir , menn sem felldu þennan dóm , myndu sennilega vilja fá nokkra tugi milljóna í starfslokasamning .
Þetta sýnir að þeir voru að sækja fé fyrir Jón .
Markaðssetning íbúðarhúsnæðis er einn mesti skaðvaldur þjóðfélagsins .
Íbúðarhúsnæði er jafn nauðsynlegt manninum og matur .
Að hneppa íbúðakaupendur í ævilangt skuldafangelsi gerir hann ófæran um að taka virkan þátt í uppbyggingu samfélagsþjónustunnar .
Ef íbúðarverð og lánakjör væru miðuð við að íbúð væri greidd upp á 10 árum , myndu skatttekjur ríkissjóðs stórhækka og þar með færðist fjárflæðið meira frá bönkunum yfir til þjóðfélagsins .
GUÐVARÐUR JÓNSSON Valshólum 2 Rvík .
Frá Guðvarði Jónssyni 