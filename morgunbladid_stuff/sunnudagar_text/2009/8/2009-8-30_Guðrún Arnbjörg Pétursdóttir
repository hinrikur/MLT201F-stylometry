Guðrún Arnbjörg Pétursdóttir fæddist í Jónasarbæ í Stykkishólmi 30. sept. 1921 .
Hún lést á Kumbaravogi 3. ágúst sl. Foreldrar hennar voru hjónin Pétur Einarsson , f. 19. maí 1885 , d. 12. jan. 1961 , og Jóhanna Jóhannsdóttir , f. 24. nóv. 1889 , d. 31. des. 1970 .
Systkini hennar eru 1 ) Svava Halldóra , f. 8.1. 1915 , d. 15.1. 1992 , 2 ) Guðrún Sigríður , f. 14.8. 1916 , d. 24.12 .
2006 , 3 ) Jóhann , f. 18.2. 1918 , d. 3.4. 2006 , 4 ) Ásgerður Ágústa , f. 11.4. 1919 , 5 ) Einar Jón , f. 6.6. 1920 , d. 5.5. 1998 , 6 ) Sigvaldi , f. 26.3. 1923 , d. 3.3. 2004 , 7 ) Ingibjörg Eygló , f. 17.1. 1927 , d. 23.3. 2000 , og 8 ) Lára Karen , f. 6.10 .
1931 .
Arnbjörg átti heima á Ökrum á Mýrum til tólf ár aldurs en þá flutti hún að Vogalæk , hvar hún átti heima fram til 1976 .
Þá flutti hún til Reykjavíkur og var í skjóli systur sinnar og mágs , þeirra Svövu og Hróbjarts , þar til hún flutti að Kumbaravogi árið 1982 , 61 árs gömul .
Arnbjörg giftist Ragnari Júlíussyni í mars 1998 .
Útför Arnbjargar var gerð frá Stokkseyrarkirkju 23. ágúst sl. Kær vinkona mín , Adda á Kumbaravogi , hefur nú lagt til þeirrar ferðar er bíður okkar allra .
Ég mun hafa heimsótt heimilið á Kumbaravogi nálægt því hálfsmánaðarlega í aldarfjórðung og aldrei kom ég svo þangað að Adda tæki mér ekki fagnandi .
Hún var í sínu sæti við allar helgistundir hjá mér og þegar ég lék undir söng á píanóið kom hún og sat eins nálægt mér og hún gat og söng af hjartans lyst .
Hún sýndi mér alla virðingu sem henni var unnt og árum saman endaði ég heimsókn mína til heimilisins á Kumbaravogi með því að drekka kaffi í herbergi þeirra Ragnars .
Margar minningar og ólíkar geymir gamall prestur í huga sér .
Lengi hafði það dregist að þau Ragnar Júlíusson , unnusti hennar , gengju í hjónaband .
Einhverja sök átti ég nú á þeim drætti .
En sérhvað hefur sína tíð segir Predikarinn og þar kom að boðið var til hjónavígslu í Stokkseyrarkirkju .
Ég fullyrði að aldrei í minni prestsþjónustu leit ég yfir hóp glaðari kirkjugesta en í brúðkaupi Öddu og Ragnars .
Oft er djúp gleði við brúðkaup en þarna varð hún hvað dýpst og einlægust og öllum minnisstætt sem viðstaddir voru .
Jesús sagði : Sannlega segi ég yður : Þér komist aldrei inn í himnaríki nema þér snúið við og verðið eins og börn .
Þetta virðist frekar framandi fullyrðing og fjarlægt að ná henni en er þó mjög umhugsunarverð þegar hugsað er til þess hvað er eftirsóknarvert og þessi virði að stefna að .
Adda var í mínum huga stórt barn sem sóttist af metnaði eftir heilbrigðri þátttöku í lífinu .
Hún vildi gleðja og gera gott .
Hún var frændrækin og vinföst og setti sig ekki úr færi ef hún taldi sig geta komið góðu til leiðar .
Hún hafði aldrei mikið umleikis í lífinu en gerði sér gott af sínu eftir því sem hún gat .
Hún hafði þann stóra eðliskost sem svo oft er vanmetinn í nútímanum að öllum þótti vænt um hana .
Ég bið Guð að blessa Ragnar og færi Öddu innilegar þakkir fyrir allan sinn kærleika í minn garð og minna um leið og ég bið góðan Guð að blessa hana og leiða hana heim til sín .
Úlfar Guðmundsson .
