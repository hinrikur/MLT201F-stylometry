Kolbrún Ólafsdóttir fæddist í Reykjavík 9. október 1971 .
Hún lést á sjúkrahúsi í London sunnudaginn 19. júlí síðastliðinn og fór útför hennar fram frá Dómkirkjunni 30. júlí .
mbl.is / minningar Ég varð strax heillaður af Kollu og hæfileikum hennar í samskiptum .
Hún var góður hlustandi , tjáði sig rólega og yfirvegað en af mikilli einlægni .
Hún kom mér sífellt á óvart og við gátum talað tímunum saman , samræður okkar voru frjóar og heillandi .
Ekkert var okkur óviðkomandi , hún dæmdi engan heldur hlustaði og leiðbeindi mér , eins og eldri systur gera með visku sinni og reynslu .
Það voru órjúfanleg vináttubönd er bundu okkur saman .
Ég hef misst sanna vinkonu , við höfum átt okkar síðasta samtal , ég mun ekki aftur hafa tækifæri til að njóta visku hennar og vináttu .
Ég kynntist Kollu í Peking en hitti hana síðast í London .
Hún mun alltaf eiga stað í hjarta mínu sem ein af mínum kærustu vinum .
Niccolo Manzoni , Ítalíu .
Kolbrún Ólafsdóttir starfaði með mér sem ákærandi hjá embætti lögreglustjórans í Reykjavík á árunum 2002 til 2006 .
Kolbrún var góður vinnufélagi , hress og skemmtileg og vinsamleg við þá sem til hennar leituðu .
Kolbrún leitaðist við að gæta hlutleysis og vandvirkni við úrlausnir mála eins og góðum ákæranda sæmir .
Kolbrún var baráttukona , hugsjónamanneskja , lét sig varða kvenréttindi og var stjórnmálaskörungur .
Kolbrún tók virkan þátt í starfi Framsóknarflokksins og lá ekki á stjórnmálaskoðunum sínum sem hún miðlaði málefnalega til þeirra sem heyra vildu .
Kolbrún gat líka hlustað á skoðanir annarra en það er ekki öllum gefið .
Það kom ekki á óvart þegar hún kvaddi mig á lögreglustöðinni og tók að sér krefjandi starf aðstoðarmanns heilbrigðis- og tryggingamálaráðherra , sem hún gegndi til ársins 2007 , en eftir það lá leiðin til frekara háskólanáms á erlendri grundu .
Ég hitti Kolbrúnu síðast 18. janúar sl. , á landsþingi Framsóknarflokksins , en þar var hún í essinu sínu og geislaði af henni lífsþróttur og tilhlökkun um að ljúka námi og takast á við ný verkefni .
Ég mun sakna Kolbrúnar og fjölskyldu hennar votta ég samúð mína .
Daði Kristjánsson .
Ég á margar góðar minningar um Kollu , á þessari stundu er erfitt að gera sér grein fyrir þeim áhrifum sem hún hafði á mig .
Síðustu tvö ár var Kolla mikilvægur hluti af lífi mínu .
Ég mun alltaf varðveita í hjarta mínu þær stundir er við áttum saman , sérstaklega reglulegra Starbucks-funda okkar þar sem við spjölluðum um líðandi stund , fortíðina og framtíð okkar .
Mikilvægi þess að njóta líðandi stundar er mér ljósara en nokkru sinni fyrr .
Kolla kenndi mér mikið um sjálfa mig og hvers megnug ég er , ég verð Kollu ævinlega þakklát fyrir allt sem hún gerði fyrir mig .
Ég mun minnast Kollu sem sterkrar og hugsandi konu sem lét drauma sína rætast og tókst á við mótlæti með jákvæðni og áræði .
Hvíl í friði , mín kæra vinkona .
Karla Ruth Orozco Toledano , Mexíkó .
Ég nýt blessunar að hafa átt eins góða vinkonu og Kollu , þó að það hafi aðeins verið í stutta stund , undanfarin tvö ár hafa verið mjög eftirminnileg .
Ég mun ávallt varðveita þær stundir sem ég átti með Kollu , sértaklega spjall okkar um daglegt líf og ánægju hennar með að deila afmælisdegi sínum , 9. október , með sameiginlegu átrúnaðargoði okkar , John Lennon .
Megi minning hennar lifa með okkur um ókomna tíð .
Gonzo Gutierrez .
Kolla er eini Íslendingurinn sem ég hef hitt , svo ljúf og skemmtileg , engri lík .
Í stórum hóp af nemendum er erfitt að kynnast innbyrðis en við upphaf náms okkar við Peking-háskóla fór ég til Kollu að skila bók og ætlaði ekkert að stoppa .
Áður en ég vissi af voru fjórir klukkutímar liðnir ! Vinátta okkar hófst með spjalli um lífið og tilveruna og þannig var það alltaf .
Síðastliðin tvö ár hafa samtöl okkar snúist um gamla ástvini , námið okkar , nýju sérsaumuðu kápurnar hennar ( sem ég dáðist endalaust að ! ) og framtíðardrauma okkar .
Ég mun alltaf varðveita vináttu okkar og uppáhalds Íslendingurinn minn mun eiga sérstakan stað í hjarta mínu .
Vinur / Sandy Pho Phoenix , Arizona , USA 