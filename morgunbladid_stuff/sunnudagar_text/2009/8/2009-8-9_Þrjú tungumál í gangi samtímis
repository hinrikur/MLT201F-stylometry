Hjónin Erna Lúðvíksdóttir og Svisslendingurinn Erwin Glauser kynntust hjá IKEA í Sviss og starfa nú hjá fyrirtækinu í Kína .
Þau eiga tvö ættleidd börn frá Suður-Afríku , Björk fjögurra ára og Smára , sem er að verða sex ára .
" Börnin eru að læra sitt fjórða og fimmta tungumál núna , " segir Erna .
" Þau eru altalandi á íslensku , sænsku og ensku , skilja vel þýsku og eru byrjuð í kínverskunni .
Það er stutt í það að þau hafi fullt vald á kínverskunni .
" Erna segist alltaf tala íslensku við börnin en segir að Erwin sé ekki alveg nógu duglegur að tala við þau á þýsku .
Þau séu best í sænsku og ensku og því skipti hann oft yfir í annað hvort þeirra mála .
" Við hjónin tölum saman á þýsku og börnin svara okkur yfirleitt á sænsku .
Þannig að við tölum iðulega þrjú tungumál heima á sama tíma .
" | 12 