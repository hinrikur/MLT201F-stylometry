LINDA Laufey Bragadóttir innanhússarkitekt fór út að borða á Lækjarbrekku gær , laugardag , ásamt eiginmanninum , Gunnari Gunnarssyni , í tilefni 55 ára afmælisins sem er í dag , sunnudag .
Hún segir Lækjarbrekku í miklu uppáhaldi , þar sé notalegt að sitja og virða fyrir sér miðborgarlífið yfir ljúffengum mat .
Ekki hafi komið að sök að menningarnótt var fyrir utan gluggann í gær þegar hún og eiginmaðurinn héldu þar upp á afmælið .
Á sjálfan afmælisdaginn ætlar hún að taka því rólega en þó bjóða vinum og fjölskyldu í kaffi samkvæmt hefð .
Linda menntaði sig í innanhússarkitektúr í Danmörku á sínum tíma .
Hún segir augljóst að viðhorf fólks til hönnunar og síns nánasta umhverfis sveiflist í takt við tíðarandann hverju sinni .
" Núna vill fólk hafa heimili sín meira persónuleg .
Flestir eru komnir með leið á því að hafa eins og húsgagnaverslun í kringum sig .
Fólk er tvímælalaust farið að horfa meira inn á við og vill hafa sitt nánasta umhverfi í þeim anda .
Það leggur til dæmis meiri rækt en áður við erfðagóss og annað slíkt sem það dregur nú fram í kreppunni .
Fólk vill almennt hafa umhverfi sitt hlýlegra .
" sunna@mbl.is 