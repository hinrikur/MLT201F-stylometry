[ .
.
.
] " ég hætti að pæla í umhverfinu og varð sama um hvað sagt var við mig og um mig .
Ég hélt ég væri að verða aftur ég , en fattaði ekki að ég var að breytast í allt annan Baldvin , " segir Baldvin Sigurðsson , sem byrjaði að fikta við kannabis þegar hann var 14 ára .
" Ég varð fyrir einelti í skóla og hugsaði sem svo að það væri allt betra en það líf sem ég lifði , " heldur hann áfram .
Annað átti eftir að koma á daginn , hann var kominn út í dagneyslu í 9. bekk , seldi kannabis til að fjármagna neysluna , laug og sveik sína nánustu og fékk lélegar einkunnir í skóla .
Víti til varnaðar Hann fór þó í menntaskóla og kveðst þá hafa gripið til þess að bragða í fyrsta skipti áfengi því kannabisefnin voru hætt að virka þar sem líkaminn var orðinn svo þolinn .
Þrátt fyrir margar " heiðarlegar " tilraunir fann hann ekki fró í áfengi og byrjaði þá í dagneyslu á amfetamíni , kókaíni og e-töflum .
" Ég átti enga gleði lengur , " segir hann og lýsir lífi sínu sem helvíti .
Hinn 4. júní í fyrra vaknaði hann úti á túni í Keflavík eftir mánaðartripp , bað vin sinn um aðstoð og hefur síðan verið að vinna sig upp úr neyslunni og vandanum .
" Það verður mitt eilífðarverkefni , " segir Baldvin , sem er 19 ára og heimsækir nú grunnskóla og reynir að vera krökkunum víti til varnaðar .
| 26 