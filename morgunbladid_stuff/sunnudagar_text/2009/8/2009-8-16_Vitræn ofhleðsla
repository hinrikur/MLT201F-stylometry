ÞEIR netnotendur sem gaman hafa af málefnalegri og upplýsandi umræðu ættu að kynna sér vefsíðuna ted.com .
Um er að ræða lítið samfélag , bæði í net- og raunheimum , er leggur sig fram við að gefa góðum hugmyndum brautargengi .
Ted stendur fyrir Technology , Entertainment and Design en í raun er ekkert umræðuefni af kortinu .
Frá árinu 1984 hafa samtökin staðið fyrir árlegri ráðstefnu í Long Beach í Kaliforníu , en í dag standa samtökin fyrir svipuðum ráðstefnum í öðrum heimshornum líka .
Ráðstefnurnar eru svo vinsælar að nú þegar er uppselt á ráðstefnu næsta árs .
Einnig hafa samtökin veitt verðlaun frá árinu 2005 til einstaklinga er þykja hafa borið af í vitsmunalegum framlögum sínum til mannkyns .
Netsíðan ted.com er í raun að mestu samansafn af fyrirlestrum er haldnir hafa verið á Ted-ráðstefnum í gegnum árin .
Hún er einstaklega vel upp sett og auðvelt að ráfa inn á viðfangsefni sem vekur áhuga vafrarans .
Þar er t.d. hægt að hlýða á og sjá fyrirlestra þar sem Harvard-sálfræðingurinn Dan Gilberts ræðir um hvers vegna við upplifum hamingju , Richards Dawkins reynir að afsanna tilvist Guðs , Jeff Han sýnir næstu þróun snertiskjáa , Bill Clinton ræðir um mál Rúanda , Ólafur Elíasson ræðir um listaverk sín og landkönnuðurinn Bill Stone ræðir um dýpstu hella heims og af hverju maðurinn ætti að rannsaka hella tunglsins .
Í stuttu máli fyrirlestra um allt á milli himins og jarðar .
Síða sem hreyfir við þér , veldur þér endalausum heilabrotum og fær þig til þess að horfa á heiminn í kringum þig í nýju ljósi ...
í hvert einasta skipti sem þú staldrar við .
biggi@mbl.is 