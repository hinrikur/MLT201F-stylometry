" ÞAÐ er eitt að vinna ritgerðasamkeppni og fá viðurkenningarskjal eins og ég hef upplifað en það slær allt út að fá svona verðlaun , " segir Fjóla Kim Björnsdóttir .
Hún ásamt Hlyni Trausta Hlynssyni er nýkomin úr tveggja vikna boðsferð um Bandaríkin og Kanada .
Þau eru fyrstu Íslendingarnir til að taka þátt í pílagrímaverkefni Oddfellow-reglunnar í Bandaríkjunum , Kanada og Evrópu .
Ferðina var þeim boðið í eftir að þau unnu ritgerðasamkeppni á ensku um Sameinuðu þjóðirnar .
Oddfellow-reglan í Bandaríkjunum stofnaði verkefnið Pílagrímaferðir ungmenna til Sameinuðu þjóðanna árið 1949 .
Fyrir um tveimur árum var ákveðið að Oddfellow-reglan á Íslandi sækti um aðild að Hinni evrópsku ungmennanefnd oddfellowa .
Eftir að aðild var samþykkt var ákveðið að taka þátt í Pílagrímaferðum ungmenna til Sameinuðu þjóðanna .
| 16 