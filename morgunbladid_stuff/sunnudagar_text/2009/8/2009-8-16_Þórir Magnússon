Þórir Magnússon fæddist í Reykjavík 11. apríl 1937 .
Hann lést á Fjórðungssjúkrahúsinu á Akureyri 7. júlí sl. Foreldrar hans voru Magnús Pétursson , ættaður úr Borgarfirði , f. 12. okt. 1905 , d. 21. ág .
1965 , og Jóhanna Magnea Sigurðardóttir , ættuð af Álftanesi , f. 4. feb. 1911 , d. 29. jan. 1997 .
Systkini Þóris eru Sigurlín Ester , Gunnar Helgi , Grétar , Hulda og Hafdís .
Þórir kvæntist 27. sept. 1958 Maríu Jóhannsdóttur frá Akureyri , f. 28. júní 1939 .
Foreldrar hennar voru Jóhann V. Jóhannsson , f. 24. ág .
1898 , d. 3. feb. 1991 , og Halldóra Kristjánsdóttir f. 11. apríl 1905 , d. 5. des. 1991 .
Börn Þóris og Maríu eru : 1 ) Halldór , f. 22. júní 1960 , fyrrv .
maki Jane Alexander .
Börn þeirra Viktoría , f. 1990 , Elísabet , f. 1993 , og Tómas , f. 1998 .
2 ) Jóhanna Magnea , f. 4. júní 1962 , fyrrv .
maki Stefán Guðfinnsson .
Börn þeirra : Guðfinnur Þórir , f. 1990 , og Sunna Ósk , f. 1994 .
3 ) Þórir , f. 18. mars 1970 , maki Halldóra Kr. Valgarðsdóttir .
Börn þeirra Alexandra Ýr , f. 1990 , Arnar Daði , f. 1992 , Auðunn Atli , f. 1995 , og Alma Björt , f. 2005 .
Dóttir Þóris og Ingunnar Ragnarsdóttur er Ragna Heiðbjört , f. 9. júlí 1966 , maki Kristján Guðmundsson .
Börn þeirra Vilhjálmur Ragnar , f. 1988 , Heiða Björg , f. 1990 , og Hugrún Birta , f. 2000 .
Þórir hóf störf hjá Ísbirninum hf. að loknu grunnskólanámi og varð þar fljótlega vörubifreiðarstjóri .
Eftir um 10 ára starf þar hóf hann störf hjá Bifreiðastöð Steindórs við leigubílaakstur , rútuakstur og bílaafgreiðslu og var þar í um níu ár .
Þá fékk hann atvinnuleyfi á leigubíl og vann við það til æviloka , fyrst hjá BSR og síðustu árin hjá Hreyfli-Bæjarleiðum .
Reyndar tók hann sér frí frá leigubílaakstri í nokkur ár og ók þá rútum fyrir Guðmund Jónasson hf. Þórir starfaði mikið fyrir Slysavarnafélag Íslands og þá aðallega Björgunarsveitina Ingólf .
Hann var áhugamaður um stangveiði , skotveiði , skák og bridge .
Útför Þóris var gerð frá Fríkirkjunni í Reykjavík 16. júlí .
Ég sit hér dofin vegna fréttar um andlát bróður míns , það er svo stutt síðan ég frétti af veikindum hans .
Þau komu hingað hjónin heim til mín í júníbyrjun og létu mig vita um veikindi Þóris , en ég átti ekki von á láti hans svona fljótt .
En það var að morgni 7. júlí að Gunnar bróðir okkar hringdi í mig og sagði mér að bróðir okkar Þórir væri látinn .
Aðeins tíu dögum eftir að við hittumst í sumarbústað Þóris og Mæju , en þar var haldið upp á sjötíu ára afmælið hennar Mæju , ásamt börnum og tengdadóttur og barnabörnum , systkinum og vinum þeirra hjóna .
Þetta var yndislegur dagur á undurfallegum stað í Þjórsárdal .
Mig langar að minnast hans frá því hann var ungur .
Átta ára fór hann í sveit til þess góða fólks Þórðar og Guðbjargar sem bjuggu ásamt börnum sínum á Ásmundarstöðum í Holtum í Rangárvallasýslu .
Hann dvaldi hjá þeim tíu sumur í góðu yfirlæti , honum þótti svo vænt um þennan stað og fólkið allt .
Þórir kláraði skólaskylduna en fór svo fljótt að vinna , hann fékk sér vinnu í Ísbirninum á Seltjarnarnesi og vann þar á meðan vertíðin var , en svo í sveitinni á sumrin .
Eftir að hann fékk bílpróf fór hann að keyra vörubíl hjá Ísbirninum og gerði það í nokkur ár .
Einnig keyrði Þórir rútur í ein tíu ár hjá Guðmundi Jónassyni , en fór svo á minni bíla .
Hann var lengst af sem leigubílstjóri hjá BSR en síðustu árin keyrði hann hjá Hreyfli .
Þórir var mikill útivistarmaður , á sínum tíma gekk hann í Björgunarsveitina Ingólf og fékk þar góða útrás fyrir sitt áhugamál .
Þau hjónin keyptu sér sumarbústað í Þjórsárdal fyrir um 16 árum og var hann algjör fjölskylduparadís .
Þórir og Mæja lifðu og hrærðust í börnum sínum og barnabörnum og veit ég að hans er sárt saknað .
Þau hjónin áttu líka húsbíl sem þau ferðuðust mikið á en það var einmitt í einni ferðinni sem Þórir veiktist hastarlega seint um kvöld og lést hann þá um nóttina á sjúkrahúsinu á Akureyri .
Blessuð sé minning hins góða manns .
Elsku Maja , Halldór , Hanna Mæja , Þórir , Ragna og Halldóra Kristín og börnin ykkar , ég bið góðan Guð að styrkja ykkur og styðja í sorginni því að Þórir okkar gleymist aldrei .
Innilegar samúðarkveðjur Edda .
