STUNDUM vaki ég um nætur , stundum sef ég .
Stundum sef ég en vakna , sest upp við dogg og hlæ og klappa af torræðum ástæðum .
Yfirleitt vakna ég í hnipri , háskælandi og fullur af heimshryggð .
Þá finnst mér gott að fá knús , flóaða mjólk og lakkrísrör .
Hryggðarvaldarnir eru af ýmsu tagi , allt frá moggabloggi að bankahruni , frá hamborgarahreyfingum að fólki sem pínir lítil dýr og gerir grín að fötluðum .
Yfirleitt eru það þó America ' s Next Top Model , The Biggest Loser , The Bachelorette eða aðrir meintir raunveruleikaþættir sem hryggja mig .
Það er mér sársaukafullt að fylgjast með amirískum súkkulaðidvergum stíga í vænginn við moldríka sílikondældaða , lausláta en lánlausa beyglu og hjörð beinaberra átröskunarsjúklinga rífast um síðustu múffuna .
Strandaglópar í lendaskýlum , fálmandi eftir skurðgoði og fitubollur í átaki særa fram tár .
Tilvist þessara þátta ein og sér er mér þungbær en af hverju , og nú spyr ég í fullri alvöru , AF HVERJU er þessi ósómi ALLTAF í sjónvarpinu þá sjaldan ég kveiki á því ? Í hvert einasta sinn ! Það er illa fyrir manni komið manni léttir að sjá According to Jim á dagskrá ...
Skúli Á. Sigurðsson 