Fram á sjónarsviðið hefur stigið maður sem segist vera ástmaður hins nýlátna poppkonungs Michaels Jackson .
Jason Pfeiffer er starfsmaður á húðsjúkdómadeild og starfsmaður húðsjúkdómalæknis Jacksons .
Pfeiffer segist vera " tómur að innan " eftir fráfall söngvarans síðastliðinn júní .
Bandarískir fjölmiðlar vitna í Pfeiffer sem segist hafa misst sálufélaga sinn og að erfitt sé að lýsa tilfinningunum nema að í hjarta hans sé nú tómarúm .
Stuttur rómans " Þetta var stutt en rómantísk ástarsaga sem endaði sem harmleikur , " mun Pfeiffer hafa sagt .
Pfeiffer sem er 35 ára segir að þeir hafi vingast fyrst í gegnum síma .
Hann segir að þeir hafi átt mörg símtöl þar sem fór vel á með þeim og síðar hafi sambandið þróast þegar Jackson bað um far heim til sín seint um kvöld .
" Ætli fyrsta stefnumótið hafi ekki verið í bílnum mínum .
Við fórum í bíltúr og spjölluðum og skemmtum okkur en Michael var á hálfgerðum flótta undan stjórnsömu og forvitnu starfsfólki sínu eins og Michael orðaði það , " sagði Pfeiffer .
Vissi af eigin feigð Slúðurveitan Bang Showbiz segir Pfeiffer vera offitusjúkling sem haldi því fram að hann hafi verið í stöðugu sambandi við Jackson fram undir lokin og hefur eftir honum að Jackson hafi verið farinn að haga sér undarlega og vitað af feigð sinni og því tekið til við að kveðja vini og vandamenn .
Óvissa með jarðarför Enn hefur jarðarför Michaels Jackson verið frestað og haft er eftir föður hans Joe að ekki sé vitað hvenær hún muni fara fram en ólíklegt sé að það verði á afmælisdeginum , 28. ágúst , þegar Michael hefði orðið 51 árs .
