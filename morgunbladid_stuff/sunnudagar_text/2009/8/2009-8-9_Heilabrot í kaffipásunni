EINS og áður hefur verið skrifað um á síðum Atvinnublaðsins er það í fullu samræmi við nýjustu kenningar í vinnuvistfræði að taka sér frí frá önnum dagsins við og við , hvíla huga og hönd og hlaða batteríin .
Góður nettölvuleikur er einmitt það sem þarf , og ekki skemmir fyrir ef leikurinn reynir á rökhugsun og þjálfar aðeins heilasellurnar .
Ef yfirmaðurinn kemur að manni í tölvuleik á versta tíma er a.m.k. skömminni skárra að vera í gáfumannaleik en að atast í leikjum á borð við Mix & Masch Dress Up Game eða Bubbles .
Tveir nýir leikir hefa komið fram á sjónarsviðið síðustu vikurnar og gert það gott í gáfnaleikja-geiranum og verðskulda athygli þeirra lesenda sem hafa gaman af þeirri áskorun að þurfa að hugsa nokkra leiki fram í tímann .
Í anda Newtons Annars vegar er það þyngdarafls-leikurinn Red Remover .
Hér er á ferð nokkuð einfaldur leikur þar sem fjarlægja á kubba og kúlur í ákveðnum litum þannig að ákveðin sort hverfi út af leikborðinu í samræmi við þyngdarkrafta sem toga í hina og þessa áttina .
Red Remover reynir hæfilega á kollinn , en það ætti að taka flesta frekar stuttan tíma að þjóta í gegnum borðin 40 .
– Að ná að klára hverja þraut " á pari " er hins vegar örlítið flóknara .
Hnitaflækja Hins vegar er svo leikurinn Line Bounder sem reynir töluvert meira á heilabúið , en leikurinn kallar á kænsku af svipaðri gráðu og í skák , damm eða reversi .
Keppt er á móti tölvunni á hnituðu borði .
Leikurinn byrjar á miðjupunkti og skiptist leikmaður á við tölvuna að draga línu frá hniti til hnits .
Er markmiðið fyrir leikmanninn að koma línunni í annan enda leikborðsins , á meðan tölvan reynir að færa línuna í hina áttina .
Leikurinn er flóknari en hann hljómar , því beita má ýmsum brögðum til að stökkva hnit af hniti og ef ekki er farið varlega er útsmogin gervigreind tölvunnar fljót að leika á mann .
Red Remover má m.a. finna á www.i-am-bored.com , og Line Bounder er á www.addictinggames.com / linebounder.html .
