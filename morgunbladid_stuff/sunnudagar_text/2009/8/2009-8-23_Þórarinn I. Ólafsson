Þórarinn Ingibergur Ólafsson fæddist í Grindavík 24. ágúst 1926 .
Hann lést á dvalarheimilinu Víðihlíð 4. ágúst sl. og fór útför hans fram frá Grindavíkurkirkju 14. ágúst .
Mig langar að minnast afa Þóra í örfáum orðum .
Ég var svo heppin að fá að kynnast honum sem afa , og vinnuveitanda .
Ég vann með honum frá 1998 þar til hans naut ekki lengur við vegna heilsu .
Afi var góður húsbóndi og af honum hef ég lært margt .
Margir hefðu gott af því að vinna með þeim sem muna tímana tvenna því það er góður skóli .
Það var ekkert verið að bruðla í óþarfa .
Afi var heiðarlegur og góður maður .
Hann kom oft fyrir sem hrjúfur maður en að innan var hann einstakt ljúfmenni og barngóður mjög .
Afi þoldi illa dráttarvexti .
Hann borgaði alla reikninga í tíma til að sleppa við þá .
Ég mun passa upp á það fyrir hann núna .
Það voru ófá símtölin sem ég varð vitni að í næsta herbergi við hann þegar hann þurfti að lesa einhverjum pistilinn um eitthvað sem honum fannst ekki vera rétt .
Ég átti oft bágt með mig þarna hinum megin og fann til með þeim sem varð fyrir því að svara á hinum enda línunnar .
Afi var ekki með yfirgang heldur skyldi rétt bara vera rétt .
Börnin mín þrjú voru öll með mér í vinnunni hjá afa í " bláu vinnunni " eins og þau kölluðu Þrótt .
Þeim fannst mjög gaman að vera í glugganum á skrifstofu hans og fylgjast með lyfturunum niðri í vinnslusal .
Mér leið alltaf eins og afi kæmi aftur í vinnuna er hann næði heilsu á ný .
Hann var samt meira og minna frá vinnu síðan um mitt ár 2007 .
Hann var alltaf til staðar , aðeins símtal í burtu .
Það var hann sem kom mér af stað í bókhaldi sem leiddi mig svo í nám í viðskiptafræði .
Afi fylgdist vel með því sem gerðist til sjós og lands .
Daglega hringdi hann í bátana og fylgdist með hvernig gengi og hafði á því skoðanir hvar fiskurinn væri og væri alls ekki , enda reynslubolti og aflakóngur .
Afladagbækur afa voru einstaklega vel skrifaðar enda hafði afi fallega og stílhreina rithönd .
Afi skrifaði alla tíð sjóðsbók og þótt tæknin gerði þær óþarfar þá hélt hann því áfram .
Hann hafði einstaklega gaman af að rifja upp gamla tíma og var hrein unun að hlusta á hann , slík var innlifunin enda voru þessir tímar honum ljóslifandi síðustu árin .
Ég sakna þess að heyra ekki afa rifja upp gömlu tímana , ég vildi að ég ætti þetta allt upp tekið og gæti hlustað á það þegar ég vildi .
Ég sá afa síðast 1. ágúst sl. og gat með engu móti haldið að þetta væri í síðasta skipti sem ég sæi hann á lífi en sú varð raunin .
Jón minn á eftir að sakna þess að koma ekki í Víðihlíð að leika með lestina og heimsækja afa , sem við munum öll sakna .
Í sumar þegar ég heimsótti afa sátum við hjá honum við systur ásamt ömmu og upp úr þurru sagði hann við mig " Hva færðu ekkert að borða ? " í sínum skemmtilega tón og það þótti mér fyndið .
Þá sá hann að ég hafði lést og orðaði það svona skemmtilega við mig .
Hann afi orðaði hlutina oft svo skemmtilega .
Ég mun varðveita minningu hans í hjarta og huga mínum um ókomna tíð .
Guð , gefðu mér æðruleysi til að sætta mig við það sem ég fæ ekki breytt , kjark til að breyta því sem ég get breytt og vit til að greina þar á milli .
( Reinhold Niebuhr .
) Þórunn H.Ólafsdóttir og börn .
Elsku langafi .
Okkur systkinin langar að kveðja þig með örfáum orðum .
Þú varst alltaf hlýr og barngóður og gerðir ekki upp á milli , alltaf svo gott að koma í heimsókn til ykkar ömmu og ekki var nú leiðinlegt að hitta þig í vinnunni , afi , og fá að príla upp á stól á skrifstofunni þinni og kíkja úr glugganum þínum niður í vinnslusalinn í Þrótti og skoða fiskana og fólkið í vinnunni þinni , og ekki leiddist þér að hafa okkur grislingana hjá þér .
Það er tómlegt að hafa þig ekki lengur hjá okkur .
Við söknum þín , elsku langafi , en núna vitum við að þú ert á góðum stað og hvílir þig .
Vertu yfir og allt um kring með eilífri blessun þinni , sitji Guðs englar saman í hring sænginni yfir minni .
( Sig .
Jónsson frá Presthólum .
) Helga Arnberg , Guðmundur Fannar , Leonard Veigar .
