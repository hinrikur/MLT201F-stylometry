HULDA Hreiðarsdóttir settist á skólabekk í Viðskiptasmiðjunni fyrir ári síðan , og undirbýr nú innreið á jólamarkaðinn með leikbúninga fyrir börn .
" Fafu snýst um hönnun , framleiðslu og markaðssetningu á umhverfisvænum leikföngum og búningum fyrir börn .
Framleiðslan er öll í samræmi við sanngjarna viðskiptahætti ( e. fair trade ) og varan hönnuð í samræmi við hugmyndafræði um opinn leik sem örvar sköpunargáfu og eflir þekkingarleit , " útskýrir Hulda sem fengið hefur til liðs við sig Ragnheiði Ösp Sigurðardóttur vöruhönnuð og fleira hæfileikafólk á sviði hönnunar og viðskipta til að gera fyrirtækið Fafu að veruleika .
Sá að eitthvað vantaði Hulda segir hugmyndina að Fafu hafa orðið til þegar hún varð vör við það sjálf hve mikil vöntun væri á markaðinum eftir " góðum , alvöru leikföngum , " eins og þessi þriggja barna móðir orðar það .
" Fafu er andsvar við því niðursoðna umhverfi sem svo mörg leikföng bjóða í dag , þar sem batterí , plast , fyrirframsamin hugmynd og saga er það sem börnin fá til að leika með .
Fafu snýst um form , lögmál og liti , afturhvarf til einfaldra en góðra hugmynda um leik barna , hugmyndaflug og þroska .
" Að sögn Huldu væri hún sennilega enn á upphafsreit með hugmynd sína ef ekki hefði verið fyrir Viðskiptasmiðjuna : " Ég hafði trú á hugmyndinni , en vissi ekki neitt um viðskipti og markaðsvinnu .
Óstudd hefði ég vafalaust rekist á ótal hindranir og gefist upp fyrir löngu .
Það reyndist líka mjög lærdómsríkt fyrir mig að fá að hrærast í þessum hópi frumkvöðla með bakgrunn á öllum mögulegum sviðum , geta sett hugmyndina þar fram og fengið tillögur og athugasemdir frá ótal ólíkum sjónarhornum , " segir hún .
Nálgast verkefnið af alvöru " Kennararnir og verkefnin sem námið kallar á verka líka til að hálfpartinn pína mann áfram í gegnum allt ferlið og koma hugmyndinni í framkvæmd , " bætir Hulda við .
" Viðskiptasmiðjan verður til þess að maður byrjar að nálgast viðskiptahugmyndina af alvöru frekar en sem gæluverkefni .
Hún aðstoðar líka við umsóknarferli styrkja , og átti sú leiðsögn sem námið bauð án vafa stóran þátt í að Fafu hlaut frumherjastyrk frá Rannís fyrir skemmstu .
" www.Fafutoys.com 