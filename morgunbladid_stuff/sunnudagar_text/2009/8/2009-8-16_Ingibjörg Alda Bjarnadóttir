Ingibjörg Alda Bjarnadóttir fæddist á Sauðárkróki 2. maí 1929 .
Hún lést á Elliheimilinu Grund 1. ágúst sl. Hún var dóttir hjónanna Helgu Pétursdóttur saumakonu , f. 26.5. 1905 d. 2.12 .
1991 , og Bjarna Antons Sigurðssonar sjómanns , f. 23.1. 1901 , d. 14.12 .
1935 .
Systkini Öldu eru Guðbjörg Sigrún , f. 26.9. 1930 , Guðrún Sigurlaug , f. 6.12 .
1932 , d. 8.4. 1940 , og Bjarni Anton , f. 18.10 .
1935 , d. 24.8. 2000 .
Systkini samfeðra er Þorsteinn Skúli , f. 19.6. 1927 .
Árið 1952 giftist Alda Stefáni Skaftasyni lækni frá Siglufirði en þau skildu árið 1961 .
Dóttir þeirra er Hauður Helga rekstrarfræðingur , f. 10.6. 1958 , gift Hermanni Ragnarsyni múrarameistari , f. 22.8. 1955 .
Fyrir átti Hauður dótturina Eddu Maríu Vignisdóttur nema , f. 6.8. 1975 , gift Jóni Árna Kristinssyni smið , f. 15.1. 1975 , dóttir þeirra er Snæfríður , f. 13.1. 2006 .
Dóttir Hauðar og Hermanns er Helga Sigrún , f. 28.7. 1997 .
Seinni manni sínum , Magnúsi E. Guðjónssyni , f. 13.9. 1926 , d. 17.5. 1990 , kynntist Alda á Akureyri og giftu þau sig árið 1962 .
Dætur þeirra eru : 1 ) Kolfinna Snæbjörg grunnskólakennari , f. 28.3. 1963 , gift Stefáni Friðriki Einarssyni matreiðslumeistara , f. 17.12 .
1956 .
Dætur Kolfinnu eru : a ) Þórunn Katla Tómasdóttir leikskólakennari , f. 9.8. 1983 , gift Jóni Ragnari Ástþórssyni meistaranema í viðskiptafræði , f. 20.12 .
1976 .
Synir þeirra eru Tómas Freyr , f. 12.6. 2004 , Haraldur Daði , f. 30 .
3 .
2006 , og Bjarni Dagur , f. 10.5. 2009 ; b ) Alda Karen Tómasdóttir , f. 12.10 .
1989 ; c ) Júdit Sophusdóttir nemi , f. 28.11 .
1993 .
2 ) Alda Magnúsdóttir sálfræðingur , f. 6.6. 1967 , gift Ármanni Jónssyni viðskiptafræðingi , f. 22.8. 1972 .
Fyrir átti Alda soninn Magnús Ellert Bjarnason nema , f. 16.10 .
1990 , en sonur Öldu og Ármanns er Viktor , f. 12.12 .
2006 .
Alda missti föður sinn ung að árum en eftir að faðir hennar lést fluttist móðir hennar frá Sauðárkróki til Akureyrar .
Alda þurfti að hætta skólagöngu í Menntaskólanum á Akureyri sökum þess að hún fékk berkla .
Árið 1954 fór Alda í Húsmæðraskóla Reykjavíkur og kláraði próf þaðan árið 1955 .
Alda bjó með fyrri manni sínum bæði í Þýskalandi og Svíþjóð en eftir að þau skildu fluttist hún aftur til Akureyrar og bjó þá hjá móður sinni .
Á Akureyri kynntist Alda síðari manni sínum , Magnúsi , þar sem hann starfaði sem bæjarstjóri .
Bjuggu þau hjónin á Akureyri til ársins 1967 en fluttu þá suður .
Alda og Magnús fluttu í Kópavoginn og bjuggu þar allt fram á dánardag Magnúsar .
Alda sinnti húsmæðrastörfum af kostgæfni og bar heimili þeirra vott um smekkvísi og alúð hennar .
Eftir að Magnús lést fluttist Alda nokkrum árum síðar til Keflavíkur þar sem hún bjó sér huggulegt heimili í sambýli við dóttur sína og mann hennar .
Alda bjó síðustu þrjú árin á hjúkrunardeild A2 á Elliheimilinu Grund .
Alda átti í baráttu við krabbamein síðustu árin .
Hún lést 1. ágúst sl. Útför Öldu fór fram frá Háteigskirkju 10. ágúst , í kyrrþey .
" Kæri ( a ) tengdó " eins og þú sagðir alltaf við mig þegar við hittumst , en við vorum nánari en oft tíðkast með tengdasyni og ástæðan var sú að þú bjóst hjá mér í rúm fjórtán ár eða frá því að þú varst 64 ára og þangað til að þú fluttir á " Hótel Grund " .
Aldrei komu upp nein leiðindi á milli okkar allan þennan tíma heldur myndaðist traust og sterk vinátta okkar á milli .
Þegar það kom upp að þig langaði að flytja til okkar Hauðar , þá var ég að sjálfsögðu spurður að því hvernig mér litist á það og þurfti ég ekki að hugsa mig um lengi .
Ég hafði sjálfur alist upp við svipaðar aðstæður þar sem amma mín bjó hjá dóttur sinni og tengdasyni ( foreldrum mínum ) stóran hluta úr ævi sinni .
Ekki hefði ég viljað missa af þeim tengslum sem mynduðust við ömmu mína meðan hún bjó hjá okkur og þar sem ég og dóttir þín vorum í barnahugleiðingum þá fannst mér það tilvalið og svo kom lítil prinsessa í heiminn og var hún skírð Helga Sigrún .
Tengslin milli þín og hennar urðu sterkari en nokkurn hefði grunað .
Síðustu vikurnar þínar hér í heimi sat hún hjá þér kannski í tvær klukkustundir til að snyrta þig ; hún greiddi þér , bar krem á hendurnar , burstaði tennurnar og þvoði góminn , lakkaði neglurnar o.fl. og einungis tólf ára gömul .
Ég hafði gaman af því að skoða myndir af þér þegar þú varst á þínum yngri árum , þú varst með glæsilegri konum enda náðir þú þér í glæsilegan mann , hann Magnús , sem ég reyndar kynntist aldrei því miður .
Þú varst svo fín frú í mínum huga og varst alltaf svo vel tilhöfð enda eins og ég sagði alltaf , að þú yrðir náttúrlega að líta vel út , " fyrrverandi bæjarstjórafrúin frá Akureyri " , og þá brostir þú bara til mín .
Alda mín , ég kveð þig með söknuði og veit að hvíldin er þér kærkomin eftir mikla baráttu .
Nú færðu loksins að hitta hann Magnús þinn sem mun taka vel á móti þér og bera þig á höndum sér eins og mér skilst að hann hafi gert alla tíð .
Við hin sem eftir lifum minnumst góðrar konu sem studdi alla sína af dugnaði og metnaði til dauðadags .
Ég sendi öllum mínar innilegustu samúðarkveðjur .
Þinn tengdasonur , Hermann Ragnarsson .
Hún elsku amma mín er dáin .
Við héldum reyndar að hún væri dáin í byrjun árs , en þá rankaði hún við sér og bað um kaffi og sígarettu og við vissum að hún væri í lagi í bili .
En eftir langa baráttu við krabbamein var þetta bara tímaspursmál .
Fyrir tveimur vikum heyrði ég í ömmu í síma þar sem ég var í fríi .
Hún var þá búin að vera slöpp en sagðist vera á batavegi .
Hún sagði líka að hún hefði alltaf myndina af Snæfríði dóttur minni á náttborðinu hjá sér og lítinn engil við hliðina á henni til að gleðja sig .
Þetta var það síðasta sem ég heyrði frá henni þar sem hún var orðin meðvitundarlaus tveimur dögum síðar .
Við amma eigum gott samband að baki .
Ég bjó hjá henni og afa til 16 ára aldurs .
Þau gerðu allt fyrir mig og ég fékk óendanlega ást og umhyggju af þeirra hálfu .
Því miður var amma mikið veik á þessum tíma og lá oft inni á spítala .
Hún var líka nánast heyrnarlaus og útilokaði sig mikið frá umheiminum þar sem henni fannst erfitt að taka þátt í samræðum .
Amma var með einstaka þjónustulund og tók starf sitt sem heimavinnandi húsmóðir mjög alvarlega .
Þetta fannst mér mjög hentugt þar sem ég þurfti aldrei að taka til eða gera nokkurn hlut .
Ég náði varla að fara úr fötunum mínum sem voru nánast hrein , þá voru þau komin í vélina , straujuð og inn í skáp .
Þó svo að amma verði mestum tíma sínum heima þá var hún alltaf óaðfinnanlega til fara , með lagningu í hárinu , fínar neglur , í nælonsokkum og vel klædd .
Ef hún var að fara út þá fór hún í pelsinn , setti glært plast yfir lagninguna , setti á sig bleikan varalit og spennti upp regnhlífina þó að það væri hífandi rok .
Hún vildi alltaf líta vel út þótt það væri eingöngu fyrir sjálfa sig .
Þetta fannst mér ótrúlega skemmtilegt og kom sér vel ef ég vildi taka hana eitthvað með mér því að þá var hún alltaf tilbúin – " bara smáhárlakk og svo er ég til " , sagði hún þá .
Eftir að afi dó fyrir 19 árum flutti amma fljótlega í kjallarann hjá mömmu og bjó þar þangað til hún fór á dvalarheimilið Grund eða Hótel Grund eins og hún kallaði það .
Ég hugsa að síðustu 15 ár hafi verið eitt af hennar bestu tímabilum í lífinu .
Andleg veikindi hennar tilheyrðu fortíðinni , hún var búin að sætta sig betur við heyrnarleysið og sá það stundum sem kost að geta skrúfað niður í heyrnartækjunum .
Hún byrjaði líka að hekla af krafti .
Hún mátti stundum ekki vera að því að tala við mig þar sem hún var í miðri dúllu og teppið var komið á tíma , enda eigum við hennar nánasta fólk ógrynnin öll af teppum sem hún hefur gert .
Húmorinn hennar ömmu var án efa hennar besti kostur .
Það fór bara heldur lítið fyrir honum þegar ég var barn , sökum veikinda hennar .
Á síðari árum tók hún hins vegar út húmorinn fyrir öll þau ár sem hann var ekki til staðar og gat ég grenjað úr hlátri þegar hún byrjaði á sinni ótrúlegu kaldhæðni .
Hún var skemmtilega klikkuð eins og hún sagði alltaf sjálf .
Ég sakna þín ótrúlega amma , en við eigum eftir að hittast aftur , vittu til .
Ég vil að lokum þakka starfsfólki Hótels Grundar fyrir að hafa látið henni líða eins og á fimm stjörnu hóteli .
Edda María .
Ég ætla að skrifa hér nokkur orð um ömmu mína sem ég var svo heppin að alast upp með .
Hún amma mín , frú Alda Bjarnadóttir , var fallegasta kona sem ég hef kynnst .
Hún studdi mig í öllu sem ég hef gert og hún elskaði mig eins og ég er .
En það sem mig langaði að láta hana vita er að núna er hluti af mér sofnaður og farinn til himna .
Ég elskaði ömmu mína meira en allt í lífinu og auk þess var hún langbesta vinkona mín því að hún var traustur vinur .
Ömmu þótti vænt um alla og öllum þótti vænt um hana , hún var yndisleg .
Amma var líka rosa fyndin og hún kom með allskonar slettur úr öðrum tungumálum og hún kvaddi mig alltaf með " auf wiedersehen " og auk þess var það seinasta setningin sem hún sagði við mig .
Hún sagði líka alltaf rúsínó og klósettó .
Hún amma var alltaf létt í lund og mikil dama , hún var oft kölluð Alda bleika því að hún var alltaf í bleikum fötum , með bleikar neglur og varalit .
Þannig mun ég minnast hennar ömmu minnar .
Góða nótt , amma mín og " auf wiedersehen " .
Prinsessan þín , Helga Sigrún .
Hún amma mín var sú sterkasta manneskja sem ég hef kynnst .
Hún gerði alltaf lítið úr veikindum sínum svo við værum ekki að hafa áhyggjur .
Amma tók alltaf alla aðra framyfir sig , hugsaði hlýtt til allra .
Amma var afar falleg kona , fegurðin geislaði af henni þegar hún brosti sínu fullkomna brosi .
Hún hugsaði alltaf stórt til mín og allra , vildi allt það besta fyrir öll sín börn og barnabörn .
Við eigum alltaf eftir að hugsa til þín amma mín .
Minningin um Öldu Bjarnadóttur á aldrei eftir að gleymast .
Við eigum eftir að sakna þín .
Megi guð geyma þig .
Ég elska þig .
Þín Júdit .
Elsku amma mín , mikið er erfitt að hugsa til þess að þú sért farin frá okkur , mér finnst einhvernveginn erfitt að skilja það .
Kannski er það vegna þess að ég bý í útlöndum og var ekki hjá þér síðustu dagana þína , þegar þú varst sem veikust .
Amma mín var alveg einstök , algjör snillingur .
Þú sýndir það elsku amma mín hversu mikil kjarnakona þú varst síðustu mánuði , þú ætlaðir sko aldeilis ekki að gefast upp .
Þú varst alltaf svo ánægð og stolt af mér og mínu fólki og fannst þér frábært að við værum búsett í Danmörku og værum að mennta okkur .
Þú hafðir mikla skoðun á því hvaða háskólanám ég ætti að velja mér og hvaða framhaldsmenntun ég ætti nú að fá mér , hvernig hárlit ég ætti að vera með og þar fram eftir götunum .
Ef þú hefðir fengið að ráða þá væri ég ljóshærður læknir , en það varð ekki alveg raunin .
En þú varst samt alltaf svo stolt af barnabörnunum þínum og þú sást ekki sólina fyrir langömmubörnunum .
Mikið var alltaf gaman að koma með Tómas Frey og Harald Daða í heimsókn til þín á Grund , það þurftu ekki að vera langar heimsóknir , bara aðeins að líta við hjá þér , fastur liður í Íslandsferðunum okkar .
Það er erfitt að útskýra fyrir strákunum mínum að amma Alda sé dáin og komi aldrei aftur , en þeir segja að þú sért orðin engill núna , og það er ég alveg viss um , fallegur engill .
Ég er svo ánægð að hafa náð að koma til Íslands í júní og að þú hafir treyst þér að koma í skírnina hans Bjarna Dags .
Mikið varstu glöð að heyra nafnið hans , þú sagðir mér að þetta væri fallegasta nafn sem þú hafðir heyrt , enda hugsaði ég mikið til þín , amma mín , þegar við völdum nafnið á prinsinn okkar .
Ég er svo ánægð að hann hafi náð að hitta langömmu sína áður en hún dó .
Mér finnst gott að hugsa til þess að þú sért komin til afa , mikið hefur hann tekið vel á móti þér .
Ég vil trúa því að þið séuð núna saman á góðum stað og fylgist með okkur hinum .
Guð geymi þig , elsku amma mín , þín Þórunn Katla .
