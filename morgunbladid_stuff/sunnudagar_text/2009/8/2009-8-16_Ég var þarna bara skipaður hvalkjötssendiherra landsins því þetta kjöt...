Ég var þarna bara skipaður hvalkjötssendiherra landsins því þetta kjöt úr gámnum entist í 17 ár eða þangað til við byrjuðum að veiða hrefnu aftur .
Úlfar Eysteinsson veitingamaður á Þremur frökkum seldi 20 tonn af hvalkjöti á 17 árum .
Þau eru altalandi á íslensku , sænsku og ensku , skilja vel þýsku og eru byrjuð í kínverskunni .
Erna Lúðvíksdóttir hefur farið víða með börnin Smára og Björk .
Hann má ekki sjá félag án þess að vera orðinn formaður þess áður en menn vita af .
Friðþjófur Helgason segir föður sinn , Helga Daníelsson , vera félagsmálafíkil .
Hann er í allt of stuttum buxum , alveg eins og þú , Ólafur .
Dorrit Moussaieff forsetafrú um trélíkneski á Dalvík af eiginmanni sínum .
Ætli það frjósi ekki fyrr í víti en að ég skipti um flokk .
Þráinn Bertelsson , þingmaður Borgarahreyfingarinnar .
Mér er ekki kunnugt um að það sé þörf fyrir að ráða læknanema í störf lækna annars staðar á Vesturlöndum .
Runólfur Pálsson lektor segir tímabært að endurskoða að læknanemar sinni störfum eins og fullnema séu .
Þegar ég var unglingur hér á Ísafirði var talsvert um að fólk væri að róa á skektum hér á Pollinum .
Einhverntíma komst ég í slíka siglingu og fannst gaman .
Jónína Jóhanna Kristjánsdóttir , 87 ára kajakræðari á Ísafirði , endurtók leikinn 71 ári síðar .
Íslenska þjóðin verður fyrir alveg gífurlegu þunglyndisálagi .
Það er sáralítið vitað hvernig heilar þjóðir bregðast við slíku .
Einar Baldursson sálfræðingur segir kreppuna hafa mikil áhrif á sálarlífið .
Auðvitað munar heilmikið um þessa fjölgun á milli ára og álagið hefur verið mikið .
Guðrún G. Eggertsdóttir , yfirljósmóðir fæðingardeildar LSH , um 3,5% aukningu á fæðingum .
Ég held að það sé samdóma álit prestanna hér á suðvesturhorninu að það séu færri giftingar í flestum kirkjum .
Séra Vigfús Þór Árnason , sóknarprestur í Grafarvogskirkju , segir marga í giftingarhugleiðingum halda að sér höndum , væntanlega vegna kreppunnar .
Golfið er heiðursmannaíþrótt og stendur fyrir allt annað en að leggja meðspilara eða umhverfi í hættu .
Hjörtur Vigfússon , framkvæmdastjóri Urriðavallar , segir menn almennt ganga vel um golfvelli , en færst hefur í vöxt að slegið sé nærri fólki og hafa slys hlotist af .
Hann má teljast heppinn að hafa sloppið lifandi frá þessu .
Kristinn Ólafsson , framkvæmdastjóri Landsbjargar , um erlendan ferðamann sem var innlyksa á sandeyri í ánni Kreppu .
Hæstiréttur staðfesti dóminn , sorry .
Sms-skilaboð frá Sveini Andra Sveinssyni til Borghildar Guðmundsdóttur , eftir að Hæstiréttur hafði dæmt að hún yrði að fara með syni sína tvo aftur til Bandaríkjanna .
Við örkum Laugardalinn inn og út með kerrurnar fyrir framan okkur og gerum þol- og styrktaræfingar .
Melkorka Árný Kvaran stendur fyrir námskeiði fyrir foreldra með börn í kerru og segir kerrur auka kraft og styrk .
