ÞAÐ er ekki oft púað á Madonnu , drottningu poppsins , en það gerðist á tónleikum hennar í Rúmeníu á miðvikudaginn eftir að hún gagnrýndi fordóma gegn sígaunum .
Atvikið átti sér stað eftir að dansarar af sígaunaættum dönsuðu með Madonnu á sviðinu .
Að dansinum loknum fögnuðu áhorfendur þeim ákaft .
Þegar Madonna sagði að hún hefði heyrt að sígaunar byggju við mismunun í Austur-Evrópu og að það hefði gert hana mjög leiða breyttust fagnaðarlætin hins vegar í hávær mótmæli .
Um 60.000 áhorfendur voru á tónleikunum sem haldnir voru í almenningsgarði í Búkarest .
Liz Rosenberg , fjölmiðlafulltrúi Madonnu , segir að hluti áhorfenda hafi fagnað ummælum hennar .
" Madonna hefur verið á ferðalagi með stórkostlegum hópi sígauna og það hefur gert hana meðvitaða um aðstæður þeirra og þá mismunun sem þeir búa við í ákveðnum löndum , " segir hún .
" Henni fannst því við hæfi að tjá sig stuttlega um málið .
Hún mun ekki tjá sig frekar um það .
" Mannréttindasamtök segja að sígaunar séu sennilega sá hópur sem verði fyrir mestri mismunun í Evrópu .
Flestir fagna því að Madonna hafi þorað að tala og vekja með því þarfa athygli á aðstöðu sígauna .
