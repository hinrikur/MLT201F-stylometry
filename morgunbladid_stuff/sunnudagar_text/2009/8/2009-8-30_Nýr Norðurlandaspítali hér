FRÁ ÞVÍ er skýrt í blöðum núna þessa dagana , að Norðurlöndin greiði út til íslenskra nemenda á Norðurlöndum verulegan fjárstyrk , svo þeir geti haldið áfram námi .
Styrkur þessi nemur í dag meira en hundrað milljónum íslenskum og er greiddur út væntanlega í peningum .
Þetta ber að þakka og svo þann hlýhug sem liggur að baki .
Er gott verk .
Þetta er góður formáli og inngangur .
Aðalatriði málsins er samt það , að við bíðum eftir fjárhagsaðstoð Norðurlanda , sem lofað er þegar Alþingi Íslendinga hefur magagleypt allar kröfur Breta og Hollendinga í sambandi við Icesave .
Það er von að Alþingi fái í magann við þetta og menn rétti sig af með einum Guinness-bjór , þetta gera Bretar sjálfir þegar sorgin hrellir sálina í lok erfiðis dagsins .
Þá rétta þeir sálina af með einum Guinness á sinni réttu knæpu .
Þá birtir aftur í lofti þó dimman og kvöldmyrkrið hafi tekið við fyrir utan krárdyrnar .
Allt verður bjart hjá Bretum að nýju .
Sálin hressist hjá Bretum .
Greinarhöfundur leggur það til að allir þingmennirnir 63 kaupi sér einn Guinness og setji hann á borðið fyrir framan sig á Alþingi til að mótmæla Bretum á táknrænan og þöglan hátt .
Þetta ættu bindindismenn sem aðrir að gera .
Það væru táknræn en þögul mótmæli .
Vonandi hafa Bretar þann " sense of humour " eða skopskyn að taka þessu vel brosandi .
Þeir færu í huganum aftur á sína krá .
Annars var erindi þessarar greinar að ræða að hluta um Icesave og þá kúgun sem Íslendingar eru beittir með því að fjárframlög Norðurlanda eru látin bíða þar til Alþingi Íslendinga hefur magagleypt Icesave .
Er nokkur undrun þótt þingmenn á Alþingi fái sér einn Guinness eins og aumur og þunglyndur Breti gerir á sinni krá ? Því er mótmælt að Íslendingar taki við fjárframlögum Norðurlanda í dag undir kúgun um samþykkt á Icesave .
Neitum að taka við fjárframlagi Norðurlanda eins dónalega og það er boðið fram .
Látum Breta ekki beygja okkur í þessu máli .
Hermann Jónasson , fyrrverandi forsætisráðherra , sigraði Breta í þorskastríðinu .
Náði landhelgi okkar og þorski úr höndum Breta með hugrekki sitt eitt að vopni .
Nú leggur greinarhöfundur til að Norðurlöndin byggi í dag og reki sjálf að öllu leyti nýjan spítala , Norðurlöndum öllum til mikils sóma .
Spítalinn verði " hátæknispítali " en Davíð Oddsson , þá ráðherra , lofaði okkur " hátæknispítala " þegar hallaði undan fæti í pólitíkinni hjá honum .
Gallinn var bara sá og mjög mikill og er enn að setja átti hann niður á miðja Hringbrautina .
Þar er enn rætt um að setja hann á miðja umferðaræð .
Það getur ekki gengið .
Nú er lagt til í þessari blaðagrein að Norðurlöndin dragi til baka eða Íslendingar neiti hreinlega og einfaldlega að taka við fjárframlagi Norðurlanda í peningapott Alþjóðagjaldeyrissjóðsins , hér eftir kallaður AGS .
Það er þannig með þennan góða sjóð eða AGS að hann er útsendari alþjóðlegs erlends lána- og peningafjármagns .
Framlag til AGS mun fara til erlendra peningaaðila og upp í skuldir erlendra kröfuhafa .
Lítið eða ekkert mun koma almenningi á Íslandi til góða .
Erlenda peningasvindlið heldur áfram , jafnvel borga Norðurlönd Icesave endanlega , þegar við getum ekki borgað sjálfir .
Nú ættu Norðurlönd að nota sína AGS-peninga betur og byggja nýtískulega , nýjan og stóran spítala við Vífilstaði .
Þar er nóg pláss fyrir þetta minnismerki um góða samvinnu Norðurlanda á neyðarstund .
Svona spítali Norðurlanda kæmi öllum almenningi til góða með stórum hætti .
Höfundur er hæstaréttarlögmaður .
