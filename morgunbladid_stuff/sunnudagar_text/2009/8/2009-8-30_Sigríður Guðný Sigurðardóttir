Sigríður Guðný Sigurðardóttir fæddist í Götuhúsum á Stokkseyri 28. janúar 1917 .
Hún lést á Landspítalanum í Fossvogi 20. ágúst síðastliðinn .
Foreldrar hennar voru hjónin Sigurður Sigurðsson , sem alinn var upp í Skálholti , og kona hans Valgerður Jónsdóttir frá Háeyri á Eyrarbakka .
Sigríður var ein af sex börnum þeirra hjóna sem upp komust .
Sigurður og Valgerður bjuggu um skeið á Eyrarbakka , en fluttust síðan aftur til Stokkseyrar .
Sigríður leit á sig sem Stokkseyring .
Eftirlifandi systir Sigríðar er Valgerður Sigurðardóttir en látin systkini eru : Kristín Jóna , Sigurður , Halldóra og Jón .
Fyrri maður Sigríðar var Ólafur Þorvaldsson , f. 17.5. 1914 , d. 7.10 .
2002 .
Þau slitu samvistum .
Þeirra synir eru : 1 ) Þórir , f. 8 .
9 .
1935 , maki Sigurbjörg Lundholm .
Þeirra börn eru : Ágústa , f. 1958 , Silva , f. 1966 , og Ólafur , f. 1972 .
Barnabörnin eru níu og barnabarnabörnin þrjú .
2 ) Arthúr , f. 24.4. 1940 , d. jan. 2004 .
Seinni maður Sigríðar var Auðunn Jóhannesson , f. 17.12 .
1908 , d. 2.2. 2003 .
Börn Sigríðar og Auðuns : 1 ) Ingibjörg , f. 8.5. 1949 , gift Guðmundi Svafarssyni .
Börn þeirra eru : Auðunn , f. 1971 , Karl , f. 1986 .
Barnabörnin eru tvö .
2 ) Sigríður , f. 27.2. 1954 .
Maki Ómar Árnason , þau skildu .
Barn : Laufar Sigurður , f. 24.5. 1977 .
Síðari maður Sigríðar var Rúnar Marvinsson , þau slitu samvistum .
Barn : Sóley , f. 18.12 .
1983 , d. 18.12 .
1983 .
Barnabarn er eitt .
Fyrir átti Auðunn tvær dætur : 1 ) Anna , f. 2.1. 1935 , gift Herði Ársælssyni .
Þeirra börn eru : Margrét , f. 6.1. 1955 , Ársæll , f. 9.1. 1956 , Gils , f. 24.2. 1958 , Hörður Örn , f. 26.5. 1967 , Guðni Pétur , f. 22.8. 1969 .
Barnabörnin eru ellefu og barnabarnabörnin sjö 2 ) Aðalheiður , f. 6.11 .
1941 , gift Guðmundi Lárussyni .
Börn þeirra eru : Gréta , f. 25.10 .
1965 , Lárus , f. 19.9. 1967 , Jóhann , f. 7.12 .
1968 .
Barnabörnin eru fjögur .
Sigríður ólst upp í Götuhúsum á Stokkseyri hjá foreldrum sínum og systkinum .
Hún gekk í Barnaskóla Stokkseyrar en fór fimmtán ára gömul að heiman til vinnu á Reykjahælinu í Hveragerði .
Síðan lá leið hennar til Reykjavíkur , þá átján ára gamallar , þar sem hún giftist Ólafi .
Í Reykjavík vann Sigríður aðallega við saumaskap en eftir að Sigríður og Auðunn hófu búskap og fluttu í Kópavog árið 1948 vann Sigríður við ýmis störf .
Hún vann við þrif í Félagsheimili Kópavogs og fiskverkun í Frosta í Hafnarfirði .
Síðustu 20 ár starfsævinnar vann hún á saumastofunni á Kópavogshæli .
Sigríður og Auðunn bjuggu alla tíð í Kópavogi , lengst á Hlíðarvegi 37 og síðar í Fannborg 8 .
Þegar Sigríður var 91 árs flutti hún á sambýlið við Gullsmára 11 , Kópavogi .
Útför Sigríðar fór fram 28. ágúst , í kyrrþey .
Elsku amma .
Þegar við systurnar heimsóttum þig tveimur dögum fyrir andlát þitt talaðir þú um að nú vildir þú fara til Auðuns afa og Arthúrs .
Nú hefur ósk þín ræst .
Margar minningar kom upp í hugann þegar við vorum yngri hjá ömmu og afa á Hlíðarvegi 37 í Kópavogi , þar fengum við oft að gista .
Fyrst uppi á háalofti í gamla húsinu og síðan í nýja húsinu .
Það voru ófá skiptin sem við hentum okkur upp í ömmurúm því rúmið hennar var svo mjúkt og notalegt .
Einnig hlökkuðum við mikið til þegar kom að kaffitíma .
Við hugsum til þess með söknuði að geta ekki lengur talað við hana um alla hluti og fengið smurða brauðið , því hún amma fylgdist með öllu sem var að gerast og hafði ákveðnar skoðanir sem hafa mótað okkur .
Amma var mikil jafnréttiskona og þoldi illa þegar þeir sem minna máttu sín urðu fyrir ójafnrétti og beitti hún sér fyrir því að slíkt ætti sér ekki stað .
Eitt af því sem við minnumst ömmu þó mest fyrir var hvað hún var mikil hannyrðakona .
Allt sem hún gerði í höndunum varð að hreinni list , hún gat hannað handa okkur pennaveski , snyrtibuddur og fleira sem var engu líkt .
Einnig var hún alltaf með eitthvað á prjónunum , sokka , teppi og margt fleira .
Við leyfum okkur að fullyrða að nú eiga allir í fjölskyldunni a.m.k. eitt teppi ef ekki fleiri frá ömmu sem þeir geta yljað sér við .
Ef amma hefði verið ung í dag hefði hún verið hönnuður nútímans .
Hún fylgdist vel með tísku og vildi alltaf vera smart í tauinu .
Við viljum kveðja hana ömmu hér og þakka henni fyrir allt sem hún sagði og kenndi okkur þar á meðal þessa bæn .
Vertu , Guð faðir , faðir minn , í frelsarans Jesú nafni , hönd þín leiði mig út og inn , svo allri synd ég hafni .
( Hallgrímur Pétursson .
) Hvíldu í friði , elsku amma , og megi Guðs englar vera með þér , Ágústa og Silva .
Elsku amma og langamma .
Ég mun aldrei gleyma því að á hverjum jólum þegar ég var lítill fékk ég alltaf mjúkan pakka frá þér , þetta voru einu mjúku pakkarnir sem glöddu mig því ég vissi að í þeim væru heimaprjónaðir ullarinniskór , tátiljur frá þér .
Þessa gjöf notaði ég ekki aðeins til að halda hlýju á fótunum heldur voru þeir notaðir óspart sem innanhússkautar , móður minni til mikillar mæðu , því maður rann svo vel á þeim .
Ég gleymi ekki heldur fyrstu heimsókninni minni til þín á Hlíðarveginn .
Þetta var á sunnudegi og ég hafði gist hjá Þóri eldri og ömmu Sibbu .
Afi ákvað að fara með mig í bíltúr til þín og ætlunin var að kenna mér að tefla .
Þegar ég kom inn fann ég strax fyrir allri birtunni , hlýjunni og gleðinni sem streymdi frá þér .
Einnig hafðir þú haft til hinar ýmsu kræsingar , flatkökur með hangikjöti , að ógleymdu töfrasúkkulaði .
Þetta súkkulaði var það besta sem ég hef drukkið og ég man enn bragðið .
Þegar ég flutti í Kópavoginn 11 ára gamall þá fór ég oft í heimsókn til þín , til þess að spjalla , því mér fannst ég geta rætt hvað sem var við þig .
Það var alltaf eins og þú ættir von á kóngafólki í heimsókn , þvílíkar voru veitingarnar sem í boði voru .
Þegar eldri dóttir mín var skírð hittir þú langömmu konunnar minnar og þið fóruð að gantast um aldur ( þú hafðir vinninginn þar sem þú varst ári eldri ) og fjölda barnabarna og barnabarnabarna .
Þið komuð báðar frá Stokkseyri og höfðuð mjög gaman af því að hittast og ræða málin .
Þú varst ákaflega stolt yfir því að eiga langalangömmubörn og prjónaðir og saumaðir fyrir þær báðar þrátt fyrir háan aldur .
Kæra amma mín , ég veit þú fylgist með langalangömmubörnum þínum þar sem þú ert núna .
Við sjáum að dýrð á djúpið slær , þó degi sé tekið að halla .
Það er eins og festingin færist nær , og faðmi jörðina alla .
Svo djúp er þögnin við þína sæng , að þar heyrast englar tala , og einn þeirra blakar bleikum væng , svo brjóst þitt fái svala .
Nú strýkur hann barm þinn blítt og hljótt , svo blaktir síðasti loginn .
En svo kemur dagur og sumarnótt , og svanur á bláan voginn .
( Davíð Stefánsson .
) Þitt langömmubarn , Þórir Hilmarsson .
Og nú er hún farin þessi blíða , sterka og fallega kona .
Sigríður G. Sigurðardóttir , Sigga frá Götuhúsum á Stokkseyri , var æskuvinkona móður okkar , Guðbjargar Ingimundardóttur , Biggu frá Strönd .
Þær kynntust barnungar á Stokkseyri , gengu samhliða í barnaskólann , hlupu saman um holt og hæðir , brölluðu , léku sér í fjörunni og byggðu bú .
Stokkseyri í upphafi síðustu aldar var öflugt samfélag ; útgerðin í blóma , landbúnaður allt um kring .
Höfnin , harðsæknir fiskimenn , sterkar konur , kaupfélagið , kirkjan , hreppstjórinn , leikfélagið , kvenfélagið , samkomuhúsið , fólkið .
Hér var góður bæjarbragur ; gott mannlíf , menning og mikil atvinna .
Allt var ein heild og allt í jafnvægi , – eiginlega allt eins og það átti að vera , – já og bætum því bara við ; eiginlega allt eins og það ætti að vera enn í dag , en er ekki .
Sigga í Götuhúsum og Bigga frá Strönd áttu vináttuna saman allt sitt líf .
Hin algjöra vinátta tveggja kvenna .
Sigga í Kópavoginum en mamma hér í borginni .
Það var unaðslega fallegt að verða vitni að þessu .
Þær voru saman þegar færi gafst og áttu alla tíð mikið samráð , jafnt í hlátri sem gráti , en af hvorutveggju fengu þær báðar vænar gusur .
Þessi vinátta endar fyrst í dag , 25 árum eftir að móðir okkar féll frá .
Við bræður áttum hins vegar því láni að fagna að eiga vináttu Siggu áfram .
Við þrjú hittumst reglulega , hringdumst á og fylgdumst náið með lífi hvert annars .
Fastur punktur var á afmælisdegi mömmu 7. júní ár hvert , þegar við plöntuðum saman sumarblómum á leiði hennar .
Síðustu árin tókum við gjarnan með okkur garðstól handa Siggu og svo var hlegið og spjallað um gamla daga , samtímann og pólitík , en þar var ekki komið að tómum kofunum hjá þessari hetju .
Oftar en ekki endaði stundin með kaffisopa á kaffihúsi .
Þetta voru gæðastundir sem jafnframt enda hér , – eða hvað ? Er ekki sagt að minningin lifi ? Allavega er ekki hægt að verjast brosi þegar hugsað er til gleðistunda þeirra æskuvinkvenna er þær lokuðu að sér eldhúsdyrunum , suðu sér hrossaket og soðkökur og áttu sín einkasamtöl , í friði frá litlum forvitnum eyrum .
Dýrmæt er minningin um hinn dásamlega og smitandi hlátur Sigríðar Sigurðardóttur , hlýja handstroku á kinn , falleg orð og koss að lokum .
Kynnin við þessa konu voru verðmæt , hér eru kaflaskil .
Bestu kveðjur og þakkir fyrir samfylgdina .
Haukur Haraldsson , Leonhard Haraldsson .
Enginn veit sína ævi fyrr en öll er , öll göngum við ólíkan æviveg , ein er sú ákvörðun sem sum okkar taka á ævikvöldinu að sækja um vist á sambýli en Sigríður fékk aldursforseta titilinn er hún flutti til okkar í Gullsmárann .
Þegar maður starfar með konum eins og búa á sambýlinu verður óhjákvæmilega til meiri lífsreynsla hjá okkur starfskonunum vegna þeirrar fjölbreytni einstaklinga sem hafa fetað misgrýtta lífsbraut og kunna frá mörgu að segja og auðga þannig líf okkar og skilning á ýmsu sem okkur sem yngri erum , óraði ekki fyrir að hefði jafnvel verið með þeim hætti og virðist svo óra fjarlægt , en þeim sem ljóslifandi minning .
Sigríður vildi vera sjálfbjarga um flesta hluti og heldur þótti henni leiðinlegt að biðja okkur um aðstoð því það var bara ekki til í hennar orðabók .
Hún var fram á síðustu stund viljug við að fara á mannamót og leikhúsferðir veittu henni mikla gleði .
Það sem vakti athygli mína þegar við sátum og áttum spjall eftir að hún treysti sér ekki lengur til að taka rúmábreiðuna af að kveldi , var hversu listræn hún var .
Teppi sem hún lagði yfir sig átti sína sögu , það hafði hún saumað bútasaum úr gömlum kjólum sem komu að góðum notum með þessum hætti , segja mætti að kjólarnir hefðu verið mikið notaðir í þessari breyttu mynd .
Fallegt veggteppi greip líka augað sem hafði farið um hendur hennar og litagleðin eftirtektarverð .
Myndir sem hún hafði á veggjunum voru að sama skapi eitthvað sem hún hafði taugar til og þótti undurvænt um , en það voru öll verk sonar hennar Arthurs sem hafði greinilega erft listfengi móður sinnar .
Hún sagði mér sögu málaðrar myndar sem mér fannst einstaklega skemmtileg , myndefnið var af henni við dagleg störf húsmóður í kringum miðbik síðustu aldar , þegar þvottur var hengdur til þerris á snúrur og fólk átti ekki hverja spjörina á fætur annarri til skiptanna .
Peysan góða sem hún klæddist er því góður vitnisburður um klæðnað þess tíma og sagðist Sigríður hafa þvegið hana á hverjum föstudegi til að hafa hana hreina um helgi .
Handavinna ýmiskonar var greinilega hennar líf og yndi .
Sjálf vann hún við saumaskap á saumastofu Kópavogshælisins þegar hún var ekki að vinna á sínu eigin heimili .
Sigríður var glaðsinna fagurkeri sem hafði gaman af að fylgjast með líðandi stundu , las bæði bækur , blöð og tímarit .
Hún var í góðu sambandi við börnin sín og talaði við þau í síma helst daglega .
Gestir hennar í Gullsmárann glöddu hana gjarnan með lifandi blómum sem hún naut að hafa hjá sér og talaði um að allan tímann , hafi á sérstakan hátt verið séð um að þegar ein rósin fölnaði kæmi nýr vöndur eða rós .
Ein af síðustu rósunum hennar var dálítið sérstök opnaði sig vel en stilkurinn var sérlega traustur af rós að vera og má kannski líka honum og blóminu við manneskjuna Sigríði sem var ein af frumbyggjum Kópavogs á Hlíðarveginum þar sem þau hjónin byggðu sér ból .
Aðrar vistaverur hafa beðið hennar í eilífð handan heimsins þar sem sálir þeirra hafa sameinast , án vafa verið umvafin ást og kærleik þeirra er á undan fetuðu þá braut inn í ljós og birtu himnaríkis .
Þú alltaf verður einstök rós elsku vinan góða .
Í krafti trúar kveiki ljós og kveðju sendi hljóða .
( Jóna Rúna Kvaran .
) Blessuð sé minning Sigríðar Sigurðardóttur .
Jóhanna B. Magnúsdóttir .
Hinsta kveðja Elsku amma , Griðastaðurinn bíður þín , þar sem englar sveima og sólin skín .
Bláklukkur , bjöllur og englahnoss , þar gefur afi þér lítinn koss .
Þið ánægð eruð saman nú , sæt lítil hjón , maður og frú .
Við munum ávallt sakna þín , elsku besta amma mín .
( Höf. ók .
) Sigurbjörg Eva .
