Árið 2008 komu út 4000 bækur um hamingju samanborið við aðeins 50 bækur átta árum áður .
Vinsælustu námskeiðin í Harvard-háskólanum eru um jákvæða sálfræði og að minnsta kosti 100 aðrir háskólar í heiminum bjóða sambærilegt nám .
Hér fyrir neðan eru nokkrar athyglisverðar staðreyndir um hamingjuna úr bókinni The How of Happiness eftir Sonja Lyubomirsky : Mismunandi menningarheimar hafa mismunandi skoðun á hamingju .
Fólk í sumum menningarheimum , eins og t.d. Rússlandi , er ólíklegra til að halda að hamingja sé sanngjarnt og æskilegt markmið sem unnt er að ná .
Rannsóknir sýna að 50% af einstaklingsmuninum á hamingju stafi af erfðum , 10% af aðstæðum í lífi okkar og 40% af athöfnum okkar .
Hamingjusamt fólk sankar að sér meiri peningum .
Þeir sem eru hamingjusamir á fyrsta námsárinu í háskólanum eru á hærri launum 16 árum síðar , þegar þeir eru ca .
35 ára gamlir , án þess að hafa haft peningalegt forskot .
Ríkt fólk er ekki eins hamingjusamt og maður myndi ætla .
Ríkustu Bandaríkjamennirnir eru bara pínulítið hamingjusamari en starfsmenn þeirra á skrifstofunni eða verkamennirnir sem hjá þeim starfa .
Í rannsókn á 792 efnuðum fullorðnum kom í ljós að meirihlutinn var þeirrar skoðunar að ríkidæmi færði þeim ekki meiri hamingju .
Einn þriðji þeirra sem áttu meira en 10 milljónir dollara sögðu að peningar sköpuðu fleiri vandamál en þeir leystu .
Hamingjusamt fólk finnur sér góðan maka .
Konur sem sýna einlægt bros á myndum í árbók skólans eru líklegri til að vera giftar 27 ára gamlar og einnig líklegri til að vera í ánægjulegu hjónabandi 52 ára gamlar .
Hjónaband gerir okkur ekki eins hamingjusöm og við höldum .
Þó að gift fólk sé hamingjusamara en einstæðingar hefur hjónabandið sem slíkt frekar lítil áhrif á persónulega hamingju fólks .
Hamingjuáhrif hjónabandsins hverfa á tveimur árum .
Fylgst var með 25.000 íbúum í Þýskalandi , þar á meðal Þjóðverjum , innflytjendum og útlendingum , í fimmtán ár .
Meðan á rannsókninni stóð giftu 1761 einstaklingar sig .
Rannsóknin sýndi að hjónaband leiddi aðeins til aukinnar hamingju fyrstu tvö árin .
Það sem skilur á milli góðra og slæmra sambanda er ekki það hvernig makar bregðast við mótlæti hvors annars og umskiptum heldur frekar hvernig þeir bregðast við góðum fréttum .
Hamingjusamt fólk heldur að það sé myndarlegra en það er .
Það metur sjálft sig sem meira aðlaðandi en jafnaldrar þess sem eru ekki eins hamingjusamir .
Hins vegar er erfitt fyrir hlutlausan aðila að sjá muninn .
Hamingjustigið nær hámarki við 65 ára aldur .
Rannsókn sem stóð yfir í 22 ár og var framkvæmd meðal um 2.000 heilbrigðra fyrrum hermanna eftir seinni heimsstyrjöldina og stríðið í Kóreu leiddi í ljós að ánægja þeirra með lífið jókst með árunum og náði hámarki á 65. aldursári .
Ekki dró úr hamingjunni svo um munaði fyrr en um 10 árum síðar .
Það að hugsa um of hefur óhagstæðar afleiðingar .
Það leiðir til depurðar , skapar neikvæðar hugsanir , dregur úr hæfni okkar til að leysa vandamál , grefur undan hvatningu okkar og truflar einbeitinguna og frumkvæðið .
Hamingjusamt fólk skeytir minna um árangur annarra .
Óhagstæður félagslegur samanburður ( t.d. að fylgjast með jafnaldra sem er betur staddur ) hefur minni áhrif á hamingjusama einstaklinga en óhamingjusama .
Faðmlög gera fólk hamingjusamara .
Nemar við Penn-háskólann sem var sagt að gefa að minnsta kosti fimm faðmlög á dag í tvær vikur og skrá niður upplýsingarnar urðu mun hamingjusamari .
Nemar sem aðeins skráðu niður upplýsingar um lesturinn sýndu engar breytingar .
Því meiri tíma sem eldra fólk ver í að rifja upp minningar , þeim mun jákvæðari áhrif og betri líðan .
Það að endurupplifa bestu augnablik lífs þíns aftur og aftur hefur þau áhrif að lengja og styrkja jákvæðar tilfinningar og gera þig hamingjusamari .
Rannsóknir hafa sýnt að söknuður eða fortíðarþrá getur af sér jákvæðar tilfinningar og styrkir þá tilfinningu að vera elskaður og verndaður , auk þess að styrkja sjálfsálit okkar .
Fólk sem stundar gjörhygli ( e. mindfulness ) , þ.e. þeir sem einblína á núið og eru mjög meðvitaðir um umhverfi sitt , blómstra og búa við góða andlega heilsu .
Trúað fólk er hamingjusamara og hraustara og ræður betur við áföll .
Hreyfing dregur jafn vel úr þunglyndi og lyf .
Fjórir mánuðir af líkamsrækt eru jafn árangursríkir við að meðhöndla þunglyndi og fjórir mánuðir af þunglyndislyfjum .
Félagsskapur þrefaldar möguleika okkar á að halda kjörþyngd .
Þátttakendur tóku þátt í fjögurra mánaða megrunarprógrammi sem samanstóð af megrun , hreyfingu og hegðunarbreytingum .
Af þeim sem tóku þátt einir og sér náði 76% að ljúka við prógrammið og 24% héldu þyngd sinni í sex mánuði á eftir .
Til samanburðar náðu 95% af þeim sem tóku þátt með kunningjum , vinum eða fjölskyldumeðlimum að ljúka við prógrammið og 66% héldu þyngdinni í skefjum fyrir fullt og allt .
Höfundur er framkvæmdastjóri Þekkingarmiðlunar .
