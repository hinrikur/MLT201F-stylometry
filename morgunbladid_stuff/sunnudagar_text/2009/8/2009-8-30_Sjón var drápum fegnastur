Spennutryllirinn Reykjavík Whale Watching Massacre eða RWWM verður frumsýndur næstu helgi .
Sjón segir að stundum hafi verið eins og hann væri að skrifa ballett sem gerðist um borð í skipi .
" Stundum koma ballerínurnar saman og þá snertast þær á ólíkan hátt , eftir því hvort þær eru í sama liði eða ekki .
Annars tvístrast þær um allt og ég þurfti að hugsa þrívítt til að halda utan um hver væri hvar á hvaða tíma .
Ég var þeirri stund fegnastur þegar mér tókst að fækka persónunum , hvert dráp auðveldaði vinnu mína .
" Sjón vinnur að nýju handriti með Torsten Metalstein Hvas , en þeir áttu hugmyndina að RWWM .
" Það er gamall draumur minn að gera uppvakningamynd .
Ef hún kemst á koppinn mun hún staðfesta enn frekar neikvæða ímynd okkar erlendis , " segir hann og hlær .
Hann vinnur einnig að handriti fyrir Vesturport , leikverki í samvinnu við Rúnar Guðbrandsson og Lab Loka og öðru í samvinnu við leikhóp í Berlín og Ósló .
Næstu bókar er því ekki að vænta fyrr en árið 2011 .
Svo er tilbúið handrit sem gerist í villta vestrinu .
" Ég bíð eftir að Clint gefi færi á sér .
" | 14 