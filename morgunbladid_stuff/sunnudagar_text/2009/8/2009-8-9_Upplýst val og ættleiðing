ÍSLENSK ættleiðing hjálpar tilvonandi foreldrum að finna barn sem þarf á þeim að halda .
Þetta eru börn frá Kína , Indlandi og fleiri löndum .
Það er sjaldgæft en kemur samt fyrir að íslenskt ungbarn er ættleitt á sama hátt og börn sem koma erlendis frá .
Barnavernd sér um að koma íslensku börnunum til ættleiðingarforeldra .
Fólk sem vill verða foreldrar bíður " í röðum " og í langan tíma í von um að fá að ættleiða barn .
Nýlega voru reglur um ættleiðingar hertar í Kína , sem gera það að verkum að fólk þarf nú að bíða enn lengur .
Konur á Íslandi sem eru ófrískar og íhuga fóstureyðingu eiga rétt , samkvæmt íslenskum lögum , á fræðslu um þann félagslega stuðning sem er í boði fyrir þær , ákveði þær að ganga með barnið .
Þetta er mjög gott og ég vona að það sé farið eftir þessum lögum .
Það sem vantar þó tilfinnanlega í löggjöfina er að konur séu fræddar um að það er mjög raunhæfur möguleiki að gefa barnið , sem þær bera undir belti , til ættleiðingar og að þær geti verið vissar um að tilvonandi foreldrar barnsins hafi gengist undir nákvæma athugun hjá barnaverndaryfirvöldum .
Það er í raun óskiljanlegt að þessi kostur sé ekki kynntur fyrir konum .
Konur sem velja þann kost að láta ættleiða barnið sitt eiga skilið virðingu og hrós en ekki hneykslun því þær gefa barnið frá sér til að gefa því lif .
Þar sem hið opinbera hefur ekki sinnt því að fræða konur um þennan kost hefur Lífsvernd , félag gegn fóstureyðingum , skrifað nákvæmar leiðbeiningar til kvenna sem vilja fara þessa leið .
Leiðbeiningarnar er að finna á heimasíðunni lifsvernd.com .
Þessi grein ber heitið " Upplýst val og ættleiðing " .
Á Íslandi býr menntuð og frjáls þjóð .
Mikið er talað um að fólk eigi rétt á að taka upplýstar ákvarðanir um líf sitt .
Bjóðum konum upp á raunverulegt upplýst val ! MELKORKA MJÖLL KRISTINSDÓTTIR , BA í heimspeki .
Frá Melkorku Mjöll KRISTinsdóttur 