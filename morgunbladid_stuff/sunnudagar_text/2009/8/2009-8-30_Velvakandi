Hver borgar búsáhaldabyltinguna ? FLESTIR muna þegar " ólátaseggir " við Austurvöll köstuðu tómötum og grjóti í glugga Alþingishússins .
Látum vera að óánægt fólk berji bumbur og potta og láti öllum illum og hávaðsömum látum , en að brjóta gluggarúður og kasta málningu á hús og bíla hefur í för með sér ákveðinn kostnað fyrir aðra .
Getur ekki verið að ég þurfi að greiða úr eigin vasa fyrir þær viðgerðir sem gera þurfti af þessum sökum ? Hafa umræddir gerendur þurft að greiða þann kostnað ? Eða munu þeir , sem ekkert komu að þessum brotum , eingöngu þurfa að borga kostnaðinn úr sínum vasa ? Ákveðnir vörubílaeigendur stöðvuðu einnig bílaumferð mörgum sinnum svo að saklausir borgarar þurftu að bíða í löngum biðröðum og stundum að fara lengri leiðir á áfangastað til að komast framhjá löngum biðröðunum .
Það kostaði aukinn bensínkostnað fyrir þann saklausa bílstjóra sem átti enga aðild að ólátunum .
Á hinn almenni saklausi borgari að þurfa að aka lengri leið og greiða aukinn bensínkostnað ? Mér skildist að þessir vörubílstjórar hefðu einmitt verið að kvarta undan auknum bensínkostnaði .
Ég er næstum fullviss um að ef ég , saklaus eldri borgari , myndi stöðva umferð t.d. á Sæbrautinni eða á Hringbrautinni , myndi lögreglan stöðva mig og láta mig borga sekt .
Hafa þeir , sem stóðu að þeim ólátum , sem hafa kostað viðgerðir og aukaútgjöld , bæði úr ríkissjóði og úr vösum saklausra borgara , þurft að greiða sekt eða þann kostnað sem af hlaust ? Eldri borgari .
Eru hlaup íþróttir ? UM sl. helgi fór fram fjölmennasti íþróttaviðburður ársins á Íslandi er 11.487 hlauparar öttu kappi við tímann í Reykjavíkurmaraþoni Íslandsbanka og kepptu í mislöngum vegalengdum í hlaupi .
Engin umfjöllun um þennan viðburð hefur verið á íþróttasíðum dagblaða og þess vegna velti ég fyrir mér hvernig hlaup eru skilgreind .
Teljast þau ekki til íþrótta ? Hefði ekki mátt birta úrslit í 10 kílómetra hlaupi , hálfu- og heilu maraþoni ? Keppni í heilu maraþoni var t.d. Íslandsmeistaramót og því við hæfi að birta mynd og tíma nýrra Íslandsmeistara .
Eða eru hlauparar bara , eins og konan sagði : " eitthvað óþolandi , sveitt lið , spriklandi út um allt í einhverjum spandexgöllum ? " Með hlaupakveðju , Sigrún Birna Norðfjörð .
Svarað í síma 5691100 frá 10-12 velvakandi@mbl.is 