Er Alþingi í " sandkassaleik " í dag ? Mér varð á að kveikja á alþingisumræðum í sjónvarpinu fimmtudagskvöldið 20. ágúst , og sá að umræður voru enn í gangi frá kl. níu um morguninn .
Eftir klukkutíma hlustun varð mér að orði með sjálfri mér : " Eru þingmennirnir farnir að leika sér í " sandkassa " eins og í vetur ? " Ég hélt að IceSave-málið væri alvarlegra en svo að þingmennirnir væru að eyða dýrmætum tíma í að skvetta orðum hver á annan og hrópa og kalla úr þingsal .
Mér blöskraði alveg , þingmennirnir verða að snúa bökum saman og komast að góðri niðurstöðu í þessu slæma máli til hagsmuna fyrir þjóðina .
261132-7969 .
Nytjamarkaður Rauða krossins ÉG kíki oft inn á nytjamarkað Rauða krossins og um daginn brá mér heldur í brún .
Lopapeysur sem verðlagðar voru fyrir mánuði á 2.000-3.500 kr. voru nú verðlagðar á 7.000 krónur .
Ég spurði hverju þetta sætti og svarið var : " Nú , sjáðu bara hvað peysurnar kosta hjá Álafossi .
" Ha ? Er verðbólgan farin að teygja sig með ljóshraða inn í Rauða krossinn ? Nú er nytjamarkaðurinn mest með notuð föt , gefins og enginn söluskattur eða önnur gjöld þar á bæ .
Mér finnst því ekki hægt að líkja þessu við hverja aðra stórverslun sem kaupir inn og þarf að leggja á skatta og gjöld úr öllum áttum .
Eða er þetta annars konar útgáfa af græðgisvæðingu ? Harpa Karlsdóttir .
Kókó er týndur KÓKÓ fór frá Samtúni í Reykjavík fyrir tveimur vikum og ekkert hefur spurst til hans síðan .
Hann er eins árs gamall , blandaður hálfur persi , svartur á lit , loðinn og með rauða ól og er mjög ljúfur köttur .
Hans er sárt saknað .
Ef einhver hefur orðið hans var vinsamlegast hafið þá samband við okkur í síma 555-3781 eða 892-6780 .
Svarað í síma 5691100 frá 10-12 velvakandi@mbl.is 