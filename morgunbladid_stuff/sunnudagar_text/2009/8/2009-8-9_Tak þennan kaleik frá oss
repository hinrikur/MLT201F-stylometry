TEKUR Seðlabanki Evrópu eða ESB við Icesave-málinu fyrir okkar hönd ? Gerist nokkurs konar málflutningamaður okkar í málinu gagnvart Bretum og Hollendingum ? Er í raun þeirra fulltrúi líka .
Spyrja mætti þá um þetta og biðja um lausn .
Ef af þessu yrði í einhverju lögfræðilegu formi , þá myndi þessu vonandi fylgja af hendi Seðlabanka Evrópu að bankinn lofaði að lána Seðlabanka Íslands á viðskiptareikningi , ef til þess kæmi að greiðsla af Icesave félli á Íslendinga einhvern tíma seinna .
Við værum lausir við það að þurfa að greiða beint sem þjóð af Icesave .
Þá greiðslu myndi Seðlabanki Evrópu annast fyrir okkar hönd og færa til skuldar hjá Seðlabanka Íslands á viðskiptareikning .
Slíkt loforð eða ábyrgð á Icesave af hendi Seðlabanka Evrópu fyrir hönd Íslands ætti að vera Bretum og Hollendingum meira en nóg og betri ábyrgð en samþykkt Alþingis á ríkisábyrgð Íslands .
Alþingi okkar myndi því ekki ræða meira um Icesave .
Málinu væri vísað til ESB til endalegrar afgreiðslu fyrir okkar hönd .
Þessi nýja leið , sem hér er lagt til að farin verði , hefur þann augljósa kost fyrir Breta og Hollendinga , að þeir eru tryggir með að fá sína peninga til baka og greidda út vegna Icesave , ef skuld fellur á Íslendinga .
Eins og staðan er í dag , þá eru Íslendingar gjaldþrota þjóð eftir algjört hrun á bankakerfi Íslendinga nýlega .
Geta ekkert borgað um næstu framtíð .
Það er því common sense eða heilbrigð skynsemi að fela öðrum að borga í bili fyrir Íslendinga sjálfa .
Bretar ættu að sjá að þetta er " common sense " , enda telja Bretar sig hafa fundið sjálft " common sense " upp og beitt því öðrum fremur í viðskiptum við aðrar þjóðir .
Nú er komið að því að Bretar sanni í verki að þetta sé rétt .
Mæti framangreindum tillögum með samúð og skilningi .
Séu sveigjanlegir .
Styðji farsæla lausn .
Af því er ESB varðar þá mun svona lausn sem hér er rædd styrkja pólitíska stöðu ESB gagnvart norðurpólnum , þar sem Ísland á þar pólitískan rétt og liggur að norður-heimskautsbaugnum .
Hann liggur um Norður-Ísland .
Annars hefur Icesave verið rætt ýtarlega á Alþingi Íslands og nú nýlega í ágætri blaðagrein sem erlend kona , Eva Joly , skrifaði í alþjóðleg stórblöð .
Hún vinnur með okkur að því að leysa bankahrunið okkar með vitrænum hætti og án stórra orða .
Skrifaði vel í erlend stórblöð .
Greinarhöfundur er lögfræðingur og skrifar þessa grein sem slíkur .
Hann segir við ESB , Breta og Hollendinga : " Tak þennan kaleik frá oss " og á þá við Icesave í núverandi óbreyttu formi .
Ræðum frekar líka um norðurpólinn og nýlega ósk Íslendinga um hugsanlega aðild að ESB .
Icesave er ómerkileg rukkun sem ekki má spilla viðhorfi allra Íslendinga til ESB og alþjóðlegra stjórnmála .
Leysum málið á breiðum grundvelli og með common sense .
Við viljum borga þegar við getum en í dag erum við fátæk og skuldug " kirkjurotta " eins og stundum er sagt .
Vinsamlega hlustið á okkur .
Höfundur er hæstaréttarlögmaður .
