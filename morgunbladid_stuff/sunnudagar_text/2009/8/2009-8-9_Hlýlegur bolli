ÞAÐ er kalt og einmanalegt í hörðum heimi viðskiptanna .
Rjúkandi heitur kaffisopinn dugar skammt til að hlýja sálartetrinu , en rétti bollinn getur minnt á það sem máli skiptir í lífinu .
Á netinu má finna fjöldann allan af fyrirtækjum sem sérhæfa sig í að framleiða bolla , og raunar alls kyns annan varning , með mynd og / eða áletrun eftir höfði viðskiptavinarins .
Ein góð vefsíða er Yourdesign.co.uk sem skartar bæði sérlega þægilegu viðmóti og miklu úrvali af varningi til að prenta á , allt frá bollum og öðrum smámunum upp í fatnað og tuskudýr .
Væri ekki gaman að hafa mynd af besta vininum , sumarbústaðnum eða jafnvel maka og börnum á uppáhaldsbollanum , og fá þannig vænan skammt af ást , hlýju og ljúfum straumum með hverjum sopa ? 