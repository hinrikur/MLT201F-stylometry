Það er ekkert sældarlíf að vera fangi .
Og auðvitað á það heldur ekki að vera eftirsóknarvert hlutskipti .
Ríkissjónvarpið sýndi á þriðjudag fyrri þátt af tveimur frá danska sjónvarpinu , Fangi í framandi landi .
Þátturinn fjallar um aðbúnað danskra fanga , sem afplána dóma í fangelsum í fjarlægum löndum , eins og heiti hans gefur til kynna .
Í þættinum var sagt að manni , sem var gripinn með kókaín á leið út úr Perú , en efnið var ætlað á danskan markað .
Maðurinn , sem kvaðst hafa gerst burðardýr til að greiða upp skuld , situr í fangelsi sem var byggt fyrir miklu færri fanga en þar dveljast .
Aðbúnaðurinn er skelfilegur , þrengslin slík að fangarnir sofa á gólfinu og fangaverðir svo fáir , að í raun sjá fangarnir um sig sjálfir .
Líf þeirra markast af ofbeldi og fíkniefnaneyslu .
Þótt engin ástæða sé til að afsaka þá , sem taka að sér að flytja hættuleg fíkniefni milli landa , þá er erfitt að sætta sig við að öll mannréttindi þeirra séu látin lönd og leið .
Slíkar raddir heyrast stundum þegar rætt er um mál íslenskra afbrotamanna í fjarlægum löndum .
Danski þátturinn sýnir aðbúnað , sem ekki er nokkrum manni bjóðandi , jafnvel þótt hann hafi brotið af sér .
Ragnhildur Sverrisdóttir 