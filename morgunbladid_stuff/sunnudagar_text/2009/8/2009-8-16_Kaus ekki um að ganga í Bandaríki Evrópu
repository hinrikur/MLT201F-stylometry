" UPPHAFLEGA hélt ég að ég væri að kjósa um það að við værum að gerast aðilar að sameiginlegum markaði og hvað gæti verið betra og vinalegra , skynsamlegra og efnahagslega viturlegt að gera .
En síðan þá , 1975 , þegar um þetta var kosið , hefur þetta þróast lengra en að vera bara sameiginlegur markaður .
Þetta varð stuttu síðar Efnahagsbandalag , síðar Evrópusambandið og stefnir núna í það að verða sambandsríkið Evrópusambandið .
Núna er búið að búa til stjórnarskrá þess sem Frakkar kalla Bandaríki Evrópu ( e. United States of Europe ) .
En þetta er ekki það sem ég og margir aðrir kusu um árið 1975 ! ! " * Svo mælir bresk kona ( í lauslegri þýðingu höfundar ) Delfine Gray-Fisk , fyrrv .
flugstjóri , þegar hún rifjar upp ástæðurnar fyrir því að hún sagði já við aðild að Efnahagsbandalaginu á sínum tíma .
Hún bendir jafnframt á að engar þær væntingar sem hún hafi haft til aðildar að EB hafi staðist .
Reyndar er það álit mitt að það sé einmitt það sama um þorra íbúa þeirra svæða sem tilheyra Evrópusambandinu .
Andstæðingar ESB í Bretlandi gera margar og miklar athugasemdir við veru Bretlands í sambandinu og þá stefnu sem sambandið hefur tekið .
Sé litið til Spánar þá er sama upp á teningnum .
Viðskiptamálaráðherra Spánar hefur til dæmis sagt það opinberlega að evran sé ein helsta ástæða verðbólgu og atvinnuleysis á Spáni .
( Sjá t.d. The Independent 17. des. 2007. ) Síðan Bretar gegnu í ESB ráða þeir ekki lengur sjálfir umhverfismálum , fiskveiðimálum , landbúnaðarmálum og utanríkisviðskiptum .
Ef Ísland gengur í ES þá mun það nákvæmlega sama gerast af því að þetta er skrifað inn í Rómar-sáttmálann .
Af hverju ættu Bretar að sætta sig við það að Ísland fengi að ráða þessum málaflokkum en þeir ekki ? Þegar rætt er við fólk á Íslandi sem er frekar hlynnt inngöngu í ESB þá kemur í ljós að það er oftast vegna þess að fólk hefur óljósar hugmyndir um að atvinnuleysi verði úr sögunni , spilling í stjórnmálum verði úr sögunni og stöðugleiki muni komast á í efnahagslífinu .
Ekkert er fjær sanni ! Í ESB er viðvarandi atvinnuleysi vegna þess að það er Seðlabandi ESB sem stjórnar vöxtum og allar hagfræðiskipanir og útreikningar þar að lútandi eru miðlæg og miðast við stærstu ríki sambandsins .
Það er að segja , það er tekið meðaltal .
Þar af leiðir að einstök ríki hafa engan sveigjanleika til að bregðast við atvinnuleysi .
Enda þurfa ríki sem hafa evru að afhenda Seðlabanka ESB allan gullforða sinn .
Hvað varðar spillingu er ESB og yfirstjórn þess svo spillt að á hverjum degi er fúlgum fjár fleygt út um gluggann í búrókrata .
Framkvæmdastjórn ESB virðist algjörlega ráða því hvernig þingið greiðir atkvæði .
Nigel Farge þingmaður á þingi ESB segir t.d. frá því að á 80 mínútum hafi hann greitt 450 sinnum atkvæði ! Þing ESB virkar nefnilega þannig að þingmenn fá blað í hendurnar frá búrókratíi ESB og þar segir : Mál nr. 51 ; greiða atkvæði já .
Mál nr. 52 ; greiða atkvæði nei .
* Margir af þeim sem þurftu að segja af sér vegna spillingarmáls í framkvæmdastjórninni árið 1998 eru nú annaðhvort á þingi ESB eða í framkvæmdastjórn ESB .
Þetta er meira að segja svo rotið að einn af þessum mönnum sem sögðu af sér vegna fjársvika 1998 er nú yfirmaður deildar innan ESB sem á að rannsaka fjársvik innan ESB ! Endurskoðandi ESB sem nýverið kom fram opinberlega og tjáði sig um fjársvik innan sambandsins og neitaði að skrifa upp á ársreikninga var rekinn .
Þeir Íslendingar sem halda að spillingu muni verða úthýst úr stjórnmálum á Íslandi ef við göngum í ESB eru á villigötum .
Ítalía er í ESB .
Þar er spilling svo mögnuð að Evrópa horfir á með forundrun .
Stöðugleiki í efnahagsmálum kemst á ef við göngum í ESB ? Hvað kalla menn stöðugleika ? Ég er nokkuð viss um að Íslendingar kalla stöðuleika : ekkert atvinnuleysi , verðlag helst stöðugt , matvara er ódýr , vísitala er afnumin af lánum og allir eiga afgang af kaupinu sínu .
Ekkert af þessu er tryggt með inngöngu í ESB .
Verðlag hefur hækkað í öllum þeim löndum sem tekið hafa upp evru eða tengt gjaldmiðil sinn við evru .
Atvinnuleysi er lögmál í ESB .
Og hvað varðar vísitöluna þá getum við afnumið hana án þess að afsala okkur fullveldinu í leiðinni .
Sumir hafa sagt , þegar talað er um inngöngu í ESB að við munum afsala okkur fiskveiðilögsögunni ; " Skiptir engu máli , við erum hvort eð er búin að afsala okkur henni til kvótagreifanna .
" Nei , við erum akkúrat ekki búinn að afsala okkur neinu til kvótagreifa .
Munurinn er einmitt sá að ef við göngum í ESB munum við aldrei geta breytt neinu varðandi fiskveiðistjórnun .
En ef við erum utan ESB getum við einmitt breytt fiskveiðistjórnunarkerfinu á eigin forsendum .
Þar liggur munurinn .
Í kosningabaráttunni síðustu kom erindreki á minn vinnustað frá Samfylkingunni .
Hún hafði um það mörg orð að Evrópusambandið væri nú alls ekki ljótt og spillt og að ESB ætlaði alls ekki gleypa auðlindir aðildarríkjanna .
Þvert á móti , innan sambandsins væru fullt af sjóðum sem nemar og félagasamtök ofl. gætu kafað í ( mútur ) .
Hún lét þess getið að hún væri nú reyndar ekki í framboði fyrir Samfylkinguna og hennar núverandi atvinnurekandi væri ESB ! * Vitnað í þáttinn The Real Face of the European Union .
Höfundur er stjórnmálafræðingur og á sæti í framkvæmdastjórn Frjálslynda flokksins .
