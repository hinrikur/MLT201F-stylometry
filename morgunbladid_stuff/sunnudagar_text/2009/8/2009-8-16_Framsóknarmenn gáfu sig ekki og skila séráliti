Eftir Magnús Halldórsson magnush@mbl.is ÞRÁTT fyrir að þrýst hafi verið á um að Framsóknarflokkurinn myndi standa að niðurstöðu fjárlaganefndar í umfjöllun um ríkisábyrgðina á tryggingasjóðnum tókst það ekki .
Framsóknarflokkurinn vildi skýrari fyrirvara en hinir flokkarnir og því varð niðurstaðan sú að Framsóknarflokkurinn myndi skila sératkvæði .
Höskuldur Þórhallsson , fulltrúi flokksins í fjárlaganefnd , bauðst til þess að útfæra breytingartillögu sem lögð yrði fyrir nefndina síðar en á það var ekki fallist .
" Ég var ekki sáttur við hvernig lagalegu fyrirvararnir voru og ég tel reyndar niðurstöðuna í þeim efnum alls ekki Íslandi í hag .
Það er ekki nægilega tryggt að mínu mati að Ísland geti sótt rétt sinn , t.d. ef forsendur breytast með einhverjum hætti okkur í hag varðandi innstæðutryggingar .
Það má ekki gleymast að það var verið að samþykkja ósanngjörnustu samninga sem nokkur þjóð hefur þurft að taka ábyrgð á .
Ég fylgdi minni sannfæringu og taldi mig ekki geta staðið að málinu .
" 