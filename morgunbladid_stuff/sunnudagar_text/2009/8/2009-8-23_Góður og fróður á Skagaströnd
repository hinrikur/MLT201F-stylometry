Eftir Ólaf Bernódusson Skagaströnd | Það er orðin hefð í Húnavatnssýslum að á hverju hausti hittast allir kennarar úr austur- og vestursýslunum á sameiginlegu , dagslöngu námskeiði einhvers staðar á svæðinu .
Að þessu sinni hittust tæplega 70 kennarar á Skagaströnd og sátu námskeiðið " Góður og fróður " þar sem fjallað var um hlutverk kennarans sem stjórnanda og agamál frá mörgum hliðum .
Leiðbeinendur á námskeiðinu voru Helgi Arnarson skólastjóri Hvaleyrarskóla í Hafnarfirði ásamt Hjördísi og Margréti kennurum þar .
Mörgum kennurum á svæðinu finnst ómissandi að fara á þessi haustnámskeið " ...
til að koma sér í gírinn fyrir veturinn eftir sumarfríið ...
" eins og einn kennarinn sagði .
