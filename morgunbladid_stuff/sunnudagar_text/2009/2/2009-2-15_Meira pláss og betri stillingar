VIÐSKIPTALÍFIÐ í dag leggur mikla áherslu á að allt vinnurýmið sé sem best nýtt .
Með betri nýtingu má vinna sama verk á smærri vinnustöð og þannig koma fleiri starfsmönnum að á sama dýra rýminu .
Tölvuskjáir eru ómissandi en það vill stundum fara fullmikið fyrir þeim á skrifborðinu .
Jafnvel þegar skjárinn er flatur vill sökkullinn sem hann hvílir á iðulega vera plássfrekur .
Hjá Axis er hægt að fá " skjáhaldara " af ýmsum stærðum og gerðum , til að bera hvort heldur einn skjá eða fleiri .
Eins og sést á myndinni er haldarinn festur á borðbrúnina og losnar því heilmikið rými þar sem skjárinn hafði áður hvílt á skrifborðinu .
Síðan má stilla hæðina á skjánum og fjarlægð frá notandanum eins og ekkert sé , og ef sýna þarf viðskiptavini eða vinnufélögum eitthvað í tölvunni er hægðarleikur að snúa skjánum eins og þarf .
