SLÖKKVILIÐ höfuðborgarsvæðisins var kallað út í morgun vegna ammóníaksleka sem vart varð við á Grandagarði og var Grandakaffi lokað um hríð vegna mengunarinnar .
Var lekinn tilkominn vegna smáslyss sem varð við hreinsun um borð í bátnum Lundey .
En þar komst ammóníak í samband við heitt vatn og barst lyktin um nágrenni bátsins á Granda .
Tók það slökkviliðið stuttan tíma að hreinsa til .
