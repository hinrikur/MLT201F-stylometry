Víkverji botnar ekkert í nútíma samskiptaháttum .
Vinir eru hættir að hittast því þeir kjósa heldur að eiga samskipti á Facebook og eyða gríðarlegum tíma í netsamskipti , jafnvel mörgum klukkustundum á dag .
Víkverji viðurkennir að vera óhemju gamaldags en hefur reyndar fremur talið það kost í fari sínu en galla .
Ef hann þekkir fólk vill hann hitta það augliti til auglitis .
Hvernig stendur á því , hugsar Víkverji oft , að fólk telur sig vera að rækta samskipti við vini sína með því að eiga við þá ópersónuleg samskipti á netinu .
Samskipti við þá sem fólki þykir vænt um byggjast á nálægð og hlýju .
Á netinu er ekkert slíkt , þar eru bara orð sem svo auðvelt er að misskilja .
Víkverji átti einu sinni í sérstaklega miklum samskiptum við vin sinn í gegnum tölvupóst .
Þetta var mjög gaman til að byrja með en svo fór vinurinn að misskilja orð og stórmóðgaðist vegna einhvers sem Víkverji hafði skrifað vegna þess að hann heyrði ekki hljóminn í orðunum heldur las þau bara af skjá .
Vinalega og kankvísa stríðni misskildi hann til dæmis sem harðneskjulegar áminningar .
Víkverji fór síðan sjálfur að misskilja orð vinar síns .
Ekkert af þessu leiðréttist fyrr en vinurinn og Víkverji hittust augliti til auglitis .
Víkverji á vinkonu sem stendur í miklu netsambandi við mann sem hún er skotin í .
Hún hittir þann mann sjaldan og því er hún alltaf í netsambandi við hann .
Sífellt er að koma upp misskilningur þeirra á meðal vegna einhvers sem annað þeirra hefur sagt á netinu og er vel meint en sá sem fær sendinguna skilur ekki réttum skilningi .
Þegar þetta góða fólk hittist þarf það síðan að ræða þennan misskilning í smæstu atriðum , þar til næsta mál kemur upp í næstu netsendingu .
Víkverji botnar ekkert í öllu þessu og er harðákveðinn í því að fara aldrei á Facebook , 