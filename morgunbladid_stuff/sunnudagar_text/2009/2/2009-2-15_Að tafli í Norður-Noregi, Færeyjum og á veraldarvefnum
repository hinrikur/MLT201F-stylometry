SKÁKVERTÍÐIN á Íslandi er nú í algleymingi og fjölmörg meistaramót í fullum gangi .
Í Vestmanneyjum hefur Björn Ívar Karlsson þegar tryggt sér meistaratitil Eyjanna í þriðja sinn og á Akureyri , þar sem fagnað er nú 90 ára afmæli Skákfélags Akureyrar , hefur Gylfi Þórhallsson ná mikilli forystu .
Á meistaramóti Hellis er Davíð Ólafsson efstur eftir fjórar umferðir en nýbakaður Skákmeistari Reykjavíkur , Hjörvar Steinn Grétarsson , er meðal þátttakenda .
Yngri kynslóð skákmanna hefur verið afar upptekin því á fimmtudaginn hófst Norðurlandamót grunnskóla í Þórshöfn í Færeyjum .
Hver þjóð sendir tvo keppendur í fimm aldursflokka og fara Íslendingar vel af stað .
Eftir fyrsta keppnisdag , þegar tveim umferðum var lokið , voru Íslendingar efstir samanlagt með 12½ vinning af 20 mögulegum og þeir Atli Freyr Kristjánsson og Friðrik Þjálfi Stefánsson efstir hvor í sínum aldursflokki , Atli í flokki keppenda 20 ára og yngri og Friðrik Þjálfi í flokki 12 ára og yngri .
Skákskólinn gegn NTG á ICC Daginn fyrir brottför íslensku keppendanna var á ICC-vefnum háð keppni milli Skákskóla Íslands og norska menntaskólans NTG en skákdeildinni þar er stjórnað af norska stórmeistaranum Simen Agdestein .
Skólinn er sniðinn fyrir þarfir afburða íþrótta- og keppnismanna á ýmsum sviðum og meðal nemenda er t.d. Magnús Carlsen .
Skólarnir háðu harða baráttu fyrir nokkrum árum og vann Skákskólinn nokkuð örugglega .
Í afar spennandi keppni unnu Norðmennirnir með minnsta mun , 10½ : 9½ en þegar tvær skákir voru eftir var allt eins líklegt að Skákskólinn ynni en í tímahraki náðist aðeins einn vinningur úr afar vænlegum stöðum .
Teflt var á 10 borðum tvöföld umferð , þar af tveim stúknaborðum en umhugsunartíminn var 15 10 , þ.e. 15 mínútur á skák og tíu sekúndur til viðbótar .
Þetta tíma fyrirkomulag virðist einkar heppilegt fyrir keppni af þessu tagi .
Bestum árangri Skákskólans náði Sverrir Þorgeirsson sem vann báðar skákir sínar , Hjörvar Steinn Grétarsson , Hallgerður Helga Þorseinsdóttir og Elsa María Kristínardóttir hlutu 1½ vinning .
Tinna Kristín og Sigríður Björg í efstu sætum í Noregi Þokkalegur gaddur -10° C var utan dyra þegar þær Tinna Kristín Finnbogadóttir og Sigríður Björg Helgadóttir tóku þátt í norska stúlkna meistaramótinu um síðustu helgi , en Norðmenn hafa undanfarin ár haft það fyrir sið að bjóða tveim íslenskum stúlkum á þetta mót .
Mótið fluttist nú frá Osló í smábæinn Frosta sem er í miðjum Þrándheimsfirði ; leiðirnar þangað ekki greiðar en flugvélar , lestir og gamalt " rúgbrauð " komu þeim Tinnu Kristínu , Sigríði Björgu og fararstjóranum Helga Árnasyni örugglega á áfangastað sem var lítill fjallakofi allfjarri mannabyggðum þarna á norðurhjaranum .
Mótið var skipað nokkrum af bestum norsku stúlkunum , 10 keppendur tefldu sex umferðir eftir svissneska kerfinu en sigurvegari varð Katarine Tjölsen sem varð Noregsmeistari þriðja árið í röð .
Hún vann allar sínar skákir .
Tinna Kristín varð í 2. sæti með 4 vinninga af sex mögulegum og Sigríður Björg varð í 3. sæti með 3½ vinning .
Jóhanna Börg og Hrund Ísandsmeistarar stúlkna Sömu helgi fór fram Íslandsmót stúlkna og stúlknasveita í Salaskóla í Kópavogi Íslandsmeistari í eldri flokki varð Jóhanna Björg Jóhannsdóttir , vann allar skákir sínar átta talsins en Hrund Hauksdóttir varð Íslandsmeistari stúlkna í yngri fokki með 7 vinninga af átta möguleikum .
Salaskólinn með Jóhönnu Björgu í broddi fylkingar vann svo sveitakeppni grunnskólastúlkna eftir harða keppni við Hjallaskóla og Rimaskóla .
Einvígi Topalov og Kamsky hefst á þriðjudag Samkomulag það sem alþjóðlega skáksambandið FIDE gerði í tengslum við heimsmeistarakeppnina í skák virðist ætla að halda því á mánudaginn verður einvígi Venselin Topalov og Gata Kamsky sett í höfuðborg Búlgaríu Sofia .
Sigurvegari einvígisins vinnur áskorunarrétt gagnvart heimsmeistaranum Wisvanathan Anand .
Fyrsta skák einvígisins verður væntanlega tefld nk. þriðjudag en samtals eru átta skákir á dagskrá .
Verði jafnt er gripið til skáka með styttri umhugsunartíma .
Topalov er almennt talinn sigurstranglegur en á móti kemur að Kamsky hefur reynst geysilega erfiður viðureignar í einvígjum og leið hans til Búlgaríu er vörðuð magnaðri frammistöðu í heimsbikarkeppni FIDE í Khanty Mansyisk í Rússlandi haustið 2007 ; á lokasprettinum lagði hann að velli þá Magnús Carlsen og Alexei Shirov .
Hægt verður að fylgjast með einvíginu á ICC-vefnum og víðar en skákirnar eru á dagskrá 17. , 18. , 20. , 21 .
23. , 24 .
26. og 27. febrúar og hefjast kl. 13 að íslenskum tíma .
Helgi Ólafsson ( helol@simnet.i s ) 