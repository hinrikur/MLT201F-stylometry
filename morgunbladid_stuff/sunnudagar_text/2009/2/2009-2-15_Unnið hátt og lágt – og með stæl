ÞAÐ er mikilvægt að velja sér rétta stólinn til að sitja á við skrifborðið allan daginn .
Ef stóllinn styður ekki rétt við á réttum stöðum er hætt við að líkaminn fari allur úr lagi og þreyta og verkir fari vaxandi á meðan afköstin fara minnkandi .
En að velja rétta borðið er ekki síður mikilvægt .
Vinnuflöturinn þarf að vera í réttri hæð fyrir verkefnið sem fyrir höndum er og þykir best ef hægt er að breyta hæðinni á borðinu eftir þörfum .
Það kemur líka mörgum á óvart að læra að það reynir minna á stoðkerfi líkamans að vinna standandi en sitjandi , og því gott að hafa vinnuflöt sem hægt er að nota í uppréttri stöðu .
Fegurð og notagildi Þetta skrifborð frá Horreds fæst hjá A Karlssyni .
Eins og sést er hönnunin einstaklega stílhrein og skemmtileg , og ekki að furða að borðið hefur rakað að sér alls kyns verðlaunum .
Takkar eru innbyggðir í borðplötuna og gera kleift að hækka og lækka vinnusvæðið eins og þarf án nokkurrar fyrirhafnar .
Þess má til gamans geta að mörgum þykja hugmyndirnar flæða betur þegar unnið er standandi .
Til dæmis þótti nóbelsskáldinu okkar Halldóri Laxness betra að skrifa bækur sínar standandi og hann notaði til þess skrifpúlt sem nú er til sýnis á Gljúfrasteini .
