Vatnskreppa blasir við , samkvæmt skýrslu , sem lögð var fram á efnahagsráðstefnunni í Davos í Sviss fyrir helgi .
Í skýrslunni er dregin upp svo dökk mynd að á innan við 20 árum muni afleiðingar vaxandi skorts á vatni svara til að öll uppskera korns á Indlandi og í Bandaríkjunum hverfi úr heimsbúskapnum , eins og fram kom í frétt í Morgunblaðinu í gær .
Ekki er nóg með að jöklar séu að hverfa heldur eru stórfljót víða um heim að þorna upp .
Yfirgengilegt er hvernig maðurinn bruðlar með vatn .
Peter Brabeck-Lethmathe , stjórnarformaður svissneska fyrirtækisins Nestlé , hefur lengi látið sig vatnsvandann varða .
Hann sagði í Davos að hann væri sannfærður um að vatn myndi " þrjóta " löngu áður en olían kláraðist .
Í skýrslunni er fullyrt að vatn og aðgangur að því verði meðal helstu fjárfestingarkosta í framtíðinni .
Íslendingar búa við miklar vellystingar í vatnsmálum og hafa ekki umgengist þessa auðlind af tilhlýðilegri virðingu .
Verðmæti vatns á eftir að aukast verulega á næstu árum .
Í vatnsbúskapnum eiga eftir að verða mikil tækifæri fyrir Íslendinga .
