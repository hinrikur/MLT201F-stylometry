Hátískuhús heimsins þurfa ekki að kvarta í kreppunni .
Að minnsta kosti ekki Chanel , sem fagnaði 20% söluaukningu milli áranna 2007og 2008 .
Hvað þá Dior , sem á sama tíma seldi 35% meira .
Hátískufatnaður er rándýr , hver flík getur hæglega kostað margar milljónir og þar við bætast handtöskur , skór og ýmsir fylgihlutir .
Það er því ekki fyrir neinn meðaljón að kaupa slíka vöru .
Meðaljónarnir eru hvort sem er aðkrepptir þessa dagana , en hinir ofurríku virðast svífa skýjum ofar , ósnertanlegir af kreppum .
Sókn er besta vörnin Pistlahöfundur breska dagblaðsins Guardian , Hadley Freeman , skrifaði um þetta fyrirbæri í vikunni .
Hún segir tískuhúsin greinilega líta svo á að sókn sé besta vörnin og því fari fjarri að þau ætli að draga úr íburðinum og kostnaðinum á krepputímum .
Giorgio Armani er ágætis dæmi , en hann mun opna stóra verslun á dýrasta stað í New York um það leyti sem tískuvikan þar í borg hefst í næsta mánuði .
Hadley Freeman bendir á , að hátískufatnaður sé svo dýr , að viðskiptavinirnir teljist vera nokkur hundruð manns , fremur en mörg þúsund .
Vissulega dró eitthvað úr pöntunum frá Bandaríkjunum á síðasta ári , en á móti kom að fleiri ofurríkir Asíubúar renna nú hýru auga til hátísku en áður .
Hadley bendir líka á , að tískublöð eigi hlut að máli .
Þau geri sér grein fyrir að meirihluti lesenda þurfi að draga saman seglin , en um leið vilji þau gera auglýsendum sínum til geðs og hampa hátískunni .
Niðurstaðan sé sú , að þau hvetji lesendur til að kaupa a.m.k. eina afar vandaða ( lesist : dýra ) flík , í stað þess að kaupa fleiri ódýrari .
Ekki er nóg með að tískuhúsin fagni aukinni sölu árið 2008 frá fyrra ári , heldur reikna þau með að hagur þeirra muni enn vænkast árið 2009 .
Árið sem flestir sjá fyrir sér einkennast af miklum samdrætti .
Og samdráttur í verslun er þegar staðreynd í hinum vestræna heimi .
Fólk kaupir minna og rýkur ekki til að skoða nýjustu fötin í búðunum .
En það á auðvitað við um venjulega launþega , ekki þá sem vita ekki aura sinna tal .
Þeir búa í sínu eigin hagkerfi , stikkfrí frá kreppu .
Kökur í stað brauðs Það er tímanna tákn að á tískusýingu Dior á mánudag klæddust fyrirsæturnar kjólum , sem minntu einna helst á Maríu Antoinettu .
Þegar almúginn gerði uppreisn í Frakklandi ku hirðmaður hafa sagt Maríu að óánægju lýðsins mætti rekja til skorts á brauði .
Þá á María að hafa sagt , að almúginn gæti bara borðað kökur .
Hún bjó að sjálfsögðu ekki við sama kost og almúginn .
