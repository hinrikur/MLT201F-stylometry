ÍSLENSKA þjóðin er nú aðstandandi sjúklings sem er haldið sofandi í öndunarvél .
Það ræðst á næstu vikum hvort lýðveldið Ísland nær aftur meðvitund .
Hvarvetna er fólk nú að ræða lýðræðið , ábyrgð stjórnmálamanna , þjóðaratkvæðagreiðslur , beint lýðræði , nýtt lýðveldi , raunverulega þrískiptingu valdsins , gegnsæi og fleira .
Í þeim hremmingum sem nú dynja á þjóðinni er mikilvægara en nokkru sinni fyrr að lýðræðið sé virkt og stjórnmálin og stjórnkerfið gegnsætt .
Þjóðin er tilbúin .
Hér eru tillögur um það hvernig hægt er að bjarga sjúklingnum og koma honum til heilsu .
Veljum þingmennina sjálf Kjósendur kjósa kjörlista og raða fulltrúum í sæti ( ekki prófkjör eða uppröðun stjórnmálaflokksins sjálfs ) .
Kjósandi getur líka valið að kjósa listann og raða ekki , uppröðun ræðst síðan af vali þeirra sem röðuðu fulltrúum á seðlum sínum .
Sett verði þak á kostnað við kosningabaráttu , bæði einstakra þingmanna og framboða .
Aðgengi að fjármagni ætti ekki að stýra því hverjir stjórna landinu .
Ríkið styrkir ný framboð til að kynna sig að uppfylltum ákveðnum skilyrðum .
Ríkisfjölmiðlum verði gert skylt að fjalla af jafnræði um kosningabaráttu .
Stjórnmálaflokkum verði skylt að birta opinberlega öll framlög og styrki sem þeir hljóta umfram 10.000 kr. Stjórnmálaflokkum skal óheimilt að nýta styrki frá ríkinu til framboðsmála nema þeir séu sérstaklega ætlaðir til þeirra nota .
Ráðherrar séu embættismenn Ráðherrar , aðrir en forsætisráðherra , skulu ekki koma úr þingliði heldur vera ráðnir af ríkisstjórn til að framkvæma stefnu hennar .
Þeir hafi stöðu embættismanns og heyri undir undir stjórnsýslulög .
Ráðherrar skulu bera allar meiriháttar ákvarðanir undir ríkisstjórn .
Ríkisstjórn skal fjalla um og samþykkja allar reglugerðir á ríkisstjórnarfundum .
Þessum breytingum er ætlað að gera framkvæmdavaldið skilvirkara og efla ábyrgð allrar ríkisstjórnarinnar á embættisverkum ráðherra .
Alþingi getur kært ráðherra fyrir embættisrekstur hans og Landsdómur dæmir í þeim málum .
Ríkisstjórn skal einnig bera siðferðilega , pólitíska og lagalega ábyrgð á embættisfærslum ráðherra .
Átta þingmenn auk forsætisráðherra skipi ríkisstjórnina .
Þingmenn skulu ekki sitja lengur á Alþingi en tvö kjörtímabil í röð , en sé heimilt að setjast aftur á þing að tveim árum liðnum utan þings .
Þingmenn megi ekki gegna öðrum störfum en þingmennsku eða stija í stjórnum fyrirtækja .
Þeim skal þó heimilt að vinna ólaunað að menningar- og mannúðarmálum .
Þingmönnum sé skylt að gera grein fyrir eignatengslum sínum og fjölskyldu sinnar við einkafyrirtæki .
Nefndarfundir á vegum hins opinbera skulu haldnir í heyranda hljóði og settir á vefinn , nema á meðan fjallað er um mál sem varða lög um persónuvernd , friðhelgi einkalífs eða fram komi upplýsingar um lögvarða hagsmuni einstaklinga eða lögaðila sem gætu skaðast .
Nefndum verður gert að afgreiða öll frumvörp sem fyrir þær koma til að koma í veg fyrir að mál séu svæfð í nefndum .
Almannaþing yrði nokkurs konar " hliðarþing " við Alþingi Íslendinga .
Almannaþing yrði þing fólksins og vettvangur beins lýðræðis .
Allir sem hafa kosningarétt hafi aðgang að Almannaþingi ( rafrænt og / eða skriflega ) Almannaþing sé sjálfstætt og undir verndarvæng umboðsmanns Alþingis .
Á Almannaþingi má kalla fram atkvæðagreiðslu um tiltekin mál til umfjöllunar hjá Alþingi að því gefnu að nægilegur fjöldi kalli eftir henni .
Á Almannaþingi er hægt að bera upp og afgreiða vantrauststillögur á ríkisstjórn eða einstaka ráðherra .
Alþingi getur einhliða vísað málum til Almannaþings .
Samþykktir Almannaþings eru bindandi að gefinni nægilegri kosningaþátttöku og fella þá úr gildi samþykkt Alþingis .
Gildir þá einu hvort mál eru tilkomin fyrir atbeina Alþingis eða Almannaþings .
Tryggja verður öllum kosningabærum mönnum aðgang að Almannaþingi , hvort sem þeir kjósa að greiða atkvæði með rafrænum eða skriflegum hætti .
Hægt væri að hugsa sér að hver einstaklingur veldi á milli veflykils eins og fólk þekkir úr heimabönkum eða utankjörfundaratkvæðagreiðslu með kjörseðlum sem aðgengilegir væru á skrifstofum sveitarfélaga .
Lagafrumvörp þjóðarinnar Borgarar geta samið frumvörp til laga og lagt fram á Almannaþingi .
Fái það nægilegan stuðning þar skal það borið upp á Alþingi af forsætisráðherra eða ríkisstjórn og fær það þá sömu meðferð og önnur frumvörp .
Við það gefst almenningi einnig tækifæri til að fjalla um það á Almannaþingi á sama hátt og önnur mál .
Ég hvet til þess að við gerum meira en bara að stoppa í það kerfi sem við búum við , heldur tryggjum líka aðkomu almennings að því með glæsilegum hætti .
Sævar Ari Finnbogason , heimspeki- og stjórnmálafræðinemi og kjósandi .
