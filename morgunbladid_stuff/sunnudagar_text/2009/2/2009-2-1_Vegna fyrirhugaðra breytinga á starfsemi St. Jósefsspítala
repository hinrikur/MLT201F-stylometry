Með þessu bréfi bið ég ráðamenn þjóðarinnar , hverjir sem þeir eru , að endurskoða ákvörðun um að breyta starfsemi St .
Jósefsspítala í Hafnarfirði .
Laugardaginn 24. janúar héldu þúsundir Íslendinga til mótmæla á Austurvelli sem beindust að ríkisstjórninni .
Þann sama dag hittist minni hópur , sem þó hefur ekki minni áhyggjur eða minni hagsmuna að gæta , fyrir framan St .
Jósefsspítala í Hafnarfirði .
Þarna voru starfsmenn spítalans og velunnarar samankomnir til að mynda keðju utan um spítalann .
Hópurinn hrópaði hvatningarorð til ráðuneytis og ríkisstjórnar þar sem farið var fram á að starfsemin fengi að halda áfram óbreytt .
Sungið var vígsluljóð spítalans frá árinu 1926 sem samið var þegar spítalinn tók til starfa .
Umfjöllun sem þessi ágætu og friðsamlegu mótmæli fengu var 6-8 sekúndur í fréttatíma Stöðvar tvö þetta sama kvöld .
Annað hef ég ekki séð eða heyrt .
Vegna breytinga á starfsemi St .
Jósefsspítalans sem heilbrigðisráðherra kynnti í lok árs 2008 hafa margir lýst áhyggjum sínum .
Læknar og aðrir hagsmunaaðilar hafa lýst yfir óánægju með skort á samráði .
Einnig hefur komið fram að það vanti fagleg rök auk þess sem bent hefur verið á að þessar aðgerðir ógni öryggi sjúklinganna .
Það get ég tekið undir þar sem ég er ein af þeim .
Hagsmunahópur um framtíð St .
Jósefsspítala afhenti heilbrigðisráðherra undirskriftalista þar sem um 14 þúsund skora á ráðherra að endurskoða þá ákvörðun að leggja stofnunina niður í núverandi mynd .
Í lok greinar sem Ásta Möller , formaður heilbrigðisnefndar Alþingis , skrifar í Morgunblaðinu hinn 26. janúar sl. segir að viðbrögð heilbrigðisstarfsfólks við svona aðstæður séu eðlileg þar sem breytingar geti verið sársaukafullar .
Hún segir einnig í sömu grein að ekki megi gleyma markmiðinu en það er að við þessar breytingar fái almenningur betri , fjölbreyttari og aðgengilegri þjónustu á heimaslóðum en nú er .
Ég leyfi mér að efast um að hægt sé að ná upp betri , aðgengilegri eða fjölbreyttari þjónustu en þeirri sem fer fram á St .
Jósefsspítala með flutningi annað .
Hafa ráðamenn þjóðarinnar kynnt sér starfsemi spítalans ? Eru þessir tímar óvissu og erfiðleika í raun og veru rétti tíminn til að taka ákvörðun sem hefur svona afdrifarík áhrif á líf svo margra ? Ég vil bara biðja um að málin séu skoðuð betur því það hlýtur að vera einhver önnur leið til að spara .
ÞURÍÐUR VALGEIRSDÓTTIR , leikskólakennari .
Frá Þuríði Valgeirsdóttur 