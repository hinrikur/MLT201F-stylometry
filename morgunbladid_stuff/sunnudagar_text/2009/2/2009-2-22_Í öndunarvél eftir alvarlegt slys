KONURNAR tvær sem slösuðust alvarlega þegar lok af majónestunnu þeyttist í andlit þeirra í Kartöfluverksmiðjunni í Þykkvabæ á föstudag , voru í gær , laugardag , í öndunarvél og líðan þeirra stöðug .
Þær gengust undir aðgerðir á föstudag og í fyrrinótt , en báðar voru þær með alvarlega andlits- og höfuðáverka , að sögn læknis á gjörgæsludeild Landspítalans .
Lögreglan á Hvolsvelli segir ekki vitað hvað olli sprengingunni en bæði lögregla frá rannsóknardeildinni á Selfossi og Vinnueftirlitið hafi komið á staðinn og kannað aðstæður .
