BJÖRN Bjarnason dómsmálaráðherra sagði á fundi sjálfstæðismanna , þar sem staða flokksins var rædd í ljósi breyttrar pólitískrar stöðu , að eðlilegt væri að þeir sem eldri væru í forystu flokksins vikju til hliðar og nýir frambjóðendur tækju við .
Hann sagði að flokkurinn ætti á þessum tímamótum að líta til þeirrar endurnýjunar sem varð í Sjálfstæðisflokknum árið 1991 þegar ný kynslóð þingmanna tók við flokknum .
Flokkurinn þyrfti nú á samskonar endurnýjun að halda .
Fundarmenn á fjölmennum fundi sjálfstæðismanna klöppuðu vel fyrir þessum orðum .
A.m.k. einn fyrirspyrjenda á fundinum sagði að flokkurinn þyrfti að sýna meiri auðmýkt í komandi kosningabaráttu .
Einnig var spurt hvers vegna enginn hefði vikið til hliðar eftir hrun efnahagslífsins .
Bæði Sturla Böðvarsson , forseti Alþingis , og Guðlaugur Þór Þórðarson heilbrigðisráðherra lögðu áherslu á það á fundinum að flokkurinn ætti í kosningabaráttunni að leggja áherslu á grunngildi sín um frelsi og framtak einstaklingsins .
Geir H. Haarde forsætisráðherra skoraði á þá sem ætla að gefa kost á sér í prófkjöri fyrir flokkinn að stilla kostnaði við það í hóf .
egol@mbl.is 