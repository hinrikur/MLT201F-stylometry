LEIKKONAN Renee Zellweger segist skotin í bandarískum forseta .
Það er ekki sá 44. , Obama , heldur 39. forseti Bandaríkjanna , hnetubóndinn Jimmy Carter .
Hin 39 ára gamla leikkona segir að hann sé draumamaðurinn , því hann sé svo fínt ljóðskáld .
" Ég viðurkenni að vera skotin í Carter , " segir Zellweger , að sögn BangShowbiz fréttaveitunnar .
" Hann er mikill hugsuður og mjög merkilegur maður .
Og hann semur ljóð sem fá mann til að skæla hástöfum .
Hann er bara góður .
" Hrifning Zellweger á Carter sýndi sig berlega á dögunum , er hún stóð í biðröð í tvo og hálfan tíma í Manhattan , eftir að fá áritun hjá Carter .
Þá var jökulkalt í New York-borg en leikkonan vildi fá skáldið til að árita nýjustu bók sína , We Can Have Peace in the Holy Land : A Plan That Will Work .
Hún sagði biðina hafa verið þess virði , en sá eftir að hafa ekki búið sig betur .
" Það var rosalega kalt .
Ég hélt að hann myndi segja eitthvað eða lesa upp , en hann áritaði .
Og það var nóg .
Ég bjóst hinsvegar ekki við að þurfa að bíða í tvo og hálfan tíma á 12 sentimetra hælum .
" 