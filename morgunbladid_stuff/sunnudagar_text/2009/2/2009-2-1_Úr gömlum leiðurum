4. febrúar , 1979 : " Í viðtali við norska sjónvarpið sl. miðvikudagskvöld lýsti Benedikt Gröndal utanríkisráðherra yfir því , að hann teldi að Norðmenn ættu rétt á að færa efnahagslögsögu við Jan Mayen út í 200 sjómílur .
Mismunandi skilningur er á ummælum utanríkisráðherra um miðlinu milli Íslands og Jan Mayen .
Fréttaritari Morgunblaðsins í Ósló telur , að ráðherrann hafi svarað játandi spurningu um það , en utanríkisráðherra sjálfur kveðst hafa neitað að tala ákveðið um það .
Morgunblaðið hefur birt orðrétt ummæli hans um miðlínu .
Það þarf mikinn velvilja í garð ráðherrans til þess að túlka þau eins og hann sjálfur telur að þau beri að skilja .
1 .
Janúar , 1989 : " Hörmulegar fréttir berast nú dag eftir dag frá Kabúl , höfuðborg Afganistans , þar sem hermenn úr sovéska innrásarliðinu eru enn , rúmum níu árum eftir að þeir voru sendir þangað í þeim tilgangi að þröngva kommúnisma upp á Afgana .
Leppstjórn Sovétmanna má sín einskis í Afganistan og því er spáð , að hún hrökklist frá völdum um leið og sovéski herinn er allur á bak og burt .
Samkvæmt því sem um hefur verið samið á brottflutningnum að vera lokið 15. febrúar næstkomandi .
Þrengingunum sem Afganir hafa mátt þola vegna innrásar Sovétmanna lýkur ekki við það eitt að hernámsliðið hverfi á brott .
Frelsissveitirnar sem snerust til varnar gegn Sovétmönnum hafa sýnt fádæma þolgæði og hörku í andspyrnu sinni og oft af miklum vanefnum hefur þeim tekist að snúa vörn í sókn .
Blóðbaðið hefur verið mikið .
Heilu byggðirnar hafa þurrkast út af kortinu í orðsins fyllstu merkingu og nú sverfur hungur að þeim sem safnast hafa saman í Kabúl .
Óvíst er hvernig stjórn landsins verður háttað , þegar leppstjórn Kremlverja hrynur , eftir að erlenda hervaldinu sem hefur haldið henni uppi er ekki lengur beitt í hennar þágu " 