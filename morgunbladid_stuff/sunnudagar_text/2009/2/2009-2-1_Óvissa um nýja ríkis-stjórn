Geir H. Haarde forsætis-ráð-herra tilkynnti í byrjun vikunnar að stjórnar-sam-starfi Sjálfstæðis-flokks og Sam-fylkingar væri lokið .
Geir sagði að nú hefði það gerst , sem hann óttaðist í haust eftir banka-hrunið , að stjórnar-kreppa myndi bætast ofan á fjármála- og gjaldeyris-kreppuna .
Sagðist Geir telja að Sam-fylkingin hefði ekki haft þrek til að ljúka þessu stjórnar-sam-starfi með eðlilegum hætti .
Geir þakkaði Ingibjörgu Sólrúnu Gísladóttur , for-manni Sam-fylkingarinnar , fyrir sam-starfið .
Sagði Geir jafn-framt að þau Ingibjörg Sólrún hefðu lokið stjórnar-sam-starfinu með kossi eins og þau hófu það fyrir rúmu einu og hálfu ári .
Forseti Íslands , Ólafur Ragnar Grímsson , boðaði Ingibjörgu Sólrúnu Gísladóttur , for-mann Sam-fylkingarinnar , og Steingrím J. Sigfússon , for-mann Vinstri grænna , á sinn fund síðast-liðinn þriðjudag til að fela þeim stjórnar-myndun .
Form-legar við-ræður flokkanna hafa síðan staðið yfir síðari hluta vikunnar .
