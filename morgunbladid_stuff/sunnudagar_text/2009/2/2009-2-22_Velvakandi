Aukning í starfi Mæðrastyrksnefndar Kópavogs Mæðrastyrksnefnd Kópavogs var stofnuð árið 1968 af Kvenfélagasambandi Kópavogs .
Að sambandinu standa kvenfélögin Freyja , Dimma og Kvenfélag Kópavogs og það eru konur frá þeim félögum sem vinna þar í sjálfboðavinnu .
Tilgangur nefndarinnar er líknarstarfsemi sem felst í því að styrkja þá sem minna mega sín í bæjarfélaginu , svo sem einstæðar mæður og feður og aðra sem þurfa bráða hjálp , eftir því sem aðstæður leyfa .
Gífurleg aukning umsókna varð nú fyrir síðustu jól .
Á 6. hundrað einstaklinga fengu aðstoð og er það um 60% aukning frá í fyrra .
Rauði krossinn í Kópavogi tók þátt í neyðaraðstoðinni fyrir jólin og hefur stutt okkur dyggilega mörg undanfarin ár .
Einnig hafa þeir lagt okkur lið með mannskap í desember sem er alveg ómetanlegt fyrir nefndina .
Næst koma svo fermingarnar og hvetjum við þá sem þurfa , að fara að koma til okkar og sækja um í tíma , því nefndin þarf að fara yfir allar umsóknir og það tekur tíma .
Nefndin er í Fannborg 5 , jarðhæð .
Opið er á þriðjudögum frá 16 til 18 .
Sigurfljóð Skúladóttir , formaður .
Léleg þjónusta í Cintamani ÉG fór með 6 ára syni mínum sem keypti DORA tecnostretch-buxur fyrir jólapeninga ( 6.990 kr. ) sína .
Buxurnar voru keyptar rétt fyrir lokun á mánudegi .
Hann mátar buxurnar um kvöldið fyrir mig og aftur daginn eftir fyrir föður sinn .
Í bæði skiptin er hann inni og er í buxunum í skamma stund .
Buxurnar átti að spara fyrir skíðaferð .
Eftir þessa notkun tökum við eftir hringlaga bletti á hné annarrar skálmarinnar ( þar sem efnið hafði greinilega slitnað það mikið að það var að koma gat ) .
Á fimmtudegi fórum við með buxurnar aftur í verslunina , þetta hlyti að vera galli .
En starfsfólk þar á bæ var síður en svo sammála , fannst þetta eðlilegt .
Barnið hefði dottið á teppi var fyrsta skýringin .
En þegar við sögðum að það væri ekki teppi á gólfinu breyttist orsakavaldurinn í flísar eða parket .
Þeir vildu ekkert fyrir okkur gera .
Við sitjum því uppi með ónotaðar , slitnar 7.000 kr. buxur frá merki sem státar af því að vera með hönnun fyrir erfiðar aðstæður .
Ég ræð fólki frá því að kaupa barnaföt sem þola illa að þau séu notuð .
María Lapas .
Svarað í síma 5691100 frá 10-12 velvakandi@mbl.is 