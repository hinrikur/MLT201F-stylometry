Góð og vond mótmæli ÞEGAR mótmælin byrjuðu varð mér hugsað til rannsóknar sem talað var um í útvarpinu .
Rannsakað var í hvernig þjóðfélagi illgjarnir einræðisherrar gætu þrifist , eins og Hitler og Stalín .
Niðurstaðan var að þegar fólk hætti að láta sig þjóðmálin varða og léti ekkert í sér heyra þá gæti þetta gerst .
Þegar mótmælin hérna byrjuðu var ég samþykk þeim , sérstaklega vegna þess hvað allt var málefnalegt .
Hörður Torfason lagði línurnar og margar magnaðar og góðar ræður voru fluttar .
Ég man sérstaklega eftir Kristínu Helgu Gunnarsdóttur sem fannst að ekki ætti að henda mat , síst í kreppu , og ekki ætti að fara illa með Alþingishúsið , sem við eigum þó öll .
Ekki eiga alþingismenn það einir .
Nú er orðin breyting á .
Endalaust er hrópað sama slagorðið , hvorki sér í Alþingishúsið né lögreglumennina , allt er þakið matvælum og málningu .
Meira að segja Helga Vala , sem þó er heitt í hamsi , kennir dóttur sinni að það eigi að bera virðingu fyrir lögreglunni eins og öðru fólki .
Nú er svo komið að mótmælin standa fram á nætur og klukkan tvö á miðvikudagskvöldi eru unglingar með bjór í hendi að leita sér að partíi mest áberandi .
Þurfa barnungarnir ekki að fara í vinnu eða skóla á fimmtudegi ? Mér finnst það öfugmæli að það að axla ábyrgð sé að hlaupa frá því sem maður tekur að sér þó ekki væri óeðlilegt að kjósa þegar tækifæri gefst .
Ekki þykir vænlegt að láta allt eftir börnum ef þau láta nógu illa .
Mótmælendur mega ekki halda að þeir geti stjórnað landinu með því að öskra og henda óþverra .
Elín Daníelsdóttir .
Ánægð með ríkisstjórnina Undirrituð vill óska nýju ríkisstjórninni til hamingju .
En það er eitt atriði sem hún saknar í stjórnarsáttmálanum , þar er ekki minnst á afnám verðtryggingar sem kemur heimilunum í landinu best .
Hvað hugsar ríksstjórnin sér að gera í því ? Laufey E.S .
Þorsteinsdóttir .
