Björn Guðmundsson fæddist í Lóni í Kelduhverfi 7. apríl 1929 .
Hann lést á Heilbrigðisstofnun Þingeyinga á Húsavík , 12. febrúar síðastliðinn .
Foreldrar hans voru Friðrika Jónsdóttir , f. 3. júní 1907 , d. 31. mars 1980 og Guðmundur Björnsson , f. 20. ágúst 1898 , d. 11. maí 1982 .
Systkini Björns eru Jón , f. 1934 , búsettur í Lóni , og Guðrún Sigríður , f. 1938 , d. 1997 .
Björn ólst upp í Lóni og var búsettur þar alla ævi .
Auk hefðbundins barnaskólanáms gekk hann í Alþýðuskólann á Laugum og Menntaskólann á Akureyri en hvarf frá námi þar til að sinna fjölskyldu sinni .
Hann tók meirapróf árið 1950 og stundaði vörubílaakstur um langt árabil , fyrst nær eingöngu en síðar með búskapnum í Lóni .
Árið 1948 kynntist Björn eiginkonu sinni , Ásdísi Einarsdóttur , f. 13. júlí 1924 , d. 28. apríl 2005 , dóttur hjónanna Stefaníu Jónsdóttur , f. 1892 , d. 1960 og Einars Ófeigs Hjartarsonar , f. 1896 , d. 1963 .
Fyrsta árið voru þau á æskuslóðum Ásdísar á Langanesströnd , þar sem Björn kenndi við barnaskóla Skeggjastaðahrepps , en fluttu vorið 1949 í Lón í Kelduhverfi .
Þau giftu sig 7. apríl 1950 .
Árið 1958 stofnuðu þau nýbýlið Lón II. Börn þeirra eru : 1 ) Stefanía kennari , f. 1949 , gift Árna Ingimundarsyni véltæknifræðingi , f. 1950 .
Þau eiga þrjú börn sem eru : a ) Ingimundur , í sambúð með Þóru Birgisdóttur .
Börn þeirra eru Inga Rós og Árni Þór .
Þóra á soninn Birgi Viðar Magnússon .
b ) Guðmundur Björn , kvæntur Hildi Eiríksdóttur , sonur þeirra Brynjar Örn .
c ) Ásdís , unnusti Róbert Andri Kristjánsson .
2 ) Margrét skrifstofumaður , f. 1950 , sambýlismaður Kristján Sigurður Finnsson skipstjóri , f. 1948 .
Hún á soninn Björn Friðrik Brynjólfsson .
Kona hans er Gunnhildur Arna Gunnarsdóttir .
Dóttir þeirra er Margrét Arna .
Kristján á dótturina Lovísu Sigrúnu .
3 ) Guðmundur Friðrik , f. 1956 , d. 1973 .
4 ) Guðlaug ljósmóðir , f. 1958 , gift Sveini Geir Einarssyni svæfingalækni , f. 1957 .
Þau eiga synina : a ) Steinar Má , unnusta Sigrún Ásta Magnúsdóttir , og b ) Arnar Þór .
5 ) Ingunn lyfjafræðingur , f. 1960 , bjó með Magnúsi Guðnasyni túlki , f. 1954 .
Þau eiga Guðmund Friðrik og Nínu Maríu .
Ingunn er í fjarbúð með Jakobi Páli Jóhannssyni sölumanni , f. 1957 .
6 ) Einar Ófeigur , bóndi í Lóni , f. 1961 , kvæntur Guðríði Baldvinsdóttur skógfræðingi , f. 1971 .
Börn þeirra eru Hanna , f. 2001 , d. 2001 , Ásdís og Baldvin .
Frá árinu 1980 og fram að aldamótum starfaði Björn á Skattstofu Norðurlands , útibúinu á Húsavík , í hlutastarfi .
Björn var alla tíð mjög virkur í félagsmálum , var í sveitarstjórn Kelduneshrepps í 40 ár , þar af oddviti 36 ár , og gegndi einnig starfi hreppstjóra þar til það embætti var lagt niður .
Hann sat í ótal nefndum og ráðum , var í stjórn fjölda félaga og var ötull talsmaður alls þess sem til framfara horfði og alveg sérstaklega í Þingeyjarsýslum .
Síðustu árin var hann meðlimur í Rotaryklúbbi Húsavíkur og sótti þar fundi vikulega meðan heilsan leyfði .
Björn var jarðsunginn frá Garðskirkju 21. febrúar og fór útförin fram í kyrrþey að ósk hins látna .
