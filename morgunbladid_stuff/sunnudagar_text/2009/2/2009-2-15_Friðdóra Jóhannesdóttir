Friðdóra Jóhannesdóttir fæddist á Hellissandi 1. desember 1923 .
Hún lést á Hrafnistu í Hafnarfirði 24. janúar síðastliðinn .
Foreldrar hennar voru Jónína Jófríður Jónsdóttir , f. í Langey 1883 , og Ögmundur Jóhannes Ögmundsson , f. á Öndverðarnesi 1883 .
Systkini Friðdóru eru Ögmundur , f. 1915 , d. 2007 , Sigurður , f. 1918 , d. 1952 , Ástríður María , f. 1920 , og Petrína Margrét , f. 1922 .
Friðdóra giftist 1944 Gunnari Halldórssyni , þau skildu 1960 .
Fyrir átti Friðdóra : 1 ) Jónínu Jófríði , f. 1942 , d. 1987 , maki Kolbeinn Sigurðsson .
Börn þeirra eru a ) Sigurður .
b ) Jóhannes Ingi , kvæntur Andreu Kristínu Jónsdóttur , þau eiga Jónínu Jófríði og Högna Stein .
Fyrir átti Andrea Þuríði , dóttir hennar Emilý Ósk .
c ) Björn .
d ) Friðdóra Dís .
2 ) Ólöf , gift Eysteini Guðlaugssyni , börn þeirra eru a ) Gunnar Már , sambýliskona Guðrún Johansen , b ) Guðrún gift Skarphéðni Eiríkssyni , þau eiga Sindra og Hildi , og c ) Eysteinn , sonur hans er Eyþór .
3 ) Jóhanna , gift Reyni Benediktssyni , synir þeirra eru a ) Rúnar , b ) Einar Ingi , c ) Benedikt , kvæntur Sigríði Árnadóttur , þau eiga Konráð Ara , og d ) Gunnar , kvæntur Sigríði Kristínu Kristþórsdóttur , þau eiga Kristþór Reyni og Ásu Margréti .
4 ) Kristín Auður , maki Erlingur Kristinn Guðmundsson , börn þeirra eru a ) Lúðvík , sonur hans er Kristinn Aron , b ) Friðdóra , sambýlismaður Örn Ásgeirsson , þau eiga Kristínu Söru og Berglindi Báru , fyrir átti Örn Eydísi Rún .
c ) Oddný , sambýlismaður Gísli Hreinn Halldórsson , þau eiga Jóhann Inga , Tómas Orra og óskírðan son .
5 ) Halldóra María , maki Einar Vídalín Guðnason .
Börn hennar eru Ástmar og Helena Lind , dóttir hennar Hrafnhildur María .
6 ) Halldór Grétar , börn hans eru Samúel , Elías Þór og Hekla .
Útför Friðdóru fór fram frá Kapellu Hafnarfjarðar , í kyrrþey að ósk hinnar látnu .
Í minningu gæsku þinnar , kveð ég þig elsku mamma , þakklát fyrir það sem þú varst í tilveru minni Mamma fæddist á Hellissandi , þar ólst hún upp ásamt systkinum í Snarræði húsi foreldra þeirra lengi vel , var hún kennd við það .
Fjölskyldan bjó við þröngan kost eins og tíðkaðist á árum fyrri hluta tuttugustu aldarinnar og ekki var þægindunum fyrir að fara oft var naumt í búi þó enginn liði skort .
Snemma kynntist hún harðri lífsbaráttu sem fylgdi henni að mestu á lífsleiðinni .
Um fermingu missti hún móður sína og í framhaldi af því fluttist hún ásamt systkinum og nær blindum föður til Reykjavíkur , bjuggu systkinin saman um tíma á Hverfisgötu 104 .
Á þessum árum vann hún ýmis störf , meðal annars í dósaverksmiðju .
Slasaðist hún þar með þeim afleiðingum að hún missti þrjá fingur vinstri handar , vegna þess að hún var örfhent háði það henni alla tíð .
18 ára naut hún dyggrar aðstoðar systkina sinn þegar hún varð einstæð móðir er hún eignaðist Jónínu Jófríði , sem hlaut nafn móður ömmu sinnar .
Jóna eins og hún var ætíð kölluð var sannkallaður sólargeisli og tóku móðursystkini hennar miklu ástfóstri við hana .
Jóna lést um aldur fram og lét eftir sig maka og fjögur ung börn .
Árið 1944 kynntist móðir mín Gunnari Halldórssyni og eignuðust þau fimm börn , þau slitu samvistum árið 1960 .
Mörg og ströng ár fóru í hönd , fyrir unga konu sem stóð ein uppi með stóran barnahóp .
En þrátt fyrir allt erfiðið , taldi hún börin sín , ætíð sinn mesta auð .
Ætíð voru systkini hennar , tilbúin að aðstoða hana á einn eða annan hátt .
Árin liðu og við systkinin fórum flest snemma að heiman , eignuðumst okkar eigin heimili og fjölskyldur .
Hún fagnaði hverju barnabarni sem væri það hið fyrsta og eina þó þau næðu tölunni nítján , en þannig móttökur fengu þau alla tíð hjá ömmu .
Smátt og smátt fjölgaði afkomendum og við bættust sextán langömmubörn og langalangömmubarn .
Var gleði hennar yfir fæðingum þeirrar jafn einlæg og þeim tekið opnum örmum , þó kraftar hennar þrytu .
Söknuður þeirra er nú hvað sárastur en eftir lifa ljúfar minningar um mæta ömmu sem alltaf var til staðar fyrir afkomendur sína .
Hún dvaldi á Hrafnistu í Hafnarfirði síðastliðin sjö ár .
Mér er ljúft að þakka einstaka umönnun og alúð sem móðir mín varð aðnjótandi , þess ár .
Ekki síst er mér þakklæti ofarlega í huga þegar ég minnist aðstoðar móður minnar við mig og mína fjölskyldu þegar veikindi steðjuðu að .
Þegar ég hugsa til bernsku minnar , minnist ég eftirfarandi ljóðs og með því vil ég kveðja hetjuna hana mömmu .
En eftir lifir fjársjóður góðra minninga og munu þær varðveitast um ókomna tíð .
Elsku mamma mín er ég minnist þín mér finnast ég verða lítill um sinn af þrá í örmum þér um stund ég undi mér þá ást og hlýju enn ég finn .
Ég hugar kveðju sendi , mamma mín , þig man ég alla stund og guð ég bið um að gæta þín uns geng ég á þinn fund .
( Gylfi Ægisson .
) Þín dóttir , Hanna .
