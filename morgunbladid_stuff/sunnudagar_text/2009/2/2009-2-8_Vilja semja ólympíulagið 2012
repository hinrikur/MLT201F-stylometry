LÍTIÐ sem ekkert hefur heyrst í Íslandsvinunum í St .
Etienne en sveitin spilaði í Kolaportinu snemma árs 1994 .
Nafn bresku poppsveitarinnar hefur nú borið aftur á góma í London en sveitin hefur lýst áhuga á að semja lag fyrir Ólympíuleikana er haldnir verða í borginni árið 2012 .
Sveitin gerði áður heimildarmynd um Lower Lea Valley þar sem nú er verið að byggja ólympíuleikvanginn .
Myndin heitir What have you done today , Mervyn Day ? og var frumsýnd í Barbican-menningarhúsinu fyrir fjórum árum .
Sveitin hefur einnig alla tíð vottað London virðingu í listsköpun sinni en nokkur lög sveitarinnar heita eftir kaffihúsum , lestarstöðvum og jafnvel götum höfuðborgarinnar .
