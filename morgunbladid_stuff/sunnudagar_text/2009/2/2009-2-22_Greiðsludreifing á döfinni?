Fjölmiðlar í Bandaríkjunum fara nú á kostum í vangaveltum sínum um hugsanlega þungun forsetafrúarinnar , Michelle Obama .
Satt best að segja virðist fátt styðja sögusagnir um óléttuna .
En það kemur ekki í veg fyrir skrif og upphrópanir .
Vefsíðan babble.com , eins konar Barnaland þeirra Ameríkubúa , hefur tekið saman lista yfir þær frábæru afleiðingar , sem ólétta frúarinnar myndi hafa í för með sér .
Þar myndu sumir halda að fæðing barns væri í fyrsta sæti , en því er ekki að heilsa .
Fæðing barns í Hvíta húsinu myndi nefnilega skapa fleiri störf , að mati síðunnar .
Það er rökstutt þannig , að fjölmiðlar myndu ganga af göflunum , kaupa allar myndir sem þeir kæmust yfir af óléttri konunni og vakta hverja hreyfingu hennar .
Það myndi án efa kalla á aukinn starfsmannafjölda .
Í öðru sæti yfir frábærar afleiðingar er rakið , að framleiðendur alls konar barnabúnaðar myndu fara gjörsamlega á hvolf .
Allar mömmur myndu vilja " Hvíta húss " -barnavagn , kerru , snuð , pela , smábarnasamfellur og annað sem tilheyrir litlum krílum .
Þar við bætist , að lítið barn í Hvíta húsinu gæti virkað hvetjandi á aðra foreldra .
Fyrst ÞAU geta þetta , sem bæði hafa nóg að gera , af hverju ættum VIÐ þá ekki að fyllast bjartsýni og krafti ? Barnsfæðing í Hvíta húsinu myndi hugsanlega hvetja foreldra til að eignast eitt lítið í viðbót .
Á krepputímum dregur yfirleitt úr barnsfæðingum , til dæmis hrundi fæðingartíðnin í Bandaríkjunum um 15% í kreppunni miklu .
Bandaríkjamenn eru búnir að finna út , að þeim veitir ekki af fleiri landsmönnum til að aðstoða við að greiða niður gríðarlegar skuldir .
Slíkar fæðingar myndu því væntanlega falla undir " greiðsludreifingu .
" Enn ein góð afleiðing væri , að fréttaflutningur af óléttunni , fæðingunni og fyrstu árum barnsins yrði kærkomin tilbreyting frá kreppufréttunum , sem þreyta Bandaríkjamenn jafn mikið og aðra .
Í öllum þessum vangaveltum virðast bandarískir fjölmiðlar láta liggja milli hluta að Michelle Obama lýsti því sjálf yfir á síðasta ári að þau hjón ætluðu sér ekki að eignast fleiri börn .
Sumir hlutir gerast nefnilega þótt fólk ætli sér það ekki , svo fyrri yfirlýsingar hjónanna teljast ekki að fullu marktækar .
