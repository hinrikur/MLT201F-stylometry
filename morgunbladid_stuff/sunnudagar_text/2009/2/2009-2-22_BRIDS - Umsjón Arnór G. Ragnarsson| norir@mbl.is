Bridsnámskeið í Siglufirði Til að auka áhuga á bridsíþróttinni og stuðla að fjölgun félaga í Bridsfélagi Siglufjarðar , hefur félagið á nokkurra ára fresti gengist fyrir bridskennslu .
Eitt slíkt námskeið stendur nú yfir en síðast var haldið námskeið fyrir þremur árum .
Jafnan bætast við einhverjir nýir félagar eftir slík námskeið , en námskeiðin eru sérstaklega ætluð byrjendum , þótt einnig sé farið yfir ýmsa þætti varðandi úrvinnslu fyrir þá sem lengra eru komnir .
Sex þátttakendur skráðu sig sem nýliðar á námskeiðið sem nú stendur yfir , auk þess sem farið er yfir ýmsar tæknilegar útfærslur bridskerfa og spilamennsku með þeim sem lengra eru komnir eins og fyrr segir .
Kennt er á fimmtudagskvöldum í Shell-salnum frá kl. 20 til 22.30 .
Áhugafólki er sérstaklega bent á að kíkja inn .
Einmenningur á Akureyri Það voru 20 áræðnir spilarar sem reyndu með sér í fyrsta einmenningi ársins og baráttan stóð helst á milli Gylfa og Óttars en það var Gylfi sem stóð sig best á lokasprettinum og náði mjög háu skori .
Gylfi Pálsson 66,4% Óttar Ingi Oddsson 61,7% Sigfús Aðalsteinsson 58,8% Pétur Guðjónsson 54,3% Hermann Huijbens 52,1% Stefán Vilhjálmsson 52,1% Næsta þriðjudag hefst tveggja kvölda Góutvímenningur svo látið sjá ykkur þar .
