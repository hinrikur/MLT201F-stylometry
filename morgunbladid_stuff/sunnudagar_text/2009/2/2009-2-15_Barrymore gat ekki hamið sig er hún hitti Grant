LEIKKONAN Drew Barrymore kyssti Hugh Grant heitum kossi í New York í vikunni .
Ekki kom hann til vegna þess að þau væru ástfangin heldur vegna þess að Barrymore var svo ánægð yfir að hitta vin sinn .
Barrymore og Grant hafa verið góðir vinir síðan þau léku saman í myndinni Music and Lyrics árið 2007 .
Leikkonan gat ekki hamið tilfinningar sínar þegar hún rakst á breska leikarann á Waverly Inn veitingastaðnum og gaf honum einn heitan .
Ekkert frekar gerðist á milli þeirra þetta kvöldið en Barrymore færði sig stuttu síðar af veitingastaðnum á Beatrice Inn klúbbinn til að skemmta sér með Clive Owen .
Sú saga gengur nú fjöllunum hærra að Grant sé tekinn saman aftur við fyrrverandi unnustu sína , Jemima Khan .
Reyndar sást til hans kvöldið eftir Barrymore-kossinn að kyssa tvær aðrar konur á klúbbi í borginni .
En stuttu eftir þá kossa yfirgaf hann staðinn einsamall .
