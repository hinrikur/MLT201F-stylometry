Haraldur Páll ( Halli ) fæddist á Akureyri 22.12 .
1949 .
Hann andaðist á heimili sínu 23.12 .
2008 .
Haraldur var sonur hjónanna Maríu S. Sigurðardóttur húsmóður , f. 3.11 .
1931 , d. 19.7. 1994 , og Sigurðar V. Jónssonar , verkamanns og hljóðfæraleikara , f. 25.8. 1927 , d. 25.12 .
1998 .
Haraldur kvæntist Rögnu Bachmann , þau skildu .
Haraldur var barnlaus .
Systur Haraldar eru : 1 ) Hulda Sigurbjörg læknaritari , f. 30.9. 1952 , m. Jón Friðjónsson , vélstjóri og málarameistari , f. 16.9. 1952 .
2 ) Inga Rut kennslustjóri , f. 20.2. 1958 , m. Böðvar Bjarki Pétursson kvikmyndagerðarmaður , f. 14.10 .
1962 , börn þeirra : Ragnhildur og Katrín .
3 ) Ólöf Helga verslunarstjóri , f. 23.8. 1967 , börn Ólafar og fyrrv .
eiginm. , Guðjóns Kristjánssonar , framkvæmdastjóra í Borgarnesi : Hugrún Hulda , Edda Fanney , María Ester og Sigurður Heiðar .
Haraldur ólst upp á Akureyri .
Þegar hann var 14 ára fluttu foreldrar hans til Reykjavíkur en hann varð eftir hjá frænku sinni , Sigríði Pálínu , og manni hennar , Haraldi Sigurgeirssyni , sem hann var skírður í höfuðið á , og bjó þar þangað til hann lauk gagnfræðaprófi 1965 .
Þá fluttist Haraldur til Reykjavíkur og fór í Veitinga- og þjónaskólann .
Hann útskrifaðist þaðan sem þjónn árið 1970 og starfaði á Naustinu .
Árið 1974 greip Harald ævintýraþrá og fluttist hann ásamt Rögnu konu sinni til Afríku , þar sem hann hóf störf sem þjónn á hóteli við Viktoríufossa .
Skömmu síðar braust út borgarastyrjöld sem hafði lamandi áhrif á ferðamannastrauminn .
Haraldur gerðist þá málaliði í stjórnarher Ian Smith í Ródesíu ( Simbabve ) .
Hann dvaldi í Afríku um fimm ára skeið .
Þessi ár mörkuðu djúp spor í ævi hans , hann lenti t.a.m. í jarðsprengjuslysi sem skaddaði mjaðmir hans og hrjáði alla tíð og versnaði er á leið .
Einnig leiddu þessi ár til skilnaðar þeirra Rögnu .
Þegar Haraldur kom aftur heim fluttist hann til Akureyrar og rak þar Hótel Akureyri í nokkur ár , réðst síðan til Dalvíkur á veitingastaðinn Sæluhúsið .
Eftir þetta hrakaði heilsu Haraldar og fluttist hann til Reykjavíkur og starfaði víða við afleysingar o.fl. Haraldur var mikill áhugamaður um tónlist og þá sérstaklega djass .
Hann átti ógrynni af spólum , diskum og vínylplötum og er margt af því mjög fágætt .
Hann spilaði á saxófón og þverflautu í Lúðrasveit Akureyrar um tíma .
Í frítímum sínum sótti hann flugtíma til einkaflugmanns , þar sem flugið og flugsaga voru einnig eitt hans stærsta áhugamál .
Haraldur var mikill baráttumaður um bættan hag þeirra sem minna máttu sín , stofnaði félag þar um og skrifaði fjölda greina um þau mál .
Útför Haraldar var gerð frá Fossvogskapellu 8. janúar , í kyrrþey að ósk hins látna .
mbl.is / minningar 