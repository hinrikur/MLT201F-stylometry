TÓNLISTARMAÐURINN John Mayer hefur verið yfirlýstur unnusti leikkonunnar Jennifer Aniston .
Eitthvað virðist samband þeirra þó frjálslegt því undanfarið hefur sést til Mayer í fylgd fagurrar ljósku .
Síðastliðinn miðvikudag , tveimur dögum eftir að hann dvaldi á heimili Aniston í Los Angeles , sást hann gefa stúlku undir fótinn á veitingastað í Santa Monica .
" John talaði mikið við stúlkuna , sem var mjög sæt , og virtist spennt .
Þegar leið á máltíðina færði John sig og settist hinum megin við borðið , við hlið stúlkunnar .
Jennifer verður líklega ekki ánægð , " sagði einn er til parsins sá .
Þetta var ekki í fyrsta skipti sem sást til Mayer í fylgd þessarar konu og þau reyndu ekki að fela hinar rómantísku tilfinningar .
" Þau voru greinilega á stefnumóti og kysstust löngum kossi .
" Mayer og Aniston hófu samband í apríl í fyrra , enduðu það í ágúst en tóku svo aftur saman í október .
Síðan hefur verið uppi orðrómur um að Mayer ætli að biðja Aniston að giftast sér á 40 ára afmæli hennar hinn 11. febrúar .
