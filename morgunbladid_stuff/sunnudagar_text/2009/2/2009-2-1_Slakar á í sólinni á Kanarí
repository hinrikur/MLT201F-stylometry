BERNHARÐ Haraldsson , fyrrverandi skólameistari Verkmenntaskólans á Akureyri til 35 ára , fagnar sjötugsafmæli sínu í dag með því að flatmaga í sólinni á Kanarí ásamt eiginkonu sinni , Ragnheiði Hansdóttur tannlækni .
" Þegar ég varð fimmtugur bjó ég í Kaupmannahöfn , þegar ég varð sextugur vorum við hjónin hjá syni okkar í Peking í Kína og núna erum við kona mín í höfuðborg Kanarí .
Þegar ég varð fertugur , þrítugur og tvítugur var ég hins vegar í höfuðborg Norðurlands , Akureyri .
Þannig að ég elti höfuðborgir á stórafmælum , " segir Bernharð .
Spurður hvort hann sé byrjaður að leggja drög að því í hvaða höfuðborg hann ætli að halda upp á áttræðisafmæli sitt svarar Bernharð því neitandi en bætir jafnharðan við að sennilega verði erfitt að velja úr öllum þeim fjölda höfuðborga sem spennandi gæti verið að heimsækja .
Spurður hvort hann eigi sér einhvern uppáhalds afmælisdag í endurminningunni svarar Bernharð : " Þeir hafa allir verið ósköp elskulegir og ljúfir .
Þetta er bara eins og venjulegur hvunndagur , nema hvað ég breyti um áratug rétt eins og skröltormurinn skiptir um skinn á vissum fresti .
" silja@mbl.is 