SÁ ÓSIÐUR er furðuútbreiddur að fólk gengur ekki almennilega frá stólnum sínum eftir að staðið er upp frá borðum .
Vandlega hannað og stílhreint umhverfið er skyndilega orðið að einni stólakös sem minnir meira á skátafund en virðulegt og fágað viðskiptaumhverfi .
Fundarstóllinn frá Tempus ætti að fanga athygli þeirra sem kunna að meta snyrtilegt vinnuumhverfi því stóllinn , sem er hlaðinn verðlaunum fyrir hönnun og útlit , er gæddur þeim eiginleika að snúa sér aftur í upphafsstöðu .
Gildir þá einu þó sá sem í stólnum sat hafi snúið sér hálfan hring á setunni áður en hann stóð upp – Tempus réttir sig af og bíður í réttstöðu eftir næsta sitjanda .
Tempus stóllinn fæst hjá A Karlssyni .
