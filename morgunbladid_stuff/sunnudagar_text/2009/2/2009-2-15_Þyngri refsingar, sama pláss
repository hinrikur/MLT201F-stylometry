RAFRÆNT eftirlit og útvíkkun samfélagsþjónustu eru meðal úrræða sem skoðuð eru til að mæta auknum fjölda fanga sem bíða afplánunar í fangelsum landsins .
Rétt tæplega tvö hundruð einstaklingar bíða afplánunar um þessar mundir .
Getur stefnt í óefni Páll Winkel , fangelsismálastjóri , segir þróunina slæma og ljóst að fleiri fangapláss þurfi á næstu árum .
Ef fram heldur sem horfir gæti stefnt í óefni á næstu árum en Páll tekur fram að alls ekki sé um neyðarástand að ræða .
Hann segir marga þeirra sem eru á boðunarlistanum geta sótt um að taka út refsingu sína í samfélagsþjónustu .
Helsta ástæða þess að boðunarlistinn hefur lengst mikið á undanförnum árum er þynging refsinga án þess að fangaplássum sé fjölgað til jafns .
Vonir bundnar við ökklabönd Margrét Frímannsdóttir , forstöðumaður á Litla-Hrauni , segist vilja rýmka reglur svo hægt sé að losa fólk út úr fangelsinu fyrr fyrir góða hegðun .
" Ég tel að við séum með einstaklinga hér inni sem ættu að losna fyrr en nú er hægt samkvæmt lögum og reglum .
" Hún bindur einnig miklar vonir við rafræna eftirlitið , sem að öllum líkindum færi fram þannig að fangar bæru ökklabönd .
Helgi Gunnlaugsson , prófessor í félagsfræði og afbrotafræðingur , segir að skoða verði það að láta menn afplána utan fangelsa , enda sé biðin eftir afplánun refsing út af fyrir sig .
