ANSI undarlegt mál er komið upp í rússneskum fjölmiðlum en svo virðist sem Vladimír Pútín , forsætisráðherra Rússa , vilji verja þá karlmennskulegu ímynd sem hann hefur skapað sér .
Breska hljómsveitin Björn Again er spilar einungis lög ABBA greindi nefnilega frá því í viðtali að þau hefðu fengið rúmar þrjár milljónir króna borgaðar fyrir að leika í einkaveislu sem Pútín á að hafa haldið nú í lok janúar .
Þangað á forsætisráðherran að hafa mætt og aðeins sjö aðrir gestir .
Þau sögðu forsætisráðherrann hafa verið í miklu stuði og fullyrtu að hann hefði dansað sem óður maður og hrópað " bravó ! " af hreinni ánægju .
Þegar staðhæfingar sveitarinnar voru svo bornar undir talsmenn forsætisráðherra var þeim neitað .
Talið er að þar sé Pútín að reyna verja þá sterku karlmannalegu ímynd sem hann hefur skapað sér , en hann er fyrrum njósnari hjá KGB og hefur svarta beltið í júdó .
" Pútín dansaði með í sæti sínu við Super Trouper og lyfti jafnvel höndunum þegar við spiluðum Mamma Mia , " sagði Aileen McLaughlin er kemur fram í gervi Agnethu Fältskog með Björn Again .
