ÞAÐ er gott að brjóta upp vinnudaginn með því að slaka aðeins á og skemmta sér yfir áhugaverðum netleik .
Nóg er úrvalið af agalega kjánalegum leikjum sem felast í því að láta litla karla hoppa um á skjánum eða skjóta niður kúlur – en hvernig væri að læra eitthvað á meðan slæpst er ? Landa- og líffærafræði Nýr og áhugaverður leikjavefur hefur skotið upp kollinum á netinu , Purposegames.com , og eins og nafnið gefur vísbendingu um eru leikirnir þar af praktískum toga og sérstaklega ætlaðir til að fræða gesti um leið og þeir skemmta .
Einkum eru áberandi á síðunni alls kyns spurningaleikir sem hjálpa fólki að rifja upp það sem það ætti helst að kunna , og bæta við sig þekkingu þar sem upp á vantar .
Meðal vinsælustu leikjanna má nefna leiki þar sem maður getur rifjað upp landafræði Evrópu , pláneturnar í sólkerfinu og beinin í mannslíkamanum .
Þegar leitarorðið " Iceland " er slegið inn koma í ljós 27 leikir sem hjálpa fólki m.a. að muna staðsetningu helstu þéttbýliskjarna á eyjunni , hvað helstu firðir heita og hvar finna má merkilegustu fossana .
Hver þarf Solitaire eða Minesweeper þegar svona gæðaleikir eru í boði ? 