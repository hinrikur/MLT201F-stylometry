" ÉG stend ein eftir með tvö börn , sjö og þriggja ára , og reyni að útskýra fyrir þeim af hverju pabbi þeirra kemur ekki lengur heim til þeirra .
Um leið þarf ég að berjast við sorgina sem fylgir því að missa þann sem maður elskar , " segir Telma Magnúsdóttir .
Eiginmaður hennar , Björgvin Björgvinsson , lést úr krabbameini á síðasta ári , aðeins 32 ára að aldri .
Telma segir heilbrigðiskerfið hafa gjörsamlega brugðist , en krabbamein Björgvins greindist seint og um síðir eftir að læknar höfðu staðhæft að hann væri heill heilsu .
Ekki kunnáttuskortur Erlendar rannsóknir benda til að fremur sé um skort á samspili en kunnáttu að ræða þegar sjúklingar fá ranga greiningu .
Ekki hefur fengist fjármagn til að rannsaka þetta til hlítar hér og landlæknir hefur grun um að ekki komi öll mál af þessu tagi upp á yfirborðið .
| 12 