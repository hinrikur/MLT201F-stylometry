Halla Sigurðardóttir fæddist í Neskaupstað 17. febrúar 1926 .
Hún lést á Sjúkrahúsi Seyðisfjarðar fimmtudaginn 15. janúar .
Foreldrar hennar voru hjónin Sigurður Halldórsson f. 16.1. 1900 , d. 4.8. 1980 , frá Sandvík og Margrét Halldórsdóttir , f. 12.9. 1899 , d. 19.6. 1982 , frá Hornafirði .
Systkini Höllu eru : Stefanía , f. 22.3. 1925 , d. 25.7. 1972 , Halldór , f. 26.4. 1929 , d. 9.2. 1946 , Jón , f. 24.6. 1932 og Gunnlaugur , f. 10.6. 1937 , d. 28.3. 2006 .
Halla eignaðist Hildi Margréti Sigurðardóttur 1944 .
Halla giftist Fred Norton 1946 og þau fluttust til Englands , en slitu samvistum 1963 .
Þau eignuðust tvö börn , Rosemary , f. 1947 og dreng sem fæddist andvana 1949 .
Halla og Fred ættleiddu Gretar Má , f. 1960 , hann var sonur systur Höllu , Stefaníu .
Halla giftist Tomasi Golden , þau slitu samvistum , hann lést árið 2001 .
Halla lætur eftir sig 9 barnabörn og 18 barnabarnabörn sem búsett eru í Englandi .
Hún var búsett í Neskaupstað síðustu æviár sín .
Útför hennar fór fram frá Safnaðarheimili Norðfjarðar , fimmtudaginn 22. janúar sl. Elsku frænka mín .
Okkur setur hljóð yfir þeim fregnum sem við fengum af veikindum þínum , 14. janúar , og síðan af andláti þínu daginn eftir .
Efst í huga mér eru allar heimsóknir þínar til okkar í Reykjavík .
Þú varst alltaf svo hress og kát og hafðir frá svo mörgu að segja sem hafði gerst í þínu lífi .
Halla var falleg og lífsglöð kona þó margt hafi bjátað á hjá henni .
Hún elskaði að ferðast og átti mjög erfitt með að staldra lengi á sama stað enda bjó hún á tveimur stöðum , á Englandi og á Íslandi .
Hún var mjög dugleg að ganga og fór allra sinna ferða þannig ef hún gat .
Það var gaman að sjá hvað yngra fólk laðaðist að henni og hún lagði mikið á sig að kenna okkur að lifa heilbrigðara lífi með misgóðum árangri .
Við minnumst Höllu sem snilldarkokks og gleymum ekki hennar frábæru baunaréttum þar sem flestir borðuðu yfir sig og sumir lágu veikir á eftir .
Halla hafði þá hæfileika að geta gert flestallt sjálf svo sem sauma , mála , semja ljóð og smíða , enda var heimilið hennar hlýlegt og öllum leið vel heima hjá henni .
Elsku Halla , ég minnist þín með hlýju og er þakklát fyrir að hafa fengið að eiga þig sem frænku .
Þú varst einstök manneskja .
Ég sendi þér kæra kveðju , nú komin er lífsins nótt .
Þig umvefji blessun og bænir , ég bið að þú sofir rótt .
Þó svíði sorg mitt hjarta þá sælt er að vita af því þú laus ert úr veikinda viðjum , þín veröld er björt á ný .
Ég þakka þau ár sem ég átti þá auðnu að hafa þig hér .
Og það er svo margs að minnast , svo margt sem um hug minn fer .
Þó þú sért horfinn úr heimi , ég hitti þig ekki um hríð .
Þín minning er ljós sem lifir og lýsir um ókomna tíð .
( Þórunn Sigurðardóttir .
) Kveðja , Halldóra Árnadóttir .
