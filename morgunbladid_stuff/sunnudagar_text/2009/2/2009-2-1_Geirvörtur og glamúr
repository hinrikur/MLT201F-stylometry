TÍSKUVIKUR standa nú yfir víða í helstu borgum heimsins .
Berlín er þar engin undantekning og gengu stúlkur þar um palla á föstudaginn og sýndu nýjustu strauma í fatatískunni árið 2009 .
Ekki skal sagt hvort þeir hönnuðir sem sýndu í Berlín eru frjálsari í fasi en aðrir en nokkuð mikið var um geirvörtur á sýningunum hvort sem þær eru að komast í tísku eður ei .
Helst það reyndar í hendur við þunn og létt efni sem voru áberandi .
Blazer jakkar sáust nokkuð , stutt pils , blússur , kögur og efni með metal-áferð .
Fylgihlutir eru líka stórir , stórir , stórir .
ingveldur@mbl.is 