BANDARÍSKI rapparinn Kanye West er sagður eiga í eldheitu ástarsambandi við fallega fyrirsætu um þessar mundir .
Sú heppna heitir Amber Rose , en parið sást saman á tískuvikunni í New York fyrir skömmu .
" Hún passar vel við hann .
Amber er fyrirsæta með frumlegan stíl sem fólk tekur eftir og hún er líka með mikið skap , alveg eins og Kanye .
Þannig að þau passa mjög vel saman , " sagði heimildarmaður í samtali við dagblaðið New York Daily News .
Hann bætti því við að Rose myndi ekki eiga í erfiðleikum með að vera með rapparanum heimsfræga .
" Það getur verið erfitt að vera með Kanye og ljósmyndarar elta hann á röndum .
En Amber kippir sér ekkert upp við það , henni er alveg sama um allt slíkt .
" West , sem er 31 árs , sleit sambandi sínu við Alexis Phifer í apríl í fyrra og hefur síðan þá verið orðaður við fjölda kvenna .
