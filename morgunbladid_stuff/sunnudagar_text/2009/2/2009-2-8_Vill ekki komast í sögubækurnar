FARI svo að Kate Winslet vinni ekki Óskarsverðlaunin í ár fer nafn hennar í sögubækurnar sem þess leikara er oftast hefur fengið tilnefningu án þess að vinna .
Winslet er tilnefnd í sjöunda sinn til Óskarsverðlauna og í þetta skipti fyrir leik sinn í myndinni The Reader .
Í spjallþættinum Nightline sagði hún í viðtali hjá Cynthiu McFadden að hún þekkti þá tilfinningu vel að missa af Óskarsverðlaununum .
" Mig langar ekki að verða mest tilnefndi taparinn , það hljómar ekki vel , " spaugaði hún .
" Ég hef verið mjög lánsöm um ævina , að hafa fengið þessar tilnefningar og að hafa fengið að leika þessar ótrúlegu rullur .
En í þetta skipti , meira en önnur , finnst mér þetta mjög sérstakt .
" Winslet hlaut Golden Globe-verðlaunin fyrir leik sinn í myndinni og er talin sigurstrangleg .
Tilnefndar á móti henni eru Anne Hathaway fyrir Rachel getting married , Angelina Jolie fyrir Changeling , Melissa Leo fyrir Frozen River og Meryl Streep fyrir Doubt .
