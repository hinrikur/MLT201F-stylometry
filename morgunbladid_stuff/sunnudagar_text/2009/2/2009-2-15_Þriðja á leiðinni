ÓSKARSVERÐLAUNALEIKKONAN Mira Sorvino er ólétt að sínu þriðja barni .
Sorvino er 41 árs og kveður alla fjölskylduna vera himinlifandi yfir þessari væntanlegu viðbót .
Hún hefur verið gift leikaranum Christopher Backus í fjögur ár og fyrir eiga þau Mattea Angel , fjögurra ára , og Johnny Christopher King , tveggja .
" Við eyðum öllum okkar tíma með börnunum .
Þau eru uppáhaldsfólkið okkar í öllum heiminum .
Við förum ekki mikið út , við elskum börnin okkar og hvort annað og við lifum góðu lífi .
Við erum venjulegt fólk sem býr á óvenjulegum stað , " sagði Sorvino í viðtali nýlega og var þar líklega að vísa til Hollywood .
Sorvino vann Óskarsverðlaun árið 1995 fyrir hlutverk sitt í myndinni Mighty Aphrodite .
