Ísland vann öruggan sigur á Liechten-stein , 2:0 , í vináttu-landsleik í knatt-spyrnu karla sem fram fór á La Manga á Spáni .
Íslenska liðið hafði leikinn í hendi sér nánast frá fyrstu mínútu til þeirrar síðustu og leik-menn Liechten-stein náðu aðeins að hitta einu sinni á mark Íslands allan tímann , strax á 7. mínútu .
Arnór Smárason kom Íslandi yfir á 28. mínútu og Eiður Smári Guðjohnsen bætti öðru marki við á 47. mínútu , beint úr auka-spyrnu .
Þrátt fyrir góð færi urðu mörkin ekki fleiri .
Þetta er fimmta viðureign þjóðanna og fyrsti vináttu-lands-leikurinn þeirra á milli .
Ísland vann Liechtenstein tvisvar í undan-keppni HM árið 1997 .
Þjóðirnar mættust tvisvar árið 2007 , í undan-keppni EM gerðu jafntefli á Laugardals-vellinum en Liechtenstein vann seinni leikinn í Vaduz .
Bæði liðin búa sig undir þýðingar-mikla leiki í undan-keppni HM mánaða-mótin mars / apríl .
Ísland leikur þá við Skotland í Glasgow og Liechtenstein leikur þá gegn Þýskalandi á úti-velli og Rússlandi á heima-velli .
