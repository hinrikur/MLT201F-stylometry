Eftir Ingibjörgu B. Sveinsdóttur ingibjorg@mbl.is STURLA Böðvarsson , þingmaður Sjálfstæðisflokksins , ætlar ekki að gefa kost á sér í framboð í næstu alþingiskosningum .
Þetta tilkynnti Sturla á fundi kjördæmisráðs sjálfstæðisfélaganna í Norðvesturkjördæmi sem haldinn var í Borgarnesi í gær .
Sturla sagði ákvörðunina í samræmi við þá sem hann tók fyrir tveimur árum um að kjörtímabilið yrði hans síðasta , kjörtímabil sem stendur skemur en hann gerði ráð fyrir , eins og hann orðaði það .
Sturla kvaðst hafa gengið í gegnum margar kosningar og notið þeirra forréttinda að vinna með svo öflugu fólki að aldrei hefðu tapast kosningar innan flokksins eða í kjördæminu .
Bessastaðabandalagið " Það var ekki fyrr en ég stóð frammi fyrir mótframboði um embætti forseta Alþingis sem ég beið lægri hlut í kosningum .
Þar var kosningastjóri í raun og veru enginn annar en bóndinn á Bessastöðum , " segði Sturla .
Hann sagði kosninguna hafa af hálfu sjálfstæðismanna verið mælingu á heilindum og drengskap framsóknarmanna og afstöðu þeirra sem höfðu mært hann og störf hans .
" Bessastaðabandalagið , eins og ég kalla stuðningsmenn minnihlutastjórnarinnar , stóðst ekki prófið .
" Sturla sakaði forseta Íslands , Ólaf Ragnar Grímsson , um afskipti af stjórnarmynduninni og sagði þau dæmalaus .
" Forsetinn hikaði ekki við að hafna stjórn allra flokka , skáka Sjálfstæðisflokknum burt og setja til valda Vinstri græna sem höfðu bæði leynt og ljóst staðið fyrir grjótkastinu og innrásinni í Alþingishúsið og í raun staðið fyrir valdatöku þegar Samfylkingin missti kjarkinn eftir árásina á Alþingishúsið og aðförina að fundi Samfylkingarinnar í Leikhúskjallaranum , " sagði Sturla og bætti því við að það mætti með sanni segja að minnihlutastjórn Jóhönnu hefði komist til valda í skjóli ofbeldis .
" Það var sláandi fyrir okkur sem vorum í þinghúsinu þegar sem mest gekk á að verða þess áskynja þegar ofbeldisfólkið sem réðst á Alþingishúsið fór eftir að Vinstri grænir fengu sitt fram og höfðu sest í ráðherrastóla .
" Drepur íslenskan landbúnað Sturla lagði áherslu á að frambjóðendur Sjálfstæðisflokksins yrðu að tala skýrt í næstu kosningum .
" Við eigum að hafna öllum hugmyndum um óheftan innflutning landbúnaðarafurða .
" Hann sagði slíkan innflutning myndu drepa íslenskan landbúnað á nokkrum misserum og kalla á meiri gjaldeyri til innflutnings en við hefðum efni á .
" Frambjóðendur Sjálfstæðisflokksins verða að tala skýrt gegn samningum við ESB sem gefa færi á að nýtingu fiskimiðanna og annarra auðlinda okkar verði stjórnað af komissörum á vegum Evrópusambandsins í Brussel .
" Í hnotskurn » Einar K. Guðfinnsson , þingmaður Sjálfstæðisflokksins , greindi frá því á fundi kjördæmisráðs sjálfstæðisfélaganna í Norðvesturkjördæmi að hann hygðist gefa kost á sér í framboð .
» Það ætlar Herdís Þórðardóttir , þingmaður Sjálfstæðisflokksins , hins vegar ekki að gera .
Í samtali við Morgunblaðið sagðist hún ekki vilja gefa upp ástæðuna .
» Þórður Guðjónsson knattspyrnumaður , bróðursonur Herdísar , hefur tilkynnt að hann muni gefa kost á sér í eitt af þremur efstu sætum á lista Sjálfstæðisflokksins í kjördæminu fyrir komandi alþingiskosningar .
