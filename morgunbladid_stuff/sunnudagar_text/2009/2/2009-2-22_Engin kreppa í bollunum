" ÆTLI við séum ekki að baka um tuttugu til tuttugu og fimm þúsund bollur þessa dagana , " segir Davíð Freyr Jóhannsson , yfirbakari í Mosfellsbakaríi , sem stóð í ströngu við bollubakstur í gær .
" Við byrjuðum strax á fimmtudaginn , settum fram svona hundrað til tvö hundruð bollur til að minna á það sem koma skal og sama er að segja um föstudaginn .
Það var bullandi sala en svo stigmagnast salan um helgina og nær hámarki á bolludaginn sjálfan á mánudag .
En sunnudagurinn er orðinn mjög stór bolludagur .
" Davíð segir að vatnsdeigsbollan sé ávallt sú langvinsælasta og hún sæki stöðugt í sig veðrið .
" Við búum vatnsdeigsbollurnar til á gamla mátann , sjóðum upp vatn og smjör , setjum hveiti út í og búum til smjörbollu og bætum eggjum út í .
Þetta er meiri vinna en skilar sér í betri bollum en þeim sem gerðar eru úr mixi .
" Davíð segir að verðið á bollunum hjá þeim sé það sama og í fyrra , til að bregðast við kreppunni og gefa öllum færi á að fá sér bollu .
" Auðvitað hafa öll aðföng hækkað gríðarlega en við verðum líka að hugsa um viðskiptavinina .
" khk@mbl.is 