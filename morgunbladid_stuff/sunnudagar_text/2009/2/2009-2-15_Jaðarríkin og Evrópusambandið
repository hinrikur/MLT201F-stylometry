Katrín Jakobsdóttir er skeleggur stjórnmálamaður og efnilegur , þótt ef til vill sé hæpið að nota það orð um ráðherra .
Í viðtali í Morgunblaðinu í gær talar hún meðal annars um afstöðu Vinstri grænna til Evrópusambandsins .
Þar segir Katrín : " Vinstri græn eru sá stjórnmálaflokkur sem hefur verið harðasti andstæðingur Evrópusambandsaðildar meðan Samfylkingin styður eindregið aðild .
" Hún heldur áfram : " Það eru ýmsir kostir við Evrópusambandið en gallarnir hafa hingað til vegið þyngra í huga mínum .
Fyrir utan ýmislegt sem tengist sérhagsmunum Íslands , þá finnst mér helsti gallinn vera sá að minni þjóðir eru á jaðrinum í þessu batteríi , stóru þjóðirnar hafa þar mest áhrif .
" Vissulega er það rétt hjá Katrínu að stórar þjóðir hafa meiri áhrif en litlar í Evrópusambandinu .
Það á reyndar ekki aðeins við í Evrópusambandinu , heldur hallar á jaðarríkin í samfélagi þjóðanna almennt .
Jafnvel mætti færa rök að því að lítil ríki ein síns liðs megi sín minna á alþjóðavettvangi , en þau geri innan vébanda Evrópusambandsins .
Það er hins vegar rétt hjá Katrínu að áhrif almennings á ákvarðanir Evrópusambandsins eru ekki sérlega mikil .
Íslenskur almenningur hefur haft það sama á tilfinningunni um áhrifaleysi sitt og efndi þess vegna til búsáhaldabyltingarinnar .
