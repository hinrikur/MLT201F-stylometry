Þau sem tóku við í bankastjórnum nýju ríkisbankanna þriggja í haust í kjölfar bankahruns gerðu sér enga grein fyrir stærð og umfangi þeirra vandamála sem beið þeirra að takast á við .
Viðmælendur telja að það sé lífsspursmál að ná að endurgangsetja nýju bankana sem fyrst , getuleysi þeirra í dag sé hægt og bítandi að skaða allt atvinnulíf á Íslandi .
Brýnustu verkefnin sem bankarnir þurfi að ráðast í séu að endurreisa traust almennings á fjármálastofnunum , að skilja endanlega á milli gömlu og nýju bankanna , að ljúka endurfjármögnun þeirra eins fljótt og auðið er og að tryggja lánsfé til fyrirtækja í góðum rekstri .
" Menn verða að gera sér grein fyrir því að með óstarfhæft bankakerfi á Íslandi og ofurhátt vaxtastig erum við með óstarfhæft atvinnulíf í landinu .
Atvinnulíf sem smám saman fjarar út og deyr , " segir viðmælandi .
