" ÞAÐ er óneitanlega súrt í broti að vera með lokaniðurstöðuna sem tap á sama tíma og við höfum aldrei haft jafnmiklar tekjur , " sagði Geir Þorsteinsson , formaður Knattspyrnusambands Íslands , um rekstur sambandsins á síðasta ári .
Í ársreikningi sambandsins kemur fram að rekstrarhagnaður þess var 279 milljónir króna , en gjaldfært gengistap vegna erlendra lána nam hins vegar 389 milljónum og tap ársins því um 163 milljónir .
Tekjur jukust verulega milli ára , voru 942 milljónir í fyrra en 434 milljónir árið áður .
Lausafjárstaðan hefur aldrei verið betri , handbært fé um 650 milljónir og eigið fé 184 milljónir króna .
skuli@mbl.is 