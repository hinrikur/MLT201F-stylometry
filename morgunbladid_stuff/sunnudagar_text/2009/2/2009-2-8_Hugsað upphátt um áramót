AF HVERJU eru Íslendingar gjaldþrota ? Af því að landið á ennþá ekki nógu þroskaða einstaklinga til stjórnunar .
Til dæmis væru átta einstaklingar , tveir úr hverjum landshluta , nægilega margir til stjórnunar á 300.000 manna þjóðfélagi .
Nú höfum við 63 slíka á ofurlaunum .
Pólitík er þjóðarböl smáþjóðar .
Vil ég nú segja litla dæmisögu .
Árið 1955 sá brytinn af Gullfossi gamla íslenskt þjóðfélag í réttu ljósi .
Einn minna bestu vina var þar messagutti um borð .
Brytinn sagði : " Þar sem að hundrað íslenskir ferðamenn eru samankomnir á ferðalagi , þá eru 70 úr þeim hópi einfaldlega montnir kjánar .
" Og svo hélt hann áfram : " Íslendingar hafa ekki nægilegan þroska til að standa á eigin fótum sem sjálfstæð þjóð , varla stignir út úr moldarhreysunum .
" Var það ekki einnig danskur bankastjóri sem gaf viðvörunarmerki varðandi íslenskt efnahagslíf hinn 5. maí síðastliðinn .
Hann hreinlega skildi ekki hina íslensku fjármálauppbyggingu .
Takið eftir : Á sama tíma og þessi viðvörun barst í fjölmiðlum til lands okkar var okkar háttvirti forseti lýðveldisins Íslands í stöðugum ferðalögum á kostnað ríkisins við það verkefni að lofsyngja útrásarliðið sem kom landinu á hausinn .
Já öllum geta orðið á mistök , jafnvel sjálfum forsetanum .
Okkar háttvirti forseti hefði betur sinnt þeim verkefnum og beiðnum um liðsinni sem honum bárust síðastliðinn vetur .
Ef hann hefur gleymt þessu er hann hér með beðinn að spyrja hér í blaðinu hvað undirritaður meinar með þessari ábendingu .
Var ekki ríkisstjórn Íslands ásamt þingmönnum allra flokka á látlausu flakki frá vori og fram að gjaldþroti ? Var ekki verið að stofna fleiri sendiráð og fleira álíka gáfulegt núna á tækniöld þar sem öll samskipti milli þjóða geta farið fram á netinu , meira að segja með vefmyndavél , þannig að menn geta horfst í augu í öllum samskiptum ? Nú legg ég til á þessum tíma mestu óánægju með stjórnsýslu landsins , að sá landsfaðir sem minnst ferðaðist síðastliðið sumar og minnstu eyddi úr sjóðum landsmanna verði hið snarasta gerður forsætisráðherra .
Landsfaðir sá er frú Jóhanna Sigurðardóttir sem til margra ára hefur verið í forystu í öllum málum hinna almennu borgara á Íslandi .
Að lokum þetta .
Ég vil benda á eina mikilsverða sparnaðarleið sem kæmi sér vel á þessum krepputíma þar sem allir landsmenn verða að standa saman .
Á forsíðu Fréttablaðsins 30. des. segir : " Ríkisstarfsmenn mótmæla lækkun launa .
" Dómarar segja að frumkvæðið að launalækkun verði að koma frá dómurum sjálfum .
S.s. gripdeildarmaður skal þá dæma í sínu eigin afbrotamáli .
Eða hvað ? Nú er lag til sparnaðar eins og áður segir .
Afleggjum Hæstarétt Íslands .
Undirritaður getur sannað þrjá ranga dóma með málsnúmerum og öllu tilheyrandi .
Þetta er í raun sorgleg staðreynd .
Tökum upp kviðdómarakerfi .
Látum fólkið í salnum dæma hverju sinni , þá koma út hinu réttu dómar .
Þá munu til dæmis kynferðisafbrot heyra sögunni til , skjalafalsanir , gripdeildir svo og annað pólitískt misferli .
Þjóðin verður frjálsari og hamingjusamari þegar ofbeldi í nafni laga lýkur .
Garðar H. Björgvinsson , Herjólfsgötu 18 , Hafnarf .
