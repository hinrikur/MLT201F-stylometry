Að geta haldið utan um verkefni dagsins er lykillinn að afköstum og þá er góð dagbók ómissandi .
Pappírsdagbókin hefur verið lífseig á tækniöld , en þó virðast gömlu dagbækurnar á undanhaldi og tölvutæknin að taka yfir með alls kyns lausnum sem létta lífið .
Í rafrænum dagbókum eru forritin Lotus Notes og Microsoft Outlook útbreiddust en í báðum tilvikum er dagbókarhlutinn aðeins brot af stórum skipulags- og samskiptapakka .
Einnig er vert að minnast á Google Calendar , sem er ókeypis og opið dagbókarforrit sem notað er í gefnum vafra .
Blaðamaður Morgunblaðsins kynnti sér helstu tækin til að halda dagskránni í röð og reglu .
Eftir Ásgeir Ingvarsson asgeiri@mbl.is Mögulegt að þróa sérhæfðar lausnir " Lotus Notes er alhliða hópvinnu- og samskiptakerfi sem hentar öllum gerðum fyrirtækja sem og einstaklingum , " útskýrir Jón Gunnar Björnsson , vörustjóri IBM hugbúnaðar hjá Nýherja .
" Grunnurinn í forritinu eru leiðir til að senda tölvupóst , halda verkefnalista og dagatal en það sem einkum aðgreinir Notes fá Outlook er að Notes býður upp á mun fleiri möguleika í þróun á sérhæfðum lausnum fyrir reksturinn .
Hjá Nýherja höfum við t.d. þróað okkar eigið sölukerfi inni í Notes-kerfinu , sem svo tengist tölvupóstkerfinu hnökralaust .
" Tengjanleiki og yfirsýn Jón Gunnar segir að þau tól sem Notes býður upp á séu til þess hugsuð til að koma skipulagi á upplýsingar og gögn : " Markmiðið er að veita okkur þær upplýsingar sem við þurfum þegar við þurfum á þeim að halda , en án þess að kaffæra okkur í gögnum , " segir hann .
" Það finnst mér Notes gera mjög vel , með einfaldri og skýrri yfirsýn yfir viðburði dagsins , tölvupósta og verkþætti .
" Meðal eiginleika dagatalsins í Notes nefnir Jón að hægt sé að tengja forritið við dagatöl sem nota svokallaðan iCalendar staðal , líkt og Google Calendar .
" Margir nota þennan möguleika til að tengja sitt einkadagadatal á netinu við vinnudagatalið , til að geta haldið utan um alla viðburði á einum stað .
Í dagatalinu er líka hægt að merkja fundarboð sem óvíst er hvort tekst að sinna sem " drauga " svo þau birtast hálfgegnsæ og gera auðvelt að sjá hvort atburðir skarast og hvort hægt er að hagræða í dagskránni til að koma öllu að .
" Jón Gunnar segir að notendaviðmót Lotus Notes hafi tekið stórstígum framförum : " Í nýjustu útgáfunum , 8.0 og 8.5 , var aðaláherslan lögð á bætt notendaviðmót .
Viðmótið hefur verið algjörlega endurhannað og fært nær viðmótshugmyndum Web 2.0. Útkoman er falleg og þægileg í notkun og það er samdóma álit okkar hjá Nýherja að hún jafnist á við það besta á þessu sviði .
" Gott viðmót og samþætting " Outlook er í dag samskipta- og skipulagsmiðstöð sem getur haldið utan um öll samskipti , " segir Jóhann Áki Björnsson viðskiptaþróunarstjóri hugbúnaðar hjá EJS .
" Með nýjustu tækninni má jafnvel láta forritið tengjast símaþjónustu og taka t.d. á móti raddskilaboðum .
Outlook er hluti af Office-pakkanum frá Microsoft þar sem þróunin hefur lagt áherslu á aðgengi , þægindi og hraðvirkni .
" Jóhann Áki segir óhætt að segja að Outlook bjóði upp á fullkomna dagbók : " Dagbókina í Outlook er hægt að samþætta við Office forrit , verkefnastjórnunarforrit og þjónustur á Internetinu .
Forritið býður upp á að tengja tölvupósta og beiðnir við dagskrárliði í dagbókinni og hjálpar þannig til við að halda réttu gögnunum innan seilingar .
Vandlega þróað viðmót Að mati Jóhanns Áka er það aðalstyrkleiki Outlook umfram önnur slík kerfi hversu vel þróað útlit og viðmót forritsins er og samþættingin við önnur Office-forrit .
" Sem dæmi um þróunarvinnuna sem átt hefur sér stað var " preview " -ham á tölvupósti breytt í Outlook 2007 þannig að innihald skjalsins birtist til hliðar en ekki neðst í glugganum eins og hafði verið áður .
Þetta varð til þess að auka yfirsýn notandans yfir innihald pósthólfsins um 80% , " segir hann .
" Það er líka stór plús að Outlook 2003 og 2007 er fáanlegt á íslensku .
" Ókeypis og einfalt Google Calendar heitir rafræn dagbók á netinu og eins og með svo margt gott sem komið hefur frá Google er þjónustan alveg ókeypis .
Google Calendar er frekar aðgengilegt í notkun og gagnast vel við að skipuleggja t.d. einfaldan vinnudag , eða heimaverkefnin fyrir skólann .
Forritið býður m.a. þann möguleika að birta dagatöl sem eru öllum opin og hafa þannig nokkur íþróttafélög hér á landi skráð inn æfingadagskrána í Google Calendar sem fólk svo getur dregið sjálfkrafa inn í sitt einkadagatal .
Sá sem þetta skrifar gengur svo langt að hafa Google Calendar sem upphafssíðuna í vafranum , og tryggir þannig að verkefni dagsins birtast á tölvuskjánum reglulega yfir daginn .
Slóðin er www.google.com / calendar .
Með dagskrána við höndina MÖRGUM þykir mikið hagræði að því að hafa dagbókina alltaf við höndina og bjóða nærri allir nýrri farsímar upp á einhvers konar dagbókar- og verkefnaskipulagsforrit .
Bæði Notes og Outlook innihalda forrit sem gera kleift að samstilla dagatalið í tölvunni við dagatalið í símanum ( og reyndar tölvupóstinn og símaskrána líka ) .
Með flestum símum með dagbókarmöguleika fylgir einnig forrit frá framleiðanda sem gerir samstillingu auðvelda .
Dagbókarvænir símar Magnús Viðar Skúlason er sérfræðingur í Nokia lausnum hjá Hátækni : " Ef verið er að leita að síma sem hentar til að halda dagbók þá er vert að skoða þær tegundir sem sérstaklega hafa verið hannaðar með þessa notkun í huga , og gera líka margar ráð fyrir þeim möguleika að senda tölvupóst á auðveldan hátt , " segir hann .
" Ekki þarf að hafa af því áhyggjur að sumir símar virki betur með sumum skipulagsforritum , því símarnir styðja allir helstu forrit á markaðinum .
" Stærri skjár og fleiri takkar Magnús segir helst vert að huga að stærð skjásins og hversu stórt lyklaborðið er : " Til dæmis má nefna Nokia E71 sem er með örlítið breiðari skjá en gengur og gerist og með QWERTY-lyklaborði sem auðveldar að rita inn nýja dagskrárliði í dagatalið eða skrifa tölvupósta , " segir hann .
" Aðrir símar , eins og t.d. valdir símar frá HTC fara svo nær því að vera tölvur en símar og eru með allstóru lyklaborði en komast samt fyrir í brjóstvasanum .
" Magnús bendir á að með því að nota þau forrit sem samstilla símann og skipulagsforritin í vinnutölvunni er hægt að halda aukaafrit af þeim mikilvægu gögnum sem eru í símanum , s.s. símaskrá .
" Margir hafa brennt sig á því að síminn týnist eða eyðileggst og með honum glatast öll gögnin , " segir hann .
" Með samstilliforritunum eru gögnin varðveitt og hægt að hlaða þeim inn í nýjan síma á einfaldan hátt .
" Gögnin vandlega varin Það getur einnig verið áhyggjuefni að viðkvæmar upplýsingar í símaskrá og tölvupósthólfi farsímans kunna að rata í rangar hendur ef símanum er stolið .
Sumir símar hafa öryggislausnir sem geta komið að gagni : " Til dæmis eru þeir Nokia símar sem nota S60 stýrikerfið með möguleikann á að virkja svokallaða SMS læsingu .
Eigandinn stillir inn lykilorð og ef hann svo sendir lykilorðið með SMS-i úr öðrum síma þá læsir síminn sér sjálfkrafa og virkar ekki aftur fyrr en hann er opnaður á ný með réttu lykilorði .
" 