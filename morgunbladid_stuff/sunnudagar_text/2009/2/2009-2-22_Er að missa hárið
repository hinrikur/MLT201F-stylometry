ROKKARINN Jon Bon Jovi , sem eitt sinn þótti hafa hið glæsilegasta hár , má muna sinn fífil fegurri í þeim efnum því kappinn er að missa hárið .
Bon Jovi , sem er orðinn 46 ára gamall , var frægur fyrir sína fögru lokka á níunda áratug síðustu aldar en hefur nú gripið til aðgerða til þess að missa þá ekki alla .
" Ég hef miklar áhyggjur af þessi .
Ég horfi á menn eins og Sting og hugsa að hann sé ennþá svalur þótt hann sé að missa hárið .
En ég hef samt svo miklar áhyggjur af því að mitt sé að fara , " segir rokkarinn sem er farinn að nota sérstakar hárvörur til þess að missa ekki meira hár .
" Einhver sagði mér að maður yrði að nudda hársvörðinn þannig að ég er alltaf að því .
Maður er eins og fífl á meðan en það er þess virði .
" 