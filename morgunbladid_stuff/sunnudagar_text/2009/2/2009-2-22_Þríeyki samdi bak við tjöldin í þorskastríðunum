Eftir Freystein Jóhannsson freysteinn@mbl.is HEIMIR Hannesson segir nú í fyrsta skipti frá þríeykinu , en auk hans skipuðu það Eugene Rostow , forseti lagadeildar Yale-háskóla , aðstoðarutanríkisráðherra í stjórn Lyndons B. Johnsons og forstjóri bandarísku afvopnunarstofnunarinnar í forsetatíð Reagans , og Frank Roberts , sendiherra Breta m.a. í Sovétríkjunum , Indlandi og hjá NATO .
Hann var ráðgjafi Churchills á Yalta-ráðstefnunni og í fylgdarliði Chamberlains í München .
Í 50 mílna stríðinu beitti þríeykið sér fyrir fundi þeirra Ólafs Jóhannessonar og Edwards Heaths og lagði grunninn að samkomulagi sem tókst á fundinum í London .
Í 200 mílna málinu gekk þríeykið lengra í því að móta samkomulagsgrundvöll og segir Heimir að þegar sendinefndir Breta og Íslendinga komu til Osló hafi samkomulag þegar verið klárt á pappírnum .
Heimir Hannesson var trúnaðarmaður og erindreki Ólafs Jóhannessonar , sem var forsætisráðherra í 50 mílna málinu , og hann hélt áfram að starfa í umboði Ólafs í 200 mílunum , en þá var Ólafur dómsmálaráðherra í ríkisstjórn Geirs Hallgrímssonar .
Einar Ágústsson var utanríkisráðherra í báðum ríkisstjórnunum .
Heimir segir að Ólafur hafi vantreyst bæði Einari og Geir , honum er ekki kunnugt um samstarf Ólafs og Geirs en veit að Ólafur setti Einar ekki inn í störf þríeykisins , en Einar undirritaði bæði 50 mílna og 200 mílna samningana .
Hins vegar ríkti trúnaður milli Ólafs og Heimis og Gunnars Thoroddsen .
Milli funda unnu þríeykismenn mest símleiðis og með bréfum , en Heimir segist hafa haft sterkan grun um að bréf sín væru opnuð í erlendu sendiráði í Reykjavík og lesin .
Hann skýrði ríkislögreglustjóra frá þessum grun sínum .
Þegar Heimir er spurður hvaða sendiráð eigi í hlut svarar hann : " Ég tel ástæðu til að ætla að Sovétmenn hafi fylgzt með .
" Þríeykið | 34 