" ÞAÐ sem blekkti menn mikið var þróun hlutabréfaverðs hér á landi .
Það tókst lengi að halda hlutabréfum bankanna uppi og til þess þurftu þeir að nota sitt eigið fjármagn , sem veikti þá , " segir Margeir Pétursson , stjórnarformaður MP banka , í viðtali við Morgunblaðið .
Hann telur ámælisvert hvernig þetta var gert .
" Svo var alltaf verið að halda því fram að vondir útlendingar væru að halda áhættuálaginu á bankana uppi .
Því til rökstuðnings var bent á þróun hlutabréfaverðs bankanna , sem hafði lækkað minna en erlendra banka .
Af hverju var það ? Það var vegna þess að bankarnir sjálfir héldu verðinu uppi .
Þess vegna bárust ekki réttar upplýsingar í gegnum hlutabréfamarkaðinn .
" | 22 