Ingibjörg Rósa Björnsdóttir Nemi í blaða- og fréttamennsku HÖNNUNARKEPPNI véla- og iðnaðarverkfræðinema fór fram í aðalsal Háskólabíós á föstudaginn .
Tíu lið voru skráð til keppni en að morgni keppnisdags hættu þrjú lið , sem ekki gátu komið tækjum sínum til að virka , við .
Mikill áhugi var á keppninni , troðfullt út úr dyrum og mikil spenna í loftinu .
Þrautin í ár fólst í því að hanna tæki sem gæti ekið tveggja metra vegalengd , inn í lóðréttan stokk þar sem tækið átti að hækka sig upp um tæpan metra og flytja sig yfir á næstu hæð .
Einungis þremur liðum tókst að klára þrautina í fyrri umferð og voru jöfn að stigum í hléi .
Seinni umferðin var æsispennandi og þegar einungis eitt lið hafði náð fullu húsi stiga stigu liðsmenn Quantum Leap næstsíðastir á svið og tókst að leysa þrautina á nýju tímameti .
Liðið Quantum Leap var skipað Kristjáni F. Sæmundssyni , Pétri Halldórssyni og Hirti M. Gestssyni og fengu þeir fartölvu að launum .
Einnig voru veitt verðlaun fyrir bestu hönnunina , sem komu í hlut liðsins Wayne Enterprises , og frumstæðustu hönnunina , sem liðið Sean Bean hreppti .
