BÚDDAHOFIÐ sem byggt verður við Hádegismóa 12 verður byggt í taílenskum stíl .
Það er tileinkað hennar hátign Galyani Vadhana prinsessu , systur konungsins í Taílandi .
Hún lést í byrjun þessa árs .
Hofið verður 156 fm að stærð og 12 metrar á hæð .
Stúpan mun verða 29 fm og 15 metrar á hæð .
Fyrirlestrasalur verður 402 fm , 11 metra hár .
Auk þessa verður klukkuturn á lóðinni , innan við 10 metra hár .
Bílastæði verða 12 .
Lóðin verður ekki afgirt en eftir því sem við verður komið á svo norðlægum slóðum verður gerður formlegur garður í austurlenskum stíl .
Taílenskir aðilar fjármagna bygginguna , en kostnaður var í mars 2008 áætlaður 440 milljónir .
Borgarráð samþykkti hinn 12. febrúar að úthluta taílenska félaginu Thai Temple in Iceland Foundation lóðinni .
sia@mbl.is 