Það urðu allir að spila með .
Vilhjálmur Bjarnason , aðjunkt HÍ , á borgarafundi á Akureyri , þar sem hann upplýsti að fjármálastofnanir hefðu hótað að hætta að styrkja deildina yrði hann þar áfram við störf .
Það er hlálegt að ráðherra úr hópi þeirra sem hlustuðu ekki og sjálf lyfti ekki litla fingri til að stemma stigu við því sem var að gerast skuli nú ganga fram með þeim hætti sem hún gerir .
Úr svarbréfi Davíðs Oddssonar , formanns bankastjórnar Seðlabanka Íslands , til Jóhönnu Sigurðardóttur forsætisráðherra vegna beiðni hennar um að hann viki úr embætti .
Það er hans afstaða og hann verður að taka ábyrgð á henni .
Úr yfirlýsingu sem forsætisráðherra sendi frá sér eftir að svar Davíðs barst við beiðni hennar .
" Þúsundir munu líklega missa heimili sitt .
" " Fyrirgefðu , elskan , en ég er ekki sammála þér .
Það munu engir missa húsin sín .
Hvernig er hægt að missa hús í landi þar sem húsin eru tvöfalt fleiri en manneskjurnar ? " " Dorrit , þú getur ekki sagt þetta .
" [ ...
] " Ég er eins og eiginkona araba .
" Brot úr löngu viðtali við forsetahjónin , Ólaf Ragnar Grímsson og Dorrit Moussaieff , í vefútgáfu tímaritsins Condé Nast Portfolio .
Þjóðverjar verða að skilja að fólkið á Íslandi hefur tapað öllu .
Ólafur Ragnar Grímsson , forseti Íslands , í viðtali við Financial Times Deutschland , þar sem hann hafnar því að þýskum sparifjáreigendum verði bætt tap , sem þeir hafa orðið fyrir vegna innlagna á Edge-reikninga Kaupþings í Þýskalandi .
Það var afflutt mjög alvarlega í erlendum fjölmiðlum og hann fór að mínu mati hvergi út fyrir sitt svið .
Björgvin G. Sigurðsson , fyrrv .
viðskiptaráðherra , um viðtalið við forseta Íslands í FT Deutschland .
Mér líður þannig að í stað þess að fara í kosningabaráttu , sem gæti orðið harðvítug , vil ég beina kröftum mínum í innra starfið og þá ekki síst í þá endurskoðun og endurmat sem þarf að fara fram .
Þorgerður Katrín Gunnarsdóttir , þingmaður Sjálfstæðisflokksins , sækist ekki eftir kjöri sem formaður flokksins , heldur eftir endurkjöri sem varaformaður .
Aldrei áður höfum við kynnst eins miklum viðskiptasóðaskap á þeim tíma sem við höfum tengst viðskiptum .
Hilmar Ragnarsson og Þórhallur Örn Guðlaugsson , fyrrverandi stjórnarmenn í Tali , í bréfi til Samkeppniseftirlitsins , sem tilnefndi þá í stjórn félagsins í stað fulltrúa Teymis .
Ég upplifði þetta þannig , og ég held að margir aðrir geri það líka , að mér finnst eins og sjálfstæðið hafi verið tekið af mér .
Ólafía Ólafsdóttir innanhúsarkitekt ein hundraða íbúa Suðurnesja sem misst hafa vinnuna í kjölfar kreppunnar .
