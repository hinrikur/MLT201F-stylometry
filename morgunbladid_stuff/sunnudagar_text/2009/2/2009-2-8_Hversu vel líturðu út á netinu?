Eftir Ásgeir Ingvarsson asgeiri@mbl.is " FÓLK hefur verið að lenda í vandræðum – og síðast í þessari viku bárust fréttir af enn einu tilvikinu – vegna þess sem það hefur skrifað á netinu .
Starfsmannastjórar eru farnir að gúgla nöfn starfsmannanna og óvarkárni á netinu er að koma aftan að fólki , jafnvel mörgum árum síðar .
" Hjörtur Smárason markaðsráðgjafi mælir þessi varnaðarorð .
Hann hefur í vetur haldið námskeiðið Vörumerkið ég um hvernig fólk getur gætt orðspors síns á netinu og ætlar á miðvikudag að halda sérstakt námskeið án endurgjalds fyrir atvinnulausa : Nýjum umsækjendum flett upp með Google " Rannsóknir í Bandaríkjunum sýna að 77% starfsmannastjóra slá inn nöfn umsækjenda um starf í leitarvél á netinu , og þriðjungur þeirra hefur útilokað umsækjanda vegna þess sem þeir fundu um viðkomandi á netinu , " segir Hjörtur .
" Nú eru allir komnir á netið , búnir að búa sér til síðu á Facebook eða Myspace , byrjaðir að blogga eða farnir að taka þátt í umræðuvefjum , og fólk þarf að gæta sín .
" Hjörtur segir marga ekki skilja hvers konar miðill netið er í raun : " Netið er vissulega staður til að leita sér að afþreyingu .
Fólk er oft að spjalla við vini sína og skemmta sér , og talar þá iðulega jafnfrjálslega og ef það væri að tala við viðkomandi í einrúmi .
En þá gleymist að netið er í raun opinber vettvangur og þegar hlutirnir eru einu sinni komnir á netið þá er næstum ómögulegt að láta þá hverfa aftur , " útskýrir hann .
" Fólk þarf því að gera ráð fyrir að vinnuveitandinn , og raunar hver sem er , geti séð allt sem það hefur sett á netið .
" Hægt að móta netið Að sögn Hjartar er fyrsta skrefið til að byggja upp gott orðspor á netinu að gúgla sjálfan sig og sjá hvað kemur upp , og hvort það samræmist þeirri faglegu ímynd sem maður vill hafa .
" Á námskeiðinu fer ég meðal annars yfir hvernig leitarvélarnar virka , og hvað ræður því hvaða leitarniðurstöður lenda efst á lista .
Um leið læra þátttakendur hvernig þeir geta haft áhrif á hvaða niðurstöður birtast og þannig byggt upp orðspor og trúverðugleika á netinu með því að láta bera meira á því jákvæða og minna á því neikvæða .
" Orðspor og tækifæri Hjörtur nefnir einnig að fólk geti styrkt sig mjög í sessi faglega með því að koma sér á framfæri á netinu : " Sjálfur hef ég nýtt mér ýmis netsamfélög til að byggja upp sambönd og ná í verkefni og eru mörg tækifæri sem netið hefur opnað .
Sem dæmi þá hringdi japönsk útvarpsstöð í mig í vikunni og óskaði eftir viðtali vegna þess sem þau höfðu fundið um mig og eftir mig á netinu , " útskýrir hann .
Gott dæmi um þann árangur sem ná má með virkri uppbyggingu orðspors og tengslanets á netinu er blómlegur ferill tónlistarmannsins Ólafs Arnalds : " Honum tókst að koma sér á framfæri fyrst og fremst í gegnum Myspace , og með því að tengjast þar rétta fólkinu bauðst honum hvert verkefnið á fætur öðru og fullt var út úr dyrum á tónleikum Ólafs þó hann hefði ekki gefið út einn einasta geisladisk .
" Að þekkja rétta fólkið En það eru ekki bara listamenn sem geta komið sér á framfæri á netinu : " Mikil verðmæti geta falist í því fyrir einstaklinginn að hafa gott orðspor á netinu og hafa sterka ímynd sem sérfræðingur á sínu sviði .
Tengslanetin á netinu skipta ekki síður máli : að þekkja rétta fólkið , og að rétta fólkið þekki þig og viti hvað það er sem þú ert góður í .
" Námskeiðið á miðvikudag verður haldið í Salnum í Kópavogi frá kl. 9 til 12 og er aðgangur ókeypis fyrir atvinnulausa .
Auk Hjartar mun Inga Steinunn Arnardóttir ráðgjafi hjá Hagvangi segja frá hvernig ráðningarstofan nýtir sér upplýsingar á netinu .
www.scope.is 