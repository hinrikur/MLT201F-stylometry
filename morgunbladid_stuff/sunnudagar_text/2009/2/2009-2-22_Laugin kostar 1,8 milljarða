" ALLAR kostnaðartölur eru úr lausu lofti gripnar .
Ekki má gleyma því að laugin var boðin út í alútboði þannig að hönnuður og verktaki taka alla ábyrgð á kostnaðarþáttum , " segir Gunnar Svavarsson , formaður framkvæmdaráðs Hafnarfjarðarbæjar .
Hann var spurður um frétt í blaðinu í gær þar sem sagt var að kostnaður við Ásvallalaug hefði hækkað mikið vegna gengisfalls krónunnar og væri nú áætlaður 3 til 3,5 milljarðar kr. Gunnar rifjar það upp að unnið hafi verið lengi að þessu verkefni og um það verið þverpólitísk samstaða í Hafnarfirði .
Meðal annars hafi verið unnið að því í samvinnu við Sundfélag Hafnarfjarðar og íþróttafélag fatlaðra .
Sundlaugin hafi verið sérhönnuð fyrir starfsemina .
Gunnar segir áætlað að laugin kosti um 1,8 milljarða króna .
Nánar tiltekur hann að grunnkostnaður sé 1.450 milljónir kr. , í samræmi við samning sem gerður var eftir alútboð árið 2006 .
Síðan hafi fallið til aukaverk vegna breytinga í tengslum við íþróttastarfið sem kosti 200-300 milljónir .
Lán vegna annarra þátta Hann segir að tölur um 3,5 milljarða kr. kostnað séu svo fjarri raunveruleikanum að ekki taki nokkru tali .
Gunnar hafnar því einnig að blanda lántökum á síðasta ári inn í málið .
" Það lánasafn sem vísað er til tengdist fjölmörgum þáttum í rekstri Hafnarfjarðarbæjar umliðna áratugi , " segir Gunnar og nefnir endurgreiðslu gatnagerðargjalda .
helgi@mbl.is 