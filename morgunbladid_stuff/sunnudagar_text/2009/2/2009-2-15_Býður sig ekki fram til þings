VALGERÐUR Sverrisdóttir , þingmaður Framsóknarflokksins , mun ekki bjóða sig fram til þings á næsta kjörtímabili .
Þetta tilkynnti hún á aukakjördæmaþingi Framsóknarflokksins í Norðausturkjördæmi í gær .
" Ég er búin að vera að í 22 ár og finnst að minni vakt sé lokið .
Auk þess finnst mér mikilvægt að gefa öðru fólki tækifæri , " segir Valgerður .
Þetta sé að hennar mati rétti tíminn til að hætta .
Hefði kjörtímabilið orðið fjögur ár hefði hún líklega hætt að því loknu .
" En af því að því lýkur núna þá tók ég þessa ákvörðun um að láta gott heita .
" Vill starfa áfram í flokknum Hún kveðst engu að síður hafa fullan hug á að starfa áfram innan flokksins , en að öðru leyti hefjist nýtt tímabil hjá sér eftir kosningar .
Sér finnist líka einstaklega gaman að upplifa þann mikla áhuga sem ungt fólk sýni nú á að starfa fyrir flokkinn .
" Svo erum við nýbúin að kjósa þessa öflugu forystu sem ég trúi til allra góðra verka .
Þannig að ég sé ekkert annað en bjart framundan fyrir flokkinn og við slíkar aðstæður er ákaflega gott að taka svona ákvörðun , " segir Valgerður .
annaei@mbl.is 