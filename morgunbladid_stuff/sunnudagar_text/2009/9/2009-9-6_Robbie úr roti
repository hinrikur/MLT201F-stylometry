ROBBIE Williams kemur og fer úr Popplandi með reglubundnum hætti .
Enn ein endurkoman er nú í bígerð , en nýtt lag , " Bodies " , kemur út í október , fyrsta smáskífa hans síðan 2007 .
Robbie sparar ekki túlann fremur en vanalega og segir að þessi næsta plata muni " ákvarða örlög sín " , hvað sem það nú þýðir .
" Bodies " mun svo prýða Reality Killed The Video Star , væntanlega breiðskífu kappans , en sú síðasta , Rudebox ( 2006 ) floppaði allsvakalega .
Það er Trevor Horn sem upptökustýrir ( Frankie Goes To Hollywood ) .
Robbie hefur líka lýst því yfir að hann hafi áhuga á að starfa á ný með gömlu félögunum sínum í Take That á einhverjum tímapunkti .
Jamm ...
