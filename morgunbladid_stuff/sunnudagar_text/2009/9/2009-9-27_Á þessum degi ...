Breska súffragettan Sylvia Pankhurst , eða blásokkan eins og hennar líkar voru stundum nefndar á íslensku , fæddist í Manchester 1882 , en bar beinin í Eþíópíu 27. september 1960 .
Fjórum árum áður hafði hún þekkst boð keisarans , Haile Selassies , um að setjast þar að ásamt næstum þrítugum syni sínum .
Pankhurst er eini útlendingurinn sem jarðsettur er fyrir framan dómkirkju hinnar heilögu þrenningar í Addis Ababa , þar sem einungis föðurlandsvinum og fórnarlömbum síðara ítalska / eþíópska stríðsins 1935-1936 voru helgaðir reitir .
Kvenréttindafjölskylda Sylvia Pankhurst var einn af stofnendum bresku súffragettu-hreyfingarinnar ásamt móður sinni , Emmeline , og eldri systur , Christabel .
Faðir þeirra , dr. Richard Pankhurst lögfræðingur , var heldur engin liðleskja því hann lét réttindi kvenna sig miklu varða .
Hann bauð sig fram fyrir hinn nýstofnaða Óháða verkamannaflokk í Manchester 1895 , en lést þremur árum síðar .
Mæðgurnar voru sannkallaðir aðgerðarsinnar í kvenréttindabaráttunni og helguðu starfskrafta sína pólitískum félagasamtökum kvenna , sem þær sjálfar stofnuðu .
Öfugt við móður sína og systur , beindist áhugi Sylviu þó æ meira að verkalýðsmálum .
Árið 1914 sagði hún skilið við fyrrgreind samtök , stofnaði Bandalag súffragetta í austurhluta Lundúna og gaf út dagblaðið Women ' s Dreadnought .
Súffragettu-bandalagið breyttist síðan í Sósíalistabandalag verkamanna , samhliða því var nafni dagblaðsins breytt og það eftirleiðis kennt við verkamenn ; Workers Dreadnought , í stað kvenna .
Leiðir skilja Velferðar- og heilbrigðismál urðu Pankhurst smám saman hugleiknari en kvenréttindabaráttan .
Hún var sannfærð um að konur í lægstu stéttum þjóðfélagsins ættu sér ekki viðreisnar von fyrr en hægt væri að brjóta þeim leið út úr fátækt .
Þessi bjargfasta skoðun varð til þess að hún tók að fjarlægjast móður sína og systur , sem henni fannst einblína of mikið á kosningarétt kvenna .
Engu að síður tók hún ásamt þeim framan af þátt í ýmsum mótmælaaðgerðum og hungurverkföllum og var nokkrum sinnum handtekin fyrir vikið .
En þar sem Sylvia var friðarsinni lét hún sig hverfa þegar meiri harka færðist í leikinn og ljóst að móðir hennar , systir og fylgiskonur víluðu t.d. ekki fyrir sér að kveikja í og þvíumlíkt til vekja athygli á málstaðnum .
Sylvia Pankhurst varð æ hallari undir kommúnisma og töluvert áberandi í slíkum kreðsum á alþjóðavettvangi allt fram á miðjan þriðja áratuginn þegar hún hóf að berjast gegn uppgangi fasista og nýlendustefnu .
Hún gerðist ákafur stuðningsmaður Eþíópíukeisara , Haile Selassies , og brást hart við innrás Ítala í landið árið 1936 í blaðagrein í þarlendu dagblaði .
Heima fyrir átti hún stóran þátt í að koma á fót heilbrigðiseftirliti fyrir fátæka verkamenn 1932 áður en hún einhenti sér í að safna fé fyrir fyrsta kennsluspítala Eþíópíu .
Hún tók ástfóstri við þetta fjarlæga land í Afríku eins og glöggt kemur fram í bók hennar um menningu þess frá árinu 1955 .
Um leið og hún settist þar að hóf hún útgáfu mánaðarlegs tímarits , Ethiopia Observer , sem fjallaði um allar hliðar lífs og listar í landinu .
" Hin þreytandi ungfrú Pankhurst " Breska leyniþjónustan MI5 hafði lengi gætur á Pankhurst , einkum eftir að Eþíópía varð sjálfstætt ríki 1944 , en þá gerðist hún ötull talsmaður þess að landið myndaði samband með Sómalílandi , sem á þeim tíma laut yfirráðum Breta .
Sitthvað fleira varð til að skaprauna MI5 , en haft er fyrir satt að leyniþjónusta hennar hátignar hafi árið 1948 velt fyrir sér " hvernig þagga mætti niður í hinni þreytandi ungfrú Pankhurst " .
Þar á bæ höfðu menn átta árum áður afgreitt lista frá henni með nöfnum fasista sem ómarktækan því heimildin væri í meira lagi vafasöm .
Ekki jókst hróður Sylviu Pankhurst hjá yfirvöldum í Bretlandi þegar hún varð sérlegur ráðgjafi keisarans í Eþíópíu og tók sem slíkur hvað eftir annað afstöðu gegn löndum sínum .
Haile Selassie útnefndi hana aftur á móti heiðursborgara Eþíópíu og lét ríkið borga jarðarför hennar .
vjon@mbl.is 