MÖRGUM kemur það á óvart að heilinn er eins og hver annar vöðvi : með því að reyna á hann reglulega verður hann sterkari og sneggri – að sama skapi getur hann byrjað að verka sljór og slappur ef hann er látinn næsta óáreittur í lengri tíma .
Að vera skarpur í kollinum skiptir lykilmáli í öllum starfsgreinum og þá gott að vita að með réttu þjálfuninni má ná framförum sem svo geta skilað sér í betri árangri í starfi .
Heilarækt á netinu Lumosity.com er aðgengileg og ókeypis vefsíða sérstaklega helguð leikjum sem þjálfa heilann á ýmsa vegu og styðst þar við vísindalegar rannsóknir og reyndar aðferðir .
Leikjunum á síðunni er ætlað að þjálfa minni , athygli , frumlega hugsun , rökhugsun og viðbragðshraða .
Flestir eru leikirnir frekar einfaldir og skemmtileg afþreying , en einnig er mikið af krefjandi þrautum sem fá heilasellurnar sannarlega til að svitna .
Þeir sem skrá sig hjá síðunni eiga svo kost á að nýta sér sérstaka æfingadagskrá sem á að gera heilan skarpari með aðeins 10 mínútna þjálfun daglega .
Árangurinn má svo mæla með því að þreyta margvísleg próf og fylgjast með þeim framförum sem eiga sér stað eftir því sem æfingunum vindur fram .
www.lumosity.com 