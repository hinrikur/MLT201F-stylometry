Silvio Berlusconi , forsætisráðherra Ítalíu , hefur undarlega sýn á heiminn .
Hann lítur konur sömu augum og Alexander mikli leit lönd og álfur .
Berlusconi nýtur þess að " leggja konur að velli " , " yndislegasta fullnægingin liggur í yfirbuguninni " .
Þessi orð lét forsætisráðherrann falla vegna þess að hann hefur verið sakaður um að hafa borgað konum fyrir kynlíf .
Orð hans áttu að skýra hvers vegna það væri fjarstæðukennt að ætla að hann hefði " eytt einni evru í kynlífsþjónustu " .
Þegar Berlusconi opinberaði þessa heimssýn sína stóð José Luis Zapatero , forsætisráðherra Spánar , við hlið hans og leið ekki vel .
Zapatero hefur lagt áherslu á að styrkja stöðu kvenna á Spáni og ráðist til atlögu gegn hugmyndaheimi afskræmdrar karlmennsku .
Berlusconi vill leiða ítalskt samfélag í hina áttina , þar sem jakkafataklæddir karlar ráða ríkjum og fáklæddar konur eru til skrauts .
Vitaskuld er það draumur allra kvenna að vera lagðar að velli og yfirbugaðar .
Vitaskuld er það draumur allra kvenna að vera ekki manneskjur heldur hlutir í draumaveröld karla , ekki síst þegar karlinn heitir Silvio Berlusconi .
