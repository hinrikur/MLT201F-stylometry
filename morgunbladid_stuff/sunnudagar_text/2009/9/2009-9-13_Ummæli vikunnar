" Ég kom þarna út í mínum stuttu pilsum en árið 1969 voru alstystu mínípilsin við lýði í Evrópu .
Stelpurnar úti tóku virkilega andköf þegar þær sáu þennan klæðnað og þetta vakti svo mikla athygli að í fyrra þegar ég fór í fyrsta sinn í heimsókn þangað aftur mundi fólk ennþá eftir því hvað pilsin mín voru stutt .
" Ragnheiður Gestsdóttir rithöfundur sem var skiptinemi í Bandaríkjunum fyrir fjórum áratugum .
" Pabbi henti aldrei neinu , þannig að það er af miklu að taka .
" Baldur Guðmundsson um Rokkheima föður síns , Rúnars Júlíussonar , sem opnaðir voru í vikunni .
" En ég er viss um að við munum finna leiðir að viðunandi niðurstöðu fyrir sjávarútveginn á Íslandi , sem samrýmist fiskveiðistefnu sambandsins .
" Olli Rehn , stækkunarstjóri Evrópusambandsins , á blaðamannafundi í vikunni .
" Þeir vilja að upplýsingaskyldan sé þannig að í raun sjáist ekki hver áhættan er .
" Nóbelsverðlaunahafinn Joseph Stiglitz um áhrifamenn á fjármálamörkuðum .
" Ég er bölvaður þrjótur og nískupúki og vil alls ekki að menn haldi að ég sé eitthvert gæðablóð .
" Ian Anderson úr Jethro Tull sem hélt samstöðutónleika með íslensku þjóðinni um helgina .
" Talsvert vatn hefur runnið til sjávar síðan fyrsta útgáfa Geirs leit dagsins ljós og það verður að segjast eins og er að hann er nokkuð að sækja í sig veðrið sem flytjandi .
" Jón Agnar Ólason í tóndómi í Morgunblaðinu um nýjustu plötu Geirs Ólafs , Af hamingju ég syng .
" Umhyggjan fyrir náunganum kom líka eins og af sjálfu sér , og ef einhver í götunni var veikur var maður sem strákur sendur af stað til að banka upp á og bjóðast til að kaupa í matinn eða hjálpa til með einhverjum hætti .
" Hörður Torfason tónlistarmaður um gömlu gildin .
" Þú lýgur ! " Bandaríski þingmaðurinn Joe Wilson þegar hann greip fram í fyrir Barack Obama meðan Bandaríkjaforseti ávarpaði sameinað þing landsins .
Inngrip hans var almennt fordæmt .
" Síðustu dagana hef ég synt eins og skepna .
Mér var ráðlagt að gera það og það er aldrei að vita nema maður keppi í sundi á Ólympíuleikunum í London 2012 .
Það er stefnan .
" Hermann Hreiðarsson landsliðsfyrirliði karla í knattspyrnu sem er að byggja sig upp eftir meiðsli .
" Eftirminnilegasti afmælisdagurinn minn er sá sem Bin Laden skemmdi fyrir mér með því að fremja hroðaleg hryðjuverk í Bandaríkjunum .
Öll heimsbyggðin var í uppnámi og ekki nokkur maður sem mundi eftir afmælinu mínu .
" Friðrik Gunnar Gunnarsson lögreglumaður sem á afmæli 11. september .
" Svo er Palli búinn að hakka í sig allan Nietzsche og er orðinn geðveikt góður á gítar .
Við erum eins og þeir sem hverfa á krossgötum og stunda sitt í langan langan tíma .
" Ragnar Kjartansson myndlistarmaður um sig og fyrirsætu sína , Pál Hauk Björnsson , á Feneyjatvíæringnum .
" Ég vil sjá karlmenn í þröngum og hvítum nærbuxum .
" Bandaríska kvikmyndaleikkonan Jennifer Aniston .
