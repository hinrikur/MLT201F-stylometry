Um minnisvarða NÚ ER mikið talað um minnisvarða um Helga Hóseasson heitinn sem í lítillæti sínu var oftar en ekki lítillækkaður og smáður af fjöldanum og þar gengu kirkjan , lögregla þessa lands og fjölmiðlar fram af einurð .
Sitthvað er minnisvarði og " stytta " efast ég um að Helgi þessi hógværi og lítilláti maður sem bað um fátt fyrir sjálfan sig hefði viljað reista styttu af sér í einhverjum af görðum borgarinnar , held ég að nær væri að greypa fótspor hans í gangstéttina á Langholtsveginum þar sem hann stóð löngum stundum , held ég að það væri nær hæfi og líkara Helga sjálfum .
Kveðja , Þórunn Elíasdóttir .
Virðing fyrir þjóðsöngnum HÉR sitjum við þrír landar staddir fjarri fósturjörðinni og horfum á íslenskt sjónvarp .
Þá birtist á skjánum landsleikur í fótbolta milli Íslands og Georgíu .
Þjóðsöngvar eru samkvæmt hefð leiknir .
Georgíumenn syngja sinn söng , annaðhvort fullri röddu eða í hljóði .
Íslensku strákarnir gerðu hvorugt , fyrir utan einn , einn tuggði tyggjó í gríð og erg , aðrir voru með vel lokaðan munn .
Er þetta til fyrirmyndar ? Við munum vel eftir íslensku handboltastrákunum okkar í Peking á síðasta ári , þar var virðingin fyrir þjóðsöngnum okkar allt önnur .
Við leyfum okkur að skora á landliðsþjálfarann að kenna þessum drengjum að læra texta þjóðsöngsins og bera virðingu fyrir honum , ásamt því að þjálfa þá áfram í boltanum .
Með kærri kveðju , Þrír landar í fjarlægð .
Lífið er ekki bara fótbolti ÉG get ekki lengur orða bundist .
Það er með ólíkindum hvað ein ákveðin íþróttagrein fær mikla athygli í Ríkissjónvarpi okkar landsmanna .
Margoft verð ég fyrir því að mínir uppáhaldsþættir ( Leiðarljós , Ljóta Betty o.fl. ) falla niður sökum þess að það er fótboltaleikur í gangi einhvers staðar í heiminum .
Þessar endalausu sýningar á fótboltaleikjum eru þreytandi .
Var til dæmis þörf á að sýna svona marga leiki á EM kvenna í beinni útsendingu ? Mér varð svo allri lokið þegar Ljóta Betty fékk að fjúka eitt kvöldið og sýndur var einhver æfingaleikur við Georgíu .
Eftir að hafa unnið á elliheimili veit ég hversu mikilvægt það er fyrir okkar ástkæru eldri borgara og aðra einstæðinga að geta horft á Leiðarljós og fleiri skemmtiþætti .
Ríkissjónvarpið má vera duglegra að hlúa að þessum þætti samfélagsins .
Lífið er ekki bara fótbolti ! Húsmóðir í Vesturbænum .
Myndavél týndist LÍTIL Canon krómuð myndavél tapaðist líklega fyrir framan sviðið á Ljósanótt í Reykjanesbæ laugardagskvöldið 5. september síðastliðinn .
Finnandi vinsamlega hafi samband í síma 867-1433 .
Fundarlaun í boði .
Hjól í reiðileysi GULT reiðhjól liggur í reiðileysi við göngustíg í Vesturbænum .
Eigandi getur hringt í síma 863-5919 .
Svarað í síma 5691100 frá 10-12 velvakandi@mbl.is 