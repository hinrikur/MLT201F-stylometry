LEIÐARLJÓS eða Guiding Light var slökkt á föstudaginn þegar síðasti þáttur þessarar 72 ára sápuóperu var sýndur í Bandaríkjunum .
Líkt og í sönnum ævintýrum endaði allt vel og allir lifðu hamingjusamir upp frá því .
Yfir 15.000 þúsund Leiðarljósþættir fóru í loftið á tímabilinu en engin sápuópera hefur gengið jafn lengi í bandarísku sjónvarpi .
Þættirnir sem voru framleiddir af CBS fóru í loftið sem útvarpsþáttur stuttu eftir að Franklin Roosevelt varð forseti Bandaríkjanna .
Leiðarljós segir sögu þriggja fjölskyldna í borginni Springfield í Bandaríkjunum .
Árið 1952 gátu aðdáendur barið persónurnar augum í sjónvarpi og fyrsta útsendingin í lit var árið 1967 .
Eins og vera ber í sápuóperu hefur gengið á ýmsu í gegnum tíðina í þáttunum ; giftingar , skilnaðir , barneignir og andlát með öllum mögulegum útúrdúrum og flækjum milli persónanna .
Samkvæmt samantekt tímaritsins Entertainment Weekly magazine , hafa fimmtán persónur snúið til baka eftir að hafa verið " látnar deyja " .
Tíu persónur áttu í sambandi við bæði föður og son eða móður og dóttur og sjö voru lamaðir og í hjólastól áður en þeim batnaði fyrir kraftaverk .
