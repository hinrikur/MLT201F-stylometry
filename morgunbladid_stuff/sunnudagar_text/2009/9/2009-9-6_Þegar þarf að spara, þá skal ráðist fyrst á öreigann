FYRSTA maí síðastliðinn , á baráttudegi þolenda frekju og lítilsvirðingar á öldum aldanna frá valdhöfum af öllum gerðum og stærðum , birti Morgunblaðið grein eftir Bjarni Þórðarson tryggingafræðing sem ber heitið " Er unnt að skattleggja eldri borgara enn frekar " .
Þar skoðar hann aðstæður fjögurra skólasystkina um sjötugt .
Öll eru þau einstæð , tvö eiga ekki rétt til lífeyris frá lífeyrissjóði , en annað þeirra á 7,5 millj. á góðum bankareikningi .
Hin tvö eiga rétt til 100 þús. kr. úr lífeyrissjóði á mánuði og annað þeirra á 7,5 millj. kr. á bankareikningi .
Meðfylgjandi tafla sýnir mánaðarlegar tekjur hvers um sig þegar gert er ráð fyrir 16% vöxtum af bankareikningunum .
Fyrri taflan var birt í grein Bjarna fyrsta maí , sjá töflu 1 .
( Útreikningar gerðir með aðstoð Reiknihildar á vef TR .
) Ég bætti við tveim neðstu línum í töflunni til glöggvunar og fróðleiks .
Nú er það svo að í heildstæðri löggjöf um málefni aldraðra nr. 125/1999 segir um tilgang laganna : " Lögin fela í sér þau markmið að gera öldruðum fært að lifa eðlilegu heimilislífi eins lengi og kostur er og að öldruðum sé tryggð þjónusta þegar hennar er þörf og í samræmi við þarfir hvers og eins .
Ásamt því er lögð áhersla á að aldraðir njóti jafnréttis og að sjálfstæði þeirra sé virt .
" En útreikningarnir sýna hinsvegar að valdhafarnir virða að engu lög sem gilda um réttarstöðu eldri borgara og sýna vel þau grófu lögbrot og eignarnám sem aldraðir verða fyrir af stjórnendum ríkisfjármála .
Jafnréttið og sjálfstæðið er einfaldlega fótum troðið af hugmyndasnauðu stjórnvaldi og er mikið áfall fyrir þá , sem trúðu á kosningaloforð Samfylkingarinnar og Vinstri græna um að þessum flokkum væri einum að treysta til að vakta velferðina , m.a. þeirra eldri .
Samfylkingin sagði fyrir kosningar að lífeyrir aldraðra ætti að duga fyrir framfærslukostnaði eins og hann væri metinn í neyslukönnun Hagstofunnar .
Það vantar rúmlega 100 þús. á mánuði upp á að ná þessu marki , samkvæmt ofanskráðu .
En nú fyrsta júlí síðastliðinn var bætt um betur og skerðingar og skattlagning enn aukin til að gera ævikvöldið erfiðra og daprara fyrir flesta eldri borgara .
Samtök aldraðra fóru þess á leit við Bjarna að hann endurreiknaði töfluna miðað viðbótarskerðingarnar fyrsta júlí síðastliðinn .
Ný staða eftir breytingar 1.7. 2009 , sjá töflu 2 .
Fjárskortur samkv .
Hagstofu er um 95 þ.kr .
hjá Önnu , en hjá hinum sparsama og gætna Sigurði vantar um 180 þ.kr .
á mánuði til að hann komist af fjárhagslega .
Það sem skiptir meginmáli fyrir eldri borgarar er að geta haft til reiðu það fé sem þarf til að greiða fyrir nauðsynjar til skjóls , hnífs og skeiðar .
Núverandi forsætisráðherra náði fram umtalsverðum leiðréttingum í trygginga- og skattamálum eldri borgara þegar hún var félagsmálaráðherra í stjórn Geirs Haarde , sem nú hafa allar fokið út í veður og vind og meira til .
Við hljótum að spyrja hæstvirtan forsætisráðherra , hefur þú enga stjórn á undirsátum þínum í ríkisstjórn ? Undirsátum sem gera að forgangsverkefni að rífa það niður sem þú gerðir til að verja hagsmuni eldri borgara og við svo sannarlega studdum þig til að gera .
Kæra Jóhanna , Jóhannes úr Kötlum orti um vegferð slíka : Verklaus – félaus örðugt er að hjara .
Ölmusurnar lítt þó betur fara .
Ströng og guðhrædd leiðsögn lýðsins kjara lögmál hinnar réttu trúar kann .
Fyrsta boðorð ; þegar þarf að spara , þá skal ráðist fyrst á öreigann .
Höfundur er formaður Samtaka aldraðra .
