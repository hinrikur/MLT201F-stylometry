Eftir Ásgeir Ingvarsson asgeiri@mbl.is Á námskeiðinu förum við yfir alla þá meginþætti sem huga þarf að við gerð viðskiptaáætlunar , allt frá mati á möguleikum viðskiptahugmyndarinnar til fullmótaðrar viðskiptaáætlunar með fjárhagslíkönum , arðsemismati og fjármögnunartillögum , " segir Páll Kr. Pálsson framkvæmdastjóri .
Páll kennir ásamt nafna sínum , Páli Jónssyni prófessor við HÍ , námskeiðið Gerð viðskipta- og fjárhagsáætlana sem Endurmenntun Háskóla Íslands skipuleggur .
Að byggja hús án teikninga " Það er töluverð kúnst að gera góða viðskiptaáætlun , en vönduð viðskiptaáætlun er ekki aðeins mikilvægt tæki til að meta gæði viðskiptahugmyndarinnar , heldur getur hún verið verðmætur leiðarvísir í ferlinu frá hugmynd að árangursríkum viðskiptum , " segir Páll og segir of algengt hér á landi að ráðist sé út í rekstur eða vöruþróun án þess að hafa fyrst gert vandaða áætlun um reksturinn .
" Engum dytti í hug að byggja tíu hæða blokk án þess að hafa klárar teikningar af húsinu , og vera þess fullviss að byggingin haldi vatni og vindum .
Allt of oft virðist fólk hins vegar fara út í rekstur á fyrirtæki , upp á jafnvel tugi og hundruð milljóna , án þess að hafa unnið vandaða viðskiptaáætlun .
" Þörf , ferli og kostnaður Að sögn Páls má skipta gerð viðskiptaáætlunar í þrjá hluta : " Fyrst þarf að greina og meta hverjir hafa þörf fyrir vöruna eða þjónustuna sem til stendur að bjóða , hvernig þörfin birtist , hvernig hún kann að minnka eða aukast á næstu árum og hvernig má virkja þörfina á að kaupa vöruna eða þjónustuna , " segir hann .
" Þá tekur við að draga upp mynd af hvernig lausnin og síðan reksturinn er útfærður : hvaða verkferla þarf að vinna , hvaða tæki þarf að kaupa og hvernig umgjörð á að vera utan um reksturinn .
Oft getur umgjörðin um einfalda vöru eða þjónustu reynst furðumargþætt og flókin .
" Síðasta skrefið er svo að reikna út , miðað við eftirspurn , tekjur , kostnað og hverju reksturinn kann að skila .
" Leggja þarf mat á hvaða verð markaðurinn þolir , hvað framleiðslan kostar : efni , umbúðir , vinnustundir , vélar og tæki , skrifstofurekstur og stjórnun .
Hvað er þá eftir í hagnað handa eiganda og fjárfestum ? " spyr Páll og bætir við : " Það hlýtur að skipta einhverju máli .
" Tímafrekt en mikilvægt Vönduð viðskiptaáætlun , jafnvel fyrir litla hugmynd , getur tekið marga vinnudaga í vinnslu , jafnvel fleiri hundruðir vinnustunda ef verkefnið er umfangsmikið : " Þetta er vinna sem borgar sig , því viðskiptaáætlunin á ekki síst að segja okkur til um hvort borgar sig að fara af stað með hugmyndina , " segir Páll og minnir á að aðeins brot viðskiptaáætlana verður að veruleika .
" Alltof margir vanrækja þetta skref og eyða kannski 2-3-4 árum í að böðlast með óhagkvæman rekstur , eyða jafnvel aleigunni í hugmyndina og standa á endanum frammi fyrir því að hafa sólundað tíma og peningum í eitthvað sem lítið vit var í – og hefði vel mátt sjá fyrir með því að gera góða viðskiptaáætlun .
" Páll bendir einnig á að viðskiptaáætlun skiptir öllu máli í dag þegar kemur að fjármögnun verkefna : " Fjármögnunaraðilar eru nú mun kröfuharðari um forsendur þess rekstrar sem fjármagna þarf .
Takmarkað framboð er á peningum í dag og eftir darraðardans síðustu ára eiga menn að vanda sig sérstaklega vel við þessa undirbúningsvinnu .
" Nánari upplýsingar má finna á www.endurmenntun.is .
Námskeiðið er kennt 5. , 7. og 10. október .
