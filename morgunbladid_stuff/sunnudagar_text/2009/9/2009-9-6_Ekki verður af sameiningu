EKKERT verður af fyrirætlunum um að sameina Háskólann í Reykjavík , Listaháskóla Íslands og Háskólann á Bifröst .
Þetta kom fram í útskriftarræðu Ágústs Einarssonar , rektors á Bifröst , í gær .
Hann sagði ástæðuna þá að stjórn Listaháskólans væri ekki tilbúin í slíkar viðræður .
Í ræðu sinni gagnrýndi Ágúst stjórnvöld harðlega fyrir metnaðarleysi í menntamálum þjóðarinnar og benti á að í stöðugleikasáttmála ríkisstjórnarinnar væri hvergi minnst á skóla og menntun .
Aðrar þjóðir , s.s. Finnar , hefðu komist út úr svipuðum erfiðleikum með því að setja menntun í forgang en ekkert bólaði á slíku á Íslandi .
" Metnaðarleysi núverandi og fyrrverandi stjórnvalda í menntamálum mun verða okkur dýrkeypt og mun dýpka kreppuna og lengja .
" Þá sagðist Ágúst lítið gefa fyrir afsökunarbeiðni þeirra sem ábyrgð bæru á ástandinu og sagði að þá bæri að dæma eftir lögum , sem og siðferðismati þjóðarinnar .
" Og sá dómur á að vera harður .
" 