Ingimundur Smári Björnsson fæddist í Laufási í Víðidal í V-Húnavatnssýslu , 28. apríl 1947 .
Hann lést á Heilbrigðisstofnun Suðurlands á Selfossi föstudaginn 21 ágúst sl ..
Foreldrar hans voru Ingibjörg Jónsdóttir húsmóðir í Laufási , f. 1913 , d. 1994 og Björn Líndal Guðmundsson bóndi í Laufási , f. 1906 , d. 1996 .
Systkini Smára eru : a ) Inga Björnsdóttir , Stöðvarfirði , f. 1935 , var gift Kristni Sigurðssyni , látinn , börn hennar eru Hafdís Magnúsdóttir , Kristín Jóhannesdóttir , Sævar Kristinsson , Björn Ingi Kristinsson , Halldór Kristinsson , Hafsteinn Kristinsson og Jónas Ægir Kristinsson .
b ) Trausti Björnsson , f. 1938 , búsettur á Laugarbakka , var kvæntur Lilju Kolbrúnu Steindórsdóttur , látin , börn þeirra eru Dóra Kristín Traustadóttir og Björn Líndal Traustason .
c ) Jón Helgi Björnsson , f. 1948 , búsettur í Danmörku , kvæntur Dagbjörtu Sveindóttur , börn hans eru Ingibjörg Jónsdóttir og Sigríður Jónsdóttir og stjúpbörn hans eru Borga Harðardóttir , Sigurður Héðinn Harðarson og Pétur Jónsson .
Smári ólst upp hjá foreldrum sínum í Laufási og fékk snemma áhuga á bifvélavirkjun .
Hann vann við vélaviðgerðir bæði á Íslandi og einnig um tíma í Svíþjóð og Noregi .
Smári kvæntist 28.10.1982 , Álheiði Ósk Einarsdóttur frá Bjarmalandi í Vestmannaeyjum , f. 1943 .
Þau áttu engin börn saman en áður átti Álfheiður Guðrúnu Eyju Hafliðadóttur , f. 1963 , d. 1968 , og þrjú önnur sem urðu jafnframt fósturbörn Smára : Bjarna Diðrik Sigurðsson prófessor , f. 1966 , maki Anna Jónsdóttir , börn þeirra eru Sigurður Sturla Bjarnason og Hekla Hrund Bjarnadóttir ; Einar Rúnar Sigurðsson , ferðaþjónustubóndi í Hofsnesi í Öræfasveit , f. 1968 , maki Matthildur Unnur Þorsteinsdóttir , börn þeirra eru Aron Franklín Jónsson , Ísak Einarsson og Matthías Einarsson ; Eyrún Ósk Sigurðardóttir leikskólakennari , f. 1972 , sonur hennar er Salómon Smári Óskarson .
Smári og Álfheiður voru fyrst búsett á Hornafirði , síðar í Vestmannaeyjum og síðustu 8 árin á Hvolsvelli .
Útför Smára fór fram í kyrrþey .
Jarðsett var í Hvolsvallarkirkjugarði .
Það var áfall þegar fósturfaðir okkar , tengdafaðir og afi , Smári Björnsson , veiktist snögglega í upphafi ársins og greindist síðan með langt gengið krabbamein .
Áfallið var enn meira af því að hann hafði verið með eindæmum heilsuhraustur fram að því .
Hafði til dæmis ekki fengið nema tvo veikindadaga frá vinnu síðan að hann hóf störf hjá Sláturfélagi Suðurlands á Hvolsvelli árið 2001 .
Við gleðjumst þó yfir því að hann og Heiða fengu nokkra góða mánuði saman í vor og sumar .
Þá ferðuðust þau aðeins um landið og fóru í veiðitúra , sem var líf og yndi Smára , ásamt því að ditta að bílum og annast garðinn sinn .
Smári reyndist okkur öllum afskaplega vel og þegar við eignuðumst okkar börn þá áttu þau í honum traustan og ástríkan afa .
Það er því með trega í hjarta sem við kveðjum hann .
Bjarni Diðrik Sigurðsson , Einar Rúnar Sigurðsson , Eyrún Ósk Sigurðardóttir , tengdabörn og barnabörn .
