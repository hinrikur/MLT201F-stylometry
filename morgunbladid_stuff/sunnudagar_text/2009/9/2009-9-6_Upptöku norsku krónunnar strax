Það er líklegt að Íslendingar kjósi um ESB á fyrsta ársfjórðungi 2010 ef samningar nást .
Ákveði þjóðin að ganga í sambandið þá tæki það okkur u.þ.b 4-6 ár að fá aðgang að evrunni , því að við uppfyllum aldrei Maastrict-skilyrðin fyrr en í fyrsta lagi þá .
Spurningin er þá einföld , ætlum við að halda í blessaða krónuna þangað til og í gegnum þá endurreisn sem þarf að eiga sér stað á næstu mánuðum og árum ? Í staðinn fyrir að láta heimilum og fyrirtækjum blæða út í fangelsi krónunnar er hægt að taka upp norsku krónuna hvort sem er með eða án stuðnings norskra yfirvalda og Seðlabanka Noregs .
Í raun yrði þá Seðlabanki Íslands óþarfur og tæki þá norski Seðlabankinn yfir stjórn peningamála .
Með því að skipta gjaldmiðlinum út fyrir norska krónu færumst við á einu bretti sem næst Maastricht-skilyrðunum varðandi verðbólgu og vexti .
Í framhaldinu myndum geta valið hvort við tökum upp evru þegar við uppfyllum önnur skilyrði um jafnvægi í ríkisfjármálum og skuldsetningu .
Þessi leið er því óháð því hvort við förum inn í ESB eða ekki .
Það sem myndi gerast við einhliða upptöku , hvort sem er með því að festa gengi krónunnar við þá norsku ( eins og Hong Kong gerir með bandaríkjadal ) , eða beina upptöku í samvinnu við norska Seðlabankann , er það að þá myndast strax vaxtagólf í 1,25% sem eru núverandi stýrivextir í Noregi .
Gjaldeyrishöft myndu hverfa á stundinni og eignaverð myndi hækka strax þar sem það yrði mun auðveldara fyrir norska fjárfesta að fjárfesta á Íslandi en þess má geta að fasteignaverð hækkaði um 2,9% í ágúst síðastliðnum í Noregi og hefur hækkað um 15% frá ármótum og stendur nú í sögulegu hámarki .
Einnig er mjög líklegt að norsk framleiðslu- , hugbúnaðar- og iðnaðarfyrirtæki myndu setja upp starfsemi á Íslandi enda mun lægri laun á Íslandi en í Noregi eins og staðan er í dag .
Norskir bankar gætu opnað á Íslandi og boðið óverðtryggð íbúðalán til einstaklinga sem í dag eru milli 2,5 og 3% í Noregi sem og veitt fyrirtækjunum okkar aðgang að fjármagni .
Það er alveg ljóst að það er engin mynt sem hentar okkur 100% , en þess má geta að Norðmenn eru sterkir í orkuvinnslu ( olíu ) , sjávarútvegi og álframleiðslu , ekki ósvipað því sem gerist hjá okkur nema það að okkar orka er " græn " .
Goldman Sachs fjárfestingarbankinn sagði í skýrslu um um daginn að þeir teldu norsku krónuna vera sterkasta gjaldmiðil í heiminum í dag , enda er olíusjóðurinn á bakvið hana með 360 milljarða dollara .
Og það er einmitt stöðugleiki sem Íslendingar þurfa meira en nokkuð annað nú .
Sterk tengsl norska hagkerfisins við hrávöru hentar okkur einnig vel og mundi jafna sveiflur í efnahagslífi Íslendinga og tryggir að lífskjör hér halda vel í við verðbólgu til lengri tíma .
Útgerðin mundi t.d. ekki finna eins mikið fyrir hækkun á olíu , þar sem gjaldmiðill okkar mundi hækka í verði með hækkun olíverðs .
Þetta mál er ekki fyrir Seðlabanka Íslands að taka ákvörðun um enda myndi þessi ákvörðun gera hann óþarfan .
Íslenskt menntafólk er að flytja til Noregs en þessi ákvörðun íslenskra stjórnvalda myndi hugsanlega stöðva þá skelfilegu þróun .
Það vita það allir hagfræðingar að það hefur verið mjög gott að hafa eigin gjaldmiðil á þessu 12 mánaða tímibili eftir fjármálahrunið og á leiðinni á botninn en nú þegar hann er fundinn og endurreisnin fer á stað þá þurfum við einfaldlega nýjan gjaldmiðil strax .
Ég vona að hr. Steingrímur J. Sigfússon fjármála- og forsætisráðherra Íslands sjái kostina í þessu .
Höfundur starfar sem vogunarsjóðsstjóri .
