Eftir Arnar Eggert Thoroddsen arnart@mbl.is ÞAÐ gleður höfund þessarar litlu greinar ósegjanlega að geta sagt frá því að Jay " okkar " Leno snýr aftur í sjónvörp Íslendinga frá og með morgundeginum .
SkjárEinn mun sýna nýjan spjallþátt meistarans á síðkvöldum , flesta daga vikunnar .
Eftir að Leno hætti með The Tonight Show gátu hvorki hann né yfirmenn hans hugsað sér að þetta væru endalokin og því var nýjum þætti , The Jay Leno Show , hent í gang .
Hóf hann útsendingar síðasta mánudag en fyrsti gestur var Jerry Seinfeld og grínaðist hann í Leno með það að þegar menn hefðu hætt með þætti á tíunda áratugnum , þá hefðu þeir hætt .
En hér væri Leno enn ! Gagnrýnendur ytra hafa lýst þættinum sem mjög svipuðum og The Tonight Show .
Er það vel .
Og ekki mun ég sakna Penn og Tellers .
Megið þið eiga góða heiladeyfingu í vetur .
Ekki veitir af .
