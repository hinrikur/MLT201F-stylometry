Noregur og Ísland í ríkjabandalag STÚLKA í Norður-Noregi stakk upp á því að Noregur og Ísland gengju í ríkjabandalag nú fyrir skemmstu í fjölmiðlum , bæði austanhafs og vestan við afar góðar undirtektir .
Ég sé strax marga kosti við uppástunguna .
Ef útkoman verður sú að framtíð Íslands verði háð því að þurfa að vera í einhverju samkrulli við nágrannaríki þá væri þarna á ferðinni uppástunga gjörólík þeim örlögum sem myndu blasa við okkur við innlimun í Evrópusambandið .
Í ríkjasambandi við Noreg værum við sjálfstæð eftir sem áður og fengi þá hvor þjóð að halda sínum auðlindum .
Langt er síðan sjáendur spáðu því að á fyrri hluta 21. aldarinnar myndu nokkrar frjálsar þjóðir í norðri mynda með sér ríkjabandalag – Norðurbandalagið með það að meginmarkmiði að gæta norðursins .
En þessi ríki væru Ísland , Noregur , Færeyjar og Grænland að viðbættu Kanada til að gæta vesturhlutans og til að verja austur og suðurlandamærin , – Rússland ! Mikill áróður hefur verið rekinn fyrir því vestanhafs allt frá 1946 að Rússar séu vond grýla .
En við sem munum heimsstyrjöldina síðari munum að Rússar voru þá okkar bandamenn og báru raunar hitann og þungann af stríðinu við Þjóðverja sem voru þá að sjálfsögðu hin eina og sanna vonda grýla .
Við Íslendingar seldum bandamönnum okkar Rússum fiskinn okkar og fengum þess í stað olíu frá þeim .
Aldrei reyndu Rússar að beita okkur hervaldi eins og t.d. Bretar .
Öll okkar viðskipti við Rússa hafa raunar verið sérlega vinsamleg allt frá upphafi og því hljóta Rússar að falla í flokk bandamanna okkar .
Við höfum bara um tvær leiðir að velja : Annaðhvort að vera einir á báti áfram , eða beita okkur fyrir stofnun Norðurbandalagsins .
Ég er svo einfaldur að ég á alveg til að trúa spádómum , – þar á meðal þessum .
Karl Jónatansson .
Flugeldasýning á Menningarnótt UNDIRRITAÐUR vill þakka Orkuveitu Reykjavíkur fyrir að fjármagna flugeldasýningu á Menningarnótt Reykjavíkur í ár eins og undanfarin ár .
Umfang flugeldasýningar var mjög við hæfi .
Því miður fannst mér framkvæmd sýningarinnar mistakast í ár , a.m.k. fyrir okkur sem höfðum staðsett okkur á sama stað og í fyrra .
Nú brá svo við , að eingöngu þeir sem næstir voru miðbænum ( TRH ) , sáu og nutu .
Spurning mín er : hvers vegna var ekki sami háttur hafður á varðandi staðarval skotpalla og í fyrra ? Áhugasamur áhorfandi .
Týndir Ecco-sandalar Á ferðalagi frá Akureyri til Ísafjarðar , Tálknafjarðar og Reykjavíkur og aftur til baka til Akureyrar týndust nýlegir kvenskór , millibrúnir Ecco-sandalar , nr. 42 .
Finnandi hafi samband við Snjólaugu í síma 461-2094 eða 869-7400 .
Löfbergs Lila Eitthvert albesta kaffi sem ég hef fengið um dagana keypti ég í Kjötborg um daginn .
Í gegnum tíðina hef ég reynt margar tegundir og fáar hafa slegið í gegn til þessa .
Reyndar drakk ég Maxwel House um árabil og þótti gott , en það jafnast ekki á við Löfbergs Lila sem ég er að drekka þessa dagana og að líkindum um ókomna framtíð .
Aðspurðir sögðu þeir Gunnar og Kristján kaupmenn Jónassynir í Kjötborg , að hið gamalgróna Rydens-kaffi flytji sælgætið inn .
Heimir L. Fjeldsted .
Hefur þú skoðað Smámunasafnið í Sólgarði ? ÞAÐ er með hreinum ólíkindum hve safnið er vel úr garði gert .
Öllum dýrgripum raðað af mikilli smekkvísi .
Ryðgaðir og notaðir naglar öðlast nýtt líf .
Lyklar af öllum stærðum og gerðum .
Að ekki sé minnst á öll verkfærin , sum hver löngu gleymd .
Sverrir heitinn Hermannsson , húsasmíðameistari , og hans fólk á þakkir skildar fyrir framtakssemina .
Hægt væri að skrifa endalaust um alla þessa dýrgripi .
Í mínum huga er safnið dýrgripasögusafn , og vona ég að sem flestir geri sér ferð að Sólgarði í Eyjafjarðarsveit , tæpa 30 km sunnan Akureyrar .
Sjón er sögu ríkari .
Guðrún Björnsdóttir , Reykjavík .
Svarað í síma 5691100 frá 10-12 velvakandi@mbl.is 