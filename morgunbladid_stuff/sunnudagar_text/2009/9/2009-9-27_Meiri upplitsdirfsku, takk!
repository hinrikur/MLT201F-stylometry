ÉG spyr mig stundum að því fyrir hvaða verðleika fólk er ráðið til að koma fram í sjónvarpi .
Jú vissulega eru flestir ráðnir fyrir færni í sínu fagi , en oft er það ekki nóg .
Það fylgir því beinlínis vanlíðan að horfa á sjónvarpsfólk sem augljóslega líður illa fyrir framan myndavélina .
Fæstir virðast fá tækifæri til að æfa sig og venjast því að koma fram á þann hátt áður en þeir eru komnir heim í stofur landsmanna .
Einhverra hluta vegna virðast veðurfréttamenn hneigðir til vandræðagangs umfram aðra .
Það er eins og sumum þeirra sé fyrirmunað að sýna upplitsdirfsku og tala við áhorfandann en þess í stað horfa þeir ýmist í gaupnir sér , súpa hveljur eða eru eins og labbakútar með hendur í vösum .
Sjónvarpsþulirnir eru þó sýnu verri , því þar verður þó ekki með nokkru móti séð á hvaða verðleikum fólk er ráðið .
Á því eru þó undantekningar , eins og þær brosmildu og indælu Katrín Brynja og Eva Sólan .
En sjónvarpsþulir sem hafa ekki einu sinni hæfileika til að tala , hvaða erindi eiga þeir í sjónvarp ? Hvenær varð t.d. sá ágæti sænski lögreglumaður Wallander að Kört Wollander upp á ensku ? Bergþóra Jónsdóttir 