" ÞJÓÐMINJASAFNIÐ var mitt fyrsta heimili og þar bjó ég í 14 ár eða til haustsins 1968 þegar við fluttum að Bessastöðum , " segir Sigrún Eldjárn sem telur að æska sín hefði orðið mun fátæklegri án þess að hafa alist upp á safni .
" Ég sagði stundum krökkum frá því að það væri beinagrind heima hjá mér og það vakti vissulega athygli .
" Faðir Sigrúnar , Kristján Eldjárn , varð þjóðminjavörður árið 1950 en sama ár var bygging nýs húss fyrir Þjóðminjasafn Íslands komin svo langt að hægt var að hefja flutning gripa inn í það .
Með forngripunum flutti Kristján og fjölskyldan inn í íbúð sem var að hluta undir tröppunum sem lágu að innngangi safnsins á þeim tíma .
Sex dögum áður en síðasti salur safnsins var opnaður , í maí 1954 , fæddist Sigrún .
" Það var innangengt úr íbúðinni og beint inn á safnið .
Ég valsaði um allt og eyddi löngum stundum á safninu , þegar það var opið .
" Sigrún segist ekki frá því , þegar hún lítur yfir verk sín , að áhrifa frá Þjóðminjasafninu gæti hér og þar .
" Í sögunum eru oft gamlar forneskjulegar kerlingar , sumar á peysufötum .
Peysufatakonur hafa líka ratað í málverk og grafíkmyndir .
" Vaxmyndafólkið var okkar | 18 Í hnotskurn » Fyrsti salur nýrrar byggingar fyrir Þjóðminjasafn Íslands var opnaður almenningi í ársbyrjun 1952 .
» Þjóðminjasafnið var stofnað með stofnun Forngripasafnsins 1863 .
» Fyrstu árin var Forngripasafnið á lofti Dómkirkjunnar , en einnig var það hýst í tukthúsinu við Skólavörðustíg , í Landsbankahúsinu við Austurstræti og Alþingishúsinu .
