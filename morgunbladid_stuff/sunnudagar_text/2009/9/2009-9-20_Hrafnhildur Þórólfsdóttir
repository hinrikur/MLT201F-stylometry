Hrafnhildur Þórólfsdóttir fæddist í Stórutungu í Bárðardal þann 15.12.19933 .
Hún sést á Heilbryggðisstofnun Þingeyinga þann 31.07.2009 .
Foreldar hennar voru Anna Guðrún Sveinsdóttir fædd 02.09.1908 dáinn 27.03.2001 og þórólfur Jónsson fæddur 04.11.1905. dáinn 16.05.1991 .
Systkyni hennar eru : 1 ) Aðalsteinn Þórólfsson fæddur 31.05.1928 kona hans er Guðrún Jóna Jónmundsdóttir fædd 06.02.1934 Þau eiga 7 börn , 29 barnabörn og 5 barnabarnabörn .
2 ) Jón Sveinn fæddur 18.12.1929. kona hans er Sigríður Baldursdóttir fædd 05.04.1933 og eiga þau 8 börn , 24 barnabörn og 10 barnabarnabörn .
3 ) Þórdís Vilborg Þórólfsdóttir 04.03.1932 dáinn 24.08.1984 maður hennar var Stefán Egill Jónsson fæddur 10.10.1927 þau eiga 8 börn , 19 Barnabörn og 9 barnabarnabörn .
4 ) Ragnheiður Þórólfsdóttir fædd 24.04.1936 maður hennar er Guðni Þór Magnússon 07.11.1936 þau eiga 6 börn , 19 barnabörn og 4 barnabarnabörn .
5 ) Gunnar Þórólfsson fæddur 13.03.1938 kona hans er Þorgerður Kjartansdóttir og eiga þau 4 börn , 15 barnabörn og 1 barnabarnabarn .
Hrafnhildur giftist þann 10.02.1972 Hermanni Sigurðssyni fæddur 28.11.1933 frá Ingjaldsstöðum í Reykjadal .
Foreldrar hans voru Kristín Elín Gísladóttir fædd 01.06.1908 dáinn 28.03.1975 og Sigurður Haraldsson fæddur 29.05.1899 dáinn 15.12.1980 .
Hrafnhildur og Hermann ættleiddu Olgu Hermannsdóttur innheimtufulltrúa sem fædd er 04.01.1973 Hún er dóttir Oktavíu Halldóru Ólafsdóttur leikskólaliða fædd 04.10.1954 og Birgir Bernódusson sjómanni fæddur 04.04.1946 dáinn 01.03.1979 .
Maður Olgu er Friðrik Brynjarsson lögreglumaður fæddur 13.04.1973 dætur þeirra eru 1 ) Birgitta Ósk fædd 25.02.2004 dáinn 25.02.2004 , 2 ) Thelma Líf fædd 08.06.05 3 ) Alexía Líf 23.05.09 Fyrir átti Olga soninn Sæþór Örn fæddur 25.07.1993 með Þórði Guðna Hreinssyni fæddur 26.09.1965 .
Hrafnhildur átti fyrir soninn Gunnþór Hákonarson Verkstjóri hjá Akureyrarbæ fæddur 31.05.1956 .
Faðir hans er Hákon Magnús Magnússon fæddur 11.09.1933 dáinn 25.12.1999 .
Kona Gunnþórs er Margrét Arngrímsdóttir Starfsmaður íslandspósts fædd 26.10.1953 .
Dóttir þeirra er Hrafnhildur starfsmaður íslandspósts fædd 27.06.1982 .
Hrafnhildur á einn son Bergsveinn Máni Sigurðsson fæddur 23.04.2000 með Sigurður Jóhannsson fæddur 21.11.1982 .
Hrafnhildur vann mest við við matseld fyrstu árin og þá mest á Silungapolli , menntaskólanumá Akureyri og nokkur ár á Laugum í þingeyjarsýslu , og í barnaskólanum í Bárðardal 1974 fluttu þau hjónin til Húsavíkur og pór hún þá að vinna á leikskólanum þar og vann þar út sinn starfsaldur .
Útförin fór fram þann 07.08.09 .
Guð gefur og guð tekur og nú hefur hann tekið þig , Hrafnhildur mín , til sín .
Við hittumst fyrst haustið 1972 en þá bar ég mitt annað barn undir belti .
Vegna heimilisaðstæðna var hvorki mér né aðstandendum mínum kleift að annast þetta væntanlega barn svo vel sem við vildum .
Í gegnum sameiginlega vinkonu okkar í Bárðardal fréttum við af ykkur Hermanni og að þið þráðuð að taka barn að ykkur .
Við hittumst í eldhúsinu í Löngumýri 12 á Akureyri , þar sem ég bjó með litlu stúlkuna mína , foreldrum og systkinum .
Mamma var með mér til halds og trausts en mér leist strax vel á þig , þessa brosmildu og fallegu konu .
Þú varst 20 árum eldri en ég og undireins var ég fullviss um að þú og Hermann yrðuð góðir foreldrar fyrir ófædda barnið mitt og ekkert nema gott hafði ég heyrt um ykkur .
Það er margt sem ég man frá þessu spjalli okkar .
Þar á meðal að þig langaði að þetta yrði stúlka því þú ættir dreng fyrir sem væri tveimur árum yngri en ég .
Næst þegar þú komst , varstu með litla flík á prjónunum en ég var að strauja af minni litlu dóttur .
Þú stóðst við hlið mér og sagðir hvað þú hlakkaðir til að fara að strauja svona lítil föt .
Tíminn leið og þann 4. janúar 1973 fæddist ofurlítil og falleg stúlka með kastaníubrúnt hár .
Hún var 14 merkur og 54 cm , og mér fanst hún alveg eins og Hjördís eldri stúlkan mín .
Ég fékk bara aðeins að sjá hana og svo var hún sett til hinna barnanna á sjúkrahúsinu .
Daginn sem ég fór heim , komuð þið og sóttuð þennan litla engil sem nú var orðinn ykkar .
Þið gáfuð henni nafnið Olga og að sjálfsögðu Hermannsdóttir .
En lífið hélt áfram og þegar hún var orðin 6 ára komstu með hana í heimsókn og eins fékk ég að vera með ykkur um tíma .
Það var yndislegt og ég gat alltaf fylgst með henni í gegnum Guðrúnu ömmu hennar frá Stórutungu sem var náin fjölskyldu minni .
Árin liðu og þegar hún var 15 ára , komuð þið með hana til mín .
Hún var eftir í tvo daga en þið fóruð á Eskifjörð á meðan .
Það var ógleymanlegt og uppúr því var alltaf góð vinátta okkar á milli og ég fékk stúlkuna mína aftur .
Það er ekki sjálfgefið að myndist góð vinátta á milli stjúpforeldra og blóðmóður en þið Hermann voruð svo heilsteyptar , óeigingjarnar og góðar manneskjur og því varð það svo .
Eftir að Olga fullorðnaðist og varð móðir , jókst okkar samband .
Ég gisti hjá ykkur , naut gestrisni ykkar og við fundum að við áttum hana saman .
Börn Olgu eru nú orðin þrjú auk eins stjúpbarns og þau eru ömmubörnin okkar .
Mér þótti alltaf vænt um það þegar þú hringdir til mín og spjallaðir um það sem var í vændum hjá Olgu og fjölskyldu .
Stundum hlógum við að brasinu í henni en bara í góðu .
Kæra Hrafnhildur mín og Hermann .
Ég vil þakka ykkur öll þessi ár og hversu góðir foreldrar þið voruð sem brugðust aldrei litlu stúlkunni okkar .
Það geymi ég í hjarta mínu og ég mun halda áfram að elska , styðja og hvetja Olgu og hennar fjölskyldu .
Elsku Hermann , Gunnþór , Olga mín og fjölskyldur ykkar .
Megi guð vaka yfir ykkur og minningu Hrafnhildar .
Með ævarandi þakklæti , Oktavía .
