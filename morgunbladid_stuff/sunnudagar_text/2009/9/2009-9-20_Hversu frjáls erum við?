" ÞAÐ býr minnihluti innra með okkur öllum , " segir Kimberly Reed , sem kallar sig Kim , leikstjóri Efnispilta og einn frummælenda á ráðstefnu um kvikmyndir og minnihlutahópa í Norræna húsinu kl. 14 í dag .
En myndin er sýnd á Alþjóðlegri kvikmyndahátíð í Reykjavík .
" Í myndinni er horft á heiminn með augum sögumanns sem hefur leiðrétt kyn sitt og skilur hvað í því felst .
Um leið er mikilvægt að átta sig á því , að myndin er ekki bara um minnihlutahópa eða gerð fyrir þá , heldur hefur hún breiðari skírskotun og tekur á málum eins og togstreitu í fjölskyldum og geðrænum vandamálum .
" Allt skapar þetta flóknar kringumstæður og segir Kim að á margan hátt eigi fólk auðveldara með að setja sig í þau spor .
" Enda tilheyrum við öll minnihluta sem einstaklingar .
Öll förum við að heiman og breytumst , þó að ég hafi breyst á róttækari hátt en flestir .
Sjálfsmynd mín breyttist og síðan bróður míns er upplýst var um skyldleika hans við Orson Welles .
" En áhrif myndarinnar felast ekki síst í því , að sögn Kim , að fólk spyr sig hvernig það er skilgreint af kyni og erfðum og hversu frjálst það er .
" Það þarf ekki að leiðrétta kyn sitt til þess .
Bæði kynin fæðast inn í stöðluð hlutverk , en þrátt fyrir það erum við einstaklingar , og sem slík göngum við gegn því almenna – erum í andstöðu við það .
Við erum því sífellt að reyna að átta okkur á samhengi minnihlutans sem við tilheyrum og þess stóra óskilgreinda sem fylgir því að vera " venjulegur " .
" | 12 