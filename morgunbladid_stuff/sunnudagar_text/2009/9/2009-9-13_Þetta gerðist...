13. september 1894 Verslunareigendur í Reykjavík gáfu starfsmönnum sínum frí á rúmhelgum degi " til uppbótar fyrir allt það strit og eril er þeir hafa í kauptíðinni og oftar , " eins og það var orðað í Ísafold .
Hátíðahöld voru í Ártúni en þar komu á þriðja hundrað manns saman .
Frídagur verslunarmanna var síðar fluttur fram í byrjun ágúst .
13. september 1952 Fyrsta einkasýning Gerðar Helgadóttur myndhöggvara hér á landi var opnuð í Listamannaskálanum í Reykjavík .
" Áræði og kjarkur einkenna verk hennar , " sagði í umsögn í Morgunblaðinu .
" Það er mikils að vænta af slíkri konu sem Gerði .
" 13. september 2002 Grein eftir Hallgrím Helgason rithöfund , Baugur og Bláa höndin , birtist í Morgunblaðinu og vakti mikla athygli .
13. september 2004 Tuttugu og tveggja tonna ísjaki var tekinn úr Jökulsárlóni á Breiðamerkursandi og fluttur til Parísar þar sem hann var hluti af Íslandskynningu .
13. september 2006 Magni Ásgeirsson varð í fjórða sæti í keppninni Rockstar Supernova í Los Angeles .
13. september 2007 Allar hundrað myndirnar á málverkasýningu Eggerts Péturssonar í i8 seldust á fyrsta degi .
" Einsdæmi , " sagði Fréttablaðið .
Dagar Íslands | Jónas Ragnarsson 