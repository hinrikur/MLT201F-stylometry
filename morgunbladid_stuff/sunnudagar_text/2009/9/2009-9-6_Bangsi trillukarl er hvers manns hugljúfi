HANN heitir Björn Sigurðsson en allir kalla hann Bangsa og það er væntumþykja í röddinni því á Hvammstanga er hann hvers manns hugljúfi .
Allir vilja borða harðfiskinn hans , karlarnir sækja í hákarlinn sem hann verkar og konurnar á Vatnsnesi geta ekki án hans verið við undirbúning fjöruhlaðborðsins í Hamarsbúð .
" Ég held að ég eigi bara vini en enga óvini , segir hann í samtali við Freystein Jóhannsson .
Ég hef reynt að lifa laus við öfund og hatur .
Þau fara illa með marga .
Ég gleðzt frekar en hitt þegar öðrum gengur vel .
En nú eru erfiðir tímar hjá mörgum og ég finn til með því fólki sem á bankabágt .
Ég hef aldrei tekið lán í banka .
Einu sinni þurfti ég á því að halda en fékk neitun .
Það bjargaði mér alveg .
Ég hefði ekki haft gott af því að fara að skulda peninga og vinna fyrir banka .
" Og Bangsi ekur sér eins og óværa hafi læðzt niður bakið á honum .
| 34 