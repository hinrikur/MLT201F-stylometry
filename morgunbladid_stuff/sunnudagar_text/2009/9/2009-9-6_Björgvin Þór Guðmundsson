Björgvin Þór Guðmundsson fæddist á Seyðisfirði 26. september árið 1957 .
Hann lést á Landspítalanum í Fossvogi 27. júlí síðastliðinn .
Foreldrar hans eru Svanhvít Hannesdóttir , f. í Fagradal í Vopnafirði 17. janúar 1928 og Guðmundur Vigfús Björgvinsson , f. á Ketilsstöðum í Jökulsárhlíð 1. maí 1925 .
Systkini Björgvins eru Rúnar , f. 1951 , Guðríður Birna , f. 1952 , Stefán Árni , f. 1954 , Hannes Sigurður , f. 1959 , Hilma Lind , f. 1963 og Sólveig Dögg , f. 1965 .
Hálfsystir Björgvins sammæðra er Vilborg Helgadóttir , f. 1970 .
Sambýliskona Björgvins síðustu tvo áratugi er Ingibjörg Ragnheiður Sveinbjörnsdóttir , f. 1953 .
Björgvin bjó fyrstu æviárin á Seyðisfirði og síðan á Egilsstöðum .
Haustið 1962 flutti hann að Skála  túni í Mosfellssveit og bjó þar til 1980 .
Eftir það bjó Björgvin á sambýlum í Reykjavík á vegum Áss styrktarfélags .
Lengst af í Auðarstræti 15 .
Björgvin var um tíma nemandi í Þjálfunarskóla ríkisins við Stjörnugróf .
Hann vann í Bjarkarási og síðar á vinnustofunni Ási .
Útför Björgvins fór fram frá Digraneskirkju 6. ágúst .
Þegar við Rúnar skruppum til Reykjavíkur síðsumars 1978 hitti ég Björgvin í fyrsta sinn .
Þarna var hann mágur minn búsettur á Skálatúni .
Hann tók okkur mjög vel og var glaður að sjá bróður sinn , brosti allan hringinn .
Þegar við svo fluttum suður 1980 verða samskiptin við Björgvin fastur liður í mínu lífi .
Hann var þá kominn á sambýlið í Sigluvogi og í herbergi með Sigfúsi .
Á árunum 1983 – 1985 var ég að kenna við Þjálfunarskóla ríkisins við Stjörnugróf .
Björgvin var nemandi í þeim skóla og starfaði í Bjarkarási og síðar á vinnustofunni Ás .
Eftir að hann flutti í sambýlið í Auðarstræti 15 gat hann sjálfur komið í heimsókn til okkar þar sem við bjuggum á Skólavörðustígnum .
Oft kom Óli vinur hans með honum og síðar Ingibjörg eftir að þau rugluðu saman reitum sínum .
Björgvin naut þess mjög að fara í smá bíltúra út fyrir bæinn .
Í ís austur í Hveragerði eða í sjoppuna á Þingvöllum .
Stundum var hann hjá mömmu sinni og Helga fóstra sínum á Hellu á sumrin og um jól .
Allir sem kynntust Björgvini urðu mjög hrifnir af honum .
Hann var alltaf glaður og gerði í því að grínast í öðrum .
Eftir að hann fór að búa með Ingibjörgu eignaðist hann fastan félaga sem hann kunni vel að meta .
Þau fóru saman í utanlandsferðir og í ferðir út um land .
Á þeirra heimili var ekki hægt að vera í fýlu og alltaf jafn hressandi að koma .
Oft voru þar líka haldin sérstaklega skemmtileg boð .
Um 1993 fór Björgvin að vera meira með okkur Rúnari eftir að mamma hans og Helgi fluttu til Egilsstaða .
Hann dvaldi hjá okkur öll jól og hafa börnin okkar vanist því að opna alltaf jólapakkana með honum .
Stundum var mikið fjör sérstaklega þegar Jónas sonur okkar var að fá alla þessa fjarstýrðu bíla .
Einu sinni gekk þetta svo langt að Björgvin þverneitaði að fara með í miðnæturmessuna í Hallgrímskirkju sem við þó alltaf höfðum gert .
Þessi jólin kom nefnilega upp úr einum pakkanum vélmenni sem labbaði sjálft með miklum hljóðum og blikkandi ljósum .
Það voru mikil forréttindi að fá að kynnast svo hreinni gleði á jólum og alltaf í öllum samskiptum við Björgvin .
Hann hafði sérstaklega gaman af því að hlusta á tónlist .
Einnig voru karatemyndir í miklu uppáhaldi hjá honum .
Síðasta ferð okkar með Björgvini út úr bænum var á 50 ára afmæli hans .
Við fengum okkur að borða austur í Hveragerði .
Eftir þetta fór heilsu hans að hraka mjög .
Þau Ingibjörg fluttu í Barðavoginn og svo í glæsilega sérhannaða íbúð í Langagerði .
Starfsfólk Styrktarfélagsins hefur reynst Björgvini og okkur alveg sérstaklega vel .
Nú í veikindum hans í vetur og sumar voru þau alltaf boðin og búin til að vera hjá honum á spítalanum .
Einnig tóku þau mikinn þátt í útförinni .
Ég þakka fyrir samskiptin við Björgvin og allt þetta góða fólk sem í kringum hann var alla tíð .
Sigrún Lilja Jónasdóttir Okkur langar að minnast Björgvins Þórs Guðmundssonar og þess tíma sem við áttum með honum .
Björgvin bjó sér sérstakan stað í hjarta þeirra sem hann kynntist .
Við munum hvað hann var myndarlegur maður , stríðinn húmoristi og hvað gæði hans laðaði fólk að honum .
Þrátt fyrir erfið veikindi síðasta ár kom persónuleiki Björgvins og húmor fram á þann hátt að við gátum átt góða daga saman .
Þá daga geymum við í hjörtum okkar Nú ert þú farinn á feðranna fund við hugsum til þín með sorg í hjarta , þín verður saknað um ókomna stund , guð geymi þig um veröld bjarta .
( Höf. ók .
) Þakka þér kærleikann , hjartalag hlýtt , af gæsku þú gafst yl og hlýju .
Í heimi guðsenglanna hafðu það blítt , uns hittumst við aftur að nýju .
( Höf. ók .
) , Við vottum Ingibjörgu sambýliskonu Björgvins samúð svo og foreldrum hans , systkinum og fjölskyldum þeirra .
Starfsfólk og íbúar Langagerði 122 .
Hrefna Sigurðardóttir Elsku Björgvin .
Okkur langar að minnast þín í fáeinum orðum og senda þér okkar hinstu kveðju Það er tómlegt hér í Lækjarási án þín , því á þínum góðu stundum hafðir þú einstakt lag á að lífga upp á umhverfi þitt með góðri nærveru .
Við munum eftir þér sem ljúfum og skemmtilegum .
Þegar eitthvað spaugilegt bar á góma var stutt í glottið og fallega brosið sem bræddi alla í kringum þig .
Það var gaman að fylgjast með því þegar þið Ingibjörg fluttuð í nýju íbúðina í Langagerði og nutuð þess að taka á móti gestum .
En því miður var samvera ykkar ekki löng á þessum nýja stað .
Kallið er komið , komin er nú stundin , vinaskilnaðar viðkvæm stund .
Vinirnir kveðja vininn sinn látna , er sefur hér hinn síðsta blund .
Margs er að minnast , margt er hér að þakka .
Guði sé lof fyrir liðna tíð .
Margs er að minnast , margs er að sakna .
Guð þerri tregatárin stríð. ( Valdimar Briem .
) Elsku Björgvin við söknum þín mikið .
Takk fyrir samveruna og Guð geymi þig .
Við sendum innilegar samúðarkveðjur til Ingibjargar , foreldra , systkina og annarra aðstandenda .
Fyrir hönd allra í Lækjarási og Húsinu , Jónína Valgarðsdóttir og Sigrún Þorvarðardóttir 