20. september 1963 Borgarstjórn Reykjavíkur samþykkti að leyfa kvöldsölu gegnum lúgu í söluturnum til kl. 22 og borgarráði var veitt heimild til að leyfa að hafa lúgurnar opnar til kl. 23.30 .
Afgreiðslutími var gefinn frjáls rúmum aldarfjórðungi síðar .
20. september 1979 Flóttamenn frá Víetnam , alls 34 , komu til landsins .
Þetta var þá stærsti flóttamannahópur sem hingað hafði komið .
20. september 1995 Ný brú yfir Jökulsá á Dal var formlega tekin í notkun .
Hún er 125 metra löng og er hærra yfir vatnsborði en nokkur önnur brú , um 40 metra .
Eldri brú var frá 1931 .
20. september 2007 Um fjörutíu kílógömm af sterkum fíkniefnum fundust í seglskútu sem var að koma til Fáskrúðsfjarðar .
Lögreglan og Landhelgisgæslan höfðu fylgst með ferðalagi skútunnar en aðgerðin var nefnd Pólstjarnan .
" Stærsta smyglmál Íslandssögunnar , " sagði Vísir .
Sex menn voru dæmdir fyrir smyglið , einn þeirra hlaut níu og hálfs árs dóm .
Dagar Íslands | Jónas Ragnarsson 