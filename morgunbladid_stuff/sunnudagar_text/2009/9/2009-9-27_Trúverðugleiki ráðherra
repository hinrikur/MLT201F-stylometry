Katrín Jakobsdóttir menntamálaráðherra stendur líkt og aðrir ráðherrar frammi fyrir erfiðum niðurskurði .
Í sumar kynnti hún áform um 7% niðurskurð í menntakerfinu en sagði um leið að farið yrði " eins lítið í kjarnastarfsemina og hægt er og [ tekið ] frekar af viðbótarþjónustu sem hefur verið að bætast við " .
Þetta er skynsamleg afstaða hjá menntamálaráðherra .
Þegar nauðsynlegt er að skera niður verður að verja kjarnastarfsemina umfram annað .
Raunar er alltaf mikilvægt að ráðherrar haldi starfsemi ráðuneyta sinna sem mest við kjarnann en sleppi öllum óþarfa .
Þegar hart er í ári þarf vitaskuld að ganga enn lengra í þessu efni en ella .
Um svipað leyti og menntamálaráðherra kynnti sparnaðartillögur sínar fór hann ásamt aðstoðarmanni sínum á kvikmyndahátíð í Toronto .
Þar fengu þau dagpeninga samtals upp á um 440 þúsund krónur .
Og ráðherrann hélt veislu fyrir 440 þúsund krónur .
Alls kostaði ferðin 1,2 milljónir króna að því er sagði í frétt Stöðvar 2 .
Hver er nú trúverðugleiki ráðherrans í þeim niðurskurði sem stendur yfir ? Hvernig ætlar menntamálaráðherra að skýra slík útgjöld fyrir þeim sem lenda undir niðurskurðarhníf ráðherrans ? 