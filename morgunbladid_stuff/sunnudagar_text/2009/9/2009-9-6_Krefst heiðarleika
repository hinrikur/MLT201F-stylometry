Eftir Silju Björk Huldudóttur silja@mbl.is " ÉG krefst þess að stjórnvöld komi heiðarlega fram við þá sem hafa skrifað undir viljayfirlýsingu með þeim og klári þær spurningar sem þar á að svara , " segir Bergur Elías Ágústsson , sveitarstjóri Norðurþings og stjórnarformaður Þeistareykja ehf. , um fréttir þess efnis að ríkisstjórnarflokkarnir vilji skoða aðra möguleika en álver á Bakka .
Viljayfirlýsing ríkisstjórnar Íslands , Norðurþings og Alcoa um rannsóknir á hagkvæmni þess að reisa álver á Bakka við Húsavík rennur út 1. október nk. en forsvarsmenn Alcoa hafa áhuga á að endurnýja hana .
Að mati Bergs er það óviðunandi að framlengja ekki þá viljayfirlýsingu sérlega í ljósi þess að ríkisvaldið hafi seinkað verkefninu um heilt ár .
Með þessu segist hann vísa til úrskurðar þáverandi umhverfisráðherra , frá miðju ári 2008 , þess efnis að heildstætt mat skyldi fara fram á umhverfisáhrifum vegna fyrirhugaðs álvers á Bakka .
Bendir Bergur á að enn eigi eftir að svara lykilspurningum um nákvæmlega hversu mikla orku verði hægt að afhenda og hvenær .
Hvað er þetta annað ? " Við hér á svæðinu höfum lagt okkar metnað og heiðarleika í það að svara þessum spurningum sem lagt var af stað með upphaflega þannig að ákvörðun yrði tekin .
Og það er í sjálfu sér merkileg staða ef menn gefa út viljayfirlýsingar um að vinna að hlutum en þeir síðan tafðir af hinu opinbera á markvissan hátt og koma svo þremur árum seinna þegar sveitarfélag , eins og mitt , er búið að leggja óhemju fjármuni í verkefnið og segja að það eigi að gera eitthvað annað .
Þetta eitthvað annað er hlutur sem við erum búin að leita að í 20 ár , " segir Bergur og bætir við : " Það eru fá sveitarfélög sem hafa lagt jafnmikið á sig fjárhagslega miðað við stærð og sveitarfélag Norðurþings í þetta verkefni .
" Aðspurður segir hann sveitarfélagið hafa lagt um einn milljarð af þeim níu sem framkvæmdaaðilar hafa lagt í verkefnið til þessa .
Að sögn Bergs hefur hann óskað eftir fundi með iðnaðarráðherra og vonar að það gangi eftir þegar í næstu viku .
16. maí 2006 var skrifað undir viljayfirlýsingu Lagðir hafa verið 9 milljarðar króna í verkefnið Sveitarstjórinn vill funda með iðnaðarráðherra 