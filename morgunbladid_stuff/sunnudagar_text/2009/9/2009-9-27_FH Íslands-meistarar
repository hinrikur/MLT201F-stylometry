Íslands-meistarar FH tryggðu sér Íslands-meistara-titil karla í knatt-spyrnu annað árið í röð og í fimmta skiptið á sex árum .
FH-ingar unnu Val , 2:0 , í Pepsi-deildinni og tryggðu þar með sigurinn .
Liðið byrjaði mótið á tapi gegn Keflavík í fyrstu umferð en á eftir fylgdu ellefu sigur-leikir sem komu FH í svo góða stöðu að þrátt fyrir ýmsa erfið-leika átti það sigur í deildinni alltaf vísan .
Nokkrir leik-menn hafa skarað fram úr í leik-manna-hópi Heimis Guðjónssonar þjálfara .
Þar má nefna Atla Guðnason sem hefur lagt upp ógrynni marka og skorað þau nokkur sjálfur en hann gerði bæði mörkin í leiknum .
Nafni hans Atli Viðar Björnsson er marka-hæstur í deildinni og var á dögunum verð-launaður með landsliðs-sæti .
Fleiri mætti nefna eins og Matthías Vilhjálmsson og Hjört Loga Valgarðsson auk þess sem Eyja-maðurinn Tryggvi Guðmundsson kom sterkur til baka í liðið eftir að hafa verið á vara-mannabekknum um tíma snemma móts .
