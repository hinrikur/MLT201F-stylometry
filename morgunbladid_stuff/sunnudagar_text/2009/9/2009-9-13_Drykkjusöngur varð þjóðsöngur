Þjóðsöngur Bandaríkjanna var saminn við vel þekktan drykkjusöng og það liðu 17 ár þar til bandaríska þingið lögfesti þjóðsönginn .
Höfundur ljóðsins um bandaríska stjörnufánann , Francis Scott Key , var lögfræðingur og skáld .
Í stríði Bandaríkjamanna og Breta 1812-15 var Key í september 1814 um borð í brezku herskipi til að ganga frá samningum um lausn á bandarískum fanga .
Að því loknu fengu þeir að fara í seglbát Keys , en máttu ekki fara í land til Baltimore , þar sem þeir höfðu orðið vitni að herstyrk Breta og fyrirætlunum þeirra um að ráðast á Baltimore um nóttina .
Key átti ekki annarra kosta völ en fylgjast úr seglbát sínum með skothríð Breta á McHenry-virkið í innsiglingunni að Baltimore .
Eftir sólarhrings linnulausa skothríð linntu Bretar látunum og héldu á braut og þegar púðurreyknum linnti sá Key að bandaríski fáninn blakti enn við hún í hafnarvirkinu .
Það varð honum að yrkisefni og kvæðið um vörn McHenry-virkis birtist í blaði skömmu seinna .
Lét Key það fylgja að ljóðið mætti syngja við þekkt lag eftir John Stafford Smith sem fram að því hafði verið sungið við vinsælar drykkjuvísur .
Ljóðið sló í gegn – í stað virkisins var fáninn tekinn upp í heiti þess – og lagið festist við það og Woodrow Wilson gaf út forsetatilskipun 1816 um að þarna væri þjóðsöngur Bandaríkjamanna kominn .
Þingið lögfesti þjóðsönginn fimmtán árum síðar , 1931 , og undirritaði Herbert Hoover lögin .
freysteinn@mbl.is 