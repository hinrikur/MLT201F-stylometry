RÚMLEGA 830 tónlistarmenn og hljómsveitir hafa nú opnað prófíl og sett tónlist sína í sölu á vefnum gogoyoko.com .
Vefurinn er ný tónlistarveita þar sem tónlistarmenn geta komið tónlist sinni á framfæri og í sölu á alþjóðavísu , án milliliða , og verið í beinu sambandi við sína áhangendur .
Yfir 7.000 lög eru komin í sölu á vefnum .
Að stærstum hluta er um að ræða innlenda listamenn og hljómsveitir , enda er gogoyoko.com aðeins opin á Íslandi sem stendur .
Erlendir tónlistarmenn og hljómsveitir geta aðeins sótt um aðgang og hafa á síðustu mánuðum myndast langir biðlistar .
Af þessum listum má ráða að orðspor síðunnar hefur farið hæst í Bandaríkjunum , Danmörku , Svíþjóð , Bretlandi , Þýskalandi og Kanada .
Nokkrum listamönnum og hljómsveitum frá þessum svæðum hefur verið hleypt inn á síðuna .
Á meðal flytjenda sem gert hafa það gott á vefnum má nefna hljómsveitirnar Nolo og Lights on the Highway , og listamennina Egil S. og Hermigervil .
