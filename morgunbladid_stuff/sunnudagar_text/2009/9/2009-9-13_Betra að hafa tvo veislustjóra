HELGIN verður skemmtileg hjá Sólveigu Pálsdóttur kennara og leikara , en hún fagnar fimmtugsafmæli í dag .
Stór veisla var haldin í gær , laugardag , og í dag ætlar hún út að borða með fjölskyldunni .
Þegar Morgunblaðið ræddi við Sólveigu var hún að leggja lokahönd á undirbúning afmælisins .
" Við undirbúum þetta saman fjölskyldan .
Ég á von á að þetta verði mjög skemmtilegt .
Vinir mínir þau Valgeir Guðjónsson tónlistarmaður og Ragnheiður Steindórsdóttir leikkona sjá um veislustjórn .
Á tímum svínaflensu þorir maður ekki annað en að vera með tvo veislustjóra .
" Sólveig er menntuð leikkona , en hefur síðustu ár aðallega starfað sem framhaldsskólakennari hjá Hringsjá sem er náms- og starfsendurhæfing fyrir fólk sem vill komast aftur út á vinnumarkaðinn eftir hlé vegna sjúkdóma , slysa eða annarra áfalla .
Sólveig sagðist vera í skemmtilegu og gjöfulu starfi enda hefði Hringsjá náð miklum árangri .
Sólveig hefur einnig verið að leika svolítið að undanförnu .
Hún lék t.d. í Dagvaktinni og Rétti .
Þá hefur hún verið formaður menningarnefndar Seltjarnarness síðustu átta árin .
