ÚRSLIT í hugmyndaleitinni " Glaðari gaflar " voru kunngjörð í gær .
Mjög margar tillögur bárust um veggverk á húsgafla í Reykjavík og verða þrjár þeirra styrktar um 300 þúsund krónur hver .
Verðlaunahugmyndirnar eru mjög frumlegar .
Ein gerir ráð fyrir að sjónpípum verði komið fyrir á húsgöflum .
Önnur gerir ráð fyrir að stálvírar verði strengdir milli tveggja gafla á lóðum húsa sem hafa verið fjarlægð og vírarnir teikni " strúktúr " horfinna húsa .
Sú þriðja gerir ráð fyrir að veggurinn verði málaður í þeim stíl sem hver og einn hefur áhuga á .
