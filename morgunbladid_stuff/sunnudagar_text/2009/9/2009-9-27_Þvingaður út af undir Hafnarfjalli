FISKFLUTNINGABIFREIÐ fór út af veginum við Hafnarfjall um tvöleytið í fyrrinótt .
Að sögn lögreglunnar í Borgarnesi var það ökumaður sem grunaður er um akstur undir áhrifum fíkniefna sem olli óhappinu en hann þvingaði flutningabílstjórann út af veginum með ógætilegu ökulagi .
Lögregla stöðvaði för mannsins skömmu síðar .
Skv. upplýsingum frá lögreglu slasaðist ökumaður flutningabifreiðarinnar ekki .
Veginum var lokað um tíma og vann hópur fólks að því að flytja farminn í aðra bíla og að koma bifreiðinni upp á veginn .
