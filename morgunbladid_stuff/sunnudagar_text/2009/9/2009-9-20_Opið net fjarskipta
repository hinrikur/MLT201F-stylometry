GAGNAVEITA Reykjavíkur er veitufyrirtæki sem býður heimilum og fyrirtækjum aðgang að gagnaflutningskerfi á svæði sem nú nær frá Bifröst í Borgarfirði , suður og austur um höfuðborgarsvæðið allt út í Vestmannaeyjar .
Hún er alfarið í Orkuveitu Reykjavíkur og er hlutverk hennar er að gefa kost á háhraða gagnaflutningi með þá sýn að leiðarljósi að háhraða gagnaflutningur um ljósleiðara auki lífsgæði fólks og samkeppnishæfni íslensks samfélags .
Gagnaveitan rekur eingöngu innviðina og selur aðgang að þeim.Viðskiptavinirnir eru af ýmsu tagi ; fjármálastofnanir sem þurfa að koma gögnum á milli hraðabanka og útibúa , höfuðstöðva og reiknimiðstöðva , tölvufyrirtæki af ýmsu tagi sem bjóða margvíslega þjónustu á sviði upplýsingatækni , fjarskiptafyrirtæki , sem þurfa að koma símtölum á milli gsm-senda og annarra tengipunkta í netum sínum og síðast en ekki síst einstaklingar .
Þeir eru í þeim sístækkandi hópi sem býr á heimilum sem tengd hafa verið ljósleiðaranum .
Fjöldi viðskiptavina tvöfaldast Þessari hugmynd – að reka opna veitu fjarskipta í eigu almennings – hefur verið vel tekið eins og sýnir sig í sífellt stækkandi hópi viðskiptavina Gagnaveitu Reykjavíkur .
Með tilkomu hennar skapaðist upphaflega valkostur fyrir fyrirtæki við gagnaflutninga og síðar einnig fyrir heimili .
Fram að því var Landssíminn einráður .
Það hefur mörgum þótt fengur að því að hafa val , ekki síst þeim fyrirtækjum sem verið hafa í samkeppni við Símann og voru nauðbeygð til viðskipta við hann .
Síðustu daga hefur mátt sjá hér á síðum Morgunblaðsins umfjöllum um Gagnaveituna , byggða á umkvörtunum forsvarsmanna Símans yfir samkeppni .
Það er ekkert nýtt .
Í þeirri umfjöllun hafa staðreyndir skolast nokkuð til .
Það er heldur ekkert nýtt og hér verður leitast við að leiðrétta nokkuð af því sem mátt hefur sjá hér í blaðinu , meira að segja í leiðaraskrifum .
Áætlanir GR hafa gengið eftir nema hvað varðar tvennt ; viðskiptavinir eru fleiri en búist var við og gengi krónunnar er miklu lakara en reiknað var með .
Fjármagnsliðir hafa því verið afar óhagstæðir , eins í svo mörgum rekstri á Íslandi , en á móti hafa komið meiri tekjur en búist var við .
Rangt farið með tölur Fullyrt er í leiðara Morgunblaðsins á fimmtudag að hlutafjárframlag Orkuveitu Reykjavíkur til dótturfélags síns síðastliðin tvö ár jafngildi 4,7 milljörðum króna .
Það er ekki rétt .
Frá stofnun GR hefur Orkuveita Reykjavíkur aukið hlutafé sitt um 1,2 milljarða króna .
Þarna skeikar nokkru .
Á miðvikudaginn var sama misskilning að finna á síðum Morgunblaðsins og auk þess voru fjárfestingatölur síðustu ára rangar .
Ekki skal fullyrt að ritstjóri Morgunblaðsins byggi ályktanir sínar um tilvistarrétt samkeppni á gagnaflutningsmarkaði eingöngu á þessum röngu tölum .
Réttar forsendur hafa samt þótt heppilegar þegar fólk myndar sér skoðun .
Hitt er hinsvegar alveg ljóst að rekstur Símans kynni að vera auðveldari ef ekki væri fyrir Gagnaveitu Reykjavíkur og þá kynnu síma- og netreikningar heimila og fyrirtækja líka að vera nokkuð hærri .
Í lok leiðara Morgunblaðsins er að finna þá fullyrðingu að Orkuveita Reykjavíkur eigi ekki að vera í áhætturekstri .
Hún er ágæt , svo langt sem hún nær .
Hún vekur auðvitað spurningar á borð við þá hvort OR eigi að hætta rekstri gagnaveitu til þess eins að draga úr áhættunni í rekstri Símans , sem þá yrði með einokun á gagnaflutningsmarkaði ? Höfundur er stjórnarformaður Orkuveitu Reykjavíkur .
