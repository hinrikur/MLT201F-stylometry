" Það er ýmislegt sem hrærist innan í manni núna þegar þetta er loksins í höfn .
Maður finnur fyrir einhverjum tilfinningum sem maður átti eiginlega ekkert von á og núna labba ég bara um í lausu lofti .
" Andri Marteinsson , þjálfari Hauka , eftir að lærisveinar hans tryggðu sér sæti í efstu deild í knattspyrnu .
" Ég verð nú að segja eins og er , mér finnst líf mitt þessa hálfa öld hafa verið ágætis ævintýri .
" Kristján Már Unnarsson fréttamaður sem varð fimmtugur í vikunni .
" Hver maður verður að ráða sinni lífsstefnu sjálfur .
" Jón Böðvarsson íslenskufræðingur .
" Vel heppnaður desert bjargar ekki miðlungs máltíð .
" Arnar Eggert Thoroddsen í dómi í Morgunblaðinu um tónleika Jethro Tull í Háskólabíói .
" Æ , æ , æ , æ " Fyrirsögn leikdóms Maríu Kristjánsdóttur um Frida ...
viva la vida í Þjóðleikhúsinu .
" Ég trúi því staðfastlega að ábyrgð á glæp liggi hjá þeim sem kjósa að fremja hann , en ekki hjá þeim sem verða fyrir honum .
" Þórdís Elva Þorvaldsdóttir , höfundur bókarinnar Á mannamáli , sem fjallar um kynbundið ofbeldi á Íslandi .
" Taylor , ég samgleðst þér virkilega og ætla að leyfa þér að ljúka ræðunni , en myndband Beyoncé er eitt það besta sem nokkurn tíma hefur verið gert .
" Rapparinn Kanye West sem tók hljóðnemann af söngkonunni Taylor Swift í miðri þakkarræðu á MTV-verðlaunahátíðinni í New York .
West fékk almennt bágt fyrir .
" Það þýðir ekkert annað en að vera bjartsýnn og taka þessari stöðu með opnum huga .
Ég hef haft það að leiðarljósi að vera jákvæður og ekki svekkja mig yfir hlutunum .
Maður fær ekki vinnu með því .
" Helgi Einarsson sem verið hefur án atvinnu frá áramótum .
" Ég verð farinn að rífa kjaft á frönsku eftir nokkrar vikur .
" Eiður Smári Guðjohnsen , nýr leikmaður Mónakó í frönsku úrvalsdeildinni .
Hann er annálaður tungumálamaður .
" Og þó naktar í neyðinni séum við , íslensku konurnar , þá spinnum við enga brók á hórkarla fjallkonunnar .
Ekki svo lengi sem í mér rennur blóð Hallgerðar langbrókar .
" Aldís Baldvinsdóttir á opnum fundi Hagsmunasamtaka heimilanna .
" Guð skapaði mig eins og ég er og ég er sátt við það .
" Suðurafríska hlaupadrottningin Caster Semenya en styr hefur staðið um kyn hennar .
