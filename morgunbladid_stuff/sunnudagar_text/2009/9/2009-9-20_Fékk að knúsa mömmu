" Mér líður betur og ég er byrjuð að borða pínu , " segir Alexandra Líf Ólafs-dóttir sem er nú óðum að ná sér eftir bein-mergs-skipta-aðgerð sem hún gekkst undir fyrir fjórum vikum vegna MDS-krabba-meins .
Foreldrarnir , Ólafur Páll Birgis-son og Kolbrún Björns-dóttir , hafa skipst á að vera hjá Alexöndru Líf en hún er nú laus úr algjörri einangrun .
" Hún varð svo glöð þegar mamma hennar mátti knúsa hana almennilega og koma við hana án þess að vera með hanska og grímu , " segir Ólafur Páll , faðir Alexöndru Lífar .
Hann segir þau hjónin bjart-sýn og að Alexandra Líf hafi verið nokkuð hress undan-farna daga .
Þó verði að fara varlega vegna sýkingar-hættu .
Tón-leikar voru haldnir til styrktar Alexöndru Líf og fjölskyldu og þar söfnuðust rúmlega fimm milljónir .
Alexandra Líf segir að tón-leikarnir hafi verið teknir upp og að fjölskyldan ætli að horfa á þá þegar hún verður komin heim af spítalanum .
