ÖGMUNDUR Jónasson heilbrigðisráðherrra , segir tillögurnar sem settar voru fram á tóbaksvarnarþingi Læknafélags Íslands á föstudag krefjast rækilegrar umræðu .
En þingið ályktaði m.a. svo að Ísland ætti að stefna að því að verða fyrsta landið til að taka tóbak úr almennri sölu .
" Þarna fléttast saman heilsufarsleg , pólitísk og lagaleg álitaefni , sem og praktísk , " segir Ögmundur um ályktun þingsins .
" Það er staðreynd að 400 einstaklingar deyja á ári hverju um aldur fram af völdum reykinga og því tel ég að við eigum að hlusta á lækna .
Það eru þeir sem fylgjast nánast með þeim sem hljóta skaða af reykingum .
" Sjálfur hvetur hann til almennrar umræðu í samfélaginu um málið .
Hann setur þó spurningarmerki við að færa tóbak yfir í sérverslanir .
" Við höfum náð fram eins konar sýningarbanni á tóbaki og það hygg ég að hafi haft talsverð áhrif .
Það tekur hins vegar ekki til sérverslana og því spurning hvort það stangist ekki á við hugsunina um sýningarbann að flytja tóbak yfir í sérverslanir .
" annaei@mbl.is 