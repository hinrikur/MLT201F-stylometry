TAFLFÉLAG Bolungarvíkur gengst fyrir fyrsta alþjóðlega skákmótinu í Bolungarvík næstu daga .
Teflt verður frá sunnudegi til fimmtudags og er gert ráð fyrir 18 þátttakendum , þar af þremur stórmeisturum og fimm alþjóðlegum meisturum .
Guðmundur Daðason , formaður TB , segir að tilgangurinn með mótinu sé fyrst og fremst að gefa ungum og efnilegum skámönnum tækifæri til þess að ná áfanga að alþjóðlegum titlum , en helsti bakhjarlinn er Útgáfufélagið Sögur ehf. Þekktir skákmenn TB er með starfsstöðvar bæði fyrir vestan og sunnan og fyrir það tefla meðal annars stórmeistararnir Jóhann Hjartarson , Jón L. Árnason og Þröstur Þórhallsson .
Á meðal annarra liðsmanna má nefna Jón Viktor Gunnarsson , Braga Þorfinnsson , Dag Arngrímsson og Stefán Kristjánsson .
Stigahæsti maður mótsins er Normunds Miezis frá Lettlandi með 2.558 stig .
Daninn Jakob Vang Glud er með 2.476 stig og Henrik Danielsen , meistari á Skákþingi Íslands sem haldið var í Bolungarvík á dögunum , er þriðji .
steinthor@mbl.is 