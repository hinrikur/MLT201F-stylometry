ÖSSUR Skarphéðinsson utanríkisráðherra , David Miliband , utanríkisráðherra Bretlands , og Maxime Verhagen , utanríkisráðherra Hollands , áttu á föstudag formlegan fund í höfuðstöðvum Sameinuðu þjóðanna í New York .
Ráðherrarnir ræddu stöðu Icesave-málsins og fór utanríkisráðherra meðal annars yfir fyrirvara Alþingis .
Utanríkisráðherra fór yfir efnahagsáætlun ríkisstjórnarinnar sem unnin er í samvinnu við Alþjóðagjaldeyrissjóðinn og ítrekaði mikilvægi þess að ekki yrðu frekari tafir á endurskoðun áætlunarinnar , segir í frétt frá utanríkisráðuneytinu .
