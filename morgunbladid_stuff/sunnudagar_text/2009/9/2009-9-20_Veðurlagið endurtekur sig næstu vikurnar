MIKLAR og kröftugar haustrigningar voru 2007 og 2008 og segir Einar Sveinbjörnsson veðurfræðingur líklegt að sami háttur verði á þetta haustið og að svipuð tíð haldist til 10. október og jafnvel lengur .
Einar segir að undanfarin þrjú sumur , þ.e. frá 2007 , hafi verið tiltölulega þurrt suðvestan- og vestanlands .
Veðurlagið hafi síðan breyst upp úr miðjum ágúst og lægðagangur verið ríkjandi fram eftir hausti .
Veðrið hafi reyndar ekki alltaf verið eins en mynstrið svipað .
Mikill atgangur hafi verið í lægðunum og í fyrra hafi þær verið sérstaklega vatnsþrungnar , en sú hafi ekki verið raunin í haust , þrátt fyrir marga blauta daga .
Líklega tilviljun " Mér finnst líklegast að þetta sé tilviljun , " segir Einar .
Hann bendir á að í rúman áratug hafi verið hlýr sjór í kringum Ísland og í Norður-Atlantshafinu og því mætti gera því skóna að hlýrri sjór en venjulega ætti talsverðan þátt í að móta stöðu hæða og lægða .
" En veðurfar á þessum 10 árum hefur verið með ýmsum hætti .
" Einar segir að framundan verði sunnan- og suðvestanvindáttir ríkjandi með suðaustanáttarívafi en þegar frá dragi gæti austanstæðari vindur orðið ofan á .
Hann segir að þetta sé í samræmi við þriggja mánaða spána fyrir september til nóvember þar sem gert var ráð fyrir ríkjandi suðlægum áttum og lægðagangi .
steinthor@mbl.is 