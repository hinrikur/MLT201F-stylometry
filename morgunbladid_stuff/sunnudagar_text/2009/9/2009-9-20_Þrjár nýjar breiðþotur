AIR Atlanta bætir þremur 747-400 farþegavélum í flotann á næstu tveimur mánuðum .
Níu flugmenn frá Icelandair , sem allir hafa áður hlotið þjálfun á þessa flugvélagerð , eru að hefja störf hjá Air Atlanta um þessar mundir en þessir menn verða verktakar í skamman tíma eins og málin líta út í dag , að því er fram kemur í fréttabréfi FÍA .
Air Atlanta er nú með um tuttugu þotur í rekstri , flestar af gerðinni Boeing 747 en nokkrar af gerðinni Airbus A300-600 .
Verkefni eru víða um heim , þar á meðal í Saudi-Arabíu , Malasíu og Sameinuðu furstadæmunum .
