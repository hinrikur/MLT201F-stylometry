Hörður Lárusson , grafískur hönnuður og formaður Félags íslenskra teiknara , fagnar í dag 30 ára afmæli .
Hörður er búinn að halda upp á afmælið því að hann bauð vinum og ættingjum í afmælisboð í sumarbústað í Grímsnesi fyrir skömmu .
Í dag ætlar hann að borða afmælisköku með nánustu fjölskyldu .
Hörður sagðist hafa lagt í nokkra vinnu við að undirbúa afmælið .
Hann hefði t.d. hannað afmælislógó og fána sem var stillt upp í veislunni .
Þessu hefði verið ágætlega tekið .
Um 300 manns eru í Félagi íslenskra teiknara .
Hörður sagði að kreppan hefði haft áhrif á teiknara og grafíska hönnuði .
" Staðan er erfiðari en þó er ekki hægt að tala um að hún sé slæm .
Verkefnin hafa breyst .
Við erum ekki mikið að vinna fyrir banka , en því meira fyrir lítil sprotafyrirtæki .
Það orðaði þetta einver um daginn að verkefnin væru skemmtilegri , en það fengist minna borgað fyrir þau .
" Í Félagi íslenskra teiknara er fjölbreyttur hópur .
Teiknarar fást við að búa til auglýsingar , hanna letur og teikna myndir fyrir ýmis verkefni .
egol@mbl.is 