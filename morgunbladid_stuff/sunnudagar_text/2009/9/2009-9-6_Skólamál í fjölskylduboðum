" ÆTLI ég verði ekki bara í sumarbústaðnum mínum í Kjósinni , " segir Sif Vígþórsdóttir , skólastjóri Norðlingaskóla , spurð hvað hún ætli að gera í dag , á 50 ára afmæli sínu .
Hún reiknar með að halda upp á afmælið betur seinna á árinu þegar eiginmaðurinn , Zophanías Einarsson , kennari í Sæmundarskóla , verður fimmtugur .
Börn þeirra eru Vígþór Sjafnar , söngnemi í Bandaríkjunum , og Sigríður Eir , nemandi í ritlist við Háskóla Íslands .
Líkt og oft áður , ekki síst á þessum árstíma , segist hún taka vinnuna með sér heim í helgarfríið .
" Vinnan er líka áhugamálið mitt , fjölskyldan er löngu orðin vön því , " segir Sif en áður en hún varð skólastjóri Norðlingaskóla við stofnun hans fyrir fimm árum hafði hún til margra ára verið skólastjóri á Hallormsstað .
" Ég fór þangað til að vera í eitt ár en árin urðu víst tuttugu og eitt .
" Sif segist jafnvel eiga von á einhverjum úr fjölskyldunni í heimsókn í Kjósina og sem oft áður verður áreiðanlega rætt um skólamál .
Foreldrar hennar , Vígþór Jörundsson , fv. skólastjóri , og Sjöfn Ásbjörnssdóttir , fv. kennari , unnu lengi við kennslustörf .
Annar bróðir Sifjar , Börkur , er skólastjóri Grandaskóla og hinn er Logi danskennari .
Síðan eru konur þeirra einnig við kennslu .
" Þetta er erfðasjúkdómur af verstu gerð , " segir Sif og hlær .
bjb@mbl.is 