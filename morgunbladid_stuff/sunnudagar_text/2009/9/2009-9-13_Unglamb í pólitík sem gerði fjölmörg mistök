Helsti vandi Borgarahreyfingarinnar er alger skortur á innra skipulagi .
Þrátt fyrir kosningasigur gleymdist að skilgreina hvernig flokksmenn vilja að hreyfingin starfi , að sögn Baldvins Jónssonar , formanns hennar .
Þetta kom fram í skýrslu stjórnar sem hann flutti á landsfundi flokksins í gær , laugardag .
" Við erum ung hreyfing , í rauninni aðeins hvítvoðungur enn í pólitík og hefur það sést á fjölmörgum mistökum sem gerð hafa verið frá því að frábærum árangri var náð í kosningabaráttunni .
" Kvað hann það hlutverk fundarins að koma skipulagi á starf flokksins .
Baldvin gagnrýndi ríkisstjórnina harðlega í ræðu sinni .
" Við valdasprotanum tók ríkisstjórn sem gaf sig út fyrir félagshyggju , en hefur í litlu sem engu breytt út frá stefnu þeirrar ríkisstjórnar sem á undan sat , " sagði hann .
Ríkisstjórnin væri jafnvanhæf og sú fyrri og hefði tekið við tilskipunum AGS og framfylgt þeim að öllu leyti , erlendum auðhringjum til mikillar ánægju .
Þráinn Bertelsson þingmaður , sem sagði sig úr þingflokki hreyfingarinnar í sumar en kvaðst áfram starfa eftir hugsjónum hennar , var ekki mættur á landsfundinn .
Sagði hann í samtali við Morgunblaðið að fundurinn kæmi sér ekkert við , enda væri hann nú óháður þingmaður .
onundur@mbl.is 