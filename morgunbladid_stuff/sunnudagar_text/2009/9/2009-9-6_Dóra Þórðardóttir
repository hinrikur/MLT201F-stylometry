Dóra Þórðardóttir fæddist í Haga í Skorradal 26. apríl 1925 .
Hún lést á Sjúkrahúsi Akraness 19. ágúst síðastliðinn .
Dóra var dóttir hjónanna Þórðar Kristjáns Runólfssonar , f. 18. september 1896 , d. 25. september 1998 og Halldóru Guðlaugar Guðjónsdóttur , f. 8. október 1891 , d. 13. maí 1982 .
Dóra á einn bróður , Óskar , f. 5. júní 1920 .
Dóra ólst upp í Haga í Skorradal .
Dóra giftist 16. maí 1948 Teiti Daníelssyni frá Grímarsstöðum í Andakílshreppi , f. 12. október 1924 , d. 15. ágúst 1992 .
Þau eignuðust fimm syni .
Þeir eru : 1 ) Þórhallur , f. 7. apríl 1949 .
2 ) Daníel , f. 15. ágúst 1950 , d. 21. ágúst .
2005 .
3 ) Grímar , f. 17. febrúar 1952 , kvæntur Petrúnu Berglindi Sveinsdóttur , þau eiga þrjú börn og 6 barnabörn og fyrir á Grímar einn son .
4 ) Guðmundur , f. 26. janúar 1954 , d. 26. janúar 2006 .
Eftirlifandi kona hans er Elín Bjarnadóttir , þau eiga fjögur börn og 5 barnabörn .
5 ) Auðunn Teitsson , f. 6. janúar 1957 , d. 24. september 1982 .
Dóra var húsfreyja á Grímarsstöðum í Andakíl og stundaði bústörf þar frá 8. janúar 1948 til ársins 2001 .
Dóra dvaldi á Sjúkrahúsi Akraness frá árinu 2001 til dauðadags .
Dóra var jarðsungin frá Akraneskirkju í kyrrþey .
mbl.is / minningar Á stundum sem þessum þegar ástvinir falla frá eru minningarnar dýrmætar , svo dýrmætar að þær verða vel varðveittar í hjarta margra þeirra sem eftir lifa .
Minningarnar sem ég á frá því ég var barn um ömmu mína , Dóru Þórðardóttur frá Haga í Skorradal , mun ég varðveita vel í hjarta mínu um ókomna tíð .
Dóra amma gaf sig ekki mikið að okkur systkinunum þegar ég var að alast upp , en þær minningar sem ég á og standa upp úr frá heimsóknum mínum upp að Grímarstöðum eru ljúfar .
Minningar á borð við ferðirnar með henni í fjósið , í hænsnahúsið og inn í búr , heimabakaða sveitabrauðið hennar sem mér þótti svo gott , stólinn hennar í eldhúsinu þar sem hellt var upp á kaffi og hrafnana sem biðu eftir að hún henti til þeirra æti út um gluggann .
Um leið og ég kveð Dóru ömmu vil ég þakka fyrir þær stundir sem við áttum saman í heimsóknum mínum til hennar í herbergið á sjúkrahúsinu .
Það var margt sem við spjölluðum um , bæði gamalt og nýtt .
Sérstaklega fannst mér gaman að heyra frásagnir hennar frá gamla tímanum því Dóra amma var með minnið í lagi þó að líkaminn sjálfur hafi verið farinn að gefa sig á síðustu árum .
Minningar þessar um Dóru ömmu mun ég einnig varðveita vel í hjarta mínu og sérstaklega minninguna frá minni síðustu heimsókn til hennar þar sem hún var svo kát á spjalli í rúminu sínu og að sjá hvernig þakklætið og ánægjan skein úr andliti hennar við það litla sem ég gaukaði að henni .
Dóra amma , ég er þakklát fyrir að þú hafir fengið að kynnast börnunum mínum þar sem pabbi á þess ekki kosts og ég trúi að pabbi , Teitur afi , Danni og Aui hafi tekið vel á móti þér og leiði þig nú um veröldina hinum megin .
Hafðu þökk fyrir allt og allt .
Þórdís Bjarney Guðmundsdóttir .
Fyrir viku síðan bárust okkur þær fregnir að amma Dóra væri dáin .
Við systkinin viljum minnast hennar með fáeinum orðum .
Amma í sveitinni , eins og við kölluðum hana alltaf , var merkileg fyrir margar sakir .
Hún var spaugsöm , fróð og fannst ekkert skemmtilegra en að fá heimsókn og spjalla um hitt og þetta .
Sveitin og það sem henni tengdist var henni þá ofarlega í huga , enda var það veröldin eins og hún þekkti hana best .
Við systkinin , ásamt foreldrum okkar , kíktum reglulega við að Grímarsstöðum þar sem hún bjó megnið af sinni ævi .
Þaðan eigum við ófáar minningar sem seint gleymast .
Við tókum þátt í heyskap á Grímarsstöðum og var það oft mikið ævintýri fyrir okkur .
Blönduðu ávöxtunum , rjómanum og gotteríinu í skúffunni gleymum við seint .
Amma var ekki mikið fyrir ferðalög og mannfagnaði og þótti það merkilegt að hún hafi fengist til að fara í veiðiferð með okkur fjölskyldunni í Straumfjörð .
Þar áttum við fjölskyldan virkilega góðar stundir saman með ömmu og Þórhalli enda mikið spjallað og hlegið .
Eftir að amma var komin á e-deildina á Sjúkrahúsinu á Akranesi færðust heimsóknir okkar þangað .
Sumir hlutir breyttust ekki og var nammidósin óspart notuð , litlum munnum til mikillar gleði .
Það má segja að hún hafi ekki verið þessi dæmigerða amma sem knúsaði mann og kreisti heldur sýndi hún ást og umhyggju á sinn hátt .
Hún var stolt og glöð yfir barnabörnum og barnabarnabörnum og fylgdist vel með enda var hún dugleg að afla sér fregna af hinu og þessu .
Þegar við kíktum í heimsókn skein gleðin frá henni og var þá oft glatt á hjalla .
Þegar við komum lá hún í rúminu sínu annaðhvort sofandi eða prjónandi .
Hún sagði nú oft að það hafi sótt svo að henni áður en við komum að hún hafi steinsofnað .
Prjónaskapar var hennar yndi og var hún dugleg að gauka sokkapörum að fjölskyldumeðlimum .
Hlátur hennar og spaugsemi stendur ofarlega í huga þegar við minnumst hennar .
Þrátt fyrir mikið mótlæti í lífinu kvartaði hún sjaldan .
Það er ekki erfitt að sjá hana fyrir sér hlæjandi með brosið út að eyrum .
Amma var góð kona og dugnaðarforkur í vinnu .
Hún var minnug og mundi og vissi ótrúlegustu hluti .
Það má segja að hún hafi verið mikill kvenskörungur sem hlífði sér aldrei .
Vertu blessuð , elsku amma , okkar hugsun með þér fer yfir hafið hinum megin horfnir vinir fagna þér .
Þó við dóminn skapa ei skiljum , skýrist margt við kærleiks yl .
Lítil barnssál líka getur leitað , saknað , fundið til .
Vinakveðja okkar allra er hér borin fram í dag , kærleikshlý við hvílu þína , er klukkur leika sorgarlag .
Fögur samstarfsmanna minning mestur dýrðarsjóður er .
Blítt á leiði blómum vaggar blærinn , sem um dalinn fer .
( Höf. ók .
) Með þessum orðum kveðjum við systkinin ömmu Dóru .
Minning hennar lifi .
Sveinn Rúnar , Hjördís Dögg , og Tinna Ósk Grímarsbörn .
