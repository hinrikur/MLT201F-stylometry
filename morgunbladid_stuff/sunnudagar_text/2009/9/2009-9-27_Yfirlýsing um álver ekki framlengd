KATRÍN Júlíusdóttir iðnaðarráðherra tilkynnti stjórnendum Alcoa á Íslandi á fundi í gærmorgun að viljayfirlýsing milli stjórnvalda og fyrirtækisins um byggingu álvers á Bakka við Húsavík yrði ekki framlengd .
Yfirlýsingin rennur út næstu mánaðamót .
Jafnframt tilkynnti ráðherrann að önnur leið yrði farin í málinu .
" Ráðherrann kynnti mér að viljayfirlýsing við okkur yrði ekki framlengd , sem eru mikil vonbrigði , því mér finnst öll rök vera fyrir framlengingu , " segir Tómas Már Sigurðsson , forstjóri Alcoa á Íslandi .
Kynnti aðra lausn " Hins vegar kynnti ráðherra mér aðra lausn og lagði mikla áherslu á að við ynnum áfram í verkefninu .
Sú lausn liggur hins vegar ekki fyrir og hún krefst þess að fleiri en við og ríkisvaldið komum að málinu .
Við munum klára það sem að okkur snýr auk þess sem við eigum okkar öflugu stuðningsmenn bæði í ríkisstjórn og heima í héraði .
" Gunnlaugur Stefánsson , forseti sveitarstjórnar Norðurþings , tekur í sama streng og Tómas Már .
" Þessar fréttir eru mér vonbrigði .
Ég tel mig þó hafa orð fyrir því að ný viljayfirlýsing rýri í engu möguleika Alcoa á uppbyggingu hér á svæðinu .
" sbs@mbl.is 