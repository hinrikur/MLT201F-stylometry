Eftir Ásgeir H. Ingólfsson asgeirhi@mbl.is SÁNA .
Er til finnskara nafn á bíómynd ? Það er líklega ekki nema von að þótt umfjöllunarefnið gjörbreytist þá geti nafnið haldið sér .
" Framleiðendurnir komu til mín með hugmynd að hryllingsmynd sem ætti að heita Sána ( Sauna ) .
Hún var um naktar stúlkur sem fóru í sána og stunduðu dýfingar .
Ég hafði hins vegar ekki áhuga á því , en mig hefur alltaf langað að gera mynd um syndir og fyrirgefningu – en ég vissi ekki þá að það yrði hryllingsmynd , " segir leikstjórinn A.J .
Annila ( skírður Antti-Jussi ) mér .
En framleiðendurnir voru alveg sáttir við að myndin tæki nýja stefnu , eina krafa þeirra var að nafnið héldi sér .
" En við Finnar trúum að þú getir farið í sána og þvegið burt allar þínar syndir .
Þannig að þetta passaði vel saman .
" En virkar þetta ? " Já , þetta er allavega góður staður til þess að vera þögull og hugsa um hluti sem maður hefur gert .
" Að gleyma hryllingnum Annila vildi gera mynd á landamærum Finnlands og Rússlands og þar er nóg af erjum til að velja úr eins og orðalag leikstjórans ber með sér : " Við fundum þetta stríð á 16. öld á milli Rússlands og Finnlands , sem stóð í 25 ár .
Þetta er forvitnileg saga , " segir Annila sem leggur þó áherslu á að lítið beri að lesa út úr því í milliríkjasamhengi samtímans , hans kynslóð lifi í sátt og samlyndi við Rússa og hafi takmarkaðan skilning á kergju hinna eldri gagnvart stórveldinu .
En þetta er ekki síður saga tveggja mjög ólíkra bræðra .
" Þegar við vorum að byrja á handritinu ákváðum við að gleyma hryllingnum og einbeita okkur að sögunni – hryllingurinn ætti eftir að koma af sjálfu sér .
Þannig að við einbeittum okkur að sögu um tvo bræður sem hafa alist upp við gjörólíkar aðstæður , og við skoðum hvernig það mótar þá .
Svo ólíkir en samt svo líkir .
Myndin fjallar um hvað stríð gerir fólki , " segir Annila en sá stríðshrjáðari af bræðrunum hefur allt aðra og vafasamari siðferðiskennd en hinn .
Kvenmannslausir Finnar Annila vakti fyrst verulega athygli með fyrri mynd sinni , Jaðistríðsmanninum ( Jadesoturi ) .
" Það var æskudraumurinn að gera kungú-myndir , en þetta var fyrsta og líklega síðasta kungfú-mynd okkar Finna , " segir hann .
Myndin sækir bæði í kínverskar goðsögur og ekki síður í finnska sagnaarfinn , sjálfa Kalevala .
" Fyrir mér er Kalevala mjög merkileg , því hún fjallar um hetjur sem aldrei hljóta ástir fljóðsins fagra í lokin , þannig er bókin öll um finnska karlmenn og hversu ómögulegir kvennamenn þeir eru ! " Sem útskýrir kannski af hverju honum leist illa á að gera mynd um naktar stúlkur í gufubaði ? " Ég er ekki rétti leikstjórinn fyrir slíkt , ég er ófær um að gera neitt fyndið eða sýna nekt , það eru engar naktar konur í Sauna .
Mín mistök .
" Sauna verður sýnd í Háskólabíói kl. 16 og kl. 20 í dag , sunnudag .
Nálgast má miða á midi.is .
