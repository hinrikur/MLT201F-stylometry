KVIKMYNDAFYRIRTÆKIN Sony Pictures , Warner Bros og Lionsgate eru sögð hugleiða hvort leigja eigi út og selja kvikmyndir þeirra á vefsíðunni YouTube um leið og sala á þeim hefst á mynddiskum .
YouTube er vinsælasta vefsíða heims þegar kemur að því að horfa á myndbönd en síðan er í eigu Google-fyrirtækisins sem er sagt eiga í viðræðum við nokkur af stærstu kvikmyndaframleiðslufyrirtækjunum í Hollywood .
Ef satt reynist er þetta býsna stórt skref hjá kvikmyndafyrirtækjunum sem til þessa hafa reynst varkár þegar kemur að því að veita fólki aðgang að kvikmyndum um netið .
Viðræðurnar eru sagðar hafa staðið yfir mánuðum saman .
