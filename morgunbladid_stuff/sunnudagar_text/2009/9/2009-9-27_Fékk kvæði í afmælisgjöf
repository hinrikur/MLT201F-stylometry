GÍSLI Sigurðsson , íslenskufræðingur og rannsóknarprófessor hjá Árnastofnun , á fimmtugsafmæli í dag .
Hann tók forskot á sæluna í gærkvöldi og bauð fjölda vina og ættingja í veislu heim til sín og eiginkonunnar , Guðrúnar Hólmgeirsdóttur menntaskólakennara , " til að geta verið búinn að hita upp þegar sjálft afmælið byrjar á miðnætti " , eins og hann orðaði það sjálfur .
Eitt eftirminnilegasta afmæli Gísla var þegar hann var 25 ára en þá orti Gunnar Harðarson , nú dósent í heimspeki við Háskóla Íslands , til hans kvæði sem hljómar svo : Hver um síð gamall gjörist .
Gísli nú , það er hvíslað .
Höldur sá er háan aldur hírist á landi Íra .
Mun nú komið Sigurðssonar sögu líkt og flestra högum , fram dregur tíð og tími tvítugs aldur í þrítugt .
ylfa@mbl.is 