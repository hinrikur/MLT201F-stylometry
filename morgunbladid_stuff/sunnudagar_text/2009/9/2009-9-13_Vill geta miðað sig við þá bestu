DANÍEL Sigurðsson , sem er margfaldur Íslandsmeistari í ralli , stefnir á að taka þátt í lokaumferð heimsmeistarakeppninnar í ralli sem fram fer í Wales 22.-25. október .
Telur hann ekki ólíklegt að hann sé fyrsti Íslendingurinn sem tekur þátt í keppninni .
" Ég man alla vega ekki eftir að við höfum öðlast keppnisrétt frá því að ég fór að fylgjast með 1983 , " segir hann .
Daníel hefur keppt í Bretlandi sl. tvö ár og hefur m.a. tekið þátt í Bresku meistarakeppninni .
Með þátttökunni nú segir hann gamlan draum rætast .
" Æðsta markmiðið hlýtur að vera að keppa á heimsmeistaramóti og geta miðað sig við þá bestu .
" Og þó hann taki að þessu sinni eingöngu þátt í 12. og síðustu umferð heimsmeistarakeppninnar er hann vel sáttur .
" Mér finnst það vera góð byrjun að komast í eina umferð .
" annaei@mbl.is 