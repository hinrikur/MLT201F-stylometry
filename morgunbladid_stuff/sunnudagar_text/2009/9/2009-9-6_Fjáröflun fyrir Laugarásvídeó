EFNT hefur verið til sérstakrar fjáröflunar á vefnum kvikmyndir.is vegna brunans í Laugarásvídeói .
Á vefnum segir að stjórnendur hans hafi ákveðið þetta , að féð eigi að renna til uppbyggingar á DVD-safni leigunnar sem eyðilagðist að mestu í brunanum 29. ágúst .
Um 40 þúsund kvikmyndir eyðilögðust og miklar skemmdir urðu á innanstokksmunum myndbandaleigunnar , að því er fram kom í frétt Morgunblaðsins 31. ágúst .
" Þetta er gert til að sýna eigendum og starfsfólki leigunnar þakklæti fyrir þá góðu þjónustu sem það hefur veitt okkur öllum og til að styðja við bakið á þeim á þessum erfiðu tímum .
Það er ljóst að safnið var ekki tryggt og því þarf Gunnar , eigandi leigunnar , að reiða sig á aðrar og oft óhefðbundnar leiðir til að opna aftur .
Því biðjum við þá sem sjá sér það fært að leggja 500-1.000 kr. inn á reikning sem var stofnaður fyrir þessa söfnun 117-05-61986 , kt. 520597-2049 , " segir á vefsíðunni .
Gunnar Jósefsson , eigandi leigunnar , telur tjónið nema um 200 milljónum króna .
helgisnaer@mbl.is 