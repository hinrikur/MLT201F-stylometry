EITT ÁR verður á þriðjudaginn frá því að Glitnir hrundi , fyrstur viðskiptabankanna þriggja .
Bankahrunið átti sér langan aðdraganda og margar samvinnandi orsakir .
Sterkt gengi krónunnar , ört vaxandi kaupmáttur og auðvelt aðgengi að lánsfé stuðlaði að stóraukinni einkaneyslu og vexti fyrirtækja .
Fasteignaverð rauk upp á örfáum árum og viðskiptahallinn einnig .
Hið opinbera , einkum ríkið , er hins vegar ekki saklaust í því hvernig fór .
Rekja má mikla styrkingu krónunnar , a.m.k. að hluta , til stærstu einstöku byggingaframkvæmdar Íslandssögunnar , Kárahnjúkavirkjunar .
Henni fylgdi þensla og verðbólga og neyddist Seðlabankinn fljótt til að hækka vexti .
Vaxtamunur við útlönd gerði Ísland álitlegt fyrir erlenda fjárfesta sem keyptu krónur í stórum stíl og styrktu þar með gengi krónunnar .
Hið opinbera var ekki aðhaldssamara í meðferð á peningum en almenningur .
Þvert á móti jukust rekstrargjöld hins opinbera og fyrirtækja í eigu þess ár frá ári og var aukningin enn meiri en aukning einkaneyslu .
Í þessari viku mun Morgunblaðið fjalla í sérstökum greinaflokki um aðdraganda bankahrunsins , afleiðingar þess og hugsanlegar leiðir úr þeim vanda sem Ísland er í nú .
Þá er sérvef um hrunið að finna á slóðinni mbl.is / hrun .
Blásið í blöðruna | 12 – 13 mbl.is | SJÓNVARP Ár frá hruni bankanna 