Tuttugasta september 1853 seldi Elisah Graves Otis fyrstu lyftuna með neyðarbremsu , sem hann hafði þá nýlega hannað , en hún kom í veg fyrir að lyftan félli stjórnlaust til jarðar ef meginvírinn slitnaði .
Þar með opnaði hann dyrnar að blómlegum lyftuiðnaði og um leið möguleikunum á að reisa hærri og hærri hús .
Fram að 1850 voru hús sex hæða hið mesta en bremsubúnaður Otis skóp möguleika á hærri húsum ; skýjakljúfar okkar tíma teygja sig á annað hundrað hæða til himna .
Þegar lyftufárið skall á starfaði Otis sem verkstjóri hjá fyrirtæki sem framleiddi rúm og vann að bremsubúnaðinum í verkstjórakompunni .
Hann gerði sér enga grein fyrir þeirri byltingu sem neyðarbremsan hans var og var því með öllu óundirbúinn .
Reyndar var hann á leið vestur til Kaliforníu til þátttöku í gullæðinu þar , en þegar honum bárust pantanir í tvær vörulyftur með öryggisbremsum hætti hann við vesturferðina og fékk syni sína ; Charles og Norton í lið með sér við framleiðsluna .
Heimssýningin gerði útslagið Þegar bið varð á fleiri pöntunum fékk Otis sýningaraðstöðu á fyrstu heimssýningunni í New York .
Þar sýndi hann að neyðarbremsan virkaði eins og henni var ætlað og þar með tóku hjólin að snúast .
Tveimur árum síðar seldi Otis 27 lyftur .
Otis vissi að lyftan hentaði ekki síður til fólksflutninga en fyrir vörur og neyðarbremsan varð til þess að fólk var óttalaust í lyftum , þótt í " háum " húsum væri .
1857 setti Otis upp fyrstu fólkslyftuna í verzlunarhúsi E.V .
Haughwout & Company í New York .
Hún var gufuknúin .
Fyrstu lyfturnar voru með sætum og þeim stjórnaði lyftustjóri .
Frá fjórum lyftum til 252 Bygging Home Insurance Company í Chicago , sem William Le Baron Jenneys hannaði og var upp á tíu hæðir , er almennt talin fyrsti skýjakljúfurinn .
Hún var reist 1885 með stálbitagrind .
Í henni voru fjórar lyftur .
Í Woolworth-byggingunni sem reis 1913 voru lyfturnar 26 og 58 voru þær í Empire State-byggingunni sem reis 1931 .
Fyrsta sjálfvirka lyftan var sett upp í Dallas 1950 .
Í hvorum tvíburaturni í New York voru 252 lyftur og 71 rúllustigi frá Otis-fyrirtækinu .
Elisha Otis fæddist 3. ágúst 1811 í Halifax , Vermont .
Hann lézt 8. apríl 1861. reysteinn@mbl.is 