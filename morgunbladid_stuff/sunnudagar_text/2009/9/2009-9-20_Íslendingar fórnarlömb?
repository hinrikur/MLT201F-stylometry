Við höfum verið með hnífinn á barkanum , Íslendingar , af hálfu Breta og Hollendinga , þessara gömlu nýlenduherra , sem kunna nú sitthvað fyrir sér þegar þeir eru að beygja undir sig fórnarlömb sín , " sagði Ögmundur Jónasson heilbrigðisráðherra í Speglinum á föstudag .
Þeir hafa notið aðstoðar frá ESB og það er dapurlegt að fylgjast með því hvernig jafnvel Norðurlandaþjóðirnar , hvernig Svíar , í gegnum formennsku sína í ESB nú um stundir , hafa forgöngu um að samræma aðgerðir gegn okkur – að halda okkur úti í frostinu þar til við göngum að þessum skilmálum .
" Þá sagði hann að Bretar og Hollendingar hefðu notið fulltingis AGS , " sem er handrukkari peningavaldsins í heiminum " .
Og hann gagnrýndi Sjálfstæðisflokkinn fyrir að vinna ekki með ríkisstjórninni að samræmdum viðbrögðum við athugasemdum Breta og Hollendinga við fyrirvara Alþingis " við þessar erfiðu aðstæður " .
En á stjórnarandstaðan einhverja samleið með ríkisstjórninni í þessu máli ? Ríkisstjórn sem telur nánast formsatriði að ljúka núna við samningana um Icesave ? Ríkisstjórn sem lítur nánast á það sem formsatriði að framlengja ríkisábyrgðina til 2040 ? Ríkisstjórn sem gekk frá samningunum í vor sem Ögmundur átti þátt í að kollvarpa ? Eða þarf Ögmundur að horfast í augu við það , eins og aðrir þingmenn , að það gæti oltið á honum hvort Íslendingar verða " fórnarlömb " , svo notuð séu hans eigin orð , " gömlu nýlenduherranna " – og spyrja sig hver valkosturinn er við það ? 