Eftir Pétur Blöndal pebl@mbl.is Þetta form er þekkt , leikritið í leikritinu , og margir höfundar hafa nýtt sér það í gegnum tíðina .
Í raun er þetta tvöföld greining , annars vegar farsinn sem felur í sér ákveðna baráttu og svo verkið sjálft , sem ekki er farsi ; þar er baráttan önnur og spurningarnar aðrar .
Á köflum skarast þessir heimar og renna saman , þannig að áhorfendur gera sér ekki grein fyrir hvað er farsi og hvað veruleiki .
Sem er það sem höfundurinn Walsh leggur upp með .
" Jón Páll segist ekki halda sig við eina vinnuaðferð .
" Ég byrja á samtali um verkið við aðra listræna stjórnendur leikhússins .
Ef mig langar til að fást við það , þá þarf ég fyrst að svara spurningunni : Af hverju þetta verk og af hverju núna ? Þegar þeirri spurningu hefur verið svarað er hálfur sigur unninn .
Svo tíni ég til aðferðirnar sem ég nota til að sviðsetja verkið .
En ég reyni að festast ekki í hjólförum ; ég legg upp með að læra eitthvað nýtt , ekki endilega að fá tíu í aðferðafræði .
" Eftir því er þó tekið að leikmyndin er jafnan tilbúin áður en æfingar hefjast undir leikstjórn Jóns Páls .
" Það er nokkuð sem við David Lynch eigum sameiginlegt .
Ég þráði það alltaf sjálfur sem leikari , því mér fannst erfitt að eftir samlestur tækju við þrjár til fimm vikur , þar sem við störðum á límbandsmerkingar á gólfinu og sætum á stólum úr mötuneytinu .
Það vantaði tilfinningu fyrir staðsetningu – fastan punkt fyrir heim verkefnisins .
" Þess í stað hleypir Jón Páll leikurunum heim að æfa textann eftir samlesturinn , sem hann notar til að " skrúfa upp rafmagnið og baráttuna í heiminum " .
Svo mætir leikhópurinn aftur til leiks inn í leikmynd þar sem allt er tilbúið – leikmunir og búningar .
" Þá höfum við fjórar til fimm vikur í æfingar , þar sem leikurunum gefst færi á að vinna á meira skapandi hátt , nota hugarflugið , í stað þess að orka fari í að ímynda sér að límbandsmerkingin á gólfinu sé steinveggur í uppsveitum Írlands .
Þetta snýst um að hámarka sköpunarkraftinn .
Og leikarinn verður ekki eins meðvitaður um að hann þurfi að leika : " Hér stend ég og þarf að rembast við að leika .
Þess í stað hættir hann að hugsa – hann bara er .
" – Þú byrjar á að leita að erindi verksins ? " Það þarf að leysa dulkóðunina , segir Jón Páll .
" Oft er talað um kvöl höfundar .
Við getum tekið dæmi um Maríubjölluna , þar sem kvöl Síkarevs var sú að bróðir hans dó vegna eiturlyfjaneyslu .
Hann sat eftir með spurninguna : Af hverju fór sem fór ? Þegar ég las verkið þurfti ég að ráða í dulkóðunina , átta mig á hvað hafði getið af sér þennan heim , þar sem ekki er pláss fyrir vonina , enginn getur leyft sér að vona eða láta sig dreyma .
Heim þar sem ungt fólk rænir legsteinum og vinnur við að selja þá .
Þetta eru leifar Sovétríkjanna í kapítalísku markaðshagkerfi ; ef fólk á ekkert kapítal í þeim heimi , þá er úti um vonina .
Og svo þurfti ég að setja dulkóðunina aftur saman , því ef ég segði bara niðurstöðuna strax í byrjun , þá sætu áhorfendur bara í tvo tíma og hugsuðu með sér : " En þú varst búinn að segja okkur það ! " Það er nákvæmnisverk að varða leiðina fyrir listamennina , en tyrfa svo yfir vörðurnar .
" – Þannig að áhorfendur dragi sínar ályktanir sjálfir ? " Já , annars snýst verkið bara um fagurfræði fyrir áhorfendum .
Þá er smekkur manna misjafn og leikstjórinn reynir að giska á hann , í stað þess að bera upp erindi og höfða til undirmeðvitundarinnar og sálarinnar .
En auðvitað má nota fagurfræðina til að komast að fólki .
Ég er ekki að útiloka söngleiki , óperur eða klassísk verk , en þau þurfa að eiga erindi .
Og baráttan í försum er alltaf sú sama , fólk leggur á ráðin og síðan byrjar einhver að ljúga .
Við könnumst öll við að hafa logið pínulítið , en sjaldan að átta eða tíu manns sem öll eru stödd á sama sveitahótelinu .
Það er barátta í öllum verkum , sem sýnir okkur hlið á raunveruleikanum .
" – Hvert er þá erindi Heima er best ? " Í fyrsta lagi er þetta heimur sem stýrist af ofbeldi , kúgun og einangrun .
Í þessum heimi er ekki pláss fyrir neinar efasemdir , það má enginn efast um sannleiksgildi frásagnar einræðisherrans .
Það sem gerist við slíkar aðstæður er að það fæðist aldrei neitt nýtt , allir hnútar eru hnýttir .
Synirnir efast aldrei um neitt , eiga ekki eigin rödd .
Eins og einhver sagði ; hundur sem kennt hefur verið að slefa þegar dinglað er bjöllu , það er búið að skilyrða hann til að vera annað en hundur – hann er hundingi .
Og þeir eru ekki manneskjur .
Skilyrðingin við að leika þetta leikrit aftur og aftur hefur haft af þeim mennskuna .
Ég hugsaði með mér : " Ókei , af hverju á þetta leikrit erindi við áhorfendur núna ? " Svo rann upp fyrir mér , að kringumstæðurnar eru orðnar þannig eftir hrunið , að á mörgum heimilum ríkir ótti , því óvissa fæðir af sér reiði og átök .
Þegar kæfa á reiðina með því að hlusta ekki eða tala hana af sér , þá bregst fólk við með því að passa upp á sína fjölskyldu : " Við lokum okkur af og ætlum að þrauka , horfum á sömu þættina , poppum á laugardagskvöldum , höldum rútínunni og pössum upp á hana .
" En í þeim Pollýönnuleik fæðist ekkert nýtt , engar hugmyndir eða draumar , því það er ekki pláss fyrir þá .
Það er kannski þar , sem þetta talaði til mín .
" – Svo má líka horfa til þess , að á Íslandi gerðist slæmur atburður , sem varð til þess að við áttuðum okkur á því að við höfðum lifað árum saman við blekkingu .
Og nú er haldið á lofti ýmsum söguskýringum , sem margar sýna aðeins eina hlið á atburðarásinni .
" Sá sem kúgar og drottnar ræður söguskýringunni í heimi verksins .
Þar er innilokunin vegna þess að fjölskyldufaðirinn framdi óhæfuverk .
Ég hef kafað ofan í sögurnar og atburðarásina í hruninu og það virðist eiga að búa til þá hugmynd , að þetta hafi verið kúltúrvandamál ; það hafi orðið græðgisvæðing á Íslandi .
En það er ekki rétt .
Þetta er pólitískt vandamál , byggt á pólitískum ákvörðunum .
Deilan í Mið-Austurlöndum leysist aldrei á meðan litið er á hana sem menningarlegt vandamál ; það er pólitíkin sem ákvað hvar landamærin liggja og við eigum að horfa á það í því samhengi .
Nú einblína fjölmiðlar á jeppana og veislurnar og gullið .
Og við vitum að menn átu gull , óku um á jeppum sem kostuðu íbúðarverð venjulegs fólks og fengu sér 700 þúsund króna sturtuhausa .
En það er , eins og ágætur maður orðaði það , smjörklípa , en ekki hið eiginlega vandamál .
Okkur skortir hugrekki til þess að horfa til þess hvaða ákvarðanir voru teknar , af hverjum og hvenær .
Ekki til að hengja menn , heldur þurfum við eitthvað í líkingu við sannleiksnefndina í Suður-Afríku .
Við verðum að lofta út og það er nauðsynlegt að allir geri það , horfi á landið sitt og láti sig dreyma um að hér geti gerst eitthvað fallegt .
Við viljum ekki veruleika , þar sem menn þora ekki að opna gluggapóstinn og stari bara á imbakassann .
En til þess þarf að axla ábyrgð , sem þýðir ekki að maður sé sekur – það er ekki það sama .
Ég held að við þráum táknræna gjörð , sem losar okkur við þessa hulu , þar sem við höfum á tilfinningunni að ekkert sé að gerast .
En í stað þess erum við enn að velta okkur upp úr sturtuhausum .
Fólk er í hræðilegri innilokun og það þarf táknræna gjörð til að rjúfa það .
Ég get ekki búið í landi þar sem ég treysti ekki forseta landsins , dómstólum , Alþingi eða lögreglunni .
Hollusta mín getur ekki falist í því að vera bara neytandi .
Ég get fengið latte með hnetubragði í Kaupmannahöfn , Finnlandi , Túrkmenistan .
Hollustan hlýtur að felast í draumnum um lýðveldið Ísland .
Við verðum að hafa trú á stofnunum landsins og grunnskylda þeirra er að vernda og tryggja stöðugleika okkar .
Og það brást .
Það kemur fyrir bestu menn að taka rangar ákvarðanir , en þá þarf að takast á við það , axla ábyrgð , stíga til hliðar og tryggja með því að stofnunin lifi áfram – Ísland lifi áfram .
Ég tek ofan fyrir þeim sem segja : " Draumurinn um Ísland sem lýðveldi og þjóð er stærri en ég .
" En síðan mætir þingmaður sem hefur fengið sér áfengi í vinnuna – hvenær ætlum við að segja : " Nei , þetta má ekki .
" Hugmyndin um Alþingi er stærri en þessi einstaki maður .
Ég held að 18% þjóðarinnar treysti Alþingi , en vörumerkið kók sé með 80% traust .
Hvenær ætlum við að byrja ? " – Í leikritinu Þú ert hér fjallaðirðu um hrunið , en þú gættir þess að dulkóða erindið og predika ekki .
" Það hefði verið ódýrt og ömurleg listræn afstaða að ráðast beint á persónur þessara manna .
Og þar víkur sögunni aftur að Íslandi sem samfélagi – við reyndum að tækla orðræðuna sem leyft hafði verið að viðgangast með því að skrúfa hana alveg í botn .
Það var engin iðrun – menn sögðu bara : " Ég get unnið á lyftara .
" Ég hafði unnið með Jóni Atla áður og líka Halli .
Við vildum reyna að afhjúpa ofbeldið sem lá í orðræðu þeirra sem höfðu keyrt okkur fram af bryggjusporðinum .
Ofbeldið sem lá í orðum forsetans , stjórnmálamannanna og víkinganna .
Ég vildi bregðast við sem listamaður , ekki predika .
Ef við hefðum atast í skítnum , þá hefðum við farið að dæmi ákveðinna fjölmiðla , sem fara beint í jeppana og sturtuhausana og ota þeim framan í okkur – það er ekki raunveruleg blaðamennska .
Vandamálið snerist ekki um stóra jeppa og dýra sturtuhausa , heldur kerfi og hugmyndafræði sem bíður skipbrot .
En við þurfum að byggja samfélag okkar á einhvers konar hugmyndafræði .
Hugmynd um einhvers konar almannaheill .
Menn hljóta að sjá nú í skugga þessa hruns að það er ekki hægt að byggja réttlátt og sanngjarnt samfélag manna á óheftum lögmálum markaðarins og viðskipta .
" – Og nú eruð þið að vinna að framhaldsleikriti ? " Já , okkur var treyst í annað verkefni .
Það hefur fengið titilinn Góðir Íslendingar .
Og við erum í sjálfu sér ekki vissir hvar það endar – það eru margar góðar hugmyndir að velkjast til og frá .
Í forgrunni er spurningin sem ég glími sjálfur við : " Hvar er hollusta mín við þetta land ? " Og þar sem ávarpið hefst á orðunum : " Góðir Íslendingar " , þá er spurningin líka sú hverjir voru góðir Íslendingar á meðan allt lék í lyndi og hverjir eru það núna .
Eru það þeir sem borga og halda kjafti ? Ef ég hef ekki tilfinningu fyrir því , að ég búi í samfélagi þar sem ríkir réttlæti og sanngirni , hvar liggur þá hollusta mín ? Er hún bara við skuldir landsins ? Er mín eina borgaralega skylda að greiða þær ? Ef ég ætla að búa hér áfram , þá þarf að endurnýja loforðið um lýðveldið – og við þurfum að komast að því hvað það er .
" 