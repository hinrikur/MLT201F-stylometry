UNDIRRITAÐUR á sparifé til efri ára sem lífeyrissjóðurinn Gildi varðveitir og ávaxtar .
Stjórnarmenn og starfsmenn sjóðsins hafa komið því svo fyrir að störf þeirra fyrir sjóðinn hafa gefið þeim milljónir í aðra hönd .
Þótt þeir geri vel við sig stjórnendurnir höfum við sjóðsfélagarnir tapað milljörðum á þessum mönnum .
Fjármálaeftirlitinu ber að hafa eftirlit með gjörðum þeirra sem fengin voru völd og ábyrgð til að fara með eignir okkar sjóðsfélaganna .
Sjálfur hef ég ítrekað reynt að afla mér upplýsinga sem varpað gæti ljósi á ráðslag stjórnenda sjóðsins , án árangurs .
Því beindi ég nokkrum spurningum til fjármálaeftirlitsins fyrir tveimur mánuðum .
Svör hafa engin borist .
Því endurtek ég spurningarnar hér : 1 .
Hefur FME farið yfir stöðu og kynnt sér ítarlega lífeyrissjóðinn Gildi ? 2 .
Telur FME að fjárfestingarstefna lífeyrissjóðsins uppfylli allar þær kröfur sem til er ætlast í rekstri sjóðsins samkvæmt lögum ? 3 .
Hver er afstaða FME gagnvart vogunarsjóðum ? Uppfyllir sjóðurinn þær reglur , hafa hugsanleg brot verið framin , samkvæmt grein 8.1.7 þar sem segir að sjóðnum sé heimilt að fjárfesta í fjárfestingarsjóðum sem fjármagni sig með lántöku eða skortsölu .
4 .
Telur FME að það sé heimilt samkvæmt lögum að neita sjóðsfélaga um skýrslu endurskoðenda ? Málið var tekið fyrir á fundi og því neitað alfarið af stjórn sjóðsins ) .
5 .
Samræmist þessi fagafgreiðsla lögum ? 6 .
Telur FME eðlilegt að skuldabréfasafn sé fært niður um 12 þúsund og þrjúhundruð miljónir króna ? Ekkert er getið um það í ársskýrslu hvaða fyrirtæki eiga hér í hlut ) .
Viðbótarspurningar eru þessar : Hyggst Fjármálaeftirlitið svara þessum spurningum ? Telur FME að starfsemi Gildis standist lög .
nr 161/2002 ? Spurningar eru settar fram vegna þess að undirritaður á beinna hagsmuna að gæta vegna rekstrar lífeyrissjóðsins Gildis .
Spurningarnar eru sömuleiðis fram settar til að freista þess að tryggja samræmi á milli ábyrgðar stjórnenda og þess sem þeir bera úr býtum í vandasömum störfum sínum .
Ábyrgðarvæðing þeirra sem stjórna er ein leið almennings til að stöðva liðið sem hefur leikið lausum hala undanfarin ár , og er aftur komið á kreik , nú til að selja undan okkur auðlindir , lönd og lóðir sem áður voru torg , og aðgang að sjúkrastofnunum og fagþekkingu sem almenningur hefur greitt fyrir .
Takið eftir : sem almenningur hefur greitt fyrir .
Þetta lið þarf að stöðva strax og þess vegna mun ég ekki gefast upp .
JÓHANN PÁLL SÍMONARSON , sjómaður og sjóðsfélagi í Gildi .
Frá Jóhanni Páli Símonarsyni .
