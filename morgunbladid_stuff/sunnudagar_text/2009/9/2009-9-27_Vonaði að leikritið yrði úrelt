LEIKRITIÐ Þú ert hér er sýnt um helgina í leikhúsinu H3 í Berlín og útlit er fyrir að það fari víðar um Evrópu á næstu mánuðum .
" Mikill áhugi hefur verið á sýningunni og margar leiklistarhátíðir hafa sýnt áhuga , meðal annars í Belgíu , Englandi og Þýskalandi , en það hversu víða við förum veltur á efnahag þessara landa , þar sem um alla Evrópu er verið að skera niður framlög til menningarmála , " segir Jón Páll Eyjólfsson , sem gerði leikritið ásamt Jóni Atla Jónassyni og Halli Ingólfssyni , en það var frumsýnt í Borgarleikhúsinu á síðasta leikári .
Þú ert hér fjallar um aðdraganda hrunsins .
" En hún hefur almenna skírskotun , einmitt af því að við ákváðum að gera ekki revíu um einstaka menn , heldur fjalla um orðræðu og hugmyndafræði sem bíður skipbrot , " segir hann .
" Ég verð að viðurkenna , að ég bar þann draum í brjósti að leikritið yrði úrelt áður en kæmi að frumsýningu – að við myndum sitja þarna eins og kjánar .
Ég vonaði það heitt og innilega .
En svo sýndum við leikritið aftur fyrir tveimur vikum og fólk kom til okkar og sagði : " Þið verðið að halda áfram að sýna það .
" Og ég hugsaði með mér : " Guð minn góður , það hefur raunverulega ekkert gerst , orðræðan hefur ekkert þokast áfram .
" | 16-17 