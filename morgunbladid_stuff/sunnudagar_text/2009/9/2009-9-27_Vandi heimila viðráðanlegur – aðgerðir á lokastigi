JÓHANNA Sigurðardóttir , formaður Samfylkingarinnar , gerði í ræðu á flokksstjórnarfundi í gær vanda heimilanna að umræðuefni .
Hún sagði að útfærsla endanlegra aðgerða til að koma til móts við þann hóp sem væri í mestum vanda væri á lokastigi .
" Allar kannanir sýna einnig að vandinn er viðráðanlegur og að í raun séu það um 20% heimila sem þurfi nú á róttækum aðgerðum að halda , " sagði Jóhanna .
Hún sagði að þessar aðgerðir myndu ná til allra sem raunverulega væru í vanda – hvort sem þeir væru hjá Íbúðalánasjóði eða öðrum fjármálastofnunum , og hvort sem þeir glímdu við gengislán , bílalán eða hefðbundin verðtryggð lán .
" Þessar aðgerðir munu tryggja húsnæðisöryggi fólks , þannig að tímabundnir erfiðleikar vegna atvinnumissis eða samdráttar í tekjum leiði ekki til húsnæðishraks .
" Skrifar skilanefndum Jóhanna sagði að margir hefðu áhyggjur af því hvernig staðið yrði að endurskipulagningu á skuldum fyrirtækja .
" Krafan er um það að þetta ferli í bönkunum verði fyrir opnum tjöldum og fari eftir skráðum reglum og viðmiðum en ekki geðþótta .
Ég hef ritað skilanefndum bankanna bréf þar sem ég fer fram á að þær geri opinbert hvernig staðið er að þessum málum og hvort farið sé eftir skráðum ferlum við ákvarðanir .
" Hún ræddi aðdraganda hruns efnahagslífsins og sagði að bankarnir , stjórnkerfið , stjórnmálin , fjölmiðlarnir og hugmyndakerfi hins frjálsa markaðar hefðu brugðist .
" Sækja verður til saka þá sem sannað þykir að hafi framið misgjörðir og lögbrot .
Þeir verða að bera fulla ábyrgð á sínum gjörðum .
Það verður ekki hægt að ná sáttum í samfélaginu nema allt sé gert til þess að leiða sannleikann í ljós .
Þar má ekkert undan draga .
Um næstu mánaðamót taka þrír sérstakir saksóknarar , til viðbótar við þá sem fyrir eru , til starfa .
Ríkisstjórnin hefur af fremsta megni reynt með fjárframlögum , lagabreytingum og öðrum ráðstöfunum að styðja við bakið á þeim aðilum og stofnunum sem falið hefur verið þetta vandaverk .
Það reynir á þolinmæðina að bíða eftir niðurstöðum úr rannsóknum og réttarkerfi .
En í því sambandi minni ég á það að ráðgjafi okkar , Eva Joly , hefur varað við öllu bráðræði á þessu sviði , " sagði forsætisráðherra .
aij@mbl.is Hagsmunapotið kvatt " Við erum að kveðja hagsmunapotið sem einkenndi gegnsýrt krosseignatengsla- og kunningjasamfélagið sem hafði fjarlægst hinn almenna mann og hagsmuni hans .
Samfélag sem byggðist á tengslum og völdum fárra .
Samfélag sem ég vona að við eigum aldrei eftir að upplifa aftur , " sagði Jóhanna Sigurðardóttir í ræðu sinni .
