SUNDANCE-kvikmyndahátíðin var sett í Park City í Utah í Bandaríkjunum á fimmtudaginn , en hátíðin var fyrst haldin árið 1978 .
Sundance er stærsta hátíð sinnar tegundar sem haldin er í Bandaríkjunum , en á henni eru eingöngu myndir eftir óháða kvikmyndagerðarmenn .
Veitt eru verðlaun í fjölmörgum flokkum á hátíðinni , en bæði venjulegar kvikmyndir og heimildarmyndir eru gjaldgengar .
Opnunarmynd hátíðarinnar að þessu sinni er ástralska kvikmyndin Mary and Max eftir Adam Elliot .
