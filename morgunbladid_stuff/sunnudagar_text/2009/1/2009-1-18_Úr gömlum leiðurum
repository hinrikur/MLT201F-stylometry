21. janúar 1979 : " Fyrstu fjóra mánuði valdatíma núverandi ríkisstjórnar biðu sjálfstæðismenn átekta til þess að sjá hvað verða mundi um stefnu stjórnarflokkanna .
Sú afstaða Sjálfstæðisflokksins var eðlileg .
Eftir kosningabaráttuna , úrslit kosninga og stjórnarmyndun var nauðsynlegt , að það kæmi skýrt fram hver kostur vinstri flokkanna væri í efnahagsmálum .
Eftir fjögurra mánaða valdaferli lá sú niðurstaða fyrir .
Vinstri flokkarnir sviku kosningaloforðin um samningana í gildi .
Þeir beittu sér fyrir stórfelldri skattpíningu , sem m.a. hefur dregið svo máttinn úr atvinnurekstrinum , að hætta er á atvinnuleysi .
Svikin loforð , skattpíning , verðbólga og hætta á atvinnuleysi er því það sem við blasir eftir fyrstu mánuði valdatíma núverandi ríkisstjórnar .
" 17. janúar 1988 : " Í Morgunblaðinu í gær birtist stórathyglisverð grein eftir Margréti Þorvaldsdóttur , sem skrifar reglulega þætti í blaðið .
Í grein þessari ræður Margrét um matvælaframleiðslu hér og stöðu neytandans gagnvart svikinni vöru .
Margrét Þorvaldsdóttir segir m.a. : " Fyrir nokkru var keypt hakkað nautakjöt í einni stærstu matvöruverzlun bæjarins .
Kjötið stóð í kæli óinnpakkað í 12 tíma og breytti ekki um lit , eins og eðlilegt hefði verið , heldur hélzt það fallega rautt .
Það var síðan geymt í kæli í fimm daga og breytti ekki lit .
Þar sem þessi litur gat þýtt , að hakkið væri blandað saltpétri , var hringt til Heilbrigðiseftirlits Reykjavíkur og síðan til Hollustuverndar með rannsókn og vísaði hvor á annan .
Þar sem engar slíkar rannsóknir voru fyrirhugaðar , en saltpétursrannsóknir eru dýrar , fékkst kjötið rannsakað með öðru í Rannsóknarstofu landbúnaðarins .
Kjötið reyndist innihalda saltpétur en ekki yfir hættumörkum .
Samkvæmt reglugerð má ekki setja saltpétur í kjöt , hakkað kjöt , eða kjötfars eða annað slíkt kjötmeti , sem haft er á boðstólum sem nýtt .
" " 