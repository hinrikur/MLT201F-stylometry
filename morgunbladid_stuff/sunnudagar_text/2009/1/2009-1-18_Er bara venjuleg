LEIKKONAN Kate Winslet vill ekki vera kölluð kvikmyndastjarna .
Hinn tvöfaldi Golden Globe-sigurvegari segist lifa venjulegu lífi , án einkaþotna , kokka eða einkaþjálfara .
" Vinsamlegast ekki kalla mig kvikmyndastjörnu .
Mér líður ekki eins og kvikmyndastjörnu og ég held að ég hagi mér ekki sem slík .
Ég á ekki mína eigin flugvél , ég er ekki með kokk eða einkaþjálfara .
Fyrir mér er ég aðeins kvikmyndastjarna þegar ég er við stórar verðlaunahátíðir eða á mikilvægum glæsiviðburðum .
Það mætti líkja þessu við hatt sem ég ber og um leið og viðburðinum er lokið tek ég hann niður .
Þá verð ég aftur ég sjálf og mamma , og það er forgangur minn , " segir Winslet sem er gift leikstjóranum Sam Mendes .
Hún segir þau lifa rólegheitalífi með börnum sínum , syninum Joe og Miu sem er dóttir Winslet frá fyrra hjónabandi .
