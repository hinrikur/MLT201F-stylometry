Ensk könnun hefur leitt í ljós að karlkyns kennarar bera meginþungann af yfirgangi og árásarhneigð nemenda .
Svarað fullum hálsi Könnunin sýnir að nemendur eru líklegri til að svara karlkyns kennurum fullum hálsi í kennslustund og valda þannig ónæði .
Á sama tíma hefur dregið úr slíkri hegðun við kvenkyns kennara , þó þeir fái frekar yfir sig skammarræður óánægðra foreldra .
Könnunin var framkvæmd af háskólanum í Warwick í umboði bandalags enskra kennara .
Niðurstöður hennar koma heim og saman við tölur sem birtar voru nýlega og segja að 200.000 nemendum hafi verið vikið tímabundið úr skóla árið 2007 , en í einhverjum tilfellum leiddi slíkt til varanlegrar brottvísunar .
Tveggja ára niðurstöður Þykir könnunin sýna að nemendum finnist auðveldara að ögra karlkyns kennurum og láta reyna á þolrif þeirra .
Í könnuninni var litið á árin 2001 og 2008 og var álíka mikið ónæði af slíku bæði árin .
Úrtak könnunarinnar var 1.500 kennarar en þar af sögðu 80 prósent karlkyns kennara að í hverri viku væri þeim svarað fullum hálsi af nemendum sínum , en á móti höfðu 70,8 prósent kvenkyns kennara upplifað slíkt .
maria@mbl.is 