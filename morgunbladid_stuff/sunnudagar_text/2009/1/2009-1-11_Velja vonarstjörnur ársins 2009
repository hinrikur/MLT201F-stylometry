HÓPUR fimmtíu gagnrýnenda , fjölmiðla- og tónlistarmanna er Morgunblaðið leitaði til hefur valið rokkhljómsveitina Sudden Weather Change Vonarstjörnur ársins 2009 í íslenskri tónlist .
Sigursveit Músíktilrauna , Agent Fresco , þykir einnig líkleg til stórvirkja á komandi ári .
Í blaðinu má finna lista yfir þær fimm sveitir sem oftast voru nefndar af faghópi Morgunblaðsins og þar ríkir mikil fjölbreytni .
Poppsveitinni Ingó og Veðurguðunum er spáð góðu gengi , síðrokkssveitinni For a Minor Reflection sem og teknópoppdúettinum Sykri .
Athygli vekur að fáir kventónlistarmenn voru nefndir í hinum stóra hópi listamanna er taldir voru upp af fagnefndinni. | 52 