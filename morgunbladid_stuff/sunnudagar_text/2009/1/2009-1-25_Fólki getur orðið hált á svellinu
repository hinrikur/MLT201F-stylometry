MIKLIR svellbunkar eru á vegum og gangstéttum víða um land og vissara að fara að öllu með gát ef ekki á illa að fara .
Reynslan sýnir að við svona aðstæður verður stórfjölgun á hálkuslysum .
Eldra fólki er sérstaklega hætt við byltum þegar svell er á gangstéttum .
Að sögn Vegagerðarinnar er víða flughált á þjóðvegum landsins og vill hún hvetja ökumenn til þess að aka mjög varlega við þessar aðstæður .
