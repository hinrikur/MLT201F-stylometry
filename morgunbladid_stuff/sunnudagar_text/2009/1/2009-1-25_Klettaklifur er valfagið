Eftir Freystein Jóhannsson freysteinn@mbl.is Það er í sjálfu sér ekki flókið mál að útfæra klettaklifur og aðra útivist fyrir börn .
Þau læra bezt í leik og ég vil fara með þau út , það er svo ótrúlega margt sem koma má að í útikennslu .
" – Hefurðu farið með leikskólabörn í klettaklifur ? " Nei , ekki ennþá .
Ég hef bara farið með stelpurnar mínar , sem eru fjögurra og tíu ára .
Þeim líkar útivistin vel og svo förum við líka í Klifurhúsið .
" – Af hverju klettaklifur ? " Ég hef starfað í björgunarsveitum í ellefu ár og partur af grunnþjálfuninni er fjallamennska , þar á meðal klettaklifur .
Ég byrjaði að starfa í björgunarsveit á Ísafirði , þar sem ég var við nám við menntaskólann , en annars er ég fæddur Grundfirðingur .
" – Af hverju í björgunarsveit ? " Ég veit það eiginlega ekki .
Það bara gerðist .
En ætli þetta sé ekki einhvers konar hugsjón ; að hjálpa náunganum og láta gott af sér leiða .
Auðvitað er svo einhver ævintýraþrá með í spilinu Frá Ísafirði kom ég í bæinn og villtist í sjóflokk Ársæls .
" – Þú stundar nú varla mikið klettaklifur til sjós .
" Nei .
En við þurfum að vera fær í flestan sjó .
Og líka á landi .
" Alls staðar gaman að klifra Sæunn Ósk hefur unnið á leikskóla í sjö ár , en starfar nú á slysavarnasviði Slysavarnafélagsins Landsbjargar .
Hún stefnir að því að ljúka leikskólakennaranáminu 2010 .
– Ertu ekki einmana í valfaginu klettaklifri ? " Nei , alls ekki .
Þótt ég sé eini nemandinn á leikskólabraut með þetta valfag er ég í góðum hópi fólks af tómstundabraut HÍ og frá Laugarvatni .
" – Áttu þér uppáhaldsklifursvæði ? " Það eru fín svæði á Íslandi að klifra í , Þingvellir eru svolítið sér á parti , en mér finnst alls staðar gaman .
Aðalatriðið er að finna svæði við sitt hæfi .
" – Og barnanna ? " Auðvitað .
Þau þurfa sínar sérstöku aðstæður eins og aðrir .
Mér finnst mikils vert að kynna þau fyrir umhverfinu , það er svo margt fleira til en að hjóla og ganga .
Nú þegar áherzlan er á útivist og hreyfingu er útikennslan þeim mun brýnni .
" Hestar og snjóbretti eru líka á dagskrá – En björgunarsveitarstörfin , eru þau bara fyrir ungt fólk ? " Nei .
Fólk kemur inn í björgunarsveitirnar á öllum aldri .
Og eldri félagar koma að námskeiðum fyrir þá yngri og nýliða .
Í björgunarsveitunum eins og alls staðar annars staðar gildir það að safna reynslu .
" – Ert þú að kenna á slíkum námskeiðum ? " Bátamegin skiptum við með okkur verklega hlutanum .
Það hefur verið rólegra hjá okkur , miklu færri voru að sigla í sumar en áður og ekki sáust segl við segl á sundunum eins og var svo algengt .
" – Hvers vegna ? " Ætli fólk sé ekki að spara við sig í þessu sem öðru og peningarnir fari í að borga bensínið á bílinn .
" – Áttu önnur áhugamál ? " Ég hef verið í hestum og svo hef ég gríðarlega gaman af að vera á snjóbretti .
Nú er nægur snjór fyrir norðan og ég er búin að bóka mig á Akureyri .
" 