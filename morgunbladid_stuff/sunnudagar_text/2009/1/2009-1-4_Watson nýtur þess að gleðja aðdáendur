EMMA Watson er breskur unglingur en þekktari en flestir jafnaldrar sínir , enda leikur hún Hermione Granger í hinum vinsælu kvikmyndum um Harry Potter og félaga .
Auðævi Watson eru metin á ríflega hálfan milljarð króna en engu að síður kvartar hún undan því að vinirnir leyfi henni ekki að borga fyrir skemmtunina þegar þau fara út á lífið .
Samkvæmt BangShowbiz -fréttaveitunni segir Watson að peningar hennar skapi stundum vandamál í vinahópnum .
" Vinir mínir eru mjög stoltir og ég elska þá fyrir það , " segir hún .
" Þeir myndu skammast sín ef ég borgaði fyrir hitt og þetta og ef ég reyni að borga segja þau bara Hvað ertu að gera ? Ég vil borga helminginn .
" Watson , sem er 18 ára , segir jafnframt að vinunum finnist óþægilegt þegar aðdáendur þyrpist að henni .
" Þeir finnst það skrýtið , sérstaklega þegar fólk ber ekki bara kennsl á mig heldur kemur líka til mín .
Vinir mínir vilja vernda mig , sem mér finnst fallegt .
" Hin unga stjarna , sem nú síðast léði einni persónanna í barnamyndinni Sagan af Despereaux rödd sína , segir að bæði séu góðar og slæmar hliðar á frægðinni .
" Það besta við að taka þátt í Harry Potter-ævintýrinu er að maður getur glatt sex ára börn með því að taka í höndina á þeim og það er svo auðvelt .
Það kostar mig ekki neitt að gleðja einhvern mjög mikið og ég hef gengið á brott og hugsað með mér að ég sé ótrúlega heppin að vera í þeirri stöðu að geta glatt aðra sem eru svo spenntir að hitta mig .
Neikvæða hliðin er að þessi forvitni um líf manns þýðir að ágengnin er mikil og stundum er erfitt að takast á við alla gagnrýnina .
Það getur fyllt mann óöryggi .
" 