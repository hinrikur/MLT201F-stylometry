Í óeirðunum á Austurvelli 30. marz 1949 höfðu menn fyrir satt að í KRON , sem stundum var kallað kaupfélag verkamanna , hefði múgurinn getað sótt ókeypis egg til að henda í Alþingishúsið .
Reyndar fylgdi það líka sögunni að Sigurbjörn Þorkelsson , kaupmaður í Vísi og gallharður sjálfstæðismaður , hefði laumað sér í raðir kommúnistanna á Austurvelli og brotið með priki eggin í bréfpokunum , sem þeir höfðu með sér .
Eggjabakkarnir voru ekki komir þá .
Nú eru menn aftur farnir að henda eggjum í Alþingishúsið .
Nema hvað nú eru þau ekki sótt í KRON fyrir ekki neitt .
Í búðinni 10-11 í Austurstræti hefur að undanförnu verið óvenjugóð sala í eggjum – og reyndar líka öðrum landbúnaðarafurðum , sem auðvelt er að kasta , t.d. jógúrt og skyri í dollum .
Er það ekki nánast hámark kaldhæðninnar að Baugsauðvaldið fitni á eggjakaupum fólksins , sem vill losa Ísland úr greipum auðjöfra og útrásarvíkinga ? Svona læðist kapítalisminn stundum aftan að fólki og glefsar í bakhlutann á því .
