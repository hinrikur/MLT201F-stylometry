" Þrettándinn er 6. janúar , þrettándi og síðasti dagur jóla .
Hann heitir upphaflega opinberunarhátíð og hefur verið tengdur ýmsum kristnum trúaratburðum , einkum skírn Krists og Austurlandavitringum .
Hérlendis hefur hann öðru fremur verið lokadagur jóla , en eftir tímatalsbreytinguna árið 1700 munaði ekki miklu að hann bæri á sama dag og jólin hefðu annars byrjað .
Stafar þaðan heitir " gömlu jólin " .
Sá ruglingur kann að eiga þátt í að þrettándanótt á margt skylt með nýársnótt í þjóðtrú og siðum , meðal annars tala þá kýr .
Algengt var að gera sér dagamun í lok jóla , og einnig hefur þrettándinn verið einskonar varadagur fyrir útiskemmtanir ef veður bregst um áramót .
Einkum hafa álfabrennur á síðari árum orðið algengar á þrettándanum .
" Þannig hefur Árni Björnsson þjóðháttafræðingur kafla sinn um þrettándann í bókinni Sögu daganna .
Árni ritar að á Íslandi virðist dagurinn aldrei hafa verið almennt kenndur við vitringana þrjá , eða Austurvegskonungana , þótt þess sjáist dæmi í rímtölum frá 16. og 17. öld .
Dagurinn var framan af að jafnaði skrifaður fullu nafni , þrettándi dagur jóla , en styttingin þrettándinn hefur sjálfsagt verið algeng í talmáli .
Margoft hefur verið vitnað til þessarar bókar Árna Björnssonar , Sögu daganna .
En hann sendi einnig frá sér bók árið 2006 sem heitir Saga jólanna og þar er ítarlegri umfjöllun um þrettándann .
Þar segir m.a. : " Þrettándinn var á miðöldum svo hátt skrifaður að hann hafði sína eigin áttundarhelgi ( octava ) eins og ýmsar aðrar stórhátíðir en það merkir að sami dagur viku seinna er einnig helgidagur .
Þannig var 1. janúar innan katólsku kirkjunnar áttundarhelgi jóladagsins , auk þess sem hann var til minningar um umskurn Jesú Krists .
" Kýr tala og vatn breytist í vín Síðar ritar Árni : " Þar sem jól og áramót voru lengi eitt og hið sama , þarf engan að undra , þótt eitthvert boðorðaslangur verði seinna meir á því í þjóðsögum , hvort til dæmis huldufólk eigi að flytja búferlum , kýr að fá mannsmál , vatn að breytast snöggvast í vín , kirkjugarður að rísa , selir að fara úr ham sínum , búrdrífa að falla á búrgólfið , eða hvort vænlegast sé að sjá mannsefni sitt í spegli eða sitja úti á krossgötum á jólanótt eða nýársnótt .
Þegar það bætist svo við að þrettándanótt var talin vera jólanóttin gamla hlaut hún líka að geta verið nýársnóttin gamla , og ekki síður koma til greina sem hentugur tími handa einhverju af þessum fyrirbærum .
" Árni ritar að á síðara hluta 19. aldar hafi þrettándinn aftur orðið vinsæll til útiskemmtana .
" Brennur og álfadans voru ýmist haldin þá eða á gamlárskvöld .
Bæði ljóð og lag við einn vinsælasta álfasöng okkar , " Nú er glatt í hverjum hól " eftir Sæmund Eyjólfsson og Helga Helgason voru samning fyrir þrettándabrennu á Austurvelli árið 1891 .
Ekki verður vart við að menn hafi skipast í neinar öndverðar fylkingar þar sem aðrir vildu heldur hafa gleðskapinn á gamlárskvöld , en hinir á þrettándanum .
Það fór fremur eftir veðurútliti eða öðrum hentugleikum , hvor dagurinn varð fyrir valinu .
Sumum þótti reyndar svo margt annað vera á seyði á gamlárskvöld að ágætt væri að dreifa kröftunum og skemmtuninni og hafa tvær hátíðir .
Sumstaðar var brennan höfð á gamlárskvöld en álfadansinn á þrettándanum og svo er enn .
Ungmennafélög í dreifbýlinu skipulögðu oft gleðskap sinn á þrettándanum því gamlárskvöld þótti heldur nálægt sjálfum jólunum .
Barnaskemmtun var einnig oft haldin á þrettándanum ef hún hafði ekki verið milli jóla og nýárs .
" Nú er glatt í hverjum hól Nú er glatt í hverjum hól , hátt nú allir kveði .
Hinstu nótt um heilög jól höldum álfagleði .
Fagurt er rökkrið við ramman vættasöng .
: , : Syngjum dátt og dönsum , því nóttin er svo löng : , : Kátir ljúflings kveðum lag , kveðum Draumbót snjalla , kveðum glaðir Gýgjarslag , glatt er nú á hjalla .
Fagurt er rökkrið ...
Veit ég Faldafeykir er fáránlegur slagur og hann þreyta ætlum vér áður en rennur dagur .
Fagurt er rökkrið ...
Síðast reynum Rammaslag .
Rökkva látum betur .
Það hið feiknum fyllta lag fjörgað dansinn getur .
Fagurt er rökkrið ...
