SAMÞYKKT verði lög nú þegar sem kveði á um að núverandi kvótakerfi í sjávarútvegi verði aflagt frá og með 1. september 2009 .
Veiðiréttur núverandi kvótaeiganda fellur niður frá og með þeim tíma .
Skuldir sjávarútvegsfyrirtækja við Glitni , Landsbankann og Kaupþing verði eftir í þrotabúi bankanna .
Skiptastjóri mun í framhaldi selja vinnslur , skip og tæki þeirra sjávarútvegsfyrirtækja sem verða gjaldþrota en þar sem útlendingum er óheimilt að fjárfesta í íslenskum sjávarútvegi mun stór hluti af þessum eignum verða keyptur af innlendum aðilum , annaðhvort sömu útgerðaraðilum eða nýjum .
Tekin verði upp ný veiðistjórnun og landhelginni skipt upp í veiðisvæði .
Innan 50 mílna verða eingöngu heimilar veiðar dagróðrabáta .
Bátar sem koma með afla að landi í heimahöfn innan sólarhrings .
Vistvænar veiðar njóti forgangs og veiðar með veiðarfærum sem valda náttúruspjöllum verði takmarkaðar eða bannaðar .
Veiðimagn verður takmarkað á hverja höfn í samræmi við vinnslugetu og heildarveiðimagn sem leyft verður að veiða .
Sérstakt 5-15% aflagjald verður lagt á allan afla sem kemur að landi .
Aflagjald skiptast til helminga milli ríkis og viðkomandi sveitarfélags .
Úthafsveiðar ( veiðar utan 50 sjómílna ) verða boðnar út .
Leyfð verður ákveðin veiðigeta og ákveðin veiðisókn í hvert veiðihólf sem boðin verður út til ákveðins tíma í senn sem getur verið frá einni vertíð og allt að fimm vertíðum í senn .
Auk þess verður lagt á sérstakt mengunar / eldsneytisgjald sé siglt með afla langar vegalengdir sem geri það að verkum að útgerð sjái hag sínum best borgið með að landa afla sem næst fiskimiðum .
Teknar verða upp samhliða stuttar kynningarviðræður við Evrópusambandið , NAFTA , Bandaríkjamenn , Noreg , Japan og Sviss .
Öllum aðilum verði gerð grein fyrir því að Íslendingar hyggist taka upp nýjan gjaldmiðill þegar í byrjun árs 2009 .
Til greina komi að taka upp evru , svissneskan franka , japanskt yen , norska krónu eða dollar .
Óskað verði eftir stuðningi viðkomandi aðila við slík gjaldmiðlaskipti .
Byggt á viðbrögðum aðila verði farin sú leið sem talin verður auðveldust og hagkvæmust þykir fyrir Ísland , helst með stuðningi seðlabanka þess ríkis eða ríkjasambands sem getur prentað viðkomandi gjaldmiðil .
Í framhaldi verði farið í gjaldmiðlaskipti og Seðlabanki Íslands lagður niður .
Notast verði við gengisvísitölu sem sögðu hefur verið jafnvægisvísitala , eða 145 .
Gengið verði frá fríverslunarsamningi við Kína og önnur þau lönd og ríkjasambönd sem það vilja .
Verðtrygging lána verði aflögð og höfuðstóll lána endurreiknaður afturvirkt frá og með 1. janúar 2008 .
Hætt verður að taka við láni frá IMF og samkomulagi við Breta og Hollendinga um að Íslendingar taki að sér að ábyrgjast greiðslur til breskra sparifjáreiganda umfram tryggingasjóð innistæðueigenda verði rift .
Breska ríkinu verði stefnt fyrir setningu hryðjuverkalaga og þess krafist að fá nákvæmar upplýsingar um á hvaða forsendu hryðjuverkalögin voru sett .
Sé grunur um að einhverjir eigendur eða starfsmenn viðkomandi fjármálastofnana eða aðilar þeim tengdir séu tengdir alþjóðlegri glæpastarfsemi skulu þeir handteknir og mál þeirra rannsakað í samstarfi við lögregluyfirvöld annarra ríkja .
Skilanefndir verði leystar upp og þrotabú bankanna Landsbanka , Glitnir og Kaupþings verður sett í venjulega gjaldþrotameðferð í samvinnu við lánardrottna .
Skipaðir verði óháðir erlendir skiptastjórar .
Allir gjörningar skilanefnda verða endurskoðaðar og dregnir til baka ef mögulegt er , þ.e. ekki verði teknar eignir út úr gömlu bönkunum yfir í nýja nema það sé gert í samvinnu við skiptastjóra í samræmi við eðlileg skiptakjör .
Helstu lánardrottnum íslensku bankanna verða boðnar sérstakar skattaívilnanir og hagstætt rekstrarumhverfi , taki þeir yfir rekstur gjaldþrota bankanna hérlendis og tryggi öfluga fjárfestinga og bankastarfsemi á landinu .
Séð verði til þess að almennur sparnaður fólks verði fyrstu forgangskröfur .
Flestum sendiráðum Íslands verði lokað í sparnaðarskyni , starfsfólki sagt upp og húsnæði þeirra selt .
Samið verði við t.d. hin Norðurlöndin , eitt eða fleiri , um að íslenskir sendiráðsfulltrúar fái aðsetur í viðkomandi sendiráðum þar sem það þykir nauðsynlegt .
Ferðalög opinberra starfsmanna verða skorin niður um 50-70% Tekin verði upp sérstök hollustu- , orku- og umhverfisstefna og m.a. að öll innlend matvælaframleiðsla sem uppfyllir kröfur sem gerðar eru í þeirri stefnu verði undanþegin virðisaukaskatti , auk þess sem önnur opinber gjöld og orkukostnaður verða lækkuð til hennar .
Lækkaður verður orkukostnaður á matvælaframleiðendur .
Tekið verður upp sérstakt mengunargjald á mengandi stóriðju og annan mengandi útblástur .
Samhliða hefji Ísland strax öfluga vinnu og samstarf við erlenda aðila um að gera Ísland sjálfbært um alla orku fyrir skip og ökutæki og stefni að því að verða leiðandi á því sviði .
Sérstök áhersla verði lögð á að umbreyta mengandi útblæstri frá stóriðju í vistvæna orku .
Góðar stundir .
Karl Eggertsson , innkaupastjóri .
