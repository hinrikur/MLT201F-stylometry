Karl Aspelund heldur fyrirlesturinn Um kvenbúninga heimsins á upphafsárum nýrrar aldar næstkomandi miðvikudag í húsakynnum Heimilisiðnaðarfélagsins .
Karl kennir fatahönnun í Bandaríkjunum við University of Rhode Island og stundar doktorsnám við Boston University .
Áhugasvið hans er samspil fatahönnunar og sjálfsmyndar þjóða og um þessar mundir er hann að hefja rannsókn á stöðu og merkingu þjóðbúninga kvenna á Íslandi í dag .
Er sú rannsókn hluti af undirbúningi Karls fyrir doktorsritgerð sína um þjóðbúninga og hefur hann áhuga á að ná tali af fólki sem ber þjóðbúninga .
Þekktur víða Karl hefur kennt og unnið sem hönnuður í Bandaríkjunum frá 1996 , en kenndi áður fatahönnun og fleira við Iðnskóla Reykjavíkur og hannaði leikmyndir og búninga fyrir kvikmyndir og leikhús .
Karl er höfundur The Design Process , sem er notuð til kennslu í á fimmta tug háskóla í Bandaríkjunum .
Næsta bók hans , Fashioning Society , kemur út í vor .
Karl flytur erindi fyrir Þjóðbúningaráð Íslands á þingi norrænu þjóðbúningaráðanna sem haldið verður í Orbaden í Svíþjóð 2009 .
Fyrirlesturinn verður haldinn miðvikudaginn 7. janúar kl. 20-22 og verður væntanlega afar fróðlegur fyrir alla þá sem áhuga hafa á fatahönnun , þjóðlegum hlutum og fötum .
