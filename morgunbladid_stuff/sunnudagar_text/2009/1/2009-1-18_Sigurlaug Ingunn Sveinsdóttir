Sigurlaug Ingunn Sveinsdóttir fæddist í Vinaminni á Blönduósi 18. janúar 1919 .
Hún lést í Kjarnalundi á Akureyri 21. desember síðastliðinn og var útför hennar gerð frá Glerárkirkju 9. janúar .
Okkur langar að minnast ömmu okkar , Sigurlaugar Ingunnar , þar sem hún hefði orðið níræð í dag , eða Laugu í Hrauni með nokkrum orðum .
Í minningunni sem stelpuskottur var fátt eins notalegt og að koma í Hraun til ömmu og afa .
Þær voru ófáar stundirnar sem við sátum á eldhúsbekknum og grömsuðum aftur og aftur í gegnum glingrið og gersemarnar sem voru geymdar í hinum ýmsu krukkum og skálum í eldhúsglugganum .
Einhver hafði á orði að það væri bekkjarbúskapur hjá Laugu í Hrauni , og virðist sá búskapur hafa fylgt nokkrum af systrunum úr Hrauni .
Það voru ófá skiptin sem við fengum að bjóða ömmu upp á hárgreiðslu þar sem hún leiðbeindi okkur um réttu handtökin við rúllurnar , og var hún alltaf jafn ánægð með útkomuna .
Amma var snillingur þegar kom að handavinnu og liggja ófá meistarastykki eftir hana , t.d. púðar , teppi , útsaumsmyndir o.fl. Verk hennar bera merki um listræna hæfileika og næmt auga fyrir litasamsetningu .
Eftir standa mikilfengleg verk eftir hana , sem við fáum að njóta.Við ætlum að gera orð langömmubarnanna að okkar : " Amma er núna glöð að hitta afa aftur .
" Elsku amma , við þökkum þér fyrir samfylgdina í gegnum árin .
Guðrún Ágústa , Sigríður Ingunn , Sigurlaug Ingunn og fjölskyldur .
