MÉR entist ekki þolinmæði til að fylgjast með þættinum Bandinu hans Bubba sem sýndur var á Stöð 2 í fyrra .
Eitt atriði sá ég þó sem vakti furðu mína og er mér minnisstætt .
Áheyrnarprufur voru í gangi og Bubbi Morthens ögraði einhverjum áhugasömum til að spila með því að rétta viðkomandi gítarinn sinn og segja eitthvað á þá leið að hann gæti ekki sleppt þvílíku tækifæri sem að leika á gítar kóngsins ! Bubbi er um margt ágætis tónlistarmaður og hefur gert ýmislegt gott í gegnum tíðina .
Mér fannst hann góður með Egó og Utangarðsmönnum og hámarkinu náði hann með hinni margfrægu plötu Konu .
Á nýársdag voru sýndir tónleikar með Bubba á Stöð 2 .
Þar lék hann með stórsveit og steðjaði sveittur um sviðið .
Hundleiðinlegt .
Á ríkissjónvarpinu voru hins vegar sýndir tónleikar Þursaflokksins og Caput-hópsins þar sem Egill Ólafsson fór á kostum þó að hann stæði kyrr við hljómborðið .
Tónlistin stóð algjörlega fyrir sínu og tónlistarflutningurinn var á allan hátt glæsilegur .
Íslendingar búa svo vel að eiga gríðarlega marga góða tónlistarmenn .
Fæstir þeirra berja sér á brjóst og telja sig besta .
Dramb er falli næst .
Sigrún Ásmundar 