Adolf Óskarsson fæddist í Vestmannaeyjum 30. nóvember 1928 .
Hann lést á Landspítalanum í Fossvogi 15. desember síðastliðinn og fór útför hans fram frá Hafnarfjarðarkirkju 29. desember .
Elsku bróðir , nú þegar komið er að kveðjustund þá langar mig að þakka þér fyrir allt gamalt og gott .
Þú varst heiðursmaður í alla staði , gæddur sjálfstæðum persónuleika , fullur af húmor og gáska , ófeiminn og blátt áfram .
Lífsafstaða þín var að standa með lífinu og láta gott af þér leiða og það gerðir þú með sóma .
Þú verður ávallt vel geymdur í hjarta mínu og minningin um þig mun ávallt lifa .
Þú varst mikill fjölskyldumaður og áttir stóra og samheldna fjölskyldu sem saknar þín sárt .
Þeir sem fengu að kynnast þér geta yljað sér við minningar um lífsglaðan og góðan mann sem tók á erfiðleikum á lífsleiðinni með æðruleysi og staðfestu um að halda áfram og vernda fjölskyldu sína .
Þú snertir alla sem fengu að kynnast þér með einstökum persónuleika og með taumlausum viljastyrk og kjarki barðist þú við veikindi þín án þess að kvarta .
Af lifandi gleði var lund þín hlaðin , svo loftið í kringum þig hló , en þegar síðast á banabeði brosið á vörum þér dó , þá sóttu skuggar að sálu minni og sviptu hana gleði og ró .
En seinna skildi ég : Hér áttirðu ekki að eiga langa töf .
Frá drottni allsherjar ómaði kallið yfir hin miklu höf : Hann þurfti bros þín sem birtugjafa bak við dauða og gröf .
( Grétar Ó. Fells .
) Dolli minn , nú hefurðu fengið lausn frá erfiðum veikindum , guð geymi þig .
Þín systir Kristín Ósk Óskarsdóttir 