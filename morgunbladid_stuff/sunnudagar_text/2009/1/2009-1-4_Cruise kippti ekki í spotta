TOM Cruise segir að börnin sín þurfi að hafa fyrir því að fá hlutverk í kvikmyndum .
Hann segist ekki hafa kippt í neina spotta til að Connor , 13 ára ættleiddur sonur þeirra Nicole Kidman fengi hlutverk í kvikmyndinni Seven Pounds , þar sem Will Smith leikur aðalhlutverkið .
" Börnin verða að verðskulda þetta , " segir Cruise og bætir við að þeir Smith hafi gengið stressaðir um gólf fyrir utan herbergið þar sem Connor þreytti leikprufuna – þeir hefðu ekki haft áhrif á útkomuna .
Hann bætti við að börn þeirra græddu á uppeldinu , ef þau vildu leggja leikinn fyrir sig .
" Þau eru alltaf í kvikmyndaverum .
Katie er leikkona , " segir hann um núverandi eiginkonu , Katie Holmes , " og hún heldur á Suri dóttur okkar á sviðinu þar sem hún er með öðrum leikurum að æfa línurnar sínar .
En börnin gera það sem þau vilja gera .
" 