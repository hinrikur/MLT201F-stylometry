Ólöf Guðmundsdóttir , ævinlega nefnd Lóa , fæddist í Geirshlíð í Miðdölum í Dalasýslu 17. mars 1913 .
Hún lést í Reykjavík 9. desember síðastliðinn .
Foreldrar hennar voru Guðrún Sigurðardóttir og Guðmundur Jónasson barnakennari .
Lóa var næst yngst fimm systkina , sem öll eru dáin .
Lóa giftist Sæmundi Friðjónssyni frá Hólum í Hvammsveit og eignuðust þau 3 börn : Heiður , gift Sixten Holmber , Fríður , gift Hávarði Emilssyni og Friðjón , kvæntur Kristínu Benediktsdóttir .
Barnabörnin eru 7 og barnabarnbörnin 14 .
Útför Lóu fór fram frá Laugarneskirkju 16. desember .
Þá er elskuleg amma okkar fallin frá , 95 ára að aldri .
Þrátt fyrir háan aldur var hún eldhress , minnug og mannglögg .
Við systkinin eigum margar góðar minningar um ömmu Lóu sem ylja okkur um hjartarætur þegar við hugsum til baka .
Þetta eru skemmtilegar minningar um yndislega konu sem lét ekkert stoppa sig .
Amma Lóa var alveg einstök , hún var ákveðin , hörð af sér og blátt áfram í öllu sem hún tók sér fyrir hendur og lá sjaldan á skoðunum sínum .
Hörku dugleg og kvenskörungur mikill .
Hún var hrókur alls fagnaðar hvar sem hún kom , sífellt hlæjandi og kveðandi vísur .
Þegar við lítum til baka rifjast upp ánægjulegar stundir sem við áttum saman .
Nú á aðventunni í mánuði ljóss og friðar komumst við ekki hjá því að minnast jólaboðanna hjá ömmu og afa á Gullteignum .
Þar kom fjölskyldan saman og borðaði dýrindis máltíð , hangikjöt og jafning að ógleymdu heimalöguðu laufabrauði sem amma var snillingur í .
Eftir matinn voru spilastokkar dregnir fram og spiluð vist með miklum hlátrasköllum og gleði langt fram eftir kvöldi .
Á slíkum kvöldum naut amma sín sérstaklega vel og ljómaði af ánægju .
Gullteigurinn var fagurlega skreyttur og jólatréð sem prýddi stofuna var afar sérstakt og jólaskrautið ógleymanlegt .
Amma Lóa undi sér vel í sól og eyddi ófáum klukkustundunum á veröndinni með sólhattinn , rjóð í kinnum að fylgjast með umferðinni .
Einnig fannst henni notalegt að komast í sundlaugarnar og var hún fastagestur þar .
Þangað fór hún fótgangandi hvern einasta dag og þegar hún hætti að treysta sér til að ganga þangað lét hún sækja sig heim að dyrum til að komast í sund í stað þess að hætta og hélt ótrauð áfram .
Þetta var dæmigerð amma , lét ekkert stöðva sig .
Bílprófið tók hún 67 ára til að komast á milli staða eftir að afi hætti að keyra .
Ömmu Lóu var margt til lista lagt .
Hún var sannkölluð listakona og eftir hana liggja ótal verk , handmálaðir plattar , lampar , slæður , svuntur og útskorið leður sem prýddu heimili hennar og fjölskyldunnar .
Amma átti auðvelt með að semja vísur og orti af minnsta tilefni .
Allir fjölskyldumeðlimir , börn , makar , barnabörn og barnabarnabörn fengu sína eigin vísu sem okkur þykir ótrúlega vænt um .
Þessar vísur ásamt fjölmörgum öðrum voru bundnar í bók á 90 ára afmæli hennar , henni til heiðurs , og á því sama ári hefði afi Sæmi orðið 100 ára .
Við erum þakklát fyrir að hafa átt margar góðar stundir með ömmu Lóu , við minnumst þín sem elskulegrar ömmu og kveðjum þig með þakklæti og virðingu .
Farðu í friði og Guð varðveiti þig elsku amma Lóa .
Hvíldu í friði , við munum geyma minningar um þig að eilífu .
Að lokum eru hér vísurnar sem amma Lóa samdi um okkur systkinin .
Um Hönnu Lóu : Augun blá eru að sjá , eins og stjörnur blíðar , hári þínu höfði á , hanga fléttur síðar .
Um Fanneyju : Fanney dóttir Friðjóns er , flestum kostum búin , ljósið ávallt lýsi þér , lánið , vonin , trúin .
Um Sæmund : Sæmundur yngri kom sólskinið með syngjandi glaður og kátur , ekkert fær truflað hans indæla geð enginn fær staðist hans hlátur .
Þín barnabörn Hanna Lóa , Fanney og Sæmundur .
Elsku langamma Lóa , okkur langar til að kveðja þig með þessum sálmi .
Kallið er komið , komin er nú stundin , vinaskilnaðar viðkvæm stund .
Vinirnir kveðja vininn sinn látna , er sefur hér hinn síðsta blund .
Margs er að minnast , margt er hér að þakka .
Guði sé lof fyrir liðna tíð .
Margs er að minnast , margs er að sakna .
Guð þerri tregatárin stríð .
Far þú í friði , friður Guðs þig blessi , hafðu þökk fyrir allt og allt .
Gekkst þú með Guði , Guð þér nú fylgi , hans dýrðarhnoss þú hljóta skalt .
Grátnir til grafar göngum vér nú héðan , fylgjum þér , vinur .
Far vel á braut .
Guð oss það gefi , glaðir vér megum þér síðar fylgja ' í friðarskaut .
( Vald .
Briem .
) Hvíl í friði .
Þín langömmubörn , Vignir Fannar , Hekla Mist , Arnar Ingi , Kristín Helga , Dagbjört , Bryndís , Steinunn og Tinna Rut 