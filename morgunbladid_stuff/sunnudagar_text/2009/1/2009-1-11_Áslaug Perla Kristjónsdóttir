Áslaug Perla Kristjónsdóttir fæddist 4. janúar 1979 .
Hún lést 27. maí 2000 og fór útför hennar fram frá Háteigskirkju 6. júní .
Áslaug Perla , dóttir mín , hefði orðið þrítug í dag ( 4. janúar ) .
Hún var fremur óvenjulegt barn .
Hún var svo klár að hún kom mér sífellt á óvart .
Var vel talandi fimmtán mánaða gömul .
Ef hún vissi ekki nafn á einhverju þá bjó hún bara til nýtt orð , sem var alltaf svo ótrúlega rökrétt .
Hún var rétt sex ára þegar hún skrifaði sína fyrstu sögu um Ðönnu og Önnu sem voru vinkonur og bjuggu í sama húsi .
Sagan byrjar þannig : Ðanna var telpa ...
Hún hafði óteljandi lýsingarorð í sögum sínum .
Hún skrifaði alltaf eins og hún væri miklu eldri en hún var .
Hún myndskreytti einnig söguna .
Hún var sérlega þrautseig og fróðleiksfús .
Hún varð læs fimm ára og las ógrynni af ævintýrum .
Gafst aldrei upp á neinu hvort sem það var erfitt púsluspil eða leikfang né því sem hún var að skapa .
Hún var fjölhæfasta barn sem ég hef kynnst og ótrúlega hugmyndarík .
Tíu ára samdi hún heilt barnablað ( DAS ) .
Pikkaði allt efnið á ritvél .
Það voru alla vega tuttugu og fimm greinar í blaðinu .
T.d. þrautir , leikir , smásaga , pennavinir , kveðjur og hjálp .
Hún sýndi afburða þroska við samningu greinanna .
Áslaug Perla var stórhuga .
Hún ætlaði að vera með eigin útgáfu og gefa blaðið út með reglulegu millibili og hafa fasta áskrifendur .
Hún tók þátt í karókíkeppni í Hagaskóla .
Þegar hún var fimmtán ára í Kvennó tók hún þátt í Söngkeppni framhaldsskólanna .
Þá heyrði ég hversu frábæra rödd hún hafði .
Náði bæði háum og lágum tónum , áreynslulaust .
Röddin tilfinningarík og tregafull .
Tólf ára var hún að þýða Brave New World úr ensku yfir á íslensku .
Hún samdi ljóð .
Ég gaf út ljóðabók eftir hana : Ljóðaperlur / Pearls of Poetry .
Hún fékk góðan dóm .
Ég fór með hana í greindargreiningu sex ára ( vegna áskorunar ) .
Eftir tvö skipti ( áttu að vera þrjú ) var mér sagt að barnið væri afburða vel gefið og ég ætti að setja hana beint í 2. bekk , annað gæti orðið henni skaðlegt .
Elsku Áslaug Perla mín , ef einhver mannvera hefur einhvern tíma átt skilið að eitthvað gott henti hana þá varst það þú .
Ég sakna þín svo skelfilega bæði andlega og líkamlega .
Ég er alltaf skelfingu lostin .
Hundruð nótta hef ég fundið þig í draumi og týnt þér aftur .
Ég er sjálf týnd og tröllum gefin .
Þín mamma .
