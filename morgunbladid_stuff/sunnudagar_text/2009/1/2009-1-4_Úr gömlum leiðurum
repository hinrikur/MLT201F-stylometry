7. janúar , 1979 : " Þau uggvænlegu tíðindi hafa verið að berast , að atvinnuleysi hefur aukizt verulega frá því í fyrra .
Þannig voru um áramótin 88% fleiri atvinnulausir en sl. ár eða 1088 og er þetta ástand ekki bundið við einn stað , heldur gætir þess víða um land , svo sem í Reykjavík , Keflavík , Húsavík , Seyðisfirði , Ólafsfirði , Raufarhöfn og Grundarfirði .
Því miður er ástæða til að óttast , að þessi mikli fjöldi atvinnulausra manna og kvenna um áramótin sé ekki tilviljun , heldur bein afleiðing af þeirri stjórnarstefnu , sem rekin hefur verið .
Þannig hefur ríkisstjórnin á sínum stutta ferli lagt nýjar álögur á atvinnureksturinn , sem nema milljörðum króna á milljarða ofan , auk þess sem hert hefur verið að honum með öðrum hætti .
Er engu líkara en skipulega sé að því unnið að koma þýðingarmiklum greinum íslenzks atvinnurekstrar á kné og má þar taka verzlunina til dæmis .
Þannig skýrir Valur Arnþórsson kaupfélagsstjóri frá því í Tímanum í gær , að Kaupfélag Eyfirðinga hafi það nú til athugunar að loka verzlunum og draga að öðru leyti úr þjónustu við neytendur vegna þess , að stjórnvöld hafa hert svo að verzluninni , að rekstrargrundvöllur fyrirfinnst enginn .
" 8. janúar , 1989 : " Einkaeigendur útvarps- og sjónvarpsstöðva standa frammi fyrir verulegum vanda vegna kostnaðar og fjárfestinga .
Hjá þeim eins og mörgum öðrum er erfitt að ná endum saman .
Í viðskiptablaði Morgublaðsins var á fimmtudag skýrt frá því , hvernig stjórnendur Bylgjunnar og Stjörnunnar bregðast við þessum vanda .
Þá hefur athyglin beinst að Stöð 2 og þeim ráðagerðum , sem þar eru uppi til hagræðingar og sparnaðar .
Starfsfólki er fækkað og dregið úr kostnaði við gerð dagskrár .
Stöðvarnar eiga allt sitt undir áhuga hlustenda eða áhorfenda .
" 