Kannanir sýna að ávinningur af aukinni menntun er mismikill milli kynjanna .
Í rannsókn Capacent Gallup árið 2006 kom til dæmis í ljós að háskólamenntun skilar sér að jafnaði í 25 prósent hærri launum fyrir karla en konur , en krónutöluhækkun á daglaunum er þó meiri fyrir karlmenn en konur , bæði í opinbera geiranum og einkageiranum .
Þá sýndi launakönnun VR 2008 fram á að félagsmenn með grunnháskólagráðu voru að meðaltali með 35 prósent hærri laun en þeir sem voru með framhaldsskólanám og munurinn á launum svarenda með masters- eða doktorsgráðu mældust 55 prósent hærri en laun framhaldsskólastúdenta og 68 prósent hærri en laun þeirra sem aðeins hafa grunnskólapróf .
Út frá meðaltölum könnunar VR má reikna með 359 þúsund krónum mánaðarlaunum með framhaldsskólapróf , 485 þúsund krónum með BA eða BS gráðu , og 556 þúsund krónum með master eða doktor .
Ef þessar tölur eru svo yfirfærðar á 40 ára starfsævi má reikna með að fyrsta háskólagráðan skili rúmlega 60 milljónum brúttó í ævitekjur , og seinni háskólagráðan 34 milljónum brúttó til viðbótar .
Þá á eftir að draga frá sjálfan kostnaðinn af náminu og töpuðum tekjum á meðan nám er stundað , en einnig þarf að reikna þau bættu lífsgæði sem það getur haft í för með sér að stunda spennandi nám og komast með góðri menntun í draumastarfið .
