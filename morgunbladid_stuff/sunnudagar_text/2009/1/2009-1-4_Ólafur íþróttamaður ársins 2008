" ÞETTA var ótrúlegt ár hjá mér , " sagði Ólafur Stefánsson eftir að hann var kjörinn íþróttamaður ársins 2008 á föstudag .
Það eru Samtök íþróttafréttamanna sem standa að kjörinu .
Ólafur er fyrirliði íslenska handboltalandsliðsins sem fékk silfurverðlaun á ólympíuleikunum í Peking .
Hann varð Evrópumeistari með liði sínu Ciudad Real á sem vann einnig bikarkeppnina og deildarkeppnina á Spáni .
Ólafur fékk 480 stig í kjörinu og gat hann ekki fengið fleiri stig .
Snorri Steinn Guðjónsson handknattleiksmaður varð annar og Margrét Lára Viðarsdóttir knattspyrnukona varð þriðja .
