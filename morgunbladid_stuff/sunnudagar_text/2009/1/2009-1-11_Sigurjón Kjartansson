Sigurjón Kjartansson fæddist 20. september 1968 og er sonur hjónanna Kjartans Sigurjónssonar og Bergljótar S. Sveinsdóttur .
Hann varð landsþekktur tónlistarmaður með rokkhljómsveitinni Ham .
Ennfremur er hann þekktur sem annað höfuð Tvíhöfða .
Síðari ár hefur hann snúið sér meira að skrifum , ekki síst fyrir sjónvarp .
Hann er meðhöfundur sjónvarpsþáttanna Pressu og Svartra Engla .
Næsta sunnudag fá áhorfendur Stöðvar 2 að sjá fyrsta þáttinn í nýju lögfræðidrama sem ber nafnið Réttur .
Sigurjón er einn þriggja handritshöfunda .
Þá átti Sigurjón drjúgan hlut í Áramótaskaupinu 2008 .
Ennfremur er Sigurjón meðhöfundur einleiksins Sannleikurinn , ásamt Pétri Jóhanni Sigfússyni , en leikritið verður frumsýnt í Borgarleikhúsinu í byrjun næsta mánaðar .
Sigurjón lætur hér ekki staðar numið í sjónvarpsþáttagerð því næsta haust byrjar í sýningum hjá Stöð 2 gamansería í 12 þáttum , sem ber nafnið Ástríður , en hana skrifar Sigurjón ásamt Ilmi Kristjánsdóttur , Kötlu Margréti Þorgeirsdóttur og leikstjóranum Silju Hauksdóttur .
ingarun@mbl.is 