Eftir Höllu Gunnarsdóttur halla@mbl.is NÝIR tímar eru framundan í Framsóknarflokknum , líkt og almennt á Íslandi .
Þetta var meginþemað hjá mörgum sem tóku til máls í almennum umræðum á flokksþingi Framsóknar í gær og lögð var rík áhersla á að flokksmenn gengju samhentir út af þinginu undir nýrri forystu .
Fundurinn fór rólega af stað og svo virtist sem ákveðins spennufalls gætti eftir mikla Evrópuumræðu daginn áður .
" Ég er mjög bjartsýn , við erum að svara kalli tímans , " sagði Siv Friðleifsdóttir og áréttaði að flokkurinn stæði á miklum tímamótum .
Allt betra en íhald og afturhald Hafliði Jósteinsson sagði að íslenskt samfélag ætti ekki lengur að líða það að hafa blaðrandi fólk inni á Alþingi sem talaði heilmikið en segði ekki neitt .
Vísaði hann til Samfylkingarinnar og fór heldur ekki blíðum orðum um Sjálfstæðisflokkinn : " Hristum af okkur ok hinnar bláu krumlu , " sagði Hafliði .
Þórir Ingþórsson sagði flokkinn hafa rekið af leið og að nú þyrfti að stýra honum í rétta átt .
" Allt er betra en íhald og afturhald , " sagði Þórir og lagði áherslu á að Ísland gengi í Evrópusambandið þar sem það væri miklu ódýrara og hagstæðara en leið einangrunar .
Dýrari og lakari heilbrigðisþjónusta VINNUBRÖGÐUM heilbrigðisráðherra við undirbúning að sameiningu heilbrigðisstofnana er harðlega mótmælt í ályktun sem Herdís Á. Sæmundardóttir lagði fram ásamt fleirum á flokksþinginu í gær .
Í ályktuninni segir að ljóst sé að þjónusta skerðist á einstaka svæðum og kostnaður sjúklinga aukist , t.d. vegna langra ferðalaga .
Neyðarstjórn og þingið heim EINAR Gíslason lagði fram ályktun á framsóknarþinginu í gær þess efnis að Alþingi yrði leyst upp og skipuð neyðarstjórn .
Henni yrði síðan falið að semja nýja stjórnarskrá , sem yrði lögð í þjóðaratkvæði og kosið til þings í framhaldinu .
" Þeir sem komu þjóðinni í þessa klípu eru ekki hæfir til að dæma eigin verk , " sagði Einar .
