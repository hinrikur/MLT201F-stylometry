Í nýjum heildstæðum lögum um leik- , grunn- og framhaldsskóla skapast ný tækifæri til eflingar menntunar á Íslandi og hefur aðkoma foreldra um leið verið stóraukin .
Fagna breytingunum Sjöfn Þórðardóttir , formaður Heimilis og skóla , landssamtaka foreldra , segir samtökin fagna sérstaklega breytingum sem lúta að auknum sveigjanleika milli skólastiga , meira sjálfstæði skóla og að efla eigi aðkomu foreldra að skólastarfi barna sinna .
Í nýjum lögum eru nemendur og þarfir þeirra settar í forgrunn og fræðsluskylda til 18 ára aldurs tryggir jafnræði allra barna til náms .
Heimili og skóli , landssamtök foreldra , sjá ótvíræð tækifæri til eflingar menntunar á Íslandi með nýju lögunum með sjálfstæðari skólum , aukinni fagvitund kennara og virkari aðkoma foreldra að skólastarfi barna sinna .
Sveigjanlegur framtíðarskóli Heimili og skóli áttu fulltrúa í nefndunum þremur sem sáu um endurskoðun , á leik- , grunn- og framhaldsskólastigi og unnu sem hagsmunaðilar foreldra að gerð nýju menntastefnunnar sem nú hefur litið dagsins ljós .
Í vinnu við endurskoðunina lögðu Heimili og skóli áherslu á að skapa framtíðarskóla sem væri sveigjanlegur og veitti öllum börnum jöfn tækifæri til náms .
Ný heildstæð löggjöf er ótvíræður vísir að slíkum framtíðarskóla sem samtökin styðja heilshugar .
Lengi býr að fyrstu gerð Sjöfn segir foreldra skipta sköpum fyrir árangur barna sinna í námi , eins og máltækið segir ; Lengi býr að fyrstu gerð .
Ný löggjöf skapi foreldrum ný tækifæri til aukinnar þátttöku í skólastarfinu , en leggi um leið ríkari skyldur á herðar þeirra að styðja við nám barnanna .
Á leikskólastigi felist meginbreytingin í sérstöku foreldraráði við hvern leikskóla sem lögfest sé í fyrsta sinn .
Á grunnskólastigi sé meginbreytingin fólgin í nýju skólaráði sem meðal annars komi í stað núverandi foreldra- og kennararáða og foreldrafélög sem nú eru lögbundin en áður var starfsemi þeirra valkvæð .
Á framhaldsskólastigi skuli skipa foreldraráð við hvern framhaldsskóla og foreldrar fái áheyrnarfulltrúa í skólanefnd .
