Sömu mennirnir og skrifuðu langhunda , já heilar bækur , í góðærisstíl reyna hvað þeir geta að berja í sigurbumburnar , gangsetja vélina að nýju með dyggum stuðningi stjórnmálamanna sem vilja umfram allt meiri birtu , fleiri wött til að leiða sjónirnar frá drullusvaði veruleikans , " skrifar Kristján B. Jónasson í Lesbókina í gær .
Þarna er til dæmis átt við Össur Skarphéðinsson .
Í grein í Morgunblaðinu á föstudag greindi hann frá því hvað iðnaðarráðuneytið teygði sig langt til að tryggja fjárfestingarsamning við Norðurál .
Össur sagði þá sem hafa viljað að álver lúti sömu leikreglum á Íslandi og önnur fyrirtæki vera " reglustikumenn og frjálshyggjubusa " .
Nýskipunarsinnar eins og hann veittu álverum víðtækar undanþágur og áfram verði kastað beitum sem " reist gætu stórfiska " .
Össur lofaði Norðuráli að fyrirtækið þyrfti ekki að greiða hærri en 15% tekjuskatt á samningstímanum .
Össur lofaði að innflutningur félagsins yrði undanþeginn tollum og vörugjöldum .
Össur lofaði sérreglum um fyrningu og að félagið gæti dregið uppsafnað tap frá tekjum í tíu ár .
Eru þessar sérreglur fyrir álfyrirtæki í takt við Fagra Ísland ? Eða eru stuðningsmenn umhverfisstefnu Samfylkingarinnar bara " reglustikumenn og fjálshyggjubusar " ? 