TILNEFNINGAR til kvikmyndaverðlauna bresku kvikmyndaakademíunnar , BAFTA-verðlaunanna , voru tilkynntar nýlega .
Það eru Golden Globe-sigurvegararnir Kate Winslet og Slumdog Millionaire sem fá flestar tilnefningar ásamt The Curious Case of Benjamin Button .
Winslet er með tvær tilnefningar í flokknum besta leikkonan fyrir hlutverk sín í Revolutionary Road og The Reader .
Slumdog Millionaire og The Curious Case of Benjamin Button fá ellefu tilnefningar hvor , en fast á hæla þeirra koma The Dark Knight , með níu , og Changeling með átta .
Aðalleikarar þessara mynda voru líka tilefndir í flokki bestu leikara og leikkvenna , m.a er parið Brad Pitt og Angelina Jolie tilnefnd í þeim flokkum .
Myndirnar sem eru tilnefndar sem bestu kvikmyndir ársins eru : The Curious Case Of Benjamin Button , Frost / Nixon , Milk , The Reader og Slumdog Millionaire .
BAFTA-verðlaunin verða afhent 8. febrúar í Konunglega óperuhúsinu við Covent Garden í London .
