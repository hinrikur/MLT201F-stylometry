18. janúar 1930 Hótel Borg tók til starfa þegar veitingasalirnir voru opnaðir , en gistihúsið var tekið í notkun í maí .
Hótelið var sagt " meiri háttar gisti- og veitingahús " en það var reist " vegna væntanlegrar gestakomu , mikillar og virðulegrar " til Alþingishátíðarinnar , sagði í Árbókum Reykjavíkur .
18. janúar 1969 Eldur kom upp á Korpúlfsstöðum .
Miklar skemmdir urðu á húsinu og hluti af skjalasafni borgarinnar brann .
18. janúar 1986 Flugfreyjur gleymdust þegar vél Flugleiða fór frá Reykjavík til Egilsstaða .
Vélin var yfir Þingvöllum þegar þetta kom í ljós og var henni snúið við til Reykjavíkur og flugfreyjurnar sóttar .
18. janúar 2003 Vefútgáfa Íslendingabókar var opnuð almenningi .
Á fyrstu klukkustundinni sóttu þrjú þúsund manns um aðgang og tugir þúsunda næstu daga .
Í Íslendingabók eru upplýsingar um 95% Íslendinga síðustu þrjár aldir og helming allra frá landnámi .
Dagar Íslands | Jónas Ragnarsson .
