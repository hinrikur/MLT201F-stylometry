Salmonellu-sýking sem kom upp í hrossum undir rótum Esju 21. desember sl. er óvenju slæm .
23 hross úr 40 hrossa stóði hafa drepist eða verið af-lífuð vegna sýkingar-innar .
Tjarnirnar sem hrossin drukku úr eru set-tjarnir , vatn rennur í þær en lítið vatn úr þeim og þær þorna ekki upp nema í þurrkum .
Gunnar Örn Guðmundsson , héraðs-dýralæknir Gullbringu- og Kjósarsýslu , segir ekki ljóst hver upp-runi sýkingarinnar sé en lík-legt megi telja að sýkingin hafi komið úr fuglum .
" Þeir sem eru í snertingu við hestana gætu sýkst , " segir hann .
" Þess vegna brýnum við fyrir fólki að við-hafa persónulegt hrein-læti , að það þvoi sér um hendur og gæti sín í um-gengni við allan saur sem frá hrossunum kemur .
Hann er mengaður af salmonellu .
" Gunnar Örn segir að svæðið , þar sem tjarnirnar eru , innan girðingar og húsin sem hestarnir eru í , hafi verið girt af .
Haraldur Briem sóttvarnalæknir segir að grannt sé fylgst með gangi mála .
Hann telur líklegt að sýkingin hafi byrjað í einu hrossi og stigmagnast .
