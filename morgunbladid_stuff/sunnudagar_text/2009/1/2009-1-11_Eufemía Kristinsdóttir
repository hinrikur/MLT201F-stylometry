Eufemía Kristinsdóttir , Ebba eins og hún var kölluð , fæddist á Siglufirði 2. janúar 1930 .
Hún lést á Landspítalanum við Hringbraut 31. desember síðastliðinn .
Útför Ebbu var gerð frá Vídalínskirkju 8. janúar sl. Elsku Ebba amma mín , nú kveð ég þig í hinsta sinn og hugsa hlýlega til þess að nú ert þú komin aftur í faðminn hans afa .
Þegar ég frétti að þú hefðir kvatt þennan heim á gamlársdag gat ég ekki varist stórum tárum sem láku niður kinnarnar í stríðum straumi til votts um gríðarlega sorg og söknuð .
Þú varst einstök kona og besta amma í öllum heiminum .
Þú bjóst yfir góðvild , væntumþykju , tryggð og hjálpsemi , svo fátt sé nefnt , og varst einfaldlega góð , falleg og dugleg kona í alla staði .
Orð fá varla lýst öllu því sem ég hef fengið að upplifa með þér og þegar ég hugsa til þess tíma sem við áttum saman skjótast upp margar minningar í kollinum á mér .
Þar má nefna kærar minningar frá Tjarnarflöt 10 , Ebburóló , fjölskylduferðum á Kirkjuhól , sólarferðum til Flórída , sumarbústaðarferðum og auðvitað má ekki gleyma þeim stundum sem við nutum saman í hversdagsleikanum .
Þú munt alltaf eiga stóran hlut í hjarta mínu og verður þín sárt saknað .
Ég elska þig og mun aldrei gleyma þér .
Guð veri með þér og varðveiti þig elsku amma .
Vertu yfir og allt um kring með eilífri blessun þinni , sitji Guðs englar saman í hring sænginni yfir minni .
( Sig .
Jónsson frá Presthólum ) Þín Helena Eufemía .
