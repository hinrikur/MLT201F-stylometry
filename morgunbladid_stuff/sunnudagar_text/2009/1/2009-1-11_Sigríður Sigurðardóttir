Sigríður Sigurðardóttir fæddist í Reykjavík 2. desember 1919 .
Hún lést á Hrafnistu í Reykjavík þriðjudaginn 16. desember síðastliðinn og fór útför hennar fram frá Dómkirkjunni í Reykjavík 29. desember .
Nú þegar Sigga amma hefur kvatt þennan heim þá viljum við minnast hennar með nokkrum orðum .
Við systkinin áttum ótal margar skemtilegar stundir með ömmu sem við höfum nú verið að rifja upp .
Amma tók ávallt vel á móti okkur þegar við komum á Lokastíginn til hennar og afa , Sigurðar Finns .
Amma Sigga sá um eldamennskuna á heimilinu en það var yndislegt að vera hjá henni í litlu íbúðinni í miðbænum , en matarlykt tók oftast á móti manni þegar við komum í heimsókn .
Þegar við vorum í pössun hjá ömmu og afa þá var hún vön að fara með okkur í nammitúra en þá keypti hún handa okkur ýmist marensköku , snúð eða súkkulaði .
Þetta þótti okkur frábærar ferðir enda fengum við vanalega ekki mikið sælgæti og þarna bauðst okkur líka tækifæri til skoða okkur um í miðbænum .
Á sumrin fórum við ósjaldan til ömmu í sumarbústaðinn sem hún og afi áttu í Borgarfirðinum .
Sumarbústaðurinn var eins og ævintýraland fyrir okkur .
Þar var hesthús og litill skúr með ótal hlutum , í garðinum voru mörg listaverk og bústaðurinn sjálfur myndaði lítinn ævintýraheim sem við áttum auðvelt með að gleyma okkur í .
Þarna var ýmislegt brallað með ömmu og afa , mömmu og pabba .
Elskulegar minningar um Siggu Ömmu á Lokó eins og við kölluðum hana alltaf munum við ávallt geyma í hjörtum okkar .
Við munum segja Finni Darra , Karen Ólöfu og Kristófer Blæ frá yndislegum minningum úr barnæsku okkar sem aldrei gleymast .
Elsku amma – blessuð sé minning þín .
Ömmubörnin , Sigríður Anna og Eyjólfur .
