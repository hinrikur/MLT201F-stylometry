Segja má að nú sé hægt að fá námið í " skóla lífsins " metið til eininga , því þróað hefur verið svokallað raunfærnimat þar sem þekking á ólíkum viðfangsefnum er metin til styttingar á námi .
" Raunfærnimat hefur einkum verið notað í iðngreinum og fer þannig fram að nemandinn sýnir færni sína og svarar spurningum kennara og matsaðila , og fær áfanga metna í samræmi ef hann stenst þau viðmið sem sett eru , " segir Arnheiður Gígja hjá Mími - símenntun en auk iðngreina hefur meðal annars verið boðið upp á raunfærnimat fyrir starfsmenn banka og aðstoðarfólk á leikskólum .
" Sumum tekst með þessu að stytta námið töluvert .
Til dæmis var nýverið kona í raunfærnimati hjá okkur með mikla reynslu en ekki með mikla trú á sjálfri sér .
Hún kom vel út úr matinu og hafa viðhorf hennar og sjálfstraust breyst , og nú stefnir hún á meira framhaldsnám .
" 