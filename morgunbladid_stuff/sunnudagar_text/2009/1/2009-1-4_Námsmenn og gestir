Þegar farið er í nám erlendis fylgir gjarnan strollan af vinum og ættingjum á eftir sem vilja koma í heimsókn .
Þau vilja sjá bæinn og skólann en þú vilt kannski bara vera í friði og finnst stressandi að þurfa að halda uppi skemmtidagskrá Hvað sem hentar best Í slíkum tilfellum skiptir öllu máli að vera skipulagður , í fyrsta lagi skaltu takmarka dvölina við fjóra daga .
Fjórir dagar á þínum vegum en annars verða þau að bjarga sér í frumskóginum .
Fái gestirnir að gista hjá þér fylgir með í smáa letrinu að þeir þurfa að gefa þér í það minnsta einu sinni að borða séu þeir vinir en að sjálfsögðu allan tímann sé um að ræða eldri ættingja .
Helst þurfa þeir líka að kaupa handa þér föt , bækur og ýmislegt nytsamlegt til heimilisins .
Fáir þú systkini eða vini í heimsókn verður þú síðan að halda stórt partí eða matarboð til að sýna það og sanna að þú eigir í raun vini og hafir það bara alveg ágætt .
Séu systkinin yngri er náttúrlega best að hittast bara í kaffi svo þú þurfir ekki að fylgjast með þeim allan tímann .
Annars mun fjölskyldan síðar meir ásaka þig um hvað það sem úrskeiðis kann að fara , en vinirnir gætu á hinn bóginn kvartað yfir leiðinlegu samkvæmi .
Góður svefnstaður Áður en gestina ber að garði og ætli þeir að gista er nauðsynlegt að ákveða hvar þeir eiga að sofa og eins að ryksuga aðeins og lofta út .
Láttu þá líka vita ef samleigjandi þinn gengur reglulega um íbúðina nakinn .
Síðan er auðvitað fyrst og fremst að hafa gaman af því að fá gesti og eyða með þeim skemmtilegum tíma , enda muntu sakna þeirra um leið og þeir eru farnir .
