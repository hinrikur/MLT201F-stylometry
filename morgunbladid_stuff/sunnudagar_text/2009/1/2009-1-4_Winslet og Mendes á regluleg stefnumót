LEIKKONAN Kate Winslet segir það vera markmið hennar og eiginmannsins , leikstjórans Sam Mendes , að eiga tvö " stefnumótakvöld " í hverri viku .
Leikkonan , sem er orðin 33 ára , á tvö börn , fimm og átta ára gömul .
Í viðtali við breska Elle-tímaritið segir hún að það þurfi sífellt að vinna í ástarsamböndum og að mikilvægt sé að hjónin nái að verja tíma saman .
" Allt það besta krefst einhverrar vinnu , " segir Winslet .
" Við stefnum að því að eiga tvö " stefnumót " í viku , en náum oftast bara einu .
Ég er ekkert að klæða mig upp , heldum fáum við okkur einhvers staðar að borða , deilum vínflösku og spjöllum .
Stundum snýst þetta aðeins um að komast aðeins að heiman .
Við eigum margar gæðastundir með börnunum en stundum þurfum við að eiga stund saman og hlæja saman .
" Þau Mendes gengu í hjónaband árið 2003 .
Winslet minntist eins besta stefnumóts þeirra hjóna .
" Þegar við unnum að myndinni Revolutionary Road var dagskráin alveg galin – ekkert stoppað .
Ég man að eitt stefnumótakvöldið fórum við út í bíl – og vorum svo þreytt að við sátum bara í bílnum .
Við ókum bara á fallegan stað og spjölluðum saman í langan tíma , áður en við ókum heim .
Það var í rauninni frábært stefnumót .
" 