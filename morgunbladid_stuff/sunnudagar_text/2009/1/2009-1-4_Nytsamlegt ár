Ekki eru allir tilbúnir að fara beint í háskólanám þegar framhaldsskóla lýkur .
Þá er um að gera að taka sér góðan tíma í að hugsa málið og nota tímann í eitthvað gagnlegt og skemmtilegt .
Margir taka sér þá gjarnan ár í að hugsa málið og kanna heiminn .
Margir möguleikar Sumir velja sér að starfa við það sem þeir gætu hugsað sér að læra til að kanna hvort starfið eigi við þá .
Að sjálfsögðu er þetta ekki hægt í öllum greinum en tilvalið þar sem slíkt hentar .
Aðrir eru búnir að safna sér í sjóð og fara í langt og mikið ferðalag , jafnvel til framandi slóða og fá þannig útrás fyrir ferðabakteríuna .
Einnig er góð hugmynd að nota tímann til að læra nýtt tungumál eða skerpa á þeim sem maður hefur áður lært .
Besta leiðin til að læra tungumál er gjarnan sögð vera sú að dvelja í landinu sjálfu .
Sumir halda einnig til hjálparstarfa , en ætíð er þörf á slíku fólki .
Möguleikarnir eru í raun óþrjótandi en auðvitað er betra að skipuleggja sig dálítið fyrirfram svo einhver peningur sé til fyrir því sem maður vill gera .
Eins þarf að sækja um tungumálanám og annað slíkt með einhverjum fyrirvara .
