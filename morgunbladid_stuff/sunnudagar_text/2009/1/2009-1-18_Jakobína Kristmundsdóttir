Jakobína Kristmundsdóttir fæddist í Vestmannaeyjum 19. október 1918 .
Hún lést á hjúkrunarheimilinu Sóltúni í Reykjavík 18. desember síðastliðinn .
Foreldrar hennar voru Kristmundur Jónsson bifreiðastjóri frá Ytri-Skógum , f. 10.9. 1889 , d. 8.8. 1968 og Guðlaug Sigurðardóttir húsfrú frá Rauðafelli , Austur-Eyjafjöllum , f. 24.3. 1888 , d. 22.3. 1983 .
Jakobína var eina barn þeirra hjóna .
Jakobína giftist 1943 Bjarna K. Bjarnasyni vélstjóra , f. 4.9. 1911 , d. 8.3. 1985 .
Þau slitu samvistum 1963 .
Börn þeirra eru 1 ) Guðlaug f. 17.11 .
1943 .
Maki , Gísli Svavarsson , f. 15.2. 1943 , d. 8.9. 2001 .
Í sambúð með Jóni T. Ágústssyni f. 25.4. 1936 .
Börn hennar eru a ) Svavar f. 30.4. 1961 , fyrrverandi kona hans er Agnes Guðmundsdóttir f. 8.11 .
1961 , börn þeirra eru Birgir Þór f. 18.9. 1982 , dætur hans eru Ásdís Birta f. 11.6. 2006 og Aníta Sóley f. 1.8. 2008 .
Berglind Ósk f. 27.3. 1987 , og Brynjar Örn f. 26.4. 1988 .
Sambýliskona Svavars er Katarína Hörnfeldt , börn þeirra eru Emil Andor f. 2.2. 2003 og Tinna f. 19.3. 2005. b ) Guðlaug Rún f. 10.3. 1975 , maki Árni Gunnar Ragnarsson f. 15.10 .
1974 , sonur þeirra er Hlynur Snær f. 11.8. 2002. c ) Bjarni Jakob f. 13.9. 1976 , maki Bylgja Rún Stefánsdóttir f. 8.9. 1980 , sonur þeirra er Stefán Ingi f. 19.10 .
2006 .
2 ) Bjarni f. 28.3. 1945 , fyrrverandi kona hans er Margrét Eyjólfsdóttir f. 30.8. 1946 .
Sonur hennar og uppeldisbróður Bjarna er Guðbjartur f. 13.11 .
1965 .
Barnsmóðir Bjarna er Hildur Hilmarsdóttir f. 4.11 .
1941 , dóttir þeirra er Guðlaug Ingibjörg f. 21.5. 1980 , maki Ellert Guðjónsson f. 15.10 .
1980 .
3 ) Kristmundur f. 9.10 .
1954 .
Jakobína ólst upp í Skógum í Vestmannaeyjum .
Hún fór mjög ung til Reykjavíkur og lærði hárgreiðslu , sem var fátítt í þá daga .
Hún varð meistari í þessari grein og starfaði við þá iðn þar til hún gifti sig 1943 .
Þá færðust störf hennar inn á heimilið .
Jakobína átti við mikið heilsuleysi að stríða .
Hún flutti til Vestmannaeyja eftir skilnað og lát föður síns og hélt þar heimili með móður sinni fram að gosi 1973 .
Þá fluttu þær mæðgur til Reykjavíkur .
Jakobína eyddi síðustu árum sínum á hjúkrunarheimilinu Sóltúni þar sem sérstaklega vel var hugsað um hana .
Útför Jakobínu fór fram í kyrrþey .
Ó , minning þín er minning hreinna ljóða , er minning þess , sem veit hvað tárið er .
Við barm þinn greru blómstur alls hins góða .
Ég bið minn guð að vaka yfir þér .
( Vilhjálmur frá Skáholti .
) Kæra mamma , nú er komið að leiðarlokum .
Ég ætla að kveðja þig með nokkrum orðum .
Minningarnar hrannast upp en ég tel bara upp fáeinar .
Þú varst fallegasta kona sem ég hef séð .
Það átti enginn eins fallega mömmu og ég , alltaf svo fín og hárið í lagi , snyrtileg varstu svo af bar .
Þú passaðir líka upp á að ég væri fín .
Ég man þegar þú varst að krulla á mér hárið , þú lagaðir líka hárið á vinkonum mínum .
Ég man þegar við fórum í bíó saman , sáum sömu myndina oft , ég man um hvað hún var .
Lagið í myndinni var Ave María .
Ég man eftir jólunum með ykkur pabba .
Ég man þegar við vorum að fara með mjólkurbátnum til Vestmannaeyja .
Já , það var oft mjög gaman hjá okkur .
Þú varst bara ung kona þegar vondur sjúkdómur lagði stein í götu þína .
En þú varst svo dugleg , hugsaðir um ömmu , hélst heimili með henni eftir að afi dó .
Síðan kom gosið í Eyjum og þið fluttust til Reykjavíkur .
Ykkur leið bara vel hér í borginni .
Það var gott að koma til ykkar í Síðumúlann .
Fyrir um það bil tíu árum greindist þú með Alzheimer .
Það var mjög erfitt fyrir alla .
Þú hvarfst þér sjálfum og okkur hvarfst inn í höfuð þitt dyr eftir dyr luktust og gátu ei opnast á ný þú leiðst hægt á brott gegnum opnar bakdyr bústaður sálarinnar er hér enn en stendur auður sál þín er frjáls líkami þinn hlekkjaður við líf sem ekki er hægt að lifa þú horfðir framhjá mér tómum augum engin fortíð engin framtíð engin nútíð við fengum aldrei að kveðjast .
( T.F.B .
- þýð. Reynir Gunnlaugsson .
) Síðustu árin þín voru í Sóltúni þar sem var hugsað um þig eins og prinsessu .
Þar fórstu alltaf reglulega í hárgreiðslu , alltaf jafn falleg og fín .
Þökk sé starfsfólkinu í Sóltúni .
Hversu langt sem lífið okkur ber lifir bernskuminning helguð þér .
Héðan skal þér fylgja á guðs þíns fund fögur þökk frá margri ljúfri stund .
( H.Sv .
) Kæra mamma , takk fyrir minningarnar .
Hvíldu í friði , Guð geymi þig .
Þín dóttir , Guðlaug .
Elsku amma Bína .
Þegar við sátum hjá þér í Sóltúni síðustu dagana sem þú lifðir fórum við systkinin að rifja upp gamlar minningar um þig frá því við vorum yngri .
Minningarnar eru margar og langar okkur að rifja upp nokkrar þeirra sem okkur þykir hvað mest vænt um .
Við komum oft í heimsókn til þín í Síðumúlann , bæði þegar Lauga amma bjó hjá þér og einnig eftir að hún lést .
Þú tókst ávallt á móti okkur með bros á vör og ekki var verra að fá að njóta þeirra kræsinga sem þú hafði upp á að bjóða .
Standa þá hæst í minningunni appelsínur með sykurmolum , pylsur , lakkrís og matarkex sem við dýfðum í kaffi .
Á jólunum var alltaf rosalega spennandi að koma til þín því þú áttir langflottasta jólatré sem við höfðum nokkurn tímann augum litið .
Þú hafðir það uppi á stórum pappakassa sem þú skreyttir með bómul og tréð sjálft , sem var plasttré , var skreytt með marglitum jólakúlum og seríu .
Í kjallaranum í Síðumúlanum var prentsmiðja og smíðaverkstæði en þar gátum við fengið allan þann pappír sem við vildum til að teikna og lita á og spýtukubbana sem við fengum gefins notuðum við sem bíla eftir að búið var að teikna á þá dekk og glugga .
Ef við fengum gefins þykkan pappír var hann notaður í litla báta sem litu út eins og litlar seglskútur , límdar saman með glæru límbandi sem við létum svo sigla um í sturtubotninum hjá þér fullum af vatni .
Það var margt leyfilegt þegar við fórum til ömmu .
Í húsinu á móti íbúðinni þinni var Síðumúlafangelsið og var ófáum stundum eytt við gluggann í stofunni þar sem við fylgdumst spennt með ferðum til og frá fangelsinu .
Þú hafðir nú alveg jafn gaman af því og við .
Þar sem þú áttir ekki bíl var strætó í miklu uppáhaldi hjá þér en þú lést þér ekki nægja að ferðast frá A til B heldur var strætó notaður í skoðunarferðir um Reykjavík og var okkur systkinunum þá oftar en ekki boðið með í bíltúr .
Ekki þýddi fyrir mig að ferðast með þar sem ég átti það til að stökkva út á hverju götuhorni bílveikur og grænn í framan en Gulla fór ófáar ferðirnar með þér um Reykjavík .
Þegar þú fluttir í Austurbrún hitti Gulla þig nær daglega um tíma .
Þegar hún kom í heimsókn að morgni til bauðstu henni ávallt að leggja sig aðeins með þér áður en þið fenguð ykkur að borða .
Þegar búið var að fá sér næringu var ýmist spilað olsen olsen eða lagður kóngakapall .
Fljótlega eftir að þú fluttir í Austurbrún fór að bera á því að minnið brygðist þér og smátt og smátt hættir þú að þekkja okkur .
Þegar hjúkrunarheimilið Sóltún var opnað varst þú með fyrstu íbúum sem fluttust þar inn .
Þrátt fyrir að þú hafir greinst með Alzheimer og hafir lítið sem ekkert þekkt þína nánustu síðustu árin var alltaf stutt í brosið .
Það var alveg sama á hvaða tíma við komum til þín , þú sast ávallt í rólegheitunum , sönglandi Öxar við ána , brostir til okkar og hlóst þegar við töluðum við þig .
Þannig munum við minnast þín .
Elsku amma Bína .
Við minnumst þín með hlýhug í hjarta og þökk fyrir þær góðu stundir sem við áttum með þér .
Guð veri með þér Bjarni Jakob og Guðlaug Rún .
Með sárum söknuði kveðjum við þig , elsku amma , langamma og langa-langamma .
Ég sendi þér kæra kveðju , nú komin er lífsins nótt .
Þig umvefji blessun og bænir , ég bið að þú sofir rótt .
Þó svíði sorg mitt hjarta þá sælt er að vita af því þú laus ert úr veikinda viðjum , þín veröld er björt á ný .
Ég þakka þau ár sem ég átti þá auðnu að hafa þig hér .
Og það er svo margs að minnast , svo margt sem um hug minn fer .
Þó þú sért horfinn úr heimi , ég hitti þig ekki um hríð .
Þín minning er ljós sem lifir og lýsir um ókomna tíð .
( Þórunn Sigurðardóttir .
) Elsku amma .
Við viljum þakka þér fyrir allar góðu stundirnar sem við áttum með þér , stundir sem nú eru varðveittar í minningunni .
Takk fyrir allt .
Svavar Gíslason og fjölskylda .
Elsku Bína mín .
Nokkur kveðju- og þakkarorð til þín þegar þú nú hefur kvatt okkur .
Margs er að minnast og er mér þakklæti til þín efst í huga fyrir það hvað þú varst alltaf góð við mig og drenginn minn , sem þú tókst sem þitt barnabarn .
Alltaf vildir þú vita um Bjart og fjölskylduna , hvar hann væri í heiminum núna .
Ógleymanleg er nóttin þegar við Baddi og Bjartur komum til þín og ömmu í Skógum vesturí og sögðum ykkur að farið væri að gjósa og að við yrðum að fara í land .
Við vissum nú ekki alveg þá hvernig við ætluðum að komast en hugsuðum um það eitt að gera ykkur ekki hræddar , en þið voruð auðvitað bara rólegar , hugsuðuð bara um Bjart , barnið .
Tíminn sem þú áttir , Bína mín , með ömmu í Síðumúlanum var góður og þú hugsaðir vel um hana .
Í dag hugsa ég um þennan tíma , um hvað þú hugsaðir vel um ömmu og Bóbó og reyndar okkur öll hin í fjölskyldunni , þú sem varst með þennan hræðilega sjúkdóm , sem svipti þig þeirri lífshamingju sem þér var ætluð .
En þú barst þig alltaf með reisn og varst alltaf svo falleg .
Gleðin þín í lífinu var að þú áttir þrjú góð börn , sem allt gerðu til hjálpar , og svo þessi fínu barnabörn og barnabarnabörn .
Bína mín , ég er svo þakklát fyrir að hafa getað verið með þér á áttræðisafmælisdaginn og eiga allar góðu minningarnar í hjartanu .
Þökk fyrir allt og guð geymi þig , þín Magga .
Innilegar samúðarkveðjur til Laulau , Badda og Bóbó og fjölskyldna þeirra Margrét , Bjartur og fjölskylda .
