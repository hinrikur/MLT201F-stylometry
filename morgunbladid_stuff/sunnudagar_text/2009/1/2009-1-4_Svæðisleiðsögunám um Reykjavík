Nú á vorönn býður Leiðsöguskólinn spennandi nám í Svæðisleiðsögu um Reykjavík og nágrenni .
Um er að ræða einnar annar nám sem hefst um miðjan janúar og lýkur í maí .
Fyrsta skipti í Reykjavík Svæðisleiðsögn hefur verið kennd víðsvegar um landið en þetta er í fyrsta skipti sem slíkt nám verður kennt í Reykjavík .
Mikill skortur hefur verið á fagmenntuðum leiðsögumönnum í dagsferðir um Reykjavík og nágrenni yfir sumartímann , meðal annars vegna aukins fjölda skemmtiferðaskipa í Reykjavíkurhöfn .
Hluti námsins fæst metinn til hefðbundins leiðsögunáms svo þeir sem vilja geta komið síðar í Leiðsöguskólann og öðlast fullgild leiðsöguréttindi .
Áhersla á sögu og menningu Umsækjendur taka inntökupróf í því erlenda tungumáli sem þeir vilja leiðsegja á en einnig er hægt að velja íslensku sem kjörmál .
Megináhersla er lögð á náttúru , menningu og sögu höfuðborgarsvæðisins og nágrennis .
Auk þess er lögð áhersla á leiðsögutækni og hagnýta þjálfun fyrir starfið í vettvangsferðum .
Námið er hugsað fyrir þá sem áhuga að starfa sem leiðsögumenn á höfuðborgarsvæðinu og nágrenni , en það nýtist einnig vel þeim sem starfa nú þegar í greininni , meðal annars starfsfólki ferðaskrifstofa , upplýsingamiðstöðva , hópferðafyrirtækja og gestamóttöku hótela , svo dæmi séu nefnd .
Þrjú kvöld í viku Umsækjendur þurfa að vera orðnir 21 árs og hafa lokið stúdentsprófi eða öðru sambærilegu námi .
Umsóknarfrestur er til 8. janúar og kennsla hefst mánudaginn 19. janúar .
Kennt er þrjú kvöld í viku ; mánudaga , þriðjudaga og miðvikudaga , auk þess sem farnar eru æfingaferðir um helgar .
Kennt er í húsnæði Leiðsöguskólans í Menntaskólanum í Kópavogi og fer kennslan fram á íslensku .
maria@mbl.is 