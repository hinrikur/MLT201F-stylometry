ÓHÆTT er að segja að blessuð sólin hafi látið lítið fyrir sér fara hér á suðvesturhorni landsins það sem af er ári og ábyggilegt að landsmenn eru nú margir hverjir orðnir langþreyttir á biðinni eftir sumrinu .
Þótt daginn sé farið að lengja eru enn rúmir tveir mánuðir í vordjafndægur ( 20. mars ) og því nægur tími til að íhuga sumardressið .
Vestur í Kaliforníu er þeim umhugsunarfresti þó ekki fyrir að fara og þar " neyðast " leikkonurnar til að endurnýja kjólaúrvalið með reglulegu millibili .
Eins og sjá má á þessum myndum , sem teknar voru á verðlaunahátíðinni Peoples Choice Awards sem fram fór í Los Angeles í vikunni , eru klassískar línur áberandi og ef til vill það sem koma skal í sumar hér á Fróni .
