Hákon Róbert Jónsson ætlar að fagna 33 ára afmælisdeginum í dag .
Án þess að hafa skipulagt daginn langt fram í tímann er hann viss um að verja honum með fjölskyldunni , sambýliskonu sinni Jóhönnu Björk Kristinsdóttur og Önnu Margréti dóttur sinni .
" Ætli við kíkjum ekki á fimleikaæfingu og gerum svo eitthvað skemmtilegt .
Kíkjum kannski í bíó um kvöldið , " segir hann .
Hákon , sem er markaðsstjóri hjá fyrirtækinu AP Media , er golfáhugamaður mikill og segist reyna að iðka íþróttina árið um kring .
Annað hvort með höggæfingum í Básum eða með því spila nokkra hringi .
Þá er hann félagi í Round Table klúbbi og varaformaður Sjálfstæðisfélags Kópavogs .
Hjá AP Media starfa nú tíu manns á Íslandi og fimm í Kína .
Fyrirtækið hannar hugbúnað , aðallega fyrir stéttarfélög og lífeyrissjóði en hanna einnig vefsíður .
Það var stofnað árið 2004 .
" Þegar við vorum að leita að hæfum forriturum á sínum tíma voru þeir íslensku allir fastir inni í bönkunum .
Þess vegna leituðum við til Kína og höfum ekki séð eftir því , " segir hann .
" Eini munurinn er sá að við þurfum að halda símafundi með þeim á nóttunni ! " onundur@mbl.is 