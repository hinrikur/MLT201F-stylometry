Eftir Maríu Ólafsdóttur maria@mbl.is Það má segja að ég sé forfallin fjallageit .
Ég lærði að fóta mig í Flugbjörgunarsveitinni en ferðaðist síðan einnig með Ferðafélaginu áður en ég fór að leiðsegja .
Árið 2004 skrifaði ég bókina Gengið um óbyggðir sem Almenna bókafélagið gaf út og um nokkurra ára skeið ritstýrði ég útivistartímaritinu Útiveru .
Í seinni tíð , eftir að börnin mín þrjú komust vel á ról , hafa ferðalög með fjölskyldunni átt hug minn allan .
Áhugaverðast við útiveru finnst mér vera að hana má auðveldlega stunda með allri fjölskyldunni .
Það þarf enginn að standa á hliðarlínunni því allir geta gengið saman eða stundað annars konar útiveru á jafningjagrunni .
Þetta snýst um að njóta náttúrunnar og að læra að takast á við hana , " segir Jón Gauti Jónsson hjá Íslenskum fjallaleiðsögumönnum .
Stigvaxandi gönguprógramm Jón Gauti segir óhætt að fullyrða að mikil bylting hafi orðið í útivistarþörf landsmanna á síðastliðnum árum .
Hjá Fjallaleiðsögumönnum sé nú skipulagt sérstakt prógramm í fjallgöngum sem hentar öllum .
Erfiðleikarnir eru stigvaxandi þannig að byrjað er á að ganga innanbæjar eitt kvöld í viku en síðan er aukið við og þegar kemur fram á vorið er hópurinn farinn að klífa fjöll eins og Botnssúlur , Skarðsheiði og Eyjafjallajökul en síðan er endað á sjálfum Hvannadalshnjúknum .
Fyrir utan reglulegar gönguferðir eru haldnir fræðslufundir þar sem þátttakendur fá góð ráð um val á útbúnaði og hvernig eigi að bera sig að í mismunandi veðrum .
Fjallgöngur losa streitu " Fjallgöngur eru ótrúlega góðar til þess að gleyma stund og stað .
Ef maður er með höfuðið fullt af áhyggjum er eiginlega ómögulegt að hugsa um þær þegar maður kemst út úr hinu manngerða .
Það gerist sjálfkrafa þar sem svo margt annað fangar athyglina .
Þar fyrir utan eru til ýmis ráð til að beinlínis losa um vöðvabólgu á göngu .
Til dæmis getur verið gott að sveifla höndunum á meðan gengið er og þá er gott að stoppa annað slagið og teygja á sér , allt kemur þetta blóðinu vel á hreyfingu " segir Jón Gauti .
