Flestir eru sjálfsagt búnir að gleyma forsetatíð George Bush , sem var forseti Bandaríkjanna 1988-1992 .
Í vikunni var á norrænni sjónvarpsstöð sýnd heimildamynd um Lee Atwater sem var kosningastjóri Bush 1988 .
Atwater bar ábyrgð á einhverri neikvæðustu kosningabaráttu sem háð hefur verið í Bandaríkjunum .
Baráttan byggðist m.a. á að dreifa lygum um andstæðingana .
Bush varaforseti keppti um útnefningu við Robert Dole .
Samverkamenn Atwater gripu til þess ráðs að búa til sögur um Dole sem ekki síst beindust að konu hans .
Bush lenti einnig í erfiðleiku þegar hann tókst á við Michael Dukakis frambjóðanda Demókrataflokksins .
Atwater lét þá dreifa lygasögum um að kona Dukakis hefði á námsárum sínum tekið þátt í að brenna bandaríska fánann .
Frægust er þó auglýsingin sem Bush lét birta um Willie Horton sem nauðgaði konu meðan hann var í helgarleyfi úr fangelsi .
Reynt var að halda því fram að Dukakis bæri ábyrgð á því að Horton fékk helgarleyfi .
Atwater fékk dapurleg örlög .
Hann fékk heilaæxli og lést 40 ára gamall .
Hann mun hafa trúað því að guð væri að refsa sér .
Áður en hann lést baðst hann afsökunar á misgerðum sínum .
Egill Ólafsson 