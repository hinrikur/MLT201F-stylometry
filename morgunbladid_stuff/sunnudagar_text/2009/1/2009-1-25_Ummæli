Það var mjög góð tilfinning að vera formaður Framsóknarflokksins þessar fimm mínútur þar til úrslitin voru leiðrétt .
Höskuldur Þór Þórhallsson , sem vegna mistaka formanns kjörstjórnar var lýstur sigurvegari í formannskjöri Framsóknarflokksins .
Hann er mun niðurlútari en Guðni Ágústsson og beinir augunum upp í stað andlitsins .
Jóhannes Kristjánsson , eftirherma , um Sigmund Davíð Gunnlaugsson , nýkjörinn formann Framsóknarflokksins .
Þó svo Ísland sé kannski ekki einn stór útsölumarkaður er loks vit í að ferðast þangað , fyrir ferðamenn sem hafa heillast af dulmagni þess en verið fældir í burtu af himinháum reikningum .
Blaðamaður Times .
En það er líka einkenni sterkra leiðtoga að hafa manndóm til að játa mistök og þora að marka nýja stefnu sem hæfir betur aðstæðum .
Ragnar Önundarson , viðskiptafræðingur og bankamaður , í grein í Morgunblaðinu .
Það er algjört neyðarbrauð að þurfa að gera þetta .
Ólafur Helgi Kjartansson , sýslumaður á Selfossi , gaf út 370 handtökuskipanir á einstaklinga í Árnessýslu , sem ekki höfðu skilað sér í fjárnám .
Síðar var fallið frá þessum aðgerðum .
Hvaða ómældu verðmæti hef ég getað " sölsað " undir mig í kyrrþey og hvernig ? Spurningar Jóns Ásgeirs Jóhannessonar , athafnamanns , í opnu bréfi í Morgunblaðinu til Einars Más Guðmundssonar , rithöfundar , vegna fullyrðinga þess síðarnefnda í grein í Morgunblaðinu .
Við þurfum nýtt lýðveldi .
Þuríður Einarsdóttir , mótmælandi .
Öll mótmæli í lýðræðisríki eru eðlileg .
En þau mega ekki ganga það langt að þau fari að snúast upp í andhverfu sína .
Þorgerður Katrín Gunnarsdóttir , menntamálaráðherra .
Helvítis lyddugangur er þetta .
Hvað á fólk að standa lengi í mótmælastöðu á Austurvelli eða annars staðar í borginni ? Helga Sigrún Harðardóttir , þingmaður Framsóknarflokksins , á Alþingi .
Við verðum að byrja núna í dag , verðum að taka okkur tak , hrista upp í okkur sjálfum og byrja að endurskapa Bandaríkin .
Barack Obama eftir að hann sór eið sinn sem 44. forseti Bandaríkjanna .
Engar reglur né lög voru brotin í tengslum við lán til viðskiptavina bankans sem veitt voru í ágúst og september á síðasta ári .
Úr yfirlýsingu Sigurðar Einarssonar , fyrrverandi stjórnarformanns Kaupþings , eftir að upplýst var í Morgunblaðinu hvernig Kaupþing fjármagnaði sérstaka samninga útvalinna viðskiptavina , en á endanum höfðu 84 milljarðar króna farið úr bankanum vegna þessara viðskipta .
En það má ekki gleyma því að ástand okkar lögreglumanna , bæði fjárhagslega og á annan hátt , er ekki öðruvísi en hins almenna borgara .
Snorri Magnússon , formaður Landssamtaka lögreglumanna .
Við þurfum að biðja þjóðina afsökunar á því sem gerðist á okkar vakt .
Helgi Hjörvar , alþingismaður , á félagsfundi Samfylkingarfélagsins í Reykjavík .
Hvort sem við erum með eða á móti þá skipta skoðanir okkar engu máli þegar við erum komnir í búninginn .
Lögreglumaður sem staðið hefur vaktina við Alþingishúsið síðustu daga .
Mér sýnist stefna í metþorra hjá okkur .
Jóhannes Stefánsson , veitingamaður í Múlakaffi .
