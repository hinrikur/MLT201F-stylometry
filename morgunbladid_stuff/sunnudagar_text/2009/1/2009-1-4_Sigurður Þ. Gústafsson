Sigurður Þ. Gústafsson fæddist í Reykjavík 4. janúar 1939 .
Hann lést á líknardeild Landspítalans í Kópavogi 31. ágúst síðastliðinn og var jarðsunginn frá Bústaðakirkju 11. september .
Ég hef misst einn af bestu vinum mínum .
Það er sárt að missa , en þegar maður veit að vinur manns er kominn heim til Jesú þá samfagna ég Sigga .
Sigurður er kominn heim til Drottins .
Ég trúi því að við sem þekktum Sigurð höfum misst merkan trúfastan og góðan vin , er alltaf var reiðubúinn að láta gott af sér leiða .
Nú er Sigurður kominn heim til Jesú , Föðurins og Heilags anda .
Sigurður Þ. Gústafsson átti mikinn þátt í að ég komst til trúar .
Á ögurstund í lífi mínu er allt virtist , brotið og öll sund lokuð , bauð Sigurður skólabróðir minn úr Versló , mér á samkomu í K.F.U.M .
og síðan á mót í Vatnaskógi .
Á mótinu í Vatnaskógi snart Drottinn við mér .
Ég tók á móti Jesú í Vestmannaeyjum ári síðar .
Farðu heill góði vinur með þakklæti fyrir góða viðkynningu .
Einar Gíslason , kennari .
