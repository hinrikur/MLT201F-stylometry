ÞJÓÐNÝTING bankanna var djörf framkvæmd , en líklega nauðsynleg til að halda eðlilegri fjármálaþjónustu gangandi í landinu .
Það var að minnsta kosti mat ríkisstjórnar Íslands og því er öll framkvæmd málsins í hennar höndum .
Eins og flestir vita eru skýr ákvæði í stjórnarskrá landsins um þjóðnýtingu eigna og þegar þrjú stærstu fyrirtæki landsins eru þjóðnýtt er krafan um einbeitingu ríkisins þeim mun háværari .
Stjórnvöld í Bretlandi bera meginábyrgð á að grípa þurfti til þjóðnýtingar og auðvitað verða þau sömu stjórnvöld að bæta íslenska ríkinu og hluthöfum bankanna það fjárhagstjón sem þau hafa valdið .
Íslensk stjórnvöld verða að sjá til þess að kröfur í málinu komi fram og að málið verði sótt af fullum þunga fyrir breskum dómstólum .
Nú berast þær fréttir , að forustu ríkisins skorti og hugsanlegt sé að kröfur á Bretland muni glatast , vegna sinnuleysis íslenskra stjórnvalda .
Er ríkisstjórninni ekki ljóst , að hún ber alla ábyrgð á kröfugerð í nafni þjóðarinnar og í nafni bankanna , sem Bretar beittu hryðjuverkalögunum ? Ljóst ætti að vera , að ekki er mögulegt fyrir hluthafa bankanna að standa í fjárútlátum , þar sem eigur þeirra eru í umsjón skilanefnda bankanna , sem starfa í umboði og á ábyrgð Fjármáleftirlitsins .
Fyrir þá sem ekki eru kunnugir 72. grein stjórnarskrárinnar , er auðvelt að bæta úr því : 72. gr. Eignarrétturinn er friðhelgur .
Engan má skylda til að láta af hendi eign sína nema almenningsþörf krefji .
Þarf til þess lagafyrirmæli og komi fullt verð fyrir .
Alþingi uppfyllti ákvæði 72. greinar stjórnarskrárinnar , hvað varðar " lagafyrirmælin " , en bæturnar hafa ekki ennþá verið reiddar fram , né skilgreindar .
Lögin um þjóðnýtingu bankanna eru númer 125:2008 og þar er þess getið að ríkissjóður beri kostnað af þjóðnýtingunni , eins og eðlilegt er .
Orðalagið er þó undarlega loðið , en ekki verður því haldið fram hér , að ætlun Alþingis sé að víkja sér undan fullri bótaábyrgð .
Í 5. grein laganna segir : Ríkissjóður ber ábyrgð á kostnaði af framkvæmd aðgerða Fjármálaeftirlitsins á grundvelli greinar þessarar , þar með talið skiptakostnaði ef til slíks kostnaðar stofnast .
Það má því öllum vera ljóst , að ríkið kemst ekki undan fullri bótaábyrgð gagnvart hluthöfum bankanna þriggja .
Almenningur gerir þess vegna miklar kröfur um eftirfylgni krafna og fullra bóta vegna alls þess tjóns sem íslenskir þegnar hafa orðir fyrir með efnahagslegum skemmdarverkum Breta .
Ekki má henda , að kröfur fyrnist vegna handarbakavinnu íslenskra embættismanna .
Loftur Altice Þorsteinsson verkfræðingur og vísindakennari .
