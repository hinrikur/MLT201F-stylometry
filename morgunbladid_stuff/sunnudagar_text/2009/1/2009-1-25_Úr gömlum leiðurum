28. janúar , 1979 : " Skýrsla verðlagsstjóra , sem viðskiptaráðherra hafði frumkvæði að , er sláandi dæmi um algert skipbrot þeirrar stefnu í verðlagsmálum , sem vinstri flokkarnir hafa ráðið , að fylgt hefur verið áratugum saman .
Gjaldþrot þeirrar stefnu liggur nú ljóst fyrir .
Viðbrögð verzlunar og neytenda hljóta að verða þau að gera skilyrðislausa kröfu um afnám verðlagshafta og frelsi í verzlun .
Viðbrögð verzlunarinnar við staðhæfingum um , að umboðslaunum sé ekki skilað að hluta hljóta að vera þau að gera hreint fyrir sínum dyrum .
Við lifum á tímum mikilla þjóðfélagsumbrota .
Það er hins vegar misskilningur , ef menn halda að þau þjóðfélagsumbrot leiði til ríkari áhrifa vinstri stefnu og sósíalisma í samfélagi okkar .
Þetta eru þjóðfélagsumbrot , sem beinast gegn vinstri stefnu , ríkisumsvifum og sósíalisma .
Þau munu leiða til aukins frelsis einstaklingsins og minnkandi ríkisumsvifa , sterkari stöðu frjálshyggju og undanhalds alræðishyggju vinstri manna .
Þau munu leiða til frjálsara þjóðfélags og afnáms hafta .
Þess vegna verða þeir , sem fyrir slíku þjóðfélagi vilja berjast að þekkja sinn vitjunartíma .
" 24. janúar , 1988 : " Fyrir nokkrum dögum skýrði fréttastofa ríkissjónvarpsins frá því , að einkafyrirtæki sem flytja inn símatæki hefðu lækkað verð á birgðum um áramót til samræmis við tollalækkun , sem þá tók gildi , en Póstur og sími , fyrirtæki í opinberri eigu , hefði ekki lækkað verð á símatækjum nema að hluta til .
Morgunblaðið tók þessa frétt upp og fylgdi henni eftir .
Í gær birtist fréttatilkynning hér í blaðinu frá Pósti og síma , að hún hafi lækkað verð á öllum birgðum til samræmis við tollalækkanir .
Það er eftirtektavert , að það eru einkafyrirtækin í þessari grein , sem ríða á vaðið og taka á sig verðlækkun til þess að neytandinn njóti strax góðs af tollalækkun , fyrirtæki í eigu ríkisins sjálfs tregðaðist við , þar til fjölmiðlar tóku málið upp .
" 