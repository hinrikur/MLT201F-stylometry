ÓLÍKINDATÓLIÐ og bassafanturinn Flea úr Red Hot Chili Peppers hefur ekki legið á liði sínu í gegnum tíðina þegar vel stæðar rokkstjörnur þurfa á taktískri aðstoð að halda .
Hann hefur nú slegist í lið með hinu goðsagnakennda brennivínsbandi The Faces , en þar voru Rod Stewart og Ron Wood í broddi fylkingar .
Gamlir meðlimir úr The Small Faces voru einnig með í för og fór hún mikinn í upphafi áttunda áratugarins .
Sveitin leggur nú lokahönd á nýja breiðskífu , þá fyrstu í 30 ár , en Flea leysir Ronnie Lane af hólmi en hann lést árið 1997 .
Ron Wood staðfesti þessar fréttir en hann og Rod Stewart sjá að mestu um lagasmíðar og var platan samin á þremur dögum .
Síðasta plata Faces kom út fyrir meira en þrjátíu og fimm árum en það var Ooh La La ( 1973 ) .
Margir eru eflaust líka spenntir að sjá hvort eitthvað er eftir af rokki í Rod gamla , en rauðvínslegnar arineldsplötur hans að undanförnu hafa ekki gert miklar gloríur hjá þeim sem vilja hann ráman og rokkandi .
