DANSÆÐI rann á gest skemmtistaðar nokkurs í miðborginni aðfaranótt laugardags .
Annar gestur lá óvígur eftir en dansarinn gerðist fullákafur í dansi sínum , stökk upp á borð og dansaði í hringi .
Í einum snúningnum sparkaði hann " óvart " í andlit manns með þeim afleiðingum að sá fékk högg við auga og skurð á augabrún og varð talsvert ringlaður á eftir .
Hann leitaði sér aðhlynningar á slysadeild .
Dansarinn róaðist nokkuð við þetta og var frjáls ferða sinna , að sögn lögreglunnar á höfuðborgarsvæðinu .
