Búist er við því að væntanleg kvikmynd Sacha Baron Cohen um samkynhneigða tískuþrælinn Bruno muni valda svipuðu fjaðrafoki og kvikmyndin um Borat .
Í myndinni er kynnt til sögunnar svört fyrirsæta er heitir Jesús .
Sá hinn sami sést í myndinni klæddur ljónsskinni með kórónu úr þyrnum á höfðinu .
Grínarinn hefur margsinnis verið lögsóttur fyrir að plata fólk fyrir framan myndavélina og hefur svo nýtt sér það í sjónvarpsþætti sína eða kvikmyndir .
Þeir sem þekkja hann segja hann viðbúinn svipuðum viðbrögðum þegar myndin um Bruno verður frumsýnd .
Fyrir þá sem ekki þekkja til er Bruno samkynhneigður tískufréttamaður frá Austurríki .
Cohen hefur þegar verið gert hann áberandi í heimi hátískunnar með því að æða inn á sýningarpalla ókynntur .
Hann hefur einnig látið þekkta hönnuði og fyrirsætur líta illa út í sjónvarpsþætti sínum með því að fá kjánaleg svör við kjánalegum spurningum .
Auk Jesú í myndinni er talað um að kærasti Brunos , Diesel , ættleiði afrískan strák að nafni David einungis til þess að vafra um með snáðann á tískusýningum .
Líklegast tilvísun í Madonnu sem ættleiddi afrískan dreng ásamt þáverandi eiginmanni sínum Guy Ritchie .
