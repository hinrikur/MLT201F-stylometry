Það getur verið mun auðveldara og skemmtilegra að læra saman í hóp .
Komdu þér upp góðum hópi fólks , en þó ekki of stórum , sem vill frekar sitja saman í notalegu umhverfi og læra .
Þó má umhverfið ekki vera svo notalegt að leti færist yfir mannskapinn ! Hægt er að skiptast á að hittast í heimahúsi og jafnvel skipta með sér að baka brauð eða köku til að hafa eitthvað gott að maula yfir lærdómnum .
Með því að læra fleiri saman er líka hægt að leita ráða , spyrja og bera saman .
Síðan sparar slíkt líka tíma sem annars færi í að hittast og gera eitthvað saman til að brjóta upp daginn .
