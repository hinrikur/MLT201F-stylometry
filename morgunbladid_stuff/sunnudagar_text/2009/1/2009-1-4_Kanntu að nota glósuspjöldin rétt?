Eftir Ásgeir Ingvarsson asgeiri@mbl.is Sumar námsgreinar krefjast þess , ef vel á að vera , að maður læri ýmsar staðreyndir og reglur utan að .
Mörgum hefur reynst vel að leysa slíkt nám af hendi með því að skrifa það sem muna þarf á spjaldskrárblöð þar sem spurningin er öðrum megin og svarið hinum megin .
Þannig má hægt og bítandi byggja upp þekkingu á efninu uns kollurinn er orðinn sneisafullur af romsum til að þylja upp orðrétt á prófum .
En sú aðferð sem lýst er hér að ofan er aðeins sú einfaldasta og með einföldu kerfi má snarauka ávinningin af spjaldskrárlærdómi og viðhalda þekkingunni um alla ævi .
Raðað eftir færni Um er að ræða Leitner-kerfið sem nefnt er eftir þýska fréttaskýrandanum Sebastian Leitner sem þróaði þessa aðferð á 8. áratugnum .
Kúnstin við Leitner kerfið er að spjöldunum er raðað í ólíka hópa eftir því hversu vel er búið að læra það sem á spjaldinu stendur .
Hvert spjald er skoðað , og ef svarið er alveg á hreinu færist spjaldið upp um hóp , en ef illa gengur að svara því sem spurt er um færist spjaldið niður um flokk .
Því lægri sem hópurinn er , því oftar eru spjöldin í honum skoðuð á ný , en spjöldin í efri hópum eru rifjuð upp sjaldnar .
Í hópi eitt myndu þess vegna lenda spjöld sem illa gengur að ná rétt , í hópi tvö lenda spjöld sem gengur sæmilega að svara og í hópi þrjú eru spjöldin sem best tekst að svara .
Skoða mætti spjöldin í hópi eitt daglega , spjöldin í hópi tvö á nokkurra daga fresti , en spjöldin í þriðja hópnum til dæmis á vikufresti .
Upprifjun alla ævi Spjaldskráin getur raunar skipst í mun fleiri hópa , allt eftir því hvers eðlis námsefnið er og hversu lengi á að halda því við .
Í hópi fjögur og fimm gætu verið spjöld sem þarf ekki að rifja upp nema á nokkurra mánaða fresti , og í hópi sex og sjö mætti setja spjöldin sem aðeins þarf að rifja upp á nokkurra misserra eða ára fresti til að viðhalda góðri þekkingu í starfi .
Kostur þessa kerfis er ekki síst sá að minni tíma er varið í að læra efni sem þegar er á hreinu , en mestur tími fer í að ná tökum á því sem enn á eftir að læra utan að .
Rafræn gljósuspjöld Mörgum þykir handhægara að vinna á tölvu en basla með spjaldskrárspjöld .
Á netinu má finna ýmis tæki og vefsíður sem gera vinnu með gljósuspjöldum auðvelda og fljótlega .
Flaschard Exchange ( Flashcardexchange.co m ) og Quizlet ( Quizlet.co m ) eru dæmi um vinsælar glósuspjaldasíður sem rukka lítið eða ekkert fyrir aðgang .
Þar er bæði hægt að búa til ný spjöld eða nýta sér spjöld sem aðrir hafa búið til .
Fletta má í gegnum spjöldin á einfaldan hátt og til dæmis nota Leitner-kerfið til að ná sem mestri skilvirkni .
Þannig er til dæmis tilvalið fyrir bekkinn að taka saman höndum um að búa til glósuspjöld fyrir ólíkar námsgreinar , og síðan geta allir nýtt spjöldin saman gegnum vefsíðuna .
