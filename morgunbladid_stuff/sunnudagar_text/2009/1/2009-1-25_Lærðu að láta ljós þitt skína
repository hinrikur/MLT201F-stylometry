Eftir Ásgeir Ingvarsson asgeiri@mbl.is " Á NÁMSKEIÐUNUM má sjá þverskurð af þjóðfélaginu : heimavinnandi húsmæður og námsmenn sitja við hliðina á verkamönnum og framkvæmdastjórum stórra fyrirtækja , " segir Unnur Magnúsdóttir um Dale Carnegie-námskeiðin .
Unnur er framkvæmdastjóri Leiðtogaþjálfunar sem hefur umsjón með Dale Carnegie á Íslandi .
Þor og skapandi hugsun " Við erum líklega þekktust fyrir Dale Carnegie-námskeiðið en færri vita að við vinnum náið með fyrirtækjum til þess að auka hæfni starfsfólkins til að takast á við þau verkefni sem fyrir liggja , " segir Unnur .
" Það sem við heyrum stjórnendur tala um í dag er að fólk vill fá lausnir og nýjar leiðir til þess að binda enda á óöryggið .
Hræðsla og kvíði drepur frumkvæði og nýsköpunarhugsun mjög auðveldlega og þannig finnum við fyrir því sem við köllum skjaldbökuáhrif : þ.e. að starfsfólk dregur sig inn í skelina og lætur lítið að sér kveða í stað þess að láta til sín taka .
Hugsanir eins og " ekki rugga bátnum " verða algengari en " hugsum út fyrir boxið " .
Þetta er hættulegt þar sem nýjar hugmyndir frá starfsfólki er það sem getur skipt sköpum um hvort fyrirtæki lifa af næstu misseri .
" Sjálfstraust og samskipti Að sögn Unnar hefur Dale Carnegie-námskeiðið fimm meginmarkmið .
" Fyrsta verkefnið er að efla sjálfstraust þátttakenda .
Til þess að starfsfólkið sé tilbúið að brjótast út úr boxinu og láta til sín taka er lykilatriði að það trúi því sjálft að það hafi eitthvað fram að færa .
Þar með er ekki sagt að fólk þurfi að hafa lítið sjálfstraust til að fá eitthvað út úr námskeiðinu , en þjálfunin miðar að því að því að þeir sem vilja ná lengra og skara fram úr geti látið ljós sitt skína , " segir Unnur , en hin markmið námskeiðsins eru að nemandinn verði meistari í mannlegum samskiptum , geti tjáð sig fyrir framan aðra , bæti leiðtogahæfnina og stýri eigin viðhorfi .
Hæfileikarnir þjálfaðir Dale Carnegie-námskeiðin spanna tólf vikur og fer kennsla fram einu sinni í viku , fjóra tíma í senn , en að auki hittast nemendur vikulega í minni hópum með aðstoðarmanni .
" Fólk spyr oft hvers vegna námskeiðin standi yfir í svo langan tíma en staðreyndin er sú að til þess að ná góðum árangri þarf fólk tíma til þess að þjálfa með sér þá hæfni sem sóst er eftir , " útskýrir Unnur .
" Aðferðafræðin á námskeiðinu byggist á því að forsenda þess að auka hæfni sína á einhverju sviði sé viljinn .
Hafir þú jákvætt viðhorf ertu líklegri til þess að sækja þá þekkingu sem þú þarft til þess að auka hæfnina .
Hins vegar dugir þekkingin ekki alltaf til , " bætir Unnur við .
" Við þekkjum flest dæmi þess að vita hvernig á að gera eitthvað en vera samt ekki neitt sérstaklega góð í því .
Þarna kemur einmitt mikilvægasti þáttur aðferðafræðinnar okkar við sögu en það er þjálfun undir leiðsögn .
Þegar svo viðkomandi hefur æft sig – oft töluvert lengi – þá er hæfninni náð .
" Skráning og nánari upplýsingar eru á www.dalecarnegie.is .
Bæði eru í boði námskeið sem haldin eru á kvöldin og á morgnana .
Mörg stéttarfélög greiða allt að helming kennslugjalda og allt að þrjá fjórðu fyrir félagsmenn sem eru án atvinnu .
