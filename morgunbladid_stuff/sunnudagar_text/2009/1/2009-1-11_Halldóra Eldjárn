Halldóra Kristín Ingólfsdóttir Eldjárn fæddist á Ísafirði 24. nóvember 1923 .
Hún lést á hjúkrunarheimilinu Sóltúni 21. desember síðastliðinn og var jarðsungin frá Dómkirkjunni í Reykjavík 30. desember .
Fyrir hönd Þjóðminjasafns Íslands vil ég með fáum orðum minnast frú Halldóru Eldjárns .
Þjóðminjasafnið og starfsfólk þess hefur ávallt borið mikinn hlýhug til frú Halldóru og eiginmanns hennar dr. Kristjáns Eldjárns fyrrverandi þjóðminjavarðar og síðar forseta Íslands .
Veit ég að frú Halldóra var manni sínum mikilvægur samstarfsmaður í því starfi .
Af hógværð , þekkingu og einlægni höfðu þau mikilvæg áhrif á siðferðiskennd og gildismat þjóðarinnar .
Brautryðjendastarf þeirra og virðing fyrir menningararfi þjóðarinnar hefur verið og mun áfram verða okkur hvatning og fyrirmynd innan þjóðminjavörslunnar á Íslandi .
Arfleifð hjónanna frú Halldóru og dr. Kristjáns Eldjárns verður þjóðinni mikilvægt leiðarljós um ókomna tíð þegar standa þarf vörð um hin raunverulegu grunngildi þjóðarinnar .
Ég vil votta börnum Halldóru og fjölskyldu hennar allri mína innilegustu samúð .
Heiðruð sé minning góðrar konu .
Margrét Hallgrímsdóttir , þjóðminjavörður .
