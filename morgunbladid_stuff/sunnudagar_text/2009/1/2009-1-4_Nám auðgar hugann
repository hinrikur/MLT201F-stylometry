Það hefur sjaldan verið eins mikil aðsókn í skóla landsins enda miklir umbreytingartímar í þjóðfélaginu .
Á slíkum tímum verða kröfurnar aðrar og einfaldari og því rétti tíminn til að mennta sig til framtíðar .
Að sama skapi er tilvalið að láta drauma sína rætast og læra eitthvað sem hefur alltaf vakið áhuga manns .
Námskeiðið þarf ekki endilega að vera nytsamlegt , til dæmis er ekki nauðsynlegt að vera á leið til Kína til að læra kínversku .
Stundum er skemmtilegra að stökkva í djúpu laugina og gera eitthvað , hreinlega vegna þess að það er áhugavert .
Það bæði auðgar hugann og víkkar út sjóndeildarhringinn .
