HINAR löngu , sígildu teiknimyndir um hina eilífu óvini Tomma og Jenna verða nú settar í kvikmyndaform .
Það eru Warner Brothers sem standa að gjörningnum en teiknimyndirnar voru framleiddar hjá MGM á sínum tíma .
Dúettinum verður varpað inn í raunheima , myndin verður semsagt ekki teiknimynd og mun fylgja svipuðu sniði og nýlegar myndir um Scooby Doo og Alvin og íkornana .
Söguþráðurinn er víst á þá leið að þeir " félagar " eru týndir í Chicago í upphafi myndar og neyðast til að hjálpast að við að komast aftur heim til sín ! ? Óvæntur snúningur á teiknimyndirnar , en venjulega geta þeir ekki verið nálægt hvor öðrum í meira en sekúndu áður en allt verður vitlaust .
Svipuð verkefni í sjónmáli eru The Jetsons og Jógi björn , en viðbrögð almennings við þessu öllu saman á netheimum eru blendin , svo ekki sé meira sagt .
