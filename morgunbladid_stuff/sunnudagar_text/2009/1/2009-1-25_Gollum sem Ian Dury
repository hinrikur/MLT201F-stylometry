BRESKI leikarinn Andy Serkis , sem er líklegast þekktastur fyrir að vera rödd og fyrirmynd tölvupersónunnar Gollums í Lord of the Rings -seríunni , hefur tekið að sér að leika Ian Dury í væntanlegri mynd um pönkskáldið .
Tökur hefjast í apríl en að þeim loknum fer Andy svo aftur í hlutverk Gollums fyrir tökur á The Hobbit .
Hann virðist þó spenntari fyrir því að leika Ian Dury .
" Hann var svo stórkostleg persóna , ekta skáld , " sagði hann í viðtali við NME .
" Hann skaust út úr pöbbamenningunni í Bretlandi og var í raun á undan sinni samtíð með pönkið .
" Dury þjáðist af lömunarveiki og studdist við staf .
" Hann hafði lítið gagn af vinstri fæti sínum og hendi .
Líkurnar á því að verða einhvers konar rokkstjarna á þeim tíma voru nánast engar .
" Ian Dury lést árið 2000 , þá 57 ára gamall , eftir baráttu við krabbamein .
