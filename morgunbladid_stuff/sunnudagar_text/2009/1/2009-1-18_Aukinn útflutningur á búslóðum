ÚTFLUTNINGUR Eimskips á búslóðum hefur aukist talsvert miðað við sama tíma í fyrra .
" Útflutningurinn um þessar mundir er svipaður og hann er almennt yfir sumarmánuðina , " segir Heiðrún Jónsdóttir , framkvæmdastjóri lögfræði- og samskiptasviðs Eimskips .
Að sögn Heiðrúnar hefur fyrirspurnum um búslóðaflutninga fjölgað verulega að undanförnu .
" Það er mikið hringt og spurt um flutninga á búslóðum til útlanda , einkum til Norðurlandanna .
Fólk er greinilega að kynna sér málin .
Miðað við fjölda fyrirspurna mætti ætla að einhver skriða flutninga sé að fara af stað .
" Sáralítið hefur hins vegar verið að gera í innflutningi á búslóðum , að því er Heiðrún greinir frá .
Anna Guðný Aradóttir , markaðsstjóri hjá Samskipum , segir að fyrirspurnum um flutning á búslóðum til útlanda hafi fjölgað gífurlega frá sama tíma í fyrra .
" Okkur finnst þetta vera ákveðin vísbending .
Við merkjum hins vegar ekki enn aukningu í bókunum .
" ingibjorg@mbl.is 