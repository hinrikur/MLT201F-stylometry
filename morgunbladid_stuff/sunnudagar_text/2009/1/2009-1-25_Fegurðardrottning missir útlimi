FYRIRSÆTAN Mariana Bridi , sem átti að keppa fyrir hönd Brasilíu í Miss World-keppninni , greindist með lífshættulega þvagfærasýkingu sem olli því að læknar þurftu að fjarlægja hendur hennar og fætur .
Stúlkan , sem er tvítug , veiktist í desember og héldu læknar þá að hún væri með nýrnasteina og settu hana á lyf gegn þeim .
Síðar , þegar stúlkan hneig niður , kom í ljós að hún var með lífshættulegan vírus .
Eina leiðin til þess að bjarga lífi hennar var að fjarlægja útlimi hennar frá búk til þess að koma í veg fyrir að vírusinn breiddi úr sér .
Bridi komst tvisvar í úrslit Miss World en í fyrra tók hún þátt í Miss Bikini International í Kína .
