Guðmundur Páll Þorvaldsson fæddist á Sólvangi í Hafnarfirði 30. september 1960 .
Hann lést á heimili sínu , Furuvöllum 14 í Hafnarfirði , 13. desember síðastliðinn og var útför hans gerð frá Hafnarfjarðarkirkju 22. desember .
Með nokkrum fátæklegum orðum kveðjum við Guðmund Pál sem var einstaklega góður eiginmaður , faðir og afi .
Guðmundi er best lýst sem vinnuþjarki enda féll honum sjaldan verk úr hendi .
Mér er það sérstaklega minnisstætt þegar hann kom heim í Sævanginn að sækja Helgu sys og hann mætir í jakkafötum , það hafði enginn heima séð hann í öðru en vinnufötum og gátum við lengi á eftir grínast með þetta .
Einhvern veginn finnst mér að Guðmundur hafi alltaf verið í fjölskyldunni því Helga sys var aðeins fimmtán ára þegar þau byrjuðu að vera saman .
Ég leit mikið upp til hans og var hann stóri bróðirinn sem við systur eignuðumst aldrei , hann var þúsundþjalasmiður og gat byggt heilu húsin ef því var að skipta og gerði hann það fyrir fjölskylduna sína oftar en einu sinni .
Guðmundur var Queen-aðdáandi nr. 1 og fannst ekkert skemmtilegra á góðum stundum en að hækka vel í græjunum og setja Queen á og syngja hástöfum .
Hann var þó ekkert rosalega sterkur söngvari og ef maður minntist á það þá svaraði hann um hæl : " Hefurðu heyrt Dolla vin minn syngja ? " Snilldardæmi um húmorinn hans enda ósjaldan sem hann lét mann veltast um af hlátri .
Elsku Guðmundur , þetta er bæði ósanngjarnt og ótrúlegt að svona ungur maður þurfi að kveðja svona fljótt .
Elsku stóra systir mín , Þóra og Tóti , megi góður Guð gefa ykkur þann styrk sem þið þurfið á þessum erfiðu tímum .
Með virðingu og söknuði kveðjum við góðan dreng .
Stella , Sigurður og börn .
