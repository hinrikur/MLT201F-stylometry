HLJÓMSVEITIN Jack London lagði land undir fót fyrir ári og hélt til Chicago þar sem hún bjó í kristilegri kommúnu á meðan hún hljóðritaði fyrstu breiðskífu sína sem kemur út um þessar mundir .
Þeir félagar fóru út um miðjan janúar fyrir ári og dvöldu á vegum samtaka sem kallast Jesus People USA .
Unnar Gísli Sigurmundsson gítarleikari segir þá félaga hafa kynnst skrautlegu mannlífi enda hafi kommúnan verið í útjaðri Chicago í hverfi þar sem félagsleg bágindi eru mikil og þörfin fyrir aðstoð því rík .
Þótt þeir hafi þurft að hafa varann á mættu þeir ekki öðru en hlýju og það hafi komið mjög á óvart hve margir af þeim útigangs- og drykkjumönnum sem þeir hittu voru kurteisir og vinsamlegir .
Í framhaldi af nýútkominni plötu , White Suit Getting Brown , stefnir sveitin á að leggjast í tónleikahald vestanhafs og jafnvel spila á kristilegum tónlistarhátíðum þar í landi að sögn Unnars .
| 52 