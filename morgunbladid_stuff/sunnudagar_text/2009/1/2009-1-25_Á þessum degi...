Tveir starfsmenn bandarísku leyniþjónustunnar , CIA , voru skotnir til bana þar sem þeir biðu í bílum sínum eftir grænu ljósi við vinstri beygju að höfuðstöðvunum í Langley , Virginíu kl. 07.50 hinn 25. janúar 1993 .
Eftir að Aimal Kasi hafði skotið sem óður væri úr AK-47-riffli sínum á bíla á þessari akrein ók hann rólega á brott .
Í valnum lágu Lansing Bennet læknir og Frank Darling fjarskiptaverkfræðingur , auk þess sem þrír aðrir starfsmenn særðust .
Kasi fór í íbúð sína , pakkaði niður í ferðatösku og flaug heim til Quetta í Pakistan .
Þar keypti fjölskyldan fyrir hann vernd hjá afgönskum stríðsherra , sem kom honum yfir landamærin til Afganistans .
Grunur CIA beindist að Kasi nokkrum dögum eftir árásina þegar herbergisfélagi hans tilkynnti lögreglunni hvarf hans .
FBI lét hann strax á lista yfir eftirlýstustu glæpamennina og utanríkisráðuneytið setti fé til höfuðs honum , þrjár og hálfa milljón dollara .
Ginntur til fundar Þrátt fyrir umfangsmikla leit í mörg ár tókst ekki að hafa hendur í hári Aimals Kasis .
Hann taldi því öllu óhætt og heimsótti m.a. vini sína í Pakistan .
Nafnlaus ábending kom FBI og CIA á sporið og hinn 15. júní 1997 var morðinginn ginntur til að koma á fund í Punjab undir því yfirskini að ræða nánari útfærslu á áhættusömum viðskiptum , sem gengu út á að smygla vopnum og rafeindabúnaði .
Útsendarar FBI og CIA í dulargervi ginntu hann til að hitta sig fyrir utan kínverskt veitingahús þar sem hann var handtekinn .
Dómsmálaráðuneytið afréð að kæra Kasi fyrir ásetningsmorð þar sem alríkislög kváðu á þessum tíma ekki á um dauðarefsingu fyrir hryðjuverkaglæpi .
Kasi viðurkenndi skotárásina , en lýsti sig engu að síður saklausan .
Kviðdómur dæmdi hann til dauða og var dóminum fullnægt með banvænni sprautu í ríkisfangelsi Virginíu í Jarratt 14. nóvember 2002 .
Fyrr á árinu hafði minnisvarði um þá Darling og Bennet verið reistur nálægt vettvangi glæpsins á Route 123 .
