HIN krúttlega Lily Allen hefur látið það uppi að hún hafi hætt að vinna með upptökustjóranum Mark Ronson því hún vildi ekki hljóma eins og Amy Winehouse .
Ronson , sem vann að fyrstu plötu Allen , Alright , Still , var settur á höggstokkinn vegna þess að Allen var áhyggjufull yfir samanburði á milli hennar og annarra breskra kvensöngvara .
" Ég mun örugglega vinna með honum aftur .
Ég vildi bara ekki gera það í þetta skiptið því Mark hefur mjög retro tilfinningu fyrir því sem hann er að gera , " sagði Allen í viðtali við breska MTV .
" Ég vildi aðskilja mig frá Duffy , Adele og Amy Winehouse vegna þess að þær eru svo frábærar í því sem þær gera – það yrði asnalegt af mér að fylgja þeim eftir .
" Önnur plata Allen , It ' s Not Me , It ' s You , kemur út 9. febrúar .
