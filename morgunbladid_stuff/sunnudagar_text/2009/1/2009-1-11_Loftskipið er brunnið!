UMBOÐSMAÐUR gítarleikarans Jimmy Page hefur sagt að rokksveitin Led Zeppelin muni aldrei koma saman aftur .
Hvorki með eða án söngvarans Robert Plant en orðrómur um hugsanlega tónleikaferð sveitarinnar hefur verið á kreiki alveg frá því að hún kom saman aftur á tónleikum í O2-leikvanginum í London árið 2007 .
" Led Zeppelin eru búnir , " segir umboðsmaðurinn Peter Mensch í viðtali við NME .
" Ef þú sást þá ekki spila árið 2007 þá misstir þú af þeim .
Ég get ekki sagt þetta á skýrari hátt en það .
" Mensch hafði áður gefið til kynna að Zeppelin myndi jafnvel fara í tónleikaferð án söngvarans Roberts Plant sem var tregur til þess að fara í hljómleikaferð með gömlu vinum sínum .
" Þeir prófuðu nokkra söngvara en ekkert gekk upp .
Þannig er það .
Nú er þessu öllu lokið og engin áform um að halda áfram .
" 