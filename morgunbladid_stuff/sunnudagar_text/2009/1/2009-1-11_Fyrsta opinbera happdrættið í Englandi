Í dag eru liðin 440 ár frá því að dregið var í fyrsta opinbera happdrættinu í Englandi .
Happdrættið var notað til að fjármagna opinberar framkvæmdir og hver einasti miði fékk vinning .
En vinningarnir voru ekki greiddir út fyrr en þremur árum eftir að miðarnir voru seldir , svo ríkið fékk peningana í raun að láni þann tíma .
Múr fyrir bingó Happdrætti í einhverri mynd hefur fylgt manninum í aldir .
Þannig munu Kínverjar hafa fjármagnað byggingu múrsins mikla með eins konar bingói , eða hlutaveltu .
Og snemma lærðu menn að nýta sér lögmál happdrættisins , til dæmis segir Hómer frá því í Ilíonskviðu að til að ákveða hver ætti að berjast við Hektor hefðu kapparnir sem til greina komu dregið hlut úr hjálmi Agamemnons .
Ríkra manna gjafir Í Evrópu var happdrætti í fyrstu eins konar samkvæmisleikur , að því er wikipedia.org greinir frá .
Gestir í veislum höfðingja Rómaveldis drógu hver sinn miða og voru leystir út með vinningum .
Hver einasti gestur vann eitthvað fínt án þess að greiða fyrir miðann , t.d. glæsilegan borðbúnað , svo í raun voru vinningarnir gjafir frá auðugum gestgjöfunum .
Samkvæmisleikir ríka fólksins komu hins vegar þeirri hugmynd í kollinn hjá keisaranum Ágústusi Sesar , frænda hins eina sanna Júlíusar Sesars , að selja happdrættismiða til að fjármagna opinberar framkvæmdir í Róm .
Vinningar voru misverðmætir hlutir .
Gull fyrir sjómenn Í Niðurlöndum hófu menn peningahappdrætti um miðja fimmtándu öld , bæði til að styðja framkvæmdir hins opinbera og safna fé fyrir fátæka .
Hollendingar notuðu féð jafnframt til að kaupa sjómenn lausa , sem hnepptir höfðu verið í þrældóm í arabaríkjum .
Hollenska ríkishappdrættið er elsta starfandi happdrætti í heimi .
Engin núll Bretar höfðu áreiðanlega prófað einhvers konar útgáfur af happdrætti þegar Elísabet 1. ákvað að efna til opinbers happdrættis til að afla fjár til framkvæmda .
Ríkið seldi happdrættismiðana árið 1566 , notaði féð til framkvæmda og dró svo út vinningana 11. janúar árið 1569 , fyrir réttum 440 árum .
Vinningar voru silfurdiskar og svipaðir hlutir og allir þátttakendur fengu vinning , því happdrættið var " without any blankes " eins og sagði á miðunum .
" Engin núll " heitir það víst á tombólum barna .
