Sigríður Sigurðardóttir fæddist á Grund á Langanesi 22. apríl 1917 .
Hún lést á hjúkrunarheimilinu Sundabúð á Vopnafirði 9. desember síðastliðinn .
Foreldrar hennar voru Sigurður Sigvaldason , f. á Þorsteinsstöðum í Sauðaneshreppi 11.10 .
1872 , d. 10.2. 1937 , og Aðalbjörg Jónasdóttir , f. á Hlíð á Langanesi 18.12 .
1878 , d. 19.4. 1930 .
Systkini Sigríðar voru : Sigurbjörg , f. 1905 , d. 1981 ; Helga , f. 1906 , d. 1950 ; Gunnlaugur , f. 1908 , d. 1973 ; Sigvaldi , f. 1919 , d. 1998 ; Jónas , f. 1912 , d. 2005 ; og Matthildur , f. 1914 , d. 2001 .
Sigríður ólst upp hjá föðursystur sinni Hólmfríði Sigvaldadóttur og manni hennar Jónasi Pálssyni í Kverkártungu í Skeggjastaðahreppi .
Sigríður giftist 3. ágúst 1947 Gunnlaugi Antonssyni , f. 22.4. 1908 , d. 15.7. 1976 .
Þau eignuðust 8 börn , þau eru : 1 ) Jónas Pálsson , f. 29 .
8. 1946 .
2 ) Hólmfríður Aðalbjörg , f. 9 .
11 .
1947 .
Maki Sigurður Kristjánsson , f. 1.2. 1946 , d. 19.6. 1976 .
Börn hennar eru : a ) Kristrún , f. 8 .
8 .
1969 , maki Dofri Jónsson , f. 15.5. 1972 .
Þau eiga fjögur börn .
b ) Fanney , f. 21.2. 1970 , maki Orri Árnason , f. 7.2. 1969 .
Þau skildu .
Þau eiga tvö börn .
c ) Kristján , f. 1.2. 1971 , maki Herdís Lilja Jónsdóttir , f. 20.8. 1972 .
Þau eiga tvö börn .
d ) María Lena Ólafsdóttir , f. 8.11 .
1983 .
3 ) Kristinn Bjartmar , f. 23.12 .
1948 .
Maki Anna María Helgadóttir , f. 30.11 .
1957 .
Börn þeirra eru : Sandra , f. 10.2. 1986 , maki Gísli Tryggvi Gíslason , f. 22.10 .
1986 , og Sindri Már , f. 8.4. 1989 .
Börn Önnu Maríu af fyrra hjónabandi : Jón Örvar , f. 25.7. 1976 , Þórdís , f. 12.5. 1978 , og Helga María , f. 9.5. 1981 , Gíslabörn .
4 ) Helgi Sigurður , f. 20.4. 1950 .
Maki Guðný Benediktsdóttir , f. 18.9. 1952 .
Börn þeirra eru : a ) Sigurbjörg Jóna , f. 25.1. 1971 , maki Nils Kjartan Guðmundsson , f. 14.8. 1975 .
Þau eiga eitt barn .
b ) Guðrún Sigríður , f. 26.7. 1973 , maki Elín Yngvadóttir , f. 3.1. 1975 .
Þær eiga eitt barn .
c ) Arnar , f. 1.8. 1974 , maki Erla Kaja Emilsdóttir , f. 6.10 .
1976 .
Þau eiga fimm börn .
d ) Eydís Huld , f. 25.3. 1980 .
5 ) Aldís Emilía , f. 23.11 .
1951 .
Maki Barði Helgason , f. 7.6. 1945 , d. 16.7. 1999 .
Börn hennar eru : a ) Gunnar Hreinn Hauksson , f. 12.5. 1968 , maki Arnheiður Helga Ingibergsdóttir , f. 25.5. 1973 .
Þau eiga fjögur börn .
b ) Gunnlaugur Jónsson , f. 18.1. 1973 , maki Ósk Laufey Óttarsdóttir , f. 13.4. 1979 .
Þau eiga tvö börn .
c ) Sigrún Alla Barðadóttir , f. 14.10 .
1980 , maki Viggó Ingimar Jónasson , f. 17.3. 1979 .
Þau eiga eitt barn .
d ) Sigríður Steinunn Barðadóttir , f. 9.4. 1982 .
6 ) Matthildur Guðrún , f. 17.7. 1953 .
Maki Steinar Hilmarsson , f. 16.8. 1948 .
Þau skildu .
Börn þeirra eru : a ) Gunnþórunn , f. 1.6. 1974 , maki Geir Vilhjálmsson , f. 3.4. 1971 .
Þau eiga tvo syni .
b ) Hilma , f. 2.10 .
1976 , maki Rúnar Þór Konráðsson , f. 9.5. 1979 .
Þau eiga tvær dætur .
c ) Gunnlaugur , f. 2.10 .
1976. d ) Þórhalla Kolbrún , f. 31.8. 1982 , maki Baldur Örn Gunnarsson , f. 31.7. 1980 .
Þau eiga eitt barn .
7 ) Unnur Elínborg , f. 22.3. 1955 .
Maki Indriði Þóroddsson , f. 6.5. 1948 .
Börn þeirra eru : a ) Þórunn , f. 20.7. 1975 , maki Halldór Gunnar Jónasson , f. 13.2. 1964 .
Þau eiga þrjú börn .
b ) Sigríður Ósk , f. 2.3. 1979 , maki Krzysztof Krawczyk , f. 28.5. 1977 .
Þau eiga tvo syni saman en Sigríður Ósk á einn son fyrir .
c ) Þröstur , f. 14.2. 1982. d ) Sigurlaug , f. 22.4. 1989 , maki Friðrik Óli Atlason , f. 8.1. 1984 .
8 ) Sigrún Björg , f. 21.10 .
1958 .
Maki Björgvin Sveinbjörnsson , f. 10.5. 1958 .
Börn Sigrúnar úr fyrri sambúð eru : Stefán Smári , f. 14.5. 1988 , og Linda Kristbjörg , f. 3.10 .
1989 , Jónsbörn .
Sigríður var einn vetur í hússtjórnarskólanum á Hallormsstað .
Hún var kaupakona í Jökulsárhlíð , Vopnafirði og Grímsstöðum á Fjöllum þar sem hún kynntist manni sínum Gunnlaugi Antonssyni .
Sigríður og Gunnlaugur bjuggu á Melavöllum á Langanesströnd frá 1950 .
Sigríður fluttist síðan að Hafnargötu 11 á Bakkafirði og bjó þar fram í júlí síðastliðinn er hún veiktist .
Dvaldi hún síðustu fjóra mánuðina á Sundabúð á Vopnafirði .
Sigríður var jarðsungin frá Skeggjastaðakirkju 18. desember .
Sjá , dagar koma , ár og aldir líða , og enginn stöðvar tímans þunga nið .
Þessar hendingar þjóðskáldsins koma upp í hugann þegar horft er á eftir samferðafólkinu sem hefur verið stór og veigamikill hluti af lífi manns undangengna áratugi .
Já , tíminn niðar áfram og enginn stöðvar framrás hans .
Í fáum orðum vil ég minnast tengdamóður minnar , Sigríðar Sigurðardóttur frá Melavöllum , sem jarðsungin var frá Skeggjastaðakirkju fimmtudaginn 18. desember sl. Ég er ekki frá því að ég hafi verið með dálítinn hnút í maganum þegar ég kom í Melavelli í fyrsta sinn .
En það varði ekki lengi því gestrisni og hlýjar móttökur Siggu , eins og hún var oftast kölluð , ásamt góðlegu , hlýju og glettnislegu viðmóti Gunnlaugs tengdaföður míns , sem ég því miður átti allt of stutta samleið með , greiddu fljótt fyrir góðum kynnum sem óhætt er að segja að aldrei hafi borið skugga á .
Sigga var ekki mikið fyrir að berast á eða flíka tilfinningum sínum .
Hæglát og dagfarsprúð kona með ríka réttlætiskennd .
Hún gat orðið hvöss á svip fyndist henni mönnum eða málleysingjum vera misboðið .
Hún hafði ákveðnar skoðanir á mönnum og málefnum og var ekkert að liggja á þeim ef svo bar undir .
Oft var stutt í glettni og gamansemi .
Reglumanneskja var hún en eftir að við fórum að búa fannst henni sjálfsagt að við færum að skemmta okkur þegar færi gafst og var þá alltaf tilbúin að passa börnin fyrir okkur þegar þau voru lítil .
Einu sinni sem oftar vorum við að fara á ball og Sigga kom til að vera hjá börnunum .
Meðferðis hafði hún prjónana sína í svartri handtösku , en svo vildi til að Unnur átti aðra nákvæmlega eins .
Eftir að hafa spjallað um stund teygir hún sig í prjónatöskuna en sér þá að innihaldið er ekki prjónadótið heldur eitthvað sem við ætluðum að hafa með okkur á ballið .
Fer hún þá að skellihlæja við tilhugsunina um svipinn á mér þegar ég færi að taka upp prjónana á ballinu .
Skemmti hún sér vel yfir þessu .
Eftir að ég fór að vera hér á Bakkafirði í fastri vinnu , en þá bjuggum við í sveitinni , var ég daglegur gestur í kaffi á Hafnargötunni hjá Siggu og Jónasi .
Alltaf var heimabakað brauð á borðum og ætlast til að ég væri heimagangur hjá þeim .
Þegar við svo fluttum hingað á Bakkafjörð fyrir tveimur árum talaði hún um það við Unni hvort henni væri ekki sama þótt ég héldi áfram að koma til hennar í morgunkaffi og það hef ég gert flesta virka morgna síðan .
Þegar ég kom ekki sagði hún oft næst þegar ég kom : " Hvað varstu að þvælast í gær ? " Síðustu mánuðina sem hún var heima sagði hún stundum þegar ég kom : " Ég er komin á fætur og þú ert kominn .
Stendur þig bara vel núna .
" Sigga var vel meðvituð um gildi þess að hreyfa sig og á meðan hún gat fór hún út að ganga og þegar það var ekki hægt lengur notaði hún morgunleikfimina í útvarpinu til að hreyfa sig .
Eldhússtörfin notaði hún líka til að halda sér í formi og til að hafa eitthvert hlutverk .
En vinnudagurinn var orðinn langur og hennar langa dagsverki er nú lokið .
En eftir standa ljúfar minningar sem ég og mín fjölskylda öll geymum fyrir okkur .
Hvíl í friði .
Indriði Þóroddsson .
Látin er öldruð vinkona mín , södd lífdaga eftir langan vinnudag .
Okkar kynni hófust þegar ég var barn og hún kaupakona hjá foreldrum mínum í Ytri-Hlíð í Vopnafirði .
Hún giftist síðar Gunnlaugi og þau byggðu upp bú á Melavöllum í Bakkafirði sem ekki hefur verið auðvelt á þeirri tíð .
Þau áttu átta börn á tólf árum .
Oft var margt í heimili þegar bættust við sumarbörn , sem send voru í sveitina .
Stundum brá hún á það ráð að senda til veiða í ána í von um silung í matinn og bjargaðist þá máltíðin .
Allt var unnið og nýtt heima til matar eins og var í sveit í þá daga .
Vann hún allan fatnað á börnin , ekki var hlaupið í búðir .
Hún sagði mér að sjálf hefði hún ekki farið til Bakkafjarðar í sjö ár meðan börnin voru lítil .
Eftir að hún missti mann sinn bjó hún með börnum sínum um árabil þar til hún flutti til Bakkafjarðar og hélt heimili með Jónasi syni sínum þar til áfallið kom og hún var flutt á sjúkradeild á Vopnafirði .
Hún var aldrei heilsuhraust en þrautseigjan þeim mun meiri .
Aldrei kvartaði hún þótt hún fatlaðist á öxl og fleira bagaði .
Hélt áfram að hekla fín milliverk í sængurver handa afkomendum , síðast langömmubörnum , og var á síðasta ári að ljúka við handa einu væntanlegu .
Sagðist hún verða að hafa handavinnu .
Hún gaf allt jafnóðum .
Við kynntumst svo náið þegar við fórum saman í ferðir með Ferðafélagi Vopnafjarðar .
Hún gat þá farið að skoða sig um og var mikill náttúruunnandi og tók margar myndir .
Oft bauð hún barnabörnum með í þessar ferðir að sýna þeim náttúruna og landið .
Seinna kom hún oft til mín og dvaldi okkur til ánægju .
Var hún þá að sinna erindum á Vopnafirði , s.s. læknisheimsóknum o.fl. Ekki var hún gráðug að taka lyf nema af brýnni þörf .
Alltaf hugsaði hún um að gefa jóla- og afmælisgjafir og var ég þá að aðstoða hana við það .
Ég undraðist hvað hún mundi eftir öllum og einnig aldrinum á börnunum .
Hún fór á seinni árum í sumarferðir með eldri borgurum á Egilsstöðum og Vopnafirði og naut þess þótt heilsan leyfði það varla .
Eins dvaldi hún stundum í sumarbúðum viku í senn við Vestmannsvatn .
Hún var sérstök húsmóðir , allt í röð og reglu og fínt .
Var hún einnig ávallt vel til fara .
Hún bakaði með kaffinu og sá um eldamennsku fram að áfallinu .
Margir komu líka í kaffi til hennar og urðum við einnig þess aðnjótandi .
Var hún að baka þegar hún fékk áfallið og var flutt á sjúkradeild á Vopnafirði þannig að það var hennar síðasta verk .
Hún var orðin mjög veik undir það síðasta , þráði hvíldina .
Hún hafði rænu annað slagið og vissi að hverju fór og bað dóttur sína fyrir kveðju til Bakkafirðinga .
Ég náði að kveðja hana síðasta kvöldið áður en hún dó .
Kveðjur hennar til Bakkfirðinga voru fluttar við útför hennar við Skeggjastaðakirkju 18. desember sl. Ég kveð þessa öldnu heiðurskonu með þökk og blessun Guðs .
Samúðarkveðjur sendi ég til fjölskyldu hennar .
Minningin lifir um mæta konu .
Hvað er hel ? Öllum líkn , sem lifa vel , engill , sem til lífsins leiðir , ljósmóðir , sem hvílu breiðir .
Sólarbros , er birta él , heitir hel .
( Matth .
Joch .
) Valgerður Friðriksdóttir .
