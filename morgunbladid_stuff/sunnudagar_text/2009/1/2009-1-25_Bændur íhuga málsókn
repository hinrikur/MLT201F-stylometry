LANDEIGENDUR við Hvalfjörð íhuga nú að höfða skaðabótamál vegna efnistöku Björgunar ehf. af hafsbotni í firðinum .
Guðni Indriðason , bóndi í Laufbrekku á Kjalarnesi , segir jarðir þeirra liggja undir skemmdum vegna strandrofs og skaðinn sé þegar orðinn varanlegur .
" Einhver kallaði þetta ríkistryggða eignaupptöku og velta má fyrir sér hverjum beri að stefna , Björgun eða íslenska ríkinu sem veitir fyrirtækinu leyfið .
Við stöndum frammi fyrir því að reisa sjóvarnargarða víðsvegar um Hvalfjörðinn og hver á að borga þær framkvæmdir ? Við bændurnir ? Kostnaður mun hlaupa á tugum milljóna króna , " segir Guðni .
Efnistakan hefur staðið allar götur frá árinu 1963 og Guðni er sannfærður um að strandrof sem orðið hefur víða á svæðinu sé bein afleiðing hennar .
Mjög hafi hallað undan fæti undanfarin sex til sjö ár .
Guðni segir íbúa á svæðinu hafa hert róðurinn eftir að strandrofið jókst og farið var fram á mat á umhverfisáhrifum .
" Það gaf okkur von um að sannleikurinn yrði loksins leiddur í ljós .
" Ekki vinnslunni að kenna Gunnlaugur Kristjánsson , forstjóri Björgunar , segir ásakanirnar ekki eiga við rök að styðjast .
" Við höfum leitað álits sérfræðinga , Siglingastofnunar , og treystum niðurstöðum þeirra .
Það er ekkert sem bendir til þess að vinnsla okkar á svæðinu hafi valdið landbroti .
" | 22 