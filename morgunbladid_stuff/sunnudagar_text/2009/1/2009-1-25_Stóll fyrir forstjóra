ÞAÐ er alkunna að forstjórar þurfa að sitja á sérlega veglegum stólum til að þola þær þungu byrðar sem fylgja stjórnun fyrirtækis .
Það er nefnilega ekki nóg að stóllinn styðji vel við bak og sitjanda og geti snúist og hallast á alla vegu heldur þarf hann að segja " hér ræð ég ! " og um leið gefa eigandanum það hlýja og mjúka faðmlag sem svo mikil þörf er á á hinum kalda og vindasama toppi tilverunnar .
Fáir stólar eru jafn forstjórastólalegir og Zapf-leðurstóllinn .
Stólinn hannaði Otto Zapf árið 1975 fyrir húsgagnaframleiðandann Knoll , en það var árið 2006 að fyrirtækið Topstar hóf að framleiða þessa klassísku stóla að nýju .
Eins og sést hefur Zapf-stóllinn allt það sem góður skrifstofustóll þarf að hafa , en er í ofanálag fóðraður með mjúku gæðaleðri .
Zapf-stólinn má fá í svörtu og brúnu og er hann til sölu hjá Hirzlunni í Garðabæ .
