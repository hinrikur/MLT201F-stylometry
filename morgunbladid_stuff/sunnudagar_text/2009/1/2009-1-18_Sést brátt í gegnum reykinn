" Þegar þrjár stórar byggingar falla til jarðar gýs upp mikill reykmökkur , sem menn sjá ekki út úr fyrst í stað .
Þegar rykið sest og reykurinn hverfur fá menn betri yfirsýn .
Ég tel að við séum fyrir nokkru komin inn í það ástand .
Framundan er þá annar fasi , sem er að byggja upp og endurreisa , " segir Geir H. Haarde forsætisráðherra í viðtali um bankahrunið í Morgunblaðinu í dag .
Í liðinni viku voru 100 dagar síðan neyðarlögin voru sett .
Á grundvelli þeirra var bankastarfsemi í landinu viðhaldið eftir hrun Glitnis , Kaupþings og Landsbankans .
Atvinnulíf í landinu varð við hrunið fyrir gríðarlegu höggi sem ekki er enn ljóst hversu illa leikur íslenskan efnahag .
Ítarlega er fjallað um bankahrunið , aðgerðir stjórnvalda og stöðuna í efnahagsmálum í úttekt í dag .
Farið er yfir það sem komið er til framkvæmda og hvað er framundan í endurreisnarstarfinu .
100 dagar frá hruninu Farið yfir atburði síðustu mánaða frá því neyðarlögin voru samþykkt .
30 Betri yfirsýn þegar reykurinn hverfur Geir H. Haarde forsætisráðherra fer yfir atburðina og framtíðina 32 Skipta út þeim sem sigldu skútunni í strand Gylfi Magnússon vill að þeir axli ábyrgð sem stýrðu þjóðarskútunni .
32 