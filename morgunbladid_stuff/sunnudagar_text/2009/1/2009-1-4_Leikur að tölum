Ekki finnst öllum allar námsgreinar jafn skemmtilegar og stundum getur verið erfitt að halda athygli yngstu nemendanna .
Í stærðfræði getur verið sniðugt að setja upp smá leik eða jafnvel keppni í kringum námsefnið .
Börnin geta þá til dæmis keppt um hver er fljótastur að klára tíu dæmi rétt og fær sá sem er sneggstur eitthvert smáræði í verðlaun , eins og epli eða annan ávöxt .
Eftir á er síðan hægt að gefa öllum eitthvað smávegis að narta í , enda skiptir jú ekki öllu máli að vinna , frekar að taka þátt og læra .
Ýmiss konar leikir eru einnig til í kringum tölur sem sniðugt er að nota til að auðvelda yngri kynslóðinni lærdóm og heimanám .
