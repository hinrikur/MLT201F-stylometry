Eftir Pétur Blöndal pebl@mbl.is FJÓRIR þingmenn eru einkum orðaðir við formennsku í Sjálfstæðisflokknum , en það eru Þorgerður Katrín Gunnarsdóttir varaformaður , Bjarni Benediktsson , Guðlaugur Þór Þórðarson og Kristján Þór Júlíusson .
Rætt er við 22 landsfundarfulltrúa um allt land í blaðinu í dag og nýtur Bjarni Benediktsson mests stuðnings meðal þeirra .
Þá lýsa þrír þingmenn yfir stuðningi við Bjarna , þau Birgir Ármannsson , Ólöf Nordal og Sigurður Kári Kristjánsson .
Aðrir þingmenn og ráðherrar sem rætt var við gáfu ekki upp afstöðu sína og útilokuðu fæstir þeirra að gefa kost á sér til forystustarfa fyrir flokkinn á landsfundinum .
Miðstjórn hefur mælst til þess að kjördæmisráð raði á framboðslista fyrir landsfund , hvort sem það verður með prófkjöri eða uppstillingu .
Það má því ljóst vera að niðurstöður úr prófkjörum geta haft áhrif á formannskjör .
Sjálfstæðisflokkurinn ...
| 12-13 " Margir færir forystumenn " " ÞETTA er eins og með kjólana í klæðaskápnum og konuna sem veit ekkert í hvaða kjól hún á að fara .
Það eru svo margir færir forystumenn í Sjálfstæðisflokknum , " segir Helgi Ólafsson á Raufarhöfn .
Þó nokkrir höfðu á orði að þeir væru slegnir eftir tíðindin af veikindum núverandi formanns Sjálfstæðisflokksins , Geirs H. Haarde .
" Ég verð að segja fyrir mína parta að mér var mjög brugðið að heyra tíðindin , " segir Ásbjörn Óttarsson í Snæfellsbæ .
" Hugur minn er hjá Geir H. Haarde og fjölskyldu hans þessa stundina .
Og eins og hann réttilega benti á sjálfur er til fullt af góðu fólki sem getur tekið við keflinu – ég kvíði því ekki .
" Unni Brá Konráðsdóttur á Hvolsvelli finnst margir koma til greina í forystu flokksins og hún segir Bjarna Benediktsson augljósan kandídat .
" Ég veit ekki hvað Þorgerður Katrín Gunnarsdóttir gerir .
Illugi Gunnarsson kemur til greina , Árni Sigfússon og Kristján Þór Júlíusson .
" Signý Ormarsdóttir á Egilsstöðum segir upp komna stöðu sem enginn sá fyrir .
" En ég vil sjá konu .
Nú er okkar tími kominn [ ...
] .
" 