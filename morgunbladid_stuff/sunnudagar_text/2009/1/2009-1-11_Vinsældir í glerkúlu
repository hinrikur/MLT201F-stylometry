EF illa gengur að eignast vini og víkka út tengslanetið á vinnustaðnum þá má alltaf grípa til þess að múta fólki með nammi .
Það er vísindaleg staðreynd að fleiri staldra við á skrifstofum og básum þar sem nammi er í boði , og fáir eru svo kaldrifjaðir að vaða í sælgætið án þess að skiptast á nokkrum vinalegum orðum við þann sem býður upp á kræsingarnar .
Til að gera vinnurýmið hátíðlegra ( og til að koma í veg fyrir að fólk vaði hömlulaust í nammið ! ) er alveg kjörið að kaupa sælgætisskammtara eins og þennan á myndinni .
Svo er bara að fylla glerkúluna af einhverju sætu og litríku og allir helstu nammifíklar fyrirtækisins verða fastagestir hjá þér eftirleiðis .
Nammiskammtarinn á myndinni kostar 37.99 dali hjá Officeplayground.com .
