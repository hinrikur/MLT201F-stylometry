Hryðjuverk BREZKA stjórnin hefur sett á okkur hryðjuverkalög .
Var ekki hernám Íslands vorið 1940 eitt allsherjar hryðjuverk ? Margt bendir til að svo hafi verið í raun .
Fljótlega byrjuðu Bretar að gera flugvöll í Reykjavík , fólk var flæmt burtu úr húsum sínum og lentu margir í miklum vandræðum vegna þessa .
Margir verkamenn unnu við flugvallargerðina og hugðust gera verkfall í ársbyrjun 1941 .
Dreifðu þeir bréfi til hermanna þar sem þeir voru hvattir til þess að ganga ekki í störf Íslendinga ef til verkfalls kæmi .
Herlögreglan handtók umsvifalaust þá sem voru að bera út bréfið og voru þeir settir í dýflissu á Kirkjusandi .
Herstjórnin hafði tilfinningu fyrir því að Íslendingar væru Bretum andsnúnir og hygðu jafnvel á uppreisn og myndu jafnvel snúast á sveif með Þjóðverjum sem höfðu gert áætlanir um að ná Íslandi haustið ' 41 .
Dagana 10. , 11. og 12. mars réðst kafbátur á fiskiskipin Reykjaborg , Pétursey og Fróða þar sem þau voru á siglingu milli Íslands og Bretlandseyja .
Fórust í árásunum 28 Íslendingar .
Við réttarhöld sem haldin voru í Reykjavík vegna þessara skiptapa kom fram að breski kafbáturinn Torbay N-79 hafði stöðvað togarann Geir hinn 16. mars 27 mílur út af Barra Head .
Yfirmaður á bátnum skýrði togaramönnum frá því að daginn áður hefðu þeir sökkt vopnuðum þýskum togara sem var með íslenskan fána málaðan á síðuna .
Torbay , hvað var hann að gera þarna ? Kafbáturinn Torbay var afhentur flotanum í janúar 1941 og virðist hafa verið að æfingum úti á hafinu norðvestur af Bretlandi dagana 6.-20. mars .
Hinn 22. mars lagði báturinn svo af stað suður í Miðjarðarhaf .
Þar hófust mikil vígaferli og sökkti N-79 38 skipum á ellefu mánuðum .
Helmingur þessara skipa var lítil fiski- og strandferðaskip sem unnu fyrir þýska hernámsliðið á Krít .
Stýrimaðurinn á Torbay skrifaði bók um þessa herför .
Þar er þessum árásum lýst og er lýsingin í samræmi við framburð Íslendinga sem lifðu af árásirnar í mars .
Skipun flotans var : Drepa allt kvikt , sökkva svo skipunum .
Hvað er hryðjuverk ? Gestur Gunnarsson tæknifræðingur , Flókagötu 8 , Rvík .
Svarað í síma 5691100 frá 10-12 og 13-15 | velvakandi@mbl.is 