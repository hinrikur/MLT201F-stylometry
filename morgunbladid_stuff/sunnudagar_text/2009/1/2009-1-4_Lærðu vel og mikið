Það getur verið erfitt að setjast niður eftir ágætis jólafrí og byrja að læra aftur .
Sérstaklega getur það verið erfitt ef fríið hefur verið mikið lengra en það og jafnvel mörg ár .
Hins vegar er nauðsynlegt að halda áætlun í námi svo ekki sé verið að frumlesa efnið fyrir próf .
Hér eru nokkrar hugmyndir um góðar námsvenjur : Afslappaðar axlir Komdu í veg fyrir allan sársauka í höndum eða öxlum .
Margir nemendur nota hendurnar meira og minna allan daginn , í tölvum , við að fletta bækur eða jafnvel að senda vinum smáskilaboð .
Að sama skapi getur álag aukið líkur á vöðvabólgu .
Það er því mikilvægt að sitja rétt við tölvuna og passa að stilla skjá , stól og borð í rétta hæð .
Góður svefn Það er mikilvægt að koma sér upp góðum svefnvenjum því hugurinn þarf að vera vel hvíldur og tilbúinn í átök dagsins .
Það er erfitt að lesa bækur fræðilegs efnis ef lítið var sofið .
Gott er að venja sig á að fara alltaf á svipuðum tíma að sofa og hafa hæfilegan hita í herberginu .
Hollari og betri matur Þeir nemendur sem finna oft fyrir þreytu ættu að skoða matarvenjur sínar .
Með því að velja hollan mat má auka orkustigið verulega .
Til að mynda getur einn banani á erfiðri stund gert gæfumuninn .
Ekki fresta verkefnum Nemendur eiga það til að finna upp á ótrúlegustu hlutum til að gera einmitt þegar tími er til að læra , til dæmis að fara út með hundinn , þrífa baðherbergið eða hringja í gamlan vin .
Oft finnst okkur sem við yrðum sáttari við að læra ef við gerðum eitthvað skemmtilegt fyrst en sjaldnast er það rétt .
Lærðu núna , leiktu þér síðar .
Bættu minnið Það eru til ótal margar leiðir til að bæta minnið og gera æfingar því tengdar og margar slíkar má finna á veraldarvefnum .
svanhvit@mbl.is 