Fjóla Guðmundsdóttir fæddist á Einifelli í Stafholtstungum 12. október 1912 .
Hún lést á Dvalarheimili aldraðra í Borgarnesi 26. desember síðastliðinn .
Foreldrar hennar voru Guðmundur Tómasson , f. 14. september 1891 , d. 13. september 1980 , og Ólöf Jónsdóttir , f. 13. nóvember 1887 , d. 15. ágúst 1955 .
Systkini Fjólu eru Halldóra , f. 8. október 1917 , d. 19. júlí 2006 , Margrét , f. 10. apríl 1921 , d. 3. nóvember 2002 , Tómas , f. 26. apríl 1926 , og Ásta , f. 28. október 1930 .
Fjóla giftist 30. nóvember 1939 Kristjáni Jónssyni , f. 30. nóvember 1901 , d. 11. febrúar 1978 .
Dóttir þeirra er Erla , f. 21. mars 1950 .
Útför Fjólu fór fram frá Borgarneskirkju 2. janúar .
Fjóla Guðmundsdóttir andaðist 26. desember eftir nokkurra ára veikindi , enda orðinn háöldruð .
Fjóla fæddist að Einifelli í Stafholtstungum hinn 12.október 1912 .
Hún var elst fimm systkina , dóttir hjónanna Ólafar Jónsdóttur og Guðmundar Tómassonar bónda , lengst af í Tandraseli .
Komu fljótt í ljós þeir eiginleikar sem hún sýndi alla tíð , að hugsa fyrst og fremst um hag annarra .
Hjálpaði hún mikið til við uppeldi yngri systkina sinna .
Hugur hennar stóð til mennta en hún veiktist alvarlega um tvítugt og langan tíma tók að endurheimta heilsuna að nýju .
Hún giftist Kristjáni Jónssyni bifreiðastjóra og bjuggu þau fyrst á Laugamel í Hvítársíðu og síðar í Stóru-Skógum , Stafholtstungum .
Hún tók foreldra sína til sín og annaðist veika móður sína á meðan hún lifði .
Fjóla hélt alltaf sínu jafnaðargeði , var glöð og ánægð .
Hún var mörg ár í kirkjukórnum í Stafholtskirkju , var þar virkur félagi .
Þegar hún seldi Stóru-Skóga eftir lát eiginmanns síns , fluttist hún í Borgarnes .
Síðustu árin var hún á dvalarheimili aldraðra í Borgarnesi .
Þar fékk hún frábæra umönnun góðra kvenna sem virtust óþreytandi að gera skjólstæðingum sínum síðustu árin sem best og fá þær bestu þakkir fyrir .
Guð blessi minningu mágkonu minnar .
Anna Ólöf Sveinbjörnsdóttir .
Elsku Fjóla .
Með ástarþökk ertu kvödd í hinsta sinni hér og hlýhug allra vannstu er fengu að kynnast þér .
Þín blessuð minning vakir og býr í vinahjörtum á brautir okkar stráðir þú , yl og geislum björtum .
( Ingibjörg Sigurðardóttir ) Ég er þakklát fyrir að hafa fengið að kynnast þér .
Blessuð sé minning þín .
Ólöf Elín Tómasdóttir .
