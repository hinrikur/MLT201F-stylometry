Fræðslumiðstöð Atvinnulífsins stendur fyrir kennslufræðinámskeiðinu Stiklum .
Það er ætlað leiðbeinendum og kennurum í fullorðinsfræðslu , þeim sem vinna við símenntunarstofnanir og háskólakennurum auk þeirra sem sinna almennri mannauðsstjórnun innan fyrirtækja og stofnana .
Tengsl náms og starfs Á námskeiðinu er meðal annars fjallað um síbreytilegt hlutverk og kröfur til kennara og fræðsluhönnun og undirbúning námskeiða , svo og kennsluaðferðir sem henta í fullorðinsfræðslu .
Megináhersla er lögð á að ræða nýjar leiðir í námi og kennslu í samræmi við viðhorf , hugmyndir og gæðakröfur til fræðsluaðila í fullorðinsfræðslu , að beina sjónum að mismunandi forsendum , að kynna og prófa ýmsar árangursríkar aðferðir í námi og kennslu , skoða tengsl náms og starfs og að móta gæðahugsun í fræðslustarfi .
Eftir þörfum og aðstæðum Námskeiðið skiptist í raun í fjóra mismunandi þætti sem hver um sig eru sjö kennslustundir .
Hægt er að halda hvern námskeiðsþátt fyrir sig en einnig að setja þá saman á mismunandi hátt eftir þörfum og aðstæðum hverju sinni .
Í öllum námskeiðsþáttunum er í vinnubrögðum lögð áhersla á þátttöku , verkefnavinnu og hagnýta tengingu .
maria@mbl.is 