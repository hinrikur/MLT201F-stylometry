Hulda Stefánsdóttir fæddist á Sólheimum á Seyðisfirði 30. september 1925 .
Hún andaðist á Skógarbæ í Reykjavík 23. desember síðastliðinn .
Foreldrar hennar voru Stefán Karl Þorláksson , f. á Skjöldólfsstöðum í Norður-Múlasýslu 22.5. 1901 , d. í Reykjavík 13.10 .
1990 , og Ragnheiður Þórkatla Einarsdóttir , f. á Búðum í Staðarsveit 13.4. 1904 , d. í Reykjavík 17.1. 1996 .
Alsystkini Huldu eru : Ellen Svava , f. 24.3. 1922 , Sólveig Bára , f. 25.12 .
1923 , og drengur , f. 17.1. 1927 , d. 22.8. 1927 .
Hálfbróðir Huldu samfeðra , er Stefán Niclas , f. 24.11 .
1955 .
Hulda giftist Alfreð Clausen , d. 1981 .
Afkomendur Huldu eru Sigurgeir Höskuldsson , Ragnheiður Clausen , tvö barnabörn og tvö langömmubörn .
Útför Huldu fór fram frá Fossvogskirkju 5. janúar .
Nú , þegar ég kveð Huldu , systur mína , í hinsta sinn , er ýmislegt sem leitar á huga minn .
Á þessari stundu er söknuður og tregi nálægur en einnig þakklæti yfir að hún er laus úr þessum erfiðu veikindum .
Við vorum þrjár systurnar .
Ég undirrituð elst , Sólveig Bára látin og Hulda sem nú er kvödd .
Yngstur var bróðir okkar sem lést fárra mánaða .
Síðar eignuðumst við hálfbróður , Stefán Niclas lyfjafræðing , eftir að faðir okkar gekk í hjónaband öðru sinni .
Stefán er nú búsettur í Reykjavík ásamt fjölskyldu sinni .
Æskustöðvar okkar voru Seyðisfjörður með hin tignu fjöll Bjólfinn og Strandartind og Fjarðará setur sinn sterka svip á byggðarlagið .
Á bökkum Fjarðarár bjuggum við lengst af , nánar tiltekið á Árstíg 8 .
Samband okkar systra var náið .
Hulda var létt í lund , kom auðveldlega auga á hið broslega því var oft stutt í hláturinn .
Í barnaskóla gekk hún undir handleiðslu hinna góðu kennara .
Þá var skólastjóri Karl Finnbogason og síðar Steinn Stefánsson .
Íbúar á Seyðisfirði voru þá um 700 .
Foreldrar okkar fluttu í Fjarðarsel þegar faðir okkar gerðist vélgæslumaður við rafstöðina ( byggð 1913 ) Þá var löng leið fyrir Huldu í skólann að ganga , oft snjóþungt .
Seyðisfjörður var lítið samfélag þar sem allir þekktust .
Ætli megi ekki segja að það hafi verið " Sólfögur sælutíð , á saklausum bernsku árum " eins og Guðmundur Guðmundsson skólaskáld tekur til orða í einu kvæða sinna .
Hulda réð sig til starfa í Tryggvaskála á Selfossi hjá Brynjólfi Gíslasyni , sem þá var nýtekinn við veitingarekstri .
Reyndar unnum við systur þar saman um tíma .
Hulda eignaðist soninn Sigurgeir Höskuldsson sem ólst upp hjá föðurfólki sínu á Selfossi og býr hann þar enn í dag .
Síðar settist Hulda að í Reykjavík og vann lengst af við afgreiðslustörf í versluninni Feldinum og versluninni Fram við Klapparstíg , og var hún vinsæl í því starfi .
Hulda var tíður gestur á heimili okkar hjóna – maðurinn minn Sigurður Einarsson , lést 25.6. ' 92 – og var kostgangari eins og þá var kallað .
Börn okkar dáðu þessa frænku sína .
Síðar giftist hún Alfreð Clausen .
Eignuðust þau dótturina Ragnheiði sem nú þegar hefur eignast sína fjölskyldu .
Hulda systir fór í gegnum mikil veikindi , alzheimerssjúkdómurinn tók völdin , svo hún var svipt öllum mætti til tjáningar í lokin .
Naut hún ómetanlegs stuðnings hjúkrunarfólks Skógarbæjar sem heiður og þakkir á skilið .
Ég kveð systur mína sem perlu í minningu minni .
Ellen Svava Stefánsdóttir .
