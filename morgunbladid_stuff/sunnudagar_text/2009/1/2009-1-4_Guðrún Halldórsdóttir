Guðrún Halldórsdóttir fæddist á Skálmarnesmúla í Barðastrandarsýslu 4. júlí 1915 .
Hún lést á hjúkrunarheimilinu Skjóli 16. desember síðastliðinn .
Foreldrar hennar voru hjónin Steinunn Guðrún Jónsdóttir húsfreyja , f. 1894 , d. 1962 , og Halldór Jónsson , bóndi á Arngerðareyri við Ísafjarðardjúp , f. 1889 , d. 1968 .
Guðrún var elst tíu systkina en systkinin eru : Hólmfríður Theódóra , f. 1916 , d. 1994 , Jón , f. 1917 , d. 2008 , Þórhallur , f. 1918 , Ragna , f. 1919 , Inga Lára , f. 1921 , d. 1938 , Baldvin , f. 1923 , d. 2007 , Theódór , f. 1925 , Erlingur Ebenezer , f. 1930 og Hjördís , f. 1931 .
Fyrri maður Guðrúnar var Jón Helgi Guðmundsson , ritstjóri Vikunnar , f. 1906 , d. 1952 .
Dóttir þeirra er Sigrún , f. 1947 , gift Pétri Björnssyni , f. 1947 , börn þeirra eru Guðrún Ösp , f. 1974 , og Jón Helgi , f. 1977 .
Seinni maður Guðrúnar var Samúel Jón Samúelsson bakari , f. 1914 , d. 1996 , sem gekk Sigrúnu í föðurstað .
Guðrún ólst upp á Arngerðareyri .
Hún fór á Húsmæðraskólann Ósk á Ísafirði og fluttist svo suður til Reykjavíkur og bjó þar lengst ævi sinnar .
Hún lærði kjólasaum sem hún vann við heima .
Hún rak einnig hótel á Arngerðareyri , var ráðskona einn vetur á Reykjaskóla við Hrútafjörð , vann lengi sem matráðskona , m.a. í vegavinnu og á Leikskólanum Vesturborg .
Síðustu starfsárin vann Guðrún hjá heimaþjónustu Reykjavíkurborgar .
Útför Guðrúnar fór fram í kyrrþey .
Elsku tengdamóðir .
Nú er þessu æviskeiði þínu hérna megin lokið , sem þú getur verið afar stolt af .
Náðir háum aldri 93 ára , þótt ekki hafi lífið hjá þér alltaf verið dans á rósum .
Hægt væri að skrifa margar bækur um ævi þína , svo litrík var hún og skemmtileg oft á tíðum .
Ég var svo lánsamur að fá að njóta samfylgdar þinnar í yfir 40 ár sem eru mér mikils virði .
Kostir þínir voru svo margir , þú varst mjög gestrisin og hafðir gaman af að fá heimsóknir og að geta dekkað upp , enda gestagangur mikill á heimilinu í gegnum árin .
Þú lagðir alltaf mikla áherslu á að vera vel til fara , ekki síst um hárið .
Hreinskilni þín var mikil , þó ekki hentaði hún alltaf á því augnabliki sem hún kom fram .
Þú barst mikla umhyggju fyrir dóttur þinni og fjölskyldu sem skipaði ávallt fyrsta sætið í lífi þínu , það fundum við svo vel .
Þetta var svo sannarlega endurgoldið af Sigrúnu sem hugsaði svo vel um þig að eftir var tekið , ekki síst í veikindum þínum síðari árin .
Árið 1970 gekk ég að eiga þennan engil sem þú kallaðir svo oft og var það upphaf góðra tíma sem standa enn .
Yndislegu börnin okkar eru Guðrún Ösp og Jón Helgi .
Fyrri maður Guðrúnar var Jón H. Guðmundsson ritstjóri .
Síðari maður Guðrúnar var Samúel J. Samúelsson bakari .
Samúel var á vissan hátt örlagavaldur í lífi mínu en við unnum saman um tíma þar sem ég starfaði sem trésmiður .
Hann fékk mig til að aðstoða við að innrétta á heimili þeirra hjóna á Rauðarárstíg og dró það ekki úr hrifningu minni af framangreindum engli svo og kynnum mínum af tengdamóður minni sem alltaf var með veisluhöld á framkvæmdatímanum .
Elsku Guðrún mín .
Söknuðurinn er mikill á skilnaðarstund .
Guð blessi minningu þína .
Nú legg ég augun aftur , ó , Guð , þinn náðarkraftur mín veri vörn í nótt .
Æ , virst mig að þér taka , mér yfir láttu vaka þinn engil , svo ég sofi rótt .
( Sveinbjörn Egilsson .
) Fjölskyldan vill þakka starfsfólki hjúkrunarheimilisins Skjóls fyrir frábæra umönnun og hlýhug í veikindum Guðrúnar .
Pétur Björnsson .
Þig sem í fjarlægð fjöllin bak við dvelur , og fagrar vonir tengir líf mitt við .
Minn hugur þráir , hjartað ákaft saknar , er horfnum stundum , ljúfum , dvel ég hjá .
Heyrirðu ei , þig hjartað kallar á ? Heyrirðu ei storm , er kveðju mína ber ? Þú fagra minning eftir skildir eina , sem aldrei gleymist , meðan lífs ég er .
( Valdimar Hólm Hallstað .
) Elsku amma mín er látin .
Tíminn var einfaldlega kominn og hún var orðin þreytt .
En það er samt alltaf erfitt að missa einhvern sem manni þykir svona vænt um .
Við vissum báðar að þessi stund myndi koma , reyndum að búa okkur undir hana og vorum búnar að kveðjast oft síðustu árin , þegar ég fór af landi brott .
En þegar að kveðjustund kemur er maður ekki eins vel undir það búinn og maður hélt .
Eftir eru góðar minningar um bestu ömmu sem nokkur getur hugsað sér .
Ömmu sem passaði alltaf upp á okkur , sem ég vildi alltaf vera hjá , ömmu sem elskaði landið sitt og þjóð og skildi ekki alveg hvað fólk var að sækja til útlanda , hvað þá að flytja til útlanda og rökræddum við það margoft .
Ömmu sem saumaði gullfallegan prinsessukjól úr gluggatjöldum og fallega dúka og prjónaði á okkur peysur og sokka , sem gerði svo góðan grjónagraut og hassí og pönnukökur , sem þótti svo vænt um Vinaminni , gamla og nýja .
Við sungum líka oft saman ...
Í fjarlægð og önnur falleg íslensk dægurlög , jólalög og sálma .
Amma sagði alltaf : " Lítið var en lokið er " hélt samt alltaf betur lagi en ég og var ótrúleg textaviss .
Ég er þakklát fyrir að hafa haft ömmu mína svona lengi hjá mér .
Það er þó ekki alveg komið að kveðjustund .
Ég veit að hún mun alltaf fylgja mér og passa upp á mig .
Og ég á eftir að koma með litla fuglinn sem vildi bara búa á Íslandi aftur heim fyrr en síðar , eins og amma vildi .
Guðrún Ösp .
Með nokkrum orðum langar okkur systkinin til að minnast móðursystur okkar , Guðrúnar Halldórsdóttur , sem lést 16. desember síðastliðinn , 93 ára gömul .
Í huga okkar var hún Nenna frænka , en gælunafnið Nenna tengdist henni frá unga aldri .
Nenna fæddist á Skálmarnesmúla í Barðastrandarsýslu , en fluttist á barnsaldri ásamt foreldrum og systkinum að Arngerðareyri við Ísafjarðardjúp .
Þar óx hún úr grasi í stórum systkinahópi , hún var elst en móðir okkar Hjördís er yngst .
Mikil umsvif voru á Arngerðareyri á þessum tíma .
Búskapur var á jörðinni , auk þess sem ýmis þjónusta var þar við nálægar sveitir , s.s. símstöð , verslun og móttaka Djúpbátsins .
Heimilið var mannmargt og margvísleg störf þurfti að inna af hendi .
Nenna vandist því frá unga aldri að taka til hendinni og vinnusemi einkenndi hana alla tíð .
Foreldrar hennar innrættu börnum sínum vinnusemi , guðsótta og góða siði .
Nenna var vandvirk og myndarleg til allra verka .
Hún var mikil hannyrðakona og gerði fallega muni , saumaði út , prjónaði , heklaði og saumaði fatnað á sig og aðra .
Hún fylgdist alla tíð vel með málefnum líðandi stundar og hafði sterkar skoðanir á mönnum og málefnum , sem hún fór ekki leynt með .
Frásagnargáfu hafði hún góða og mikið skopskyn líkt og svo margt skyldfólk hennar og var gaman að hlýða á frásögn hennar .
Nenna hefur ætíð skipað stóran sess í lífi okkar systkinanna .
Á barns- og unglingsárum okkar voru samskipti fjölskyldnanna mikil og heimsóknir fjölskyldu okkar á heimili Nennu og eiginmans hennar Samúels tíðar .
Sérstaklega eru okkur minnisstæð öll jólaboðin sem okkur voru haldin af þeim heiðurshjónum .
Nenna var einstaklega myndarleg húsmóðir og hún gerði heimsins bestu kökur og heitt súkkulaði sem ekkert jafnaðist á við .
Í jólaboðunum , þegar búið var að gera kræsingunum skil var farið í leiki sem Silli átti heiðurinn af að skipuleggja .
Þau hjónin voru barngóð og allt var gert til að gera okkur börnunum daginn ógleymanlegan .
Síðar er Nenna og Silli höfðu flutt á Guðrúnargötuna leigðum við bræðurnir forstofuherbergi af þeim .
Nutum við þá sem fyrr gestrisni og hugulsemi þeirra í hvívetna .
Eftirminnilegt er hvað heimili Nennu og Silla var alltaf hlýlegt og búið fallegum munum .
Á kveðjustund þökkum við Nennu , frænku okkar , einstaka elskusemi , vináttu og umhyggju í okkar garð .
Minningin um hana mun fylgja okkur alla tíð .
Steinunn Björnsdóttir , Eiríkur Björnsson , Birgir Björnsson og Anna Björnsdóttir .
Elsku tengdamóðir .
Nú er þessu æviskeiði þínu hérna megin lokið , sem þú getur verið afar stolt af .
Náðir háum aldri 93 ára , þótt ekki hafi lífið hjá þér alltaf verið dans á rósum .
Hægt væri að skrifa margar bækur um ævi þína , svo litrík var hún og skemmtileg oft á tíðum .
Ég var svo lánsamur að fá að njóta samfylgdar þinnar í yfir 40 ár sem eru mér mikils virði .
Kostir þínir voru svo margir , þú varst mjög gestrisin og hafðir gaman af að fá heimsóknir og að geta dekkað upp , enda gestagangur mikill á heimilinu í gegnum árin .
Þú lagðir alltaf mikla áherslu á að vera vel til fara , ekki síst um hárið .
Hreinskilni þín var mikil , þó ekki hentaði hún alltaf á því augnabliki sem hún kom fram .
Þú barst mikla umhyggju fyrir dóttur þinni og fjölskyldu sem skipaði ávallt fyrsta sætið í lífi þínu , það fundum við svo vel .
Þetta var svo sannarlega endurgoldið af Sigrúnu sem hugsaði svo vel um þig að eftir var tekið , ekki síst í veikindum þínum síðari árin .
Árið 1970 gekk ég að eiga þennan engil sem þú kallaðir svo oft og var það upphaf góðra tíma sem standa enn .
Yndislegu börnin okkar eru Guðrún Ösp og Jón Helgi .
Fyrri maður Guðrúnar var Jón H. Guðmundsson ritstjóri .
Síðari maður Guðrúnar var Samúel J. Samúelsson bakari .
Samúel var á vissan hátt örlagavaldur í lífi mínu en við unnum saman um tíma þar sem ég starfaði sem trésmiður .
Hann fékk mig til að aðstoða við að innrétta á heimili þeirra hjóna á Rauðarárstíg og dró það ekki úr hrifningu minni af framangreindum engli svo og kynnum mínum af tengdamóður minni sem alltaf var með veisluhöld á framkvæmdatímanum .
Elsku Guðrún mín .
Söknuðurinn er mikill á skilnaðarstund .
Guð blessi minningu þína .
Nú legg ég augun aftur , ó , Guð , þinn náðarkraftur mín veri vörn í nótt .
Æ , virst mig að þér taka , mér yfir láttu vaka þinn engil , svo ég sofi rótt .
( Sveinbjörn Egilsson .
) Fjölskyldan vill þakka starfsfólki hjúkrunarheimilisins Skjóls fyrir frábæra umönnun og hlýhug í veikindum Guðrúnar .
Pétur Björnsson .
