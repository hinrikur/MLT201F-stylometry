RAPPARINN Akon heldur því fram að hann viti ekki hversu gamall hann er í raun og veru .
Söngvarinn fæddist í Bandaríkjunum en ólst að hluta til upp í Senegal , þaðan sem fjölskylda hans er .
" Í Afríku er aldur ekki eins mikilvægur , " segir hann til að reyna að útskýra hvernig geti mögulega staðið á því að hann veit ekki hvenær hann er fæddur .
" Það eru bara Evrópubúar og Bandaríkjamenn sem fókusera á svoleiðis .
" Akon hefur verið sakaður um að reyna að leyna aldri sínum fyrir aðdáendum í þeirri von að þykja eftirsóknarverðari í augum ungra kvenaðdáenda sinna .
Í viðtali í fyrra sagðist hann vera 25 ára en í nýlegu viðtali var hann orðinn 31 árs .
Talið er að hann gæti verið allt að 35 ára gamall í raun og veru .
" Ég vil ekki vita af því að ég sé að eldast .
Þá fer ég bara að hugsa um læknisheimsóknir og tryggingar .
Ég vil það ekki .
Mér líður eins og ég sé 21 árs og ég ætla að vera 21 árs að minnsta kosti í 10 ár til viðbótar .
" 