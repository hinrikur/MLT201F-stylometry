AIESEC eru alþjóðleg , ópólítísk og sjálfstæð samtök sem rekin eru af stúdentum og nýútskrifuðum háskólanemum án hagnaðar .
Í boði hjá samtökunum eru 4000 starfsþjálfunartækifæri í 110 löndum en aðildarlöndum fer sífellt fjölgandi .
Fjögur starfssvið Lengd starfsþjálfunarinnar er frá tveimur mánuðum upp í eitt og hálft ár og skiptast starfssviðin í stjórnun , tæknistarfsþjálfun , kennslu og þróunaraðstoð .
Stjórnun er ætluð þeim sem til dæmis læra viðskiptafræði eða sálfræði , tæknisvið þeim sem læra til dæmis verkfræði eða tölvunarfræði .
Í mörgum störfum á kennslusviði er nauðsynlegt að hafa kennaramenntun en þó ekki öllum , í Suður-Ameríku eru til að mynda mörg störf við að kenna ensku .
Flest störfin eru launuð fyrir utan þróunarstarfsþjálfun , en þar fær fólk mat og húsnæði gegn vinnu , og miðast launin við lágmarkslaun í hverju landi fyrir sig .
Þurfa að standast enskupróf Skilyrði fyrir því að fara í slíka starfsþjálfun eru að hafa lokið minnst tveimur árum í háskóla , nema ef um þróunaraðstoð er að ræða , og að þátttakendur séu ekki eldri en þrítugir .
Við umsókn er greitt 40.000 króna gjald en hluti þess er fyrir greiðslu enskuprófs sem þátttakendur verða að standast .
Þeir sem nýlega hafa tekið TOEFL próf eða annað sambærilegt próf í ensku eru undanskildir og lækkar þá gjaldið .
" Maður heyrir á fólki í kringum sig að það íhugar nú aðra möguleika og hvernig það geti bjargað sér á meðan ástandið er svona slæmt .
Við búumst því við aukinni eftirspurn nú á nýju ári en samtökunum hefur tekist vel að fást við kreppuna erlendis þannig að tækifærin hafa ekkert minnkað hjá okkur .
Flestir fara héðan til Evrópu eða Asíu og hafa Þýskaland , Indland og Kína verið meðal vinsælustu áfangastaðanna .
Við stílum sérstaklega inn á núna að fólk geti fengið sumarstörf í gegnum AIESIC og hafi þannig kost á að gera eitthvað , " segir Freyja Oddsdóttir hjá samtökunum .
maria@mbl.is 