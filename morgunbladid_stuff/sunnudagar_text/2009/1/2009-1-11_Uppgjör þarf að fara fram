Eftir Pétur Blöndal pebl@mbl.is Einar Kr. Guðfinnsson , sjávarútvegs- og landbúnaðarráðherra , útilokar ekki lengur að látið verði reyna á aðildarviðræður við ESB .
" Eins og þessi mál blasa við mér þá virðist Evrópuumræðan komin í sjálfheldu , " segir hann .
" Umræðan hefur verið mikil án þess að það hafi leitt til endanlegrar niðurstöðu .
Ég held að það sé mikilvægt að finna leið út úr þessu öngstræti .
Nú er svo komið að ég vil ekki lengur útiloka þann kost að láta reyna á möguleika okkar með viðræðum við ESB .
Það er hins vegar alveg ljóst í mínum huga að samningar sem aðrar þjóðir hafa náð , til að mynda í sjávarútvegs- og landbúnaðarmálum , skila alls ekki niðurstöðu sem við getum unað .
Þess vegna verðum við að setja okkur háleitari markmið en til dæmis Norðmenn náðu í sjávarútvegi og Finnar í landbúnaði .
" Hann segir vilja þjóðarinnar að Íslendingar hafi óskorað forræði yfir sínum auðlindum .
" Það þýðir að við föllumst ekki á meginatriði sjávarútvegsstefnu ESB og það á að vera útgangspunktur í viðræðunum .
" Hann segir að uppgjörið verði að fara fram og að þetta séu eðlileg markmið .
" Við viljum hvorki missa forræði yfir fiskveiðiauðlindinni né setja landbúnaðinn á hliðina .
Ég tel líka útilokað fyrir stjórnvöld að snúa til baka frá viðræðum við ESB með samning sem ekki fæli í sér óskorað forræði yfir auðlindinni og að hagsmunum landbúnaðarins yrði borgið .
" Forræðið yfir fiskinum | 28-31 Í hnotskurn » Evrópumálin verða í brennidepli á landsfundi Sjálfstæðisflokksins 29. jan. til 1. feb. » Fjallað er ítarlega um kosti og galla aðildar að ESB fyrir sjávarútveginn í blaðinu í dag .
