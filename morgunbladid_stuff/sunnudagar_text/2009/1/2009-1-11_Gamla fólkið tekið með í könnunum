CAPACENT Gallup er hætt að miða efri aldursmörk þeirra sem hringt er í , við gerð skoðanakannana , við 75 ár .
Þetta kemur fram á vef Sjálfstæðisflokksins , en Salóme Þorkelsdóttir , formaður Samtaka eldri sjálfstæðismanna , gerði athugasemdir við þetta viðmið á síðasta ári og hefur nú fengið þessi viðbrögð frá Capacent .
Samtök eldri sjálfstæðismanna ályktuðu í maí síðastliðnum um að meðalaldur hér á landi væri með því hæsta í heiminum og meirihluti fólks 76 ára og eldra væri vel á sig kominn á sál og líkama .
Salóme hefur einnig bent á að atkvæði eldri borgara eru eftirsótt í kosningum , en einhverra hluta vegna hafi þessi hópur verið útilokaður frá þátttöku í könnunum hingað til , að því er segir á vef flokksins .
onundur@mbl.is 