HIN nýfráskildu Madonna og Guy Ritchie hittust nýlega fyrir tilstuðlan Lourdes , 12 ára dóttur Madonnu , sem grátbað þau um að vera ekki vond hvort við annað .
Þau hittust í íbúð Madonnu í New York seinasta þriðjudag og fór þá af stað orðrómur um að þau væru að sættast en þau hittust aðeins til að geðjast Lourdes .
" Þau reyna að hafa skilnaðinn friðsamlegan vegna þess að Lourdes bað þau sérstaklega um að vera ekki vond hvort við annað .
Síðan sagði hún þeim að hún vildi að allt væri eins vinsamlegt og mögulegt væri , " er haft eftir heimildarmanni í New York Daily News .
Parið , sem tilkynnti skilnað sinn í október eftir átta ára hjónaband , er staðráðið í að gera aðskilnaðinn eins auðveldan fyrir Lourdes , átta ára son þeirra Rocco og ættleiddan þriggja ára son þeirra David Banda og hægt er .
" Madonnu og Guy kemur betur saman nú en seinasta ár .
Skilnaðurinn hefur haft jákvæð áhrif á samband þeirra sem foreldra .
" Madonna hefur sótt stuðning til félaga sinna í Kabbalah-trúfélaginu og eru þeir einnig sagðir eiga þátt í því að hún og Ritchie reyna að hafa skilnaðinn vinsamlegan .
" Kabbalah hvetur ekki til hjónaskilnaða svo að vinir hennar í trúfélaginu ýta á hana um að endurvekja hjónabandið eða að minnsta kosti halda sambandinu á vinsamlegum nótum , " segir Kabbalah-vinur söngkonunnar .
