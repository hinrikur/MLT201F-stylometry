Góð þjónusta í Fönix MIG langaði til að benda ykkur á góða þjónustu .
Ég taldi að uppþvottavél mín væri ónýt og fór í Fönix þar sem ég vissi að til voru sams konar vélar .
Ég fékk frábæra þjónustu hjá Þórhalli verslunarstjóra Fönix .
Í stað þess að grípa tækifærið og selja mér nýja vél , kom hann með ráðleggingar varðandi vélina mína og nánast lagaði hana í gegnum síma .
Vélin þarf í viðgerð en fyrir brot af því sem hefði kostað að kaupa nýja .
Þetta kallar maður góða þjónustu .
Góð þjónusta og góðar vörur .
Hulda Magnúsdóttir .
Yndislegar móttökur HVAÐ get ég gert að gagni ? Í öllu krepputalinu og með allar neikvæðu fréttirnar glymjandi í eyrunum velti ég fyrir mér hvað ég gæti gert .
Jú , ég fann mér verkefni inni í skáp .
Tók fram alla garnafganga sem ég átti og prjóna barnahúfur og vettlinga .
Sníki líka afganga hjá vinkonunum og einu sinni í mánuði ætla ég að heimsækja Mæðrastyrksnefnd og færa henni afraksturinn .
Ég fel þeim það verkefni að gefa áfram þá hluti sem ég framleiði og vona að einhvers staðar komi þeir að góðum notum .
Ég heimsótti þær í dag í annað skiptið og móttökurnar voru ekki af verri endanum .
Þú ert yndisleg , takk fyrir .
Ef til vill eru fleiri sem vildu gera eitthvað en vantar bara hugmyndina en hér er hún komin .
Kveðja , Öryrki .
Ríkisstjórnin fái frið HVAÐA tilgangi þjónar að garga , meiða , og eyðileggja ? Mér sýnist ríkisstjórnin róa lífróður að bjarga landinu .
Látið hana í friði .
Hvernig er hægt að ætlast til að hvergi sé skorið niður , þegar peningar eru engir , og miklu minna en það .
Sigríður Björnsdóttir .
St .
Jósefsspítali ÉG hef verið þeirrar gæfu aðnjótandi að hafa legið á St .
Jósefsspítala í Hafnarfirði í tvö skipti .
Sjúkrasaga mín er löng .
Ég hef legið á mörgum spítölum þannig að ég þekki samanburðinn .
Í stuttu máli sagt ber St .
Jósefsspítali gjörsamlega af .
Hlýjan og umhyggjan tekur öllu öðru fram .
Það verður engum til framdráttar að leggja niður þá framúrskarandi starfsemi sem þar fer fram .
Ég skora á yfirvöld að skoða málið betur og hugsa sinn gang .
Björg Cray Hauksdóttir .
Að axla ábyrgð MÉR leikur forvitni á að vita hvað það þýðir að axla ábyrgð .
Því í mínum huga er orðatiltækið " að axla ábyrgð " að standa sig í sínu starfi eða sinni vinnu í staðinn fyrir að segja af sér og flýja .
Fólk hrópar þessa dagana að þessi og hinn eigi að segja af sér og axla ábyrgð .
Gaman væri að heyra hvaða skýringu fólk hefur á þessu hugtaki .
Þórunn Lárusdóttir .
Svarað í síma 5691100 frá 10-12 og 13-15 | velvakandi@mbl.is 