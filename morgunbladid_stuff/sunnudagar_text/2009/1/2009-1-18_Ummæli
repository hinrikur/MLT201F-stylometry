" Hættu " -legasti maður Íslands ! Bloggarinn FrizziFretnagli ( Yngvi Páll Þorfinnsson ) segir Björn Inga Hrafnsson hættan hér , hættan þar og hættan alls staðar .
Það gefur augaleið að verði fleiri í hverjum bekk fá börnin ekki sömu þjónustuna og það kemur niður á námsárangri þeirra og líðan .
Björk Einisdóttir , framkvæmdastjóri Heimilis og skóla .
Samskipti foreldra við börnin sín og kynhlutverkin og þá sérstaklega hlutverkin gagnvart börnum eru svo sannarlega í mikilli þróun .
Þetta er nokkuð sem löggjafinn þarf að bregðast við .
Hrefna Friðriksdóttir , lektor í sifja- og erfðarétti við Háskóla Íslands og formaður nýrrar nefndar um endurskoðun barnalaga .
Því er til að svara að af systkinum og foreldrum hefur enginn starfað í bönkum eða fyrirtækjum tengdum þeim .
Ég hef ekki sjálfur staðið í hlutabréfakaupum eða setið í stjórnum þessara fyrirtækja .
Ólafur Þór Hauksson , skipaður sérstakur saksóknari til að rannsaka grun um refsiverða háttsemi í kringum bankahrunið .
Mér finnst ég skynja að fólk hyggist gera minna úr öllu umstanginu og umgjörðinni .
Og ég sakna þess ekkert .
Þetta þýðir að það verður meira innihald og minni umbúðir .
Séra Hjálmar Jónsson , um brúðkaup .
Keppnin er ágæt en mér finnst að það megi breyta pínulítið til , við þurfum ekki alltaf að fara eftir þessari Evróvisjón-formúlu .
Erla Gígja Þorvaldsdóttir , sjötugur lagahöfundur í undankeppni Evróvisjón .
Ég held að fólk hafi oft misskilið þetta og haldið að það að vera umhverfisvænn sé lúxus .
Ég held að umhverfisvænt og kreppa fari mjög vel saman .
Gunnar Sigvaldason , sem þýddi bókina Uppeldi fyrir umhverfið ásamt eiginkonunni , Katrínu Jakobsdóttur .
Íslenskar stúlkur voru með hæst algengi kynfæravörtusmits og hér var hröðust aukning á smiti og fjölda rekkjunauta .
Laufey Tryggvadóttir , faraldsfræðingur hjá Krabbameinsfélagi Íslands .
Ég var kölluð ljótum nöfnum , það var sparkað í mig og frussað á mig svo fátt eitt sé nefnt .
Hólmfríður Guðlaug Einarsdóttir , 15 ára bloggari , um einelti sem hún varð fyrir í skóla .
