Erfitt getur verið að halda fullri einbeitingu í tímum eða við lærdóm .
Hér koma nokkur góð ráð sem sögð eru óbilandi þegar kemur að því að halda einbeitingunni í lagi ! Fyrst ber að nefna litlar og reglulegar máltíðir til að halda brennslunni gangandi , ekki borða stóra og mikla máltíð áður en farið er að læra því eftir slíkt verða flestir syfjaðir og latir .
Við heimalærdóm er talið best að læra samkvæmt líkamsklukku hvers og eins , enda eru sumir best vakandi snemma á morgnana en aðrir á kvöldin .
Einbeittu þér að erfiðasta námsefninu á þeim tíma sem hugurinn er hvað skarpastur og hinu þegar hugurinn er ekki jafn skilvirkur .
Nóg af vatni er líka nauðsynlegt , sérstaklega þegar manni finnst maður vera silalegur .
Kaffi getur hjálpað manni að vaka en getur líka stressað mann og æst upp og því best að neyta þess í hófi .
