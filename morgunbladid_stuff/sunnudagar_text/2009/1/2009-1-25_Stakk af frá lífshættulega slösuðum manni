UNGUR karlmaður slasaðist lífshættulega eftir að ekið var á hann á Hverfisgötunni við Smiðjustíg laust eftir klukkan hálffjögur aðfaranótt laugardags .
Ökumaður bifreiðarinnar stakk af frá slysinu .
Að sögn slökkviliðs hafði hinn slasaði mikla höfuðáverka og var fluttur á slysadeild og var hann í aðgerð um hádegisbilið í gær þegar Morgunblaðið fór í prentun .
Að sögn sérfræðings á deildinni var ástand mannsins alvarlegt .
Lögregla hafði um hádegisbilið í gær ekki haft hendur í hári ökumannsins en vissi um hvaða bíl væri að ræða .
Málið er í rannsókn að hennar sögn og biður hún þá , sem gætu hafa orðið vitni að atburðinum , að hafa samband við lögreglu .
ben@mbl.is 