Meiri þungi hefur færst í umræður um mögulega aðildarumsókn Íslendinga að Evrópusambandinu .
Í tilefni af því hefur Morgunblaðið ráðist í viðamikla fréttaskýringu , sem birtist næstu daga bæði í Morgunblaðinu og á mbl.is , þar sem leitast er við að draga fram kosti og galla aðildar .
Saga Evrópusambandsins er rakin í fyrstu fréttaskýringunni , sem birt er í dag , en þetta bandalag 27 lýðræðisríkja teygir sig frá heitum öldum Miðjarðarhafsins til nyrstu sveita Finnlands og á rætur í því hugmyndafræðilega uppgjöri í Evrópu sem átti sér stað í lok seinna stríðs .
