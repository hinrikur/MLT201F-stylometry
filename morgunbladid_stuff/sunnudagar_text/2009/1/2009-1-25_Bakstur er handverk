Í BRAUÐHÚSINU í Grímsbæ baka þeir bræður Guðmundur og Sigfús Guðfinnssynir súrdeigsbrauð úr íslenzku byggi , lífrænt ræktuðu á Héraði , og lífrænu dönsku spelti .
Takmarkið segja þeir að baka góð matbrauð .
Þótt rekstur Brauðhússins gangi vel hvarflar ekki að þeim bræðrum að færa út kvíarnar .
" Við erum engir útrásarvíkingar í okkur .
Við höfum sniðið Brauðhúsið að okkur og það hentar vel okkar lífsstíl .
Það væri skemmtilegra að fleiri bakarar færu út í lífrænan bakstur heldur en að við værum að breiða okkur út yfir allt .
Sízt af öllu höfum við áhyggjur af samkeppni .
" Þegar þeir bræður fóru yfir í lífrænan bakstur losuðu þeir sig við ýmsar vélar , sem voru í bakaríinu .
" Lífrænn bakstur er svona meira handverk , " segja þeir .
Og tölvuvigt á ekki upp á pallborðið hjá þeim , heldur notast þeir við lóð , sem faðir þeirra flutti vísast með sér úr Björnsbakaríi við Vallarstræti , þegar hann setti á fót bakaríið í Grímsbænum .
" Hjá okkur er það jafnvægið sem gildir .
" Þeir segja að það hafi fyrst og fremst verið skortur á hugmyndaflugi að þeir fetuðu í fótspor föður síns og gerðust bakarar .
En allt var þetta út af ömmu þeirra .
Faðir þeirra ólst upp á Ísafirði og vildi verða sjómaður , en móðir hans þvertók fyrir það .
Hún hafði misst bróður og tengdaföður í sjóinn .
Guðfinnur varð því að finna sér lifibrauð í landi og endaði í bakaríi .
Þar með var teningnum kastað .
freysteinn@mbl.is | 32 