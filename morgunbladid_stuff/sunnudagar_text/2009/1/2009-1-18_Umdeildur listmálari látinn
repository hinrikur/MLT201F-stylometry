BANDARÍSKI listmálarinn Andrew Wyeth lést á heimili sínu í Pennsylvaníu á föstudaginn , 91 árs að aldri .
Hann var í senn afar vinsæll listamaður og umdeildur .
Eitt þekktasta verk hans er Heimur Kristínar , mynd af lamaðri konu á akri .
Wyeth var gagnrýndur hart í listaheiminum fyrir að vera afturhaldssamur en hann var eindreginn realisti .
Viðfangsefnið var oftast fólk og sveitalandslag á heimaslóðum hans í norðausturríkjunum .
Gagnrýnendur sögðu sumir að hann smánaði stefnu realista .
En mörgum þótti hann vera góður fulltrúi þeirra millistéttargilda sem módernistar sögðust hafna .
" Hann málar fyrir almenning , nefið á fólki er á sínum venjulega stað , veðurbarnar hlöðurnar og laufvana trén í skerandi einfaldleika landslagsmyndanna eru raunverulegri en veruleikinn sjálfur , " skrifaði vinveittur blaðamaður árið 1963 .
