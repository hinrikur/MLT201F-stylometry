11. janúar 1918 Bjarndýr gengu á land í fyrsta sinn þennan frostavetur í Núpasveit , austan Öxarfjarðar .
Næstu daga gengu hvítabirnir á land á Melrakkasléttu , í Skagafirði , á Skagaströnd , á Langanesi og í Mjóafirði .
11. janúar 1944 Togarinn Max Pemberton frá Reykjavík fórst undan Snæfellsnesi með allri áhöfn , 29 manns .
11. janúar 1993 Dýpsta lægð sem sögur fara af á Norður-Atlantshafi , 910-920 millibör , fór norður með Austurlandi .
Röskun varð á samgöngum en litlar skemmdir urðu .
Þó brotnuðu 50 rúður í hóteli í Öræfum .
11. janúar 2007 Menntamálaráðherra og rektor Háskóla Íslands undirrituðu fimm ára samning um kennslu og rannsóknir .
Fjárveitingar ríkisins til rannsókna áttu að þrefaldast á samningstímanum .
" Tímamót í íslenskri skólasögu , " sagði á forsíðu Fréttablaðsins .
Dagar Íslands | Jónas Ragnarsson .
