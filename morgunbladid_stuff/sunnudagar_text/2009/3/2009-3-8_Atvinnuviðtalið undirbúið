ÞAÐ getur heldur betur reynt á taugarnar að fara í atvinnuviðtal .
Margir frambærilegir umsækjendur geta verið um hverja lausa stöðu og skiptir sköpum að ganga í augun á vinnuveitandanum þann stutta tíma sem viðtalið varir .
Á netinu má finna mörg góð ráð um hvernig má koma sem best fyrir í vinnuviðtali og eru allar heimildir samhljóma um að það margborgar sig að koma í viðtalið vel undirbúinn .
Eftir að hafa verið boðaður í viðtal ætti fyrsta skrefið að vera að kynna sér eins vel og unnt er starfsemi fyrirtækisins sem um ræðir .
Oftast má læra mikið með því einu að skoða heimasíðu fyrirtækisins og kynna sér það sem þar stendur um stefnu , gildi og umsvif rekstursins .
Til að dýpka innsýnina má svo prufa að fletta fyrirtækinu upp á Google eða í fréttagrunnum eins og gagnasafni Mbl.is , og sjá hvað hefur verið skrifað og sagt um fyrirtækið , stjórnendurna eða vöruna .
Áhugi og innsýn Gott er að mæta til viðtalsins með nokkrar spurningar um starfið og starfsemina .
Samt ber að varast að snúa viðtalinu upp í upptalningu á hvað hentar þér , og leggja meiri áherslu á hvað þú getur lagt af mörkum innan fyrirtækisins .
Miklu skiptir að mæta vel til fara og vandlega snyrtur , en þó gæta þess að klæðnaðurinn sé í samræmi við starfið sem sótt er um .
Mæta þarf stundvíslega , alls ekki mæta of seint en heldur ekki allt of snemma .
Síðan er það lykillinn að góðu viðtali að rökstyðja svör og svara af einlægni frekar en eins og þú heldur að til sé ætlast .
Þegar spurt er um fyrri vinnustaði má alls ekki falla í þá gryfju að tala með niðrandi hætti um fyrri yfirmenn eða vinnufélaga .
