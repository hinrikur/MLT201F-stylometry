GESTAPRÓFESSOR við Háskólann í Reykjavík , dr. Jack James , segir ýmsar samlíkingar vera milli markaðssetningar koffíniðnaðarins á drykkjum sínum og þekktrar hegðunar tóbaksfyrirtækja .
" Á síðustu árum hefur orðið algjör sprenging í framleiðslu koffíndrykkja fyrir ungt fólk , hvort sem það er gos eða orkudrykkir .
Líka eru koffínpillur sérstaklega markaðssettar fyrir stúdenta undir því yfirskini að þær bæti námsárangur .
Þetta skapar framtíðarviðskiptavini , sem verða snemma háðir koffíni .
Auglýsingar á orkudrykkjum sem halda því fram að þú getir orðið einhvers konar ofurmanneskja með því að neyta þeirra eru ekki byggðar á staðreyndum .
" Dr. James heldur fyrirlestur um áhrif koffíns í HR í hádeginu á miðvikudaginn en hann hefur eytt síðustu 10-15 árum í rannsóknir á efninu .
| 32 