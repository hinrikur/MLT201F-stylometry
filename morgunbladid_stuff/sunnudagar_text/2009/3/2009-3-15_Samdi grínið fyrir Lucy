Madelyn Pugh er langt í frá þekktasta kona sem starfað hefur í Hollywood , en hún afrekaði öllu meira þar í bæ en margar sem frægari eru .
Madelyn , sem er 88 ára í dag , er handritshöfundur og þekktust fyrir vinnu sína við sjónvarpsþætti Lucy Ball um árabil .
Hún hóf ferilinn , eftir próf í blaðamennsku árið 1942 , með því að rita efni fyrir gamanþætti í útvarpi .
Hún tók snemma upp samstarf við Bob Carroll og svo vel gekk það að þau störfuðu saman í rúma hálfa öld .
Þættir Lucy Ball , sem hófu göngu sína árið 1951 , voru vinsælustu gamanþættirnir í bandarísku sjónvarpi og sýndir hér á landi á fyrstu árum sjónvarps .
Madelyn og Bob voru þrisvar sinnum tilnefnd til Emmy-verðlauna fyrir skrif sín , en hrepptu verðlaunin aldrei .
En þau gátu huggað sig við að þau áttu stóran hlut í að móta hina frægu kvenpersónu Lucyar í þáttunum .
Madelyn Pugh ruddi brautina fyrir konur í handritsgerð í Hollywood , ritaði fjölda handrita að sjónvarpsþáttunum og var meðframleiðandi bæði sjónvarpsþátta og kvikmynda .
Hún gaf út æviminningar sínar árið 2005 , Laughing with Lucy , eða Hlæjandi með Lucy .
Og þar var gamli samstarfsmaðurinn hennar , Bob Carroll , að sjálfsögðu tilgreindur sem meðhöfundur bókarinnar .
