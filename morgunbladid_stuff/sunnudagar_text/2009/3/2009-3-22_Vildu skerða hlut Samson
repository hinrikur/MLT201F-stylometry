Eftir Þórð Snæ Júlíusson thordur@mbl.is FRAMSÓKNARFLOKKURINN var á móti því að Samson-hópurinn fengi að kaupa meira en þriðjung í Landsbanka Íslands haustið 2002 .
Í minnispunktum Skarphéðins Berg Steinarssonar , þáverandi starfsmanns framkvæmdanefndar um einkavæðingu , vegna viðræðna við Samson frá 9. október 2002 segir orðrétt að " nokkur andstaða er hjá Framsóknarmönnum við að Samson kaupi meira en 33,3% .
Það kom þó aldrei fram í þeim gögnum sem framkvæmdanefndin hefur látið frá sér fara " .
Þar er átt við að aldrei hafi verið talað um hámarkshlut þess sem ríkið vildi selja heldur einungis að það vildi selja að minnsta kosti fjórðung í bankanum .
Fullur aðgangur að gögnum Morgunblaðið hefur fengið aðgang að öllum gögnum einkavæðingarnefndar sem tengjast sölu á hlut ríkisins í Landsbanka og Búnaðarbanka .
Þeirra á meðal eru fundargerðir nefndarinnar , öll innsend og útsend bréf og tölvupóstar og matsskýrslur HSBC , sem var ráðgjafi íslenska ríkisins í söluferlinu .
Í gögnunum kemur fram að stefnt hafði verið að því í upphafi að skrifa undir samkomulag við Samson-hópinn um kaup á kjölfestuhlut í Landsbankanum 4. október 2002 , en ljóst er að það frestaðist af einhverri ástæðu .
Þann 7. október lagði hópurinn loks fram tilboð í hlut ríkisins .
Í minnisblaði einkavæðingarnefndar um það hver viðbrögð hennar ættu að vera eru lagðar fram hugmyndir um að takmarka kaup hópsins við í mesta lagi um 40 prósenta hlut í bankanum .
Ljóst er að skoðun Framsóknarmanna , að Samson ætti ekki að fá að kaupa meira en þriðjung , var því komið á framfæri við hópinn í viðræðum við hann .
Svona seldi ríkið bankana » 12 