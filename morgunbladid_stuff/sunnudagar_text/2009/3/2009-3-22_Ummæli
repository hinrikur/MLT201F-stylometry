Það sem ógnar almannaöryggi er ekki aðeins glæfralegur bankarekstur , heldur einnig sá möguleiki að bankastarfsemi leggist hreinlega af .
Úr Áhættumatsskýrslu fyrir Ísland , sem unnin var fyrir utanríkisráðuneytið .
Það er gaman að eiga þessa hluti en það er hægt að vera án þeirra .
Jón Ásgeir Jóhannesson , stjórnarformaður Baugs Groups , í viðtali við Sunday Times , eftir að hann seldi einkaþotu sína og 50 metra langa Hessen-snekkju .
Það mátti alveg ljóst vera að þetta viðamikil aðgerð hlyti að kosta sitt , en lýðræðið er nú líka þess virði að því sé sómi sýndur .
Steingrímur J. Sigfússon fjármálaráðherra , spurður um væntanlegan kostnað af því að halda stjórnlagaþing .
Auðvitað eru arðgreiðslur hjá öllum fyrirtækjum til skammar þegar þau geta ekki borgað launahækkun – þá skiptir engu hvort það er HB Grandi eða einhver annar .
Skúlína Guðmundsdóttir , trúnaðarmaður starfsmanna hjá HB Granda á Akranesi , en stjórn fyrirtækisins lagði til 8% arðgreiðslur til hluthafa á sama tíma og verkalýðsfélög hafa samþykkt frestun umsaminna launahækkana .
Mér þykir menn hafa gengið of langt í að skýla sér á bak við bankaleynd og finnst að hún mætti vera veikari .
Gylfi Magnússon viðskiptaráðherra .
Þetta er lifibrauðið mitt og ég get ekki verið að mata einhverja ræningja á tónlistinni minni .
Bubbi Morthens tónlistarmaður , sem íhugar að hætta að gefa út plötur ef fólk hættir ekki að sækja þær á netið án þess að greiða fyrir .
Viðkomandi hefur kannski verið hjá heimilislækninum í fjölda ára og læknirinn sér aumur á honum .
Kristján Oddsson aðstoðarlandlæknir um þann vanda að eldri borgarar fái læknisvottorð til endurnýjunar ökuleyfis , þótt þeir teljist vanhæfir til aksturs .
Í rauninni skil ég að þetta sé bannað hjá yngstu krökkunum , en í unglingadeildum finnst mér þetta algjörlega óviðeigandi .
Níels Þóroddsson , nemi í Álftanesskóla , er ósáttur við farsímabann skólans .
Við þurfum að spyrja okkur hver sé tilgangurinn með því að börnin noti símana í tíma og ótíma .
Björk Einisdóttir , formaður Samtaka heimila og skóla , segir hvern skóla setja sér reglur um farsímanotkun .
Hér verður mansal ekki liðið .
Ásta Ragnheiður Jóhannesdóttir félagsmálaráðherra kynnti aðgerðaáætlun stjórnvalda gegn mansali .
Í fjölmiðlaumræðu er því haldið fram að Íslands sjálftökumenn hafi getað leikið lausum hala utan laga og réttar og haft í frammi ótrúlega athafnasemi í þágu eigin velsældar .
Því miður bendir margt til að svo hafi verið ...
Skúli Eggert Þórðarson ríkisskattstjóri og Ingvar J. Rögnvaldsson vararíkisskattstjóri í harðorðum leiðara Tíundar , blaðs ríkisskattstjóra .
Þetta er síld sem hefði bara drepist þarna og ekki valdið neinu öðru en skaða í umhverfinu .
Þetta er frábært framtak og þjóðþrifaverk í leiðinni .
Friðbjörn Ó. Valtýsson , formaður ÍBV , er ánægður með síldveiði í Vestmannaeyjahöfn , en íþróttafélagið nýtur góðs af ágóða af veiðinni .
Þetta er í raun alveg öfugt við sjúkdómavæðinguna , þetta er heilsuvæðing .
Róbert Wessmann undirbýr samstarf við Mayo Clinic og íhugar hvort flytja beri sjúklinga til Íslands .
Bankinn áleit að það yrði að vera eitthvað til þess að halda í þessa starfsmenn því þeir voru einfaldlega að búa til tekjur .
Georg Andersen , upplýsingafulltrúi Straums , um bónusgreiðslur til starfsmanna .
Straumur er í greiðslustöðvun .
Ég sé innilega eftir því sem ég gerði fjölskyldu minni .
Austurríkismaðurinn Josef Fritzl , sem var sakfelldur fyrir barnsmorð , þrælahald , nauðganir , sifjaspell og fleiri glæpi .
Ekki trúa honum , hann hefur sýnt sitt rétta andlit með því að reyna að notfæra sér trúgirni fólks .
Christiane Burkheiser , saksóknari í málinu gegn Fritzl , gaf lítið fyrir iðrun hans .
