Afmæli Halldórs Grönvold , aðstoðarframkvæmdastjóra Alþýðusambands Íslands , ASÍ , ber upp á alþjóðlegan baráttudag kvenna , sem er 8. mars .
ASÍ hefur í nokkur ár staðið fyrir hádegisverðarfundi í tilefni dagsins , að sögn Halldórs .
" Ég hef mætt þar og tekið fagnandi við afmælisóskum , " segir hann .
Nú verður hádegisverðarfundurinn haldinn mánudaginn 9. mars og afmæliskveðjur frá fundargestum verða því síðbúnar .
Afmælisóskir fær Halldór samt sem áður á réttum degi því að hann fagnar tímamótunum með fjölskyldu og vinum .
" Ég ætla að borða með þeim góðan mat .
Það er ekki búið að ákveða hvar það verður né hvað verður á borðum en vonandi verður mér komið á óvart .
" Eðli málsins samkvæmt eru miklar annir hjá ASÍ um þessar mundir , að því er Halldór greinir frá .
" Við erum að reyna með okkar hætti að takast á við þau úrlausnarefni sem við stöndum frammi fyrir í þessum efnahagsþrengingum .
Okkar hlutverk er fyrst og fremst að aðstoða okkar aðildarfélög við að hjálpa sínum félagsmönnum .
Við erum líka að reyna að rétta kúrsinn gagnvart stjórnvöldum og öðrum .
" 