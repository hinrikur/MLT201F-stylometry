Tölur Stígamóta um ofbeldi á hendur konum eru hrollvekjandi .
Aldrei hafa jafnmargir leitað til samtakanna vegna hópnauðgana , lyfjanauðgana , vændis eða kláms og 2008 .
Sláandi er að tæplega fjórðungur þeirra , sem leita á náðir Stígamóta , hefur gert tilraun til sjálfsvígs .
Tíðnin er sexföld miðað við það sem almennt gerist í íslensku samfélagi .
Á liðnu ári komu 273 ný mál á borð Stígamóta að því er segir í skýrslu samtakanna .
420 gerendur voru skráðir .
127 nauðganir voru tilkynntar í fyrra .
Það er erfitt að átta sig á því hvernig á að bera sig að við að útrýma þessum óhugnaði í samfélaginu .
Harðar refsingar eru ein leið , en duga þó skammt .
Vandinn liggur í hugarfari , sem þarf að breyta .
Um tíma var reynt að búa til þá ímynd að sérstaklega bæri að rekja nauðganir til útlendinga .
Þeirri hugmynd er rækilega splundrað í skýrslunni .
Í fyrsta skipti greina Stígamót ofbeldið eftir þjóðerni og " meginþorri vinnuveitenda Stígamóta eru íslenskir karlmenn " , svo notað sér orðalag Guðrúnar Jónsdóttur , talskonu samtakanna , í Morgunblaðinu í gær .
Engum blöðum er að fletta um afleiðingar nauðgana og kynferðislegs ofbeldis fyrir fórnarlömbin .
Þau bíða þess aldrei bætur og ber tíðni sjálfsvígstilrauna þeirra því ömurlegt vitni .
Nauðganir eru hryllilegur glæpur og blettur á samfélaginu sem allir verða að snúa bökum saman um að afmá .
