Norrænu ríkin ætla að efla samvinnu sín á milli í orku- og loftslagsmálum , þar sem þróun nýrra aðferða og tækni gegnir lykilhlutverki .
Stephen Ciesinski , sérfræðingur í nýsköpun við rannsóknarstofnunina SRI í Kaliforníu , sagði forsætisráðherrum Norðurlanda , að samband fyrirtækja , stjórnmálamanna og almennings á Norðurlöndum fæli í sér einstakt tækifæri til nýsköpunar .
Einkum og sér í lagi ef ferlið væri bætt , frá hönnun til markaðssetningar .
Til að ná hámarksárangri þurfi að tryggja að ferlið sé innleitt í háskólum jafnt sem atvinnulífinu .
Hann sagði Norðurlönd geta bætt sig í frumkvöðlastarfi á síðari stigum , það er þegar nýsköpunarverkefni eru langt á veg komin og þá gjarnan mikið fé sem þar liggur að baki .
Vandinn liggi í skorti á leiðbeinendum , ráðgjöfum og öðru stuðningskerfi sem styðji smærri fyrirtæki .
