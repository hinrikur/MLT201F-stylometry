Kristín Ólafsdóttir fæddist á Kleifum í Skötufirði 17. október 1920 .
Hún lést á Landspítalanum 25. febrúar síðastliðinn og fór útför hennar fram frá Háteigskirkju 6. mars .
Hún Stína amma er nú látin eftir erfið veikindi undanfarna mánuði .
Það er auðvitað ekki hægt að segja að andlát hennar hafi komið á óvart , úr því sem komið var , en samt finnst manni þetta pínulítið skrítið .
Manni fannst einhvern veginn eins og lífsgleði hennar og þróttur hlytu að vara að eilífu eða þar um bil , slík var útgeislun hennar alveg fram undir það síðasta .
Það var alltaf gaman að koma til ömmu .
Þar var líf og fjör og stöðugt rennerí af fólki , þó svo að aldrei væri nóg um að vera að dómi þeirrar þróttmiklu félagsveru sem amma var .
Hvernig má enda annað vera , hafandi bæði alist upp í hinni fjölmennu og líflegu " Lúðrasveit Maríu " og svo alið upp annan eins og síst fyrirferðarminni skara ? Mínar fyrstu minningar um ömmu eru frá Bergstaðastrætinu , eða Hótel Skrölti , eins og íbúðin var ævinlega kölluð .
Rifsberin í garðinum , kleinur í poka , nýsteiktar lummur .
Einhvern veginn var amma alltaf nátengd við góðan mat í mínum huga .
Jólin á Hótel Skrölti eru öllum ógleymanleg sem þeirra fengu að njóta .
Jafnvel litlum pöttum sem mest lítið skildu í öllum þeim fyrirgangi sem þeim fylgdi .
Þá var nú skarkað í pottum , glamrað í diskum og bollum , skrafað og hlegið hátt og hvellt .
Þá var tekið hraustlega til matar síns og það þó að slíkur væri fjöldinn að sérhver borðflötur væri þétt setinn og við krakkarnir máttum tylla okkur á kolla eða bara á gólfið með diskana í kjöltunni .
Minningar okkar hjónanna um ömmu frá hinum síðari árum eru skýrari , eins og vonlegt er , en ekki síður hlýlegar .
Sumarið 2003 , komin vel á níræðisaldur , heimsótti hún okkur í Skotlandi og áttum við þar saman góðar stundir .
Við dáðumst mjög að krafti hennar og úthaldi , en ekki mátti á það minnast að taka það rólega hennar vegna , heldur var keyrt um Aberdeenskíri þvert og endilangt og allt það markverðasta skoðað , jafnt kastalar sem viskíbrennslur , og svo var spjallað og hlegið fram á rauða nótt .
Þá voru hlýja hennar og lífsnautn ekki síður aðdáunarverð .
Samband okkar ömmu styrktist svo enn frekar eftir að við fluttum hingað heim aftur .
Það var sérlega gaman að sjá hve hún ljómaði í hvert sinn sem við kíktum inn í Sólholtinu , enda var Snæbjörn litli snemma farinn að hlakka mikið til að hitta langömmu sína í hvert sinn sem brugðum okkur suður yfir heiðar .
Ömmu er sárt saknað , en nokkur huggun er þó að vita að fáir munu hafa lifað lífinu betur en hún .
Oddur , Anett og Snæbjörn Rolf .
Elsku besta amma mín er farin .
Oftast var hún kölluð Stína amma eða amma K.Ó .
Hún bjó í Stangarholti , en við fjölskyldan kölluðum heimili hennar bara Sólholt , því það var alltaf sól hjá henni .
Amma var dugnaðarkona , ósérhlífin , kvartaði aldrei , nema þegar hún sagði að enginn hefði komið og enginn hringt .
Þetta sama sagði María langamma alltaf , margt er líkt með skyldum .
En á heimili ömmu var oft margt um manninn .
Alltaf átti hún til kaffi , öl og annað bakkelsi .
Ekki má gleyma nammikrúsinni og saltstöngunum handa börnunum og ekki síður fyrir okkur fullorðnu .
Sumarið 2004 fórum við öll fjölskyldan í sumarbústað , amma kom í heimsókn .
Það var sól og blíða , krakkarnir og pabbi voru í vatnsslag .
Kom ekki bara amma á óvart og skvetti á pabba .
Honum varð að orði " Hvað ert þú að gera gamla ! ? " en hún var nú fljót að svara " Nú , þú ert að hrekkja börnin " Svo tókst Kalla Grétari ævinlega að ná ömmu upp þegar hann nefndi vissa konu í pólitíkinni .
Hún þoldi það ekki og stóð sko föst á sínu .
Amma vann í mörg ár hjá E.G í Bolungarvík .
Hún sá um mötuneytið .
Ófáir voru þeir sem borðuðu þar hjá henni , alltaf var voða fínt og gott að borða .
Ég var á sumrin í Bolungarvík að vinna í fiski hjá E.G .
Stundum fékk ég að fara upp í eldhús til ömmu að hjálpa til að smyrja brauð og fleira .
Þar unnu líka Gunna og Stína Þóra , frænkur mínar , ásamt fleiri góðum konum .
1989 eignaðist ég svo frumburð minn , er hún fyrsta langömmubarn ömmu og fimmti ættliður í beinan kvenlegg .
Á tuttugasta afmælisdegi hennar 4. feb. ´ 09 fengum við slæmu fréttirnar um veikindi hennar , að stutt væri eftir .
Amma hefur nú fengið hvíldina .
Elsku amma , hvíl í friði .
Sjáumst seinna .
Þín ömmustelpa , Margrét Jónasdóttir .
Elsku besta amma mín er farin .
Oftast var hún kölluð Stína amma eða amma K.Ó .
Hún bjó í Stangarholti , en við fjölskyldan kölluðum heimili hennar bara Sólholt , því það var alltaf sól hjá henni .
Amma var dugnaðarkona , ósérhlífin , kvartaði aldrei , nema þegar hún sagði að enginn hefði komið og enginn hringt .
Þetta sama sagði María langamma alltaf , margt er líkt með skyldum .
En á heimili ömmu var oft margt um manninn .
Alltaf átti hún til kaffi , öl og annað bakkelsi .
Ekki má gleyma nammikrúsinni og saltstöngunum handa börnunum og ekki síður fyrir okkur fullorðnu .
Sumarið 2004 fórum við öll fjölskyldan í sumarbústað , amma kom í heimsókn .
Það var sól og blíða , krakkarnir og pabbi voru í vatnsslag .
Kom ekki bara amma á óvart og skvetti á pabba .
Honum varð að orði " Hvað ert þú að gera gamla ! ? " en hún var nú fljót að svara " Nú , þú ert að hrekkja börnin " Svo tókst Kalla Grétari ævinlega að ná ömmu upp þegar hann nefndi vissa konu í pólitíkinni .
Hún þoldi það ekki og stóð sko föst á sínu .
Amma vann í mörg ár hjá E.G í Bolungarvík .
Hún sá um mötuneytið .
Ófáir voru þeir sem borðuðu þar hjá henni , alltaf var voða fínt og gott að borða .
Ég var á sumrin í Bolungarvík að vinna í fiski hjá E.G .
Stundum fékk ég að fara upp í eldhús til ömmu að hjálpa til að smyrja brauð og fleira .
Þar unnu líka Gunna og Stína Þóra , frænkur mínar , ásamt fleiri góðum konum .
1989 eignaðist ég svo frumburð minn , er hún fyrsta langömmubarn ömmu og fimmti ættliður í beinan kvenlegg .
Á tuttugasta afmælisdegi hennar 4. feb. ´ 09 fengum við slæmu fréttirnar um veikindi hennar , að stutt væri eftir .
Amma hefur nú fengið hvíldina .
Elsku amma , hvíl í friði .
Sjáumst seinna .
Þín ömmustelpa , Margrét Jónasdóttir .
