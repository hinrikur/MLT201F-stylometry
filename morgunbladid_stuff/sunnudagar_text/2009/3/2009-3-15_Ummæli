Ég hef einfaldlega ekki kraft í þau verkefni sem framundan eru og þegar ég lít til baka verð ég einfaldlega að viðurkenna að ég hef verið veikari en ég hef sjálf verið tilbúin til að horfast í augu við .
Ingibjörg Sólrún Gísladóttir , fráfarandi formaður Samfylkingarinnar , á blaðamannafundi þar sem hún tilkynnti að hún hygðist draga sig í hlé frá stjórnmálum .
Skipulögð rógsherferð stendur nú sem hæst gegn ákveðnum fyrirtækjum og einstaklingum í íslensku viðskiptalífi .
Úr yfirlýsingu Jóns Ásgeirs Jóhannessonar vegna greinar með yfirskriftinni Víkingar ráðast inn í 5. breiðstræti í The New York Post .
Þegar lög mannanna stangast á við lög Guðs hafa þau fyrrnefndu ekkert gildi .
Jose Cardoso Sobrinho , erkibiskup kaþólsku kirkjunnar í Brasilíu , sem bannfærði móður og lækna níu ára stúlku , sem fór í fóstureyðingu eftir að henni var nauðgað af stjúpföður sínum .
Hún gekk með tvíbura .
Starf mitt í Frakklandi tókst vel vegna þess að ég tók á brotamönnunum á sama hátt og gert er við bankaræningja .
[ .
.
.
] Og þeir lentu í fangelsi en fengu að vísu fljótlega frelsi af heilsufarsástæðum , voru síðan merkilega fljótir að ná sér .
Eva Joly , nýráðinn ráðgjafi vegna rannsókna á efnahagsbrotum sem tengjast bankahruninu , en hún varð heimsþekkt fyrir að koma spilltum stjórnmálamönnum og háttsettum mönnum í risafyrirtækjum í steininn þegar hún var sérstakur rannsóknardómari í Frakklandi .
Við skuldum þeim aðilum , að niðurstaðan um bótagreiðslurnr verði gerð í bærilegri sátt við þessi samtök .
Jóhanna Sigurðardóttir , forsætisráðherra , bað fyrrum vistmenn á Breiðavíkurheimilinu og fjölskyldur þeirra afsökunar fyrir hönd íslensku þjóðarinnar á ómannúðlegri meðferð sem vistmenn sættu .
Einnig þá sem voru vistaðir á öðrum stofnunum á vegum opinberra aðila og sættu þar illri meðferð og ofbeldi .
Ég er ekki í neinum vafa um að súkkulaðiát er ein af meginástæðum offituvandans og þeirra sjúkdóma , sem honum eru samfara .
David Walker , læknir , á læknaráðstefnu í London , þar sem rætt var um að skattleggja súkkulaði með sama hætti og áfengi og tóbak .
Það er auðvitað gjörsamlega út úr kortinu að að forstjóri sjóðsins [ Lífeyrissjóðs VR ] sé með 30 milljónir á ári í laun og aki um á Cadillac í eigu sjóðsfélaga .
Hvað er að því að hafa 500 þúsund á mánuði og aka um á Volkswagen Polo ? Ómar Valdimarsson á bloggsíðu sinni umbiroy.blog.is 