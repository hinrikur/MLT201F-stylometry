ÞRIÐJUDAGINN 3. febrúar skrifar hr. Sævar Þ. Jóhannesson í Morgunblaðið og segir frá orðrómi sem hefur gengið lengi og gengur út á það að brezkur kafbátur hafi ráðist á þrjú íslensk fiskiskip í marsmánuði 1941 .
Fyrsta skipið sem ráðist var á hét Reykjaborg , liðlega 700 rúmlesta togari og stærsta fiskiskip Íslendinga .
Fyrir nokkrum árum sagði Pálmi Stefánsson verkfræðingur mér frá því , að hann hefði fengið að láni bók á norsku bókasafni , þar sem sagt var frá því að það hefði verið brezkur kafbátur sem réðst á þessi skip .
Ekki fann ég bókina , en aðra bók sem heitir Submarine Torbay eftir Lt .
Paul Chapman sem var stýrimaður á bátnum .
Torbay var afhentur flotanum í ársbyrjun 1941 .
Lagt var upp í fyrsta leiðangur 6. mars .
Var þá fylgt skipalest áleiðis til Halifax .
Næst fréttist af Torbay þann 16. mars þegar hann stöðvar togarann Geir frá Reykjavík .
Kafbátsmenn segja togaramönnunum að þeir hafi sökkt þýskum togara daginn áður .
Togarinn hafi verið með íslenskan fána málaðan á síðurnar .
Fyrir nokkrum árum kom út bókin " Vígdrekar og vopnagnýr " eftir Friðþór Eydal sagnfræðing .
Þar eru í íslenskri þýðingu kaflar úr dagbókum þýsku kafbátanna U 552 , U 74 og U 37 .
Þessir kafbátar áttu að hafa gert árásir á íslensku fiskiskipin Reykjaborg , Fróða og Pétursey dagana 10. , 11. og 12. mars 1941 .
Í þessum árásum voru myrtir 28 sjómenn .
U 552 er sagður hafa ráðist á Reykjaborg ; ef gripið er niður í þessum dagbókarbrotum kemur eftirfarandi fram : Kl. 20.52 skaut báturinn einu tundurskeyti að skipinu en það sprakk ekki .
Seinustu tundurskeytin notaði U 552 til að sökkva olíuskipinu Caillac 1. mars og því ekkert eftir til að skjóta á Reykjaborg .
Fyrsta skotið reið af á 800 m færi .
Annað skotið hæfði mastrið sem féll við og þar með talstöðvarloftnetið .
Sjóslysasaga Íslands segir svo frá upphafi árásarinnar : Allt í einu flugu eldblossarnir meðfram skipinu og dóu út í myrkrið fyrir aftan það .
Hvað var þetta ? Eins og ósjálfrátt slökkti Sigurður á sígarettunni og í þögulli eftirvæntingu skimuðu þeir félagar út um brúargluggana .
Þeim datt fyrst í hug flugvélaárás , en áttuðu sig strax á því að svo gat ekki verið .
Stefna ljósrákanna hafði verið þannig .
Ásmundur stýrimaður kom nú aftur upp í brúna og spurði hvað um væri að vera .
Þeir sögðu honum frá ljósaganginum og hann ákvað þá að fara niður og vekja skipstjórann .
Í sömu svifum yfirgaf Sigurður kyndari einnig brúna og hélt niður í vélina .
Eyjólfur var einn eftir í efri brúnni .
Og þá komu ljósrákirnar fljúgandi að skipinu með leifturhraða öðru sinni .
Nú var ekki lengur um að villast .
Það var kafbátur sem var að skjóta á skipið , og hann hlaut að vera mjög nærri .
Í þriðju hrinunni hittu þeir brúna .
Kúlurnar fóru allt í kringum Eyjólf sem eins og ósjálfrátt kastaði sér niður og hnipraði sig saman .
Ekki urðu sjómennirnir varir við nein fallbyssuskot og sáu mastrið ekki falla .
Gat kafbátsforinginn þess í leiðarbók sinni að meðan á árásinni stóð hefði áhöfn skipsins ekki beitt fallbyssunni í skut þess .
Á bátadekki Reykjaborgar voru tveir björgunarbátar og þ.a.l. ekki neitt pláss fyrir fallbyssu .
Brátt biluðu báðar vélbyssur kafbátsins og stöðvaðist skothríðin við svo búið .
Þýskir kafbátar voru allir með eina Orlekon-loftvarnarbyssu í mars 1941 .
Byssan sést greinilega á myndum sem til eru af U-552 .
Hægt er að kaupa plastmódel af U-552 í Tómstundahúsinu , á því er aðeins ein loftvarnarbyssa .
Torbay var með þrjár Lewis-loftvarnarbyssur sem voru síbilandi .
Torbay hélt svo af stað í heilmikla herför þann 22. mars .
Nýja bækistöðin var í Alexandríu og herjað á seglskip , strandferðaskip og mótorbáta sem voru í flutningum fyrir Þýska hernámsliðið á Krít .
Áhafnir skipanna og farþegar voru drepin með vélbyssuskothríð , skipunum var sökkt með fallbyssuskotum eða sprengjum sem settar voru í lest eða vélarrúm .
Sjóliðarnir réðu illa við Lewis-byssur og voru því skyttur úr landgönguliðinu á vélbyssunum .
Lýsingar Lt .
Paul Chapman af vígaferlunum í Eyjahafinu eru svipaðar lýsingum íslensku sjómannanna , sem sluppu lifandi úr árásunum á Reykjaborg og Fróða í mars .
Ef orðunum Submarine Torbay og war crime er slegið inn á leitarvél koma upp frásagnir af m.a. frásögn af því þegar Miers kafbátsforingi skipaði Corporal Sherwood og Lt Chapman að skjóta þýska stríðsfanga í gúmmíbátum , báðir neituðu .
Miers sneri sér þá að þriðja manni , miðaði að honum byssu og skipaði honum að drepa fangana .
Maðurinn gerði það á meðan Torbay sigldi rólega umhverfis bátana .
Reykjaborg var stærsti togari Íslendinga , 685 br .
tonn .
Áhöfnina skipuðu færustu togaramenn Íslendinga .
Nú kosta stórir togarar ca .
3 milljarða , þannig að heildarfjárhagslegt tjón landsmanna vegna þessara þriggja árása gæti numið ca .
6 milljörðum .
Ef þessir 6 milljarðar eru framreiknaðir til ársins 2008 með 5% vöxtum verður útkoman svipuð upphæð og ICESAVE-skuldin .
Gestur Gunnarsson , tæknifræðingur .
