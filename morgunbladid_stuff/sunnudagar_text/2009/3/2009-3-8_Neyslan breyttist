Eftir Bergþóru Njálu Guðmundsdóttur ben@mbl.is TÆPLEGA 92 prósentum fleiri lögðu inn bílnúmer sín á tímabilinu 1. október 2008 til 4. mars í ár en á sama tíma árið á undan .
Aukning í sölu á lyftidufti og öðrum bökunarvörum frá Kötlu er í kringum 30% á fyrstu tveimur mánuðunum í ár miðað við sömu mánuði í fyrra .
Greinilegur samdráttur er í hreinsun á jakkafötum og skyrtum eftir bankahrunið í haust og verr gengur en áður að selja hreinræktaða hunda .
Merki um að fólk sé að leita í sama mynstur að nýju Þetta eru nokkur dæmi um hvernig neyslumynstur landans hefur breyst á undanförnum mánuðum , eftir að " kreppan " svokallaða skall á .
Mönnum ber þó saman um að heldur virðist ástandið vera að jafna sig á ný .
Þannig var " aðeins " um 30% aukning í sölu á Wella-hárlit í smásölu í febrúar í ár miðað við sama tíma í fyrra , eftir að hafa rokið upp í 66% aukningu í nóvember síðastliðnum , miðað við sama mánuð árið 2007 .
Og þótt Kristinn Guðjónsson hjá Efnalauginni Björgu hafi snöggtum minna að gera við að hreinsa skyrtur og jakkaföt bankamanna eftir hrunið hefur heldur glæðst hjá honum vegna árshátíðarundirbúnings landans .
" Það er jákvætt að árshátíðirnar eru að færast til Íslands í stað þess að þær séu haldnar erlendis , " segir hann .
" Það þýðir að fólk hreinsar fötin sín hérna heima , bæði fyrir og eftir árshátíðina .
Svo leigjum við líka út dúka og servíettur til veislusala og veitingahúsa .
Það kemur að einhverju leyti á móti .
" Í hnotskurn » Svipuð skil eru á skilagjaldsskyldum drykkjarumbúðum og áður , en fólk kemur oftar en áður .
» Meira er að gera í Rauðakrossbúðunum sem selja notaðan fatnað , en færri gefa fatnað til þeirra .
» Sala á fatalit hefur aukist til muna .
» Lopasala hefur aukist um 150% .
* Eins dauði | 4 