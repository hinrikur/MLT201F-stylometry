Þakkir til Davíðs EINS og þjóðin veit var Alþingi stofnað 930 svo það er meira en þúsund ára og á undanförnum mánuðum , eða frá hausti , tókst að brjóta upp ríkisstjórnina og setja fólk í oddastöður sem á að bjarga okkur frá glötun .
Það má vel vera að það sé hægt þó ég skilji ekki fyllilega hvernig á að fara að því .
Þetta er aðför að lítilmagnanum því ófarir okkar má rekja beint í unga kjána sem hafa vaðið uppi ásamt hinum ýmsu embættismönnum sem einnig hafa brugðist .
Sá maður sem hefur verið settur á odd óhuggulegustu manna Íslands frá upphafi og verið hundeltur frá því hann varð borgarstjóri 1982 , er fyrrverandi hæstvirtur ráðherra , þingmaður og embættismaður .
Hann er núna vistaður í Seðlabankanum .
Hann telst með merkilegri mönnum Íslandssögunnar þótt það verði ekki staðfest fyrr en síðar , ekkert síður heldur en víkingabókmenntirnar .
Mér finnst atgangurinn að Davíð Oddssyni minna á ferli sem yfirleitt er einkenni á andlega veiku fólki og kallast þráhyggja .
Þegar menn eru farnir að hundelta einstakling , m.a. heim til gamallar móður hans og inn á spítala þar sem hann þarf að fara í læknisskoðun vegna meina , þá er eitthvað að fólki .
Þetta er bara hluti vandans .
Ef að menn eru kosnir eða valdir til tiltekinna embættisstarfa þá er eitthvað sjúkt við það að hundelta þá og troða því inn í heila þjóð að þeir séu handbendi alls þess vonda sem viðgengist hefur í samfélaginu frá upphafi vega .
Ég segi bara , kæri Davíð , notaðu lögfræðikunnáttu þína til að gæta réttar þíns .
Þetta segi ég sem fyrrverandi framboðskandídat á lista Alþýðuflokksins til að sanna að áhugi minn og vilji til að standa með þér er ekki pólitískur .
Þú átt allt gott skilið fyrir vel unnin störf á umliðnum árum enda merkilegur og áhugaverður bæði sem listamaður og pólitíkus .
Jóna Rúna Kvaran , blaðamaður og rithöfundur .
Óhæfur spyrjandi ÉG er sammála Þuríði sem skrifar í Velvakanda 25. febrúar síðastliðinn um að Eva María sé algjörlega óhæf sem spyrjandi í Gettu betur , spurningakeppni framhaldsskólanna .
Hún var hrokafull , nánast dónaleg , við keppendurna frá Suðurnesjum .
Og finnst mér að hún ætti að biðja þá afsökunar .
Annars er hún ( Eva María ) ekki það vel máli farin að hún valdi þessu starfi .
Vonandi láta fleiri sem ekki voru ánægðir með þáttinn frá sér heyra .
Best væri að skipta um spyrjanda .
Klara .
Svarað í síma 5691100 frá 10-12 velvakandi@mbl.is 