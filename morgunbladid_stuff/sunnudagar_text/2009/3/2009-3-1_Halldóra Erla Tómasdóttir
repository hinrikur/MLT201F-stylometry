Halldóra Erla Tómasdóttir fæddist í Reykjavík 28. september 1931 .
Hún andaðist á Landspítalanum í Fossvogi 20. janúar síðastliðinn og fór útför hennar fram frá Akraneskirkju 28. janúar .
Hún Erla mín var mögnuð kona og alveg á sömu bylgjulengd og ég .
Matur , uppskriftir og uppskriftabækur voru og eru okkar áhugamál .
Mín fyrstu kynni af Erlu voru í gegnum fermingarveislur , en hún sá hún um allflestar fermingarveislur fyrir fjölskylduna í mjög mörg ár .
Seinni árin voru henni frekar erfið , en Erla lét það ekki á sig fá , alltaf fékk maður hlaðborð þegar maður kom við á Skaganum , hvort sem það var kaffi eða matur .
Ekki má gleyma gestabókinni , ég get ekki annað en brosað þegar ég hugsa um hana .
Erla sá til þess að maður færi ekki frá henni öðruvísi en að kvitta í gestabókina .
Ég dvaldist á Englandi veturinn 2007 til 2008 .
Mér til mikillar ánægju þá tókuð þið Stefán upp á því að hringja til mín einu sinni í mánuði , til þess að kanna hvernig ég hefði það .
Þetta þótti mér mjög vænt um og mun aldrei gleyma .
Lífið er okkur miserfitt og fáum við okkar skammt af ýmsu .
Hún Erla mín var búin að fá stóran skammt af erfiðleikum , en alltaf tókst henni að rísa aftur upp úr þeim og var það oft með ólíkindum að henni skyldi takast það .
Elsku Erla mín , ég á eftir að sakna þín mikið .
Ég kveð þig með mikilli eftirsjá og þakka þér samfylgdina gegnum árin .
Þín vinkona Ásta Búadóttir .
