ÖLLU skiptir að koma umgjörð atvinnulífsins í það horf sem tíðkast á Norðurlöndum og N-Evrópu með því að endurreisa bankana og hlutabréfamarkaðinn .
Einkavæða bankana í áföngum og koma þeim í dreifða eign .
Finna þarf farveg fyrir sparnað fjölskyldna og beita skattkerfinu til þess .
Almenn þátttaka Hvetja almenning til að vera þátttakanda í að efla atvinnulífið og þar með hag heimilanna .
Nægjusemi og sparnaður veitir öryggi sem er hluti að vellíðan fjölskyldunnar .
Beita þarf skólakerfinu markvisst til að innleiða þessi gömlu og góðu gildi .
Jafnframt þarf almenningur að hafa á tilfinningunni að vel sé farið með sparnað .
Eftirlitsstofnanir ríkisins þurfa að virka og stöðuleiki þarf að ríkja í efnahagsumhverfinu .
Mæta þarf grunnþörfum Til að einstaklingur njóti sín til fulls og þar með heimilin þarf að sinna grunnþörfum eins og húsnæði og vinnu .
Það er enginn þjóðhagslegur hagur í því að reka fjölskyldur sem komnar eru í greiðsluþrot úr íbúðarhúsnæði sínu þegar nóg er af tómu og ónýttu húsnæði .
Íbúðalánasjóður þarf að geta eignast hluta eignarinnar sem leigður verður af Íbúðalánasjóði og síðar keyptur ef og þegar illa stödd heimili geta keypt hlut sjóðsins til baka .
Nauðsynlegt er að sem flestir hafi vinnu til að taka þátt í endurreisninni .
Það er betra að minnka starfshlutfall landsmanna en að hluti landsmanna vinni undir álagi við að borga þá skatta sem fara í að greiða hinum atvinnulausu laun .
Miklu skiptir að halda ráðningasambandi launamanna og atvinnurekanda og nýta frítíma launamannsins vel til símenntunar eða að bæta vellíðan fjölskyldunnar með samvist , hreyfingu og hópefli .
Eflum frumkvöðlahugsun Ef útvega á 20.000 manns vinnu á næstu árum þarf að efla og verðlauna frumkvöðlahugsun .
Sú framleiðsla eða þjónusta sem aflar gjaldeyris gengur fyrir og sú innlenda starfsemi sem minnkar gjaldeyrisþörf þjóðarinnar er einnig bráðnauðsynleg um þessar mundir .
Skóla- og styrkjakerfinu á að beita markvisst í þessu augnamiði .
Beisla þarf náttúruauðlindirnar af skynsemi með langtímahag í huga en mannauðinn meira .
Ríki og sveitarfélög þurfa að brytja verkþætti niður til að auðvelda innlendum fyrirtækjum að bjóða í verk og allir sem bjóða út verk ættu að viðurkenna að það er hagkvæmt heildinni að taka innlendu tilboði þó það sé hærra því erlenda sem einhverju nemur .
EES-samningurinn gerir þetta að línudansi .
" Eflum íslenskt " og kaupum íslenskar vörur og þjónustu á aldrei betur við .
Íslendingar þurfa að rífa sig út úr viðjum vanans og hugsa heilbrigðiskerfið og menntakerfið upp á nýtt með áherslu á sjálfbærni og skilvirkni fyrir fjölskyldur og atvinnulíf .
Tengja þarf skólana betur raunverulegum verkefnum einstaklinga , fjölskyldna og atvinnulífs og losa verkefnaval skólakerfisins undan kjarabaráttu kennara .
Of mikill tími og fyrirhöfn er fyrir fjölskyldur að sníða sig að fríum og starfsdögum kennara með tilheyrandi kostnaði sem lendir að hluta á atvinnurekendum .
Betra skipulags er þörf .
Forgangsröðum verkefnum Í heilbrigðiskerfinu þarf að svara áleitnum siðfræðilegum spurningum svo hægt sé að forgangsraða verkefnum .
Það getur ekki talist þjóðhagslega hagkvæmt að hafa langar biðraðir af fólki sem getur ekki stundað vinnu sína vegna vöntunar á tiltölulega einfaldri aðgerð líkt og liðaskiptum svo ekki sé minnst á þann óþarfa sársauka og lyfjatöku sem löng bið orsakar .
Með forgangsröðun má fjölga vinnandi höndum og spara kostnað með bættu skipulagi .
Einnig má spara kaup þeirra lyfja sem tekin eru vegna depurðar eða félagslegrar einangrunar með því að auka umönnun sjúkra .
Heilbrigðiskerfið á ekki bara að vera fyrir sjúklinga heldur á að beita því ásamt menntakerfinu í forvarnir .
Betra er að byrgja brunninn áður en barnið er dottið ofan í .
Í þeirri viðleitni að bæta heilsu fjölskyldna þarf að hyggja sérstaklega að öryrkjum sem fjölgar ógnvænlega .
Rjúfa þarf einangrun þeirra og gefa þeim kost á að taka þátt í atvinnulífinu þótt skertir séu að einhverju marki .
Atvinnulífið þarf að sýna þeim meira umburðarlyndi sem glíma við skerta starfsgetu .
Þótt við Íslendingar glímum við bráðavanda má ekki missa sjónar á langtímamarkmiðum .
Sú fórn sem færð er má ekki verða til einskis .
Við verðum að ganga djarfir til leiks og velta við hverjum steini og leggja áherslu á hag heimilanna og atvinnulífs ofar eigin hag .
Þolinmæði við þá sem magna vandann í stað þess að leysa hann er takmörkuð .
Magnús Magnússon er vélvirki og verkfræðingur og framkvæmdastjóri VM – Félags vélstjóra og málmtæknimanna 