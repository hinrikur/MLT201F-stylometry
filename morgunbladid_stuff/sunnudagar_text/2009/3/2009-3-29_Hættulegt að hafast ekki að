12. febrúar 2008 Minnisblað Seðlabankans Minnisblað starfsmanna Seðlabanka Íslands eftir fundi þeirra með fulltrúum erlendra fjármála- og matsfyrirtækja í London er dagsett 12. febrúar 2008 .
Á fundunum komu fram áhyggjur þessara erlendu aðila , sem sögðu íslensku bankana , Kaupþing og Glitni alveg sérstaklega , hafa stefnt sér og íslensku fjármálalífi í mikla hættu , jafnvel hreinar ógöngur .
Í minnisblaði Seðlabankans segir : " Hættulegt er að hafast ekkert að í þeirri von að markaðir opnist óvænt og allur vandi verði þá úr sögunni .
Nauðsynlegt er að hefjast þegar handa við að vinda ofan af stöðunni svo hún verði ekki óleysanleg .
Ekki er hægt að útiloka að miklu fyrr rætist úr markaðsaðstæðum og aðgengi að fjármagni en nú er talið .
Ekkert bendir þó enn til þess og ef menn ur of seint að bregðast við þegar ljóst verður að vonin rætist ekki .
" Davíð Oddsson seðlabankastjóri sagði á morgunfundi Viðskiptaráðs 18. nóvember sl. að " þótt seðlabankamenn hafi lengi haft áhyggjur af stöðu bankakerfisins var þeim mjög brugðið vegna þeirra viðhorfa , sem komu fram á fundunum í London .
Þegar heim var komið var óskað eftir fundi með forustumönnum ríkisstjórnarflokkanna , fleiri ráðherrum og embættismönnum , og fékkst sá fundur .
Þar var lesin upp í heild skýrsla um ferðina sem þá var til í handriti .
" En hver urðu viðbrögð forystumanna ríkisstjórnarflokkanna eftir að minnisblað seðlabankamanna var lesið fyrir þá ? 15. febrúar 2008 Fundur með ráðherrum Föstudaginn 15. febrúar var frá því skýrt í Morgunblaðinu að ráðherrar hefðu fundað með stjórnendum helstu fjármálafyrirtækja .
Fundinn sátu Geir H. Haarde forsætisráðherra , Ingibjörg Sólrún Gísladóttir utanríkisráðherra , Árni M. Mathiesen , fjármálaráðherra og Björgvin G. Sigurðsson viðskiptaráðherra .
Björgvin hefur síðar sagt að hann hafi ekki verið á fundi með seðlabankastjóra , þar sem lesin var upp skýrslan , eða minnisblaðið , frá London .
Bankamenn á fundinum 15. febrúar voru Lárus Welding , forstjóri Glitnis , Hreiðar Már Sigurðsson , forstjóri Kaupþings , Halldór J. Kristjánsson og Sigurjón Þ. Árnason , bankastjórar Landsbankans , Guðmundur Hauksson , forstjóri Spron , Tryggvi Þór Herbertsson , forstjóri Aska Capital og Guðjón Rúnarsson , framkvæmdastjóri Samtaka fjármálafyrirtækja .
Forsætisráðherra sagði eftir fundinn að þær aðstæður sem uppi væru á fjármálamarkaði " kæmu utan frá " .
Ekki væri hægt að segja að bankarnir hefðu brugðist með einhverjum hætti .
Engar ákvarðanir voru teknar og það var heldur ekki tilgangurinn með fundinum , að sögn forsætisráðherra , heldur var til hans boðað til að ríkisstjórnin gæti kynnt sér viðhorf bankanna til þeirra aðstæðna sem nú væru uppi á fjármálamörkuðum og hvernig ríkið og bankarnir gætu unnið saman , m.a. við að leiðrétta ranghugmyndir um íslenskt efnahagslíf .
Ingibjörg Sólrún sagði að styrkja þyrfti almenna upplýsingagjöf erlendis , en ekki væri ætlunin að fara í kynningarferð .
24. febrúar 2008 Gei H. Haarde hrósar bankamönnum Geir H. Haarde sagði í samtali við Morgunblaðið sunnudaginn 24. febrúar að bankamenn á Íslandi væru flinkir í sínu fagi og myndu áreiðanlega grípa til þeirra ráðstafana , sem mögulegar væru til að draga úr kostnaði og minnka efnahagsreikning bankanna ef með þyrfti .
Hann sagði bankana hafa verið djarfa í útrásinni og fjárfestingum .
" En ég býst nú við því , að flestar fjárfestingar bankanna erlendis hafi verið góðar í þeim skilningi að þær skili ávöxtun og þá eru þær ábyggilega góð söluvara , ef á þarf að halda á nýjan leik .
Sumir hafa sagt að þetta viðskiptamódel feli í sér ábyrgðarleysi en ég vil ekki taka mér það orð í munn .
En menn hafa verið djarfir .
" Febrúar 2008 Geir H. Haarde í Financial Times Rúmri viku síðar hafði Financial Times eftir forsætisráðherranum að hann vildi að bankarnir rifuðu seglin .
Og Geir bætti við : " Séu menn hræddir um að fá ekki endurgreitt , og um það snýst trúverðugleiki þegar skuldir eru annars vegar , ættu þeir ekki að hafa áhyggjur af íslensku bönkunum , hvað þá stjórn landsins .
" Financial Times sagði að ráðherrann ætlaði að hrinda af stokkunum ímyndarherferð til að róa alþjóðlega fjárfesta .
" Margir vita ekki hvað er að gerast og við þurfum að taka á því .
" Febrúar 2008 Meira Financial Times Tveimur dögum síðar bætti Financial Times um betur þegar blaðið kallaði Ísland " einn stóran vogunarsjóð " .
6. mars 2008 Efnahagsmálin rædd erlendis Kynningarferðir Formenn stjórnarflokkanna tilkynntu 6. mars að þeir ætluðu að ræða íslensk efnahagsmál á fundum í útlöndum , Geir í New York og Ingibjörg Sólrún á ráðstefnu um alþjóðavæðinguna á Íslandi , í Kaupmannahöfn .
11. mars 2008 Ingibjörg segir bankana " hafa það ágætt " Ingibjörg Sólrún reið á vaðið á ráðstefnunni 11. mars .
Hún var m.a. spurð hvernig íslenska ríkisstjórnin myndi bregðast við ef íslenskir bankar lentu í erfiðleikum .
" Ég lít á þetta sem algerlega fræðilega spurningu vegna þess að bankarnir hafa það ágætt , " svaraði utanríkisráðherra .
Ingibjörg Sólrún veitti dönskum fjölmiðlum viðtöl , en þeir sýndu ráðstefnunni annars lítinn áhuga .
12. mars 2008 Sigurður Einarsson reiður , en trúverðugur Berlingske Tidende 12. mars var ritað að Sigurður Einarsson , stjórnarformaður Kaupþings , hefði verið reiður , en mjög trúverðugur .
Og ekki væri annað hægt en að trúa honum þegar hann segði að Kaupþing stæði ekki frammi fyrir hruni .
13. mars 2008 Geir segir stöðu bankanna sterka Geir H. Haarde heimsótti Nasdaq OMX kauphöllina í New York fimmtudaginn 13. mars .
Sama dag hélt hann ræðu á ársfundi Íslenskameríska verslunarráðsins .
Hann benti á að íslensku bankarnir hefðu vissulega fundið fyrir sviptingum á alþjóðlegum fjármálamörkuðum að undanförnu , sem hefðu meðal annars haft það í för með sér að það væri bæði erfiðara og dýrara fyrir alþjóðlega banka að verða sér úti um fjármagn .
Aftur á móti væri staða bankanna sterk samkvæmt íslenska Fjármálaeftirlitinu , sem benti m.a. til sterkrar eiginfjárstöðu þeirra og getu þeirra til að standast ströng álagspróf sem eftirlitið framkvæmir reglulega .
" Það bendir allt til þess að íslensku bankarnir standi vel og ég er sannfærður um að þeir munu standa af sér núverandi storma á alþjóðlegum fjármálamörkuðum , " sagði Geir .
Á þessum sama fundi töluðu fulltrúar íslensku bankanna .
Lárus Welding benti m.a. á að Glitnir stæði á grunni fjárfestinga í tveimur geirum , sjávarútvegi og endurnýjanlegrar orku , og að hvort tveggja væru svið þar sem engin niðursveifla væri í vændum .
Hreiðar Már Sigurðsson sagði að greiningar Moody ' s sýndu fram á að Kaupþing gæti staðist talsverða niðursveiflu án þess að verða fyrir verulegum neikvæðum áhrifum .
Sigurjón Árnason lagði áherslu á sterka eiginfjárstöðu Landsbankans og benti á að lausafé hefði sjaldan ef nokkurn tíma verið jafn verðmætt og nú og að verðmæti þess færi vaxandi .
Jón Ásgeir Jóhannesson , forstjóri Baugs , tók líka til máls .
Hann kynnti áætlanir Baugs um stækkun á alþjóðavettvangi og þá fyrst og fremst í Kína , á Indlandi og í Rússlandi .
Hann benti á að markaðir í þessum löndum væru í örum vexti og þróun og lýsti því hvernig fyrirtækið hygðist nýta þau tækifæri sem þar væru til staðar .
Geir notaði tækifæri í vesturför sinni og ræddi við þarlenda fjölmiðla , þar á meðal CNN , þar sem hann sagðist hafa fulla trú á bönkunum , undirstöður íslensks efnahagslífs væru sterkar og helstu stærðir í reikningum bankanna einnig .
" En það er vel geymt leyndarmál , bætti hann við .
" Sérstök viðbrögð óþörf Áfram báru menn sig vel og mikið gengisfall krónunnar breytti þar engu .
Geir sagði þó ástæðu fyrir alla , heimilin , fyrirtækin , bankana og hið opinbera , að fara varlega .
Gengislækkun krónunnar kallaði hins vegar ekki á sérstök viðbrögð stjórnvalda .
25. mars 2008 Seðlabankinn hækkar stýrivexti Í Seðlabankanum , þar sem mönnum var mjög brugðið eftir Lundúnaför í febrúar , var ákveðið að hækka stýrivexti 25. mars , úr 13,75% í 15% .
Nú brá svo við að menn fögnuðu slíkri hækkun .
Geir og Ingibjörg Sólrún sögðu hækkunina nauðsynlega og Jón Ásgeir taldi ákvörðunina af hinu góða .
Talsmenn sumra bankanna tóku í sama streng .
Davíð Oddsson sagði í samtali við mbl.is að bankinn hefði vísbendingar um , að hugsanlega hefðu einhverjir haft meiri áhrif á gengi krónunnar að undanförnu en eðlilegt gæti talist .
29. mars 2008 Davíð talar um atlögu að fjármálakerfinu Davíð endurtók þetta á ársfundi Seðlabankans 29. mars .
Hann sagði þá atlögu , sem þessa dagana væri gerð að íslenskum bönkum og íslenska ríkinu , lykta óþægilega af því að óprúttnir miðlarar hefðu ákveðið að gera úrslitatilraun til að brjóta niður íslenska fjármálakerfið .
" Þeim mun ekki takast það .
En til álita hlýtur að koma að gera alþjóðlega opinbera rannsókn á slíku tilræði við heilbrigð fjármálakerfi .
" 30. mars 2008 Ingibjörg talar líka um atlögu Raunsæi og samstaðaIngibjörg Sólrún talaði á sama veg á flokksstjórnarfundi Samfylkingarinnar 30. mars .
Senda þyrfti skýr skilaboð um að áhlaupi á íslensku bankana yrði hrundið .
Efnahagskerfið yrði varið .
Þá sagði hún mikilvægt að ríkisstjórn Íslands og þjóðin öll skildi og mæti aðstæður rétt .
Raunsæi og samstaða væri mikilvæg .
Friðrik Már Baldursson , prófessor við HR , sagði á fundinum að ríkið væri bakhjarl íslensku bankanna .
Þeir stæðu vel og gætu sett veð fyrir hugsanlegri aðstoð og greitt af því kostnaðinn .
8. maí 2008 Seðlabankinn segir stóru bankana þróttmikla Í Fjármálastöðugleika 2008 , skýrslu Seðlabankans um stöðu fjár- málakerfisins , segir að ársreikningar þriggja stærstu bankanna fyrir árið 2007 sýni sem fyrr að þeir séu enn þróttmiklir .
Eiginfjárstaða , arðsemi og lausafjárstaða þeirra sé viðunandi .
Uppgjör fyrstu þriggja mánaða ársins sé í samræmi við það mat .
Maí 2008 Icesave opnar í Hollandi Í maí ákvað Landsbankinn að opna innlánsnetreikninginn Icesave í Hollandi .
Moody ' s hafði lýst sérstökum áhyggjum af Icesave í viðtölum við seðlabankamenn í febrúar , en þá voru slíkir reikningar í boði í Bretlandi og voru orðnir 220 þúsund í maí .
Heildarinnlán Icesave í Hollandi varð 1.600 milljónir evra áður en yfir lauk .
Fjármálaeftirlitinu var kunnugt um þennan hraða vöxt .
Júní 2008 Minnisblað verður til og hverfur Minnisblað , sem Davíð Oddsson mun hafa ritað eftir samtal hans og Geirs H. Haarde í júní í fyrra , um ástand bankakerfisins , hefur ekki litið dagsins ljós .
Haust 2008 Bankahrunið Íslensku bankarnir hrundu um haustið , rúnir trausti .
rsv@mbl.i 