BESTU ljósmyndir síðasta árs voru verðlaunaðar af Blaðaljósmyndarafélagi Íslands við hátíðlega athöfn í Gerðarsafni á laugardag .
Veitt voru verðlaun í tíu flokkum og hrepptu ljósmyndarar Morgunblaðsins sjö af þeim .
Mynd ársins átti Kristinn Ingvarsson , ljósmyndari Morgunblaðsins , en hún er af þeim Davíð Oddssyni seðlabankastjóra og Lárusi Welding , forstjóra Glitnis .
Mynd Kristins er úr verðlaunamyndaröð hans , Bankahrunið .
Fréttamynd ársins átti Pjetur Sigurðsson , ljósmyndari á Fréttablaðinu , en sú mynd er af hinu fræga atriði sem kallað hefur verið " Gas , gas " , þegar lögregla beitti piparúða til að leysa upp mótmæli vörubílstjóra .
Þjóðlegustu myndina átti G. Rúnar frá Morgunblaðinu sem hann tók þegar 30.000 manns tóku á móti handknattleikslandsliði Íslands eftir Ólympíuleikana .
Ljósmyndasýning Blaðaljósmyndarafélagsins var opnuð í gær í Gerðasafni þar sem sjá má mikinn fjölda ljósmynda en sýningin stendur til 3. maí .
| 20-21 