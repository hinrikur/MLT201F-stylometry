KVIKMYNDIN um Titanic-slysið er sú best gerða sem ég hef séð .
Skip og manngerðir eru dæmigerð fyrir þjóðfélag okkar mörg undanfarin ár .
Titanic væri landið og forsætisráðherrann skipstjórinn sem ekki hlustaði á aðvaranir og lét stjórnast af athafnamönnum sem þyrsti í auð og völd og létu sig engu varða menn og skip .
Andvaraleysi áhafnarinnar í brúnni og röð af röngum ákvarðanatökum þegar hættan blasti við , minnir á ráðherralið okkar og fjármálaeftirlit við svipaðar aðstæður .
Þó skilur í millum .
Okkar lið hafði margfaldan þeirra tíma til að átta sig .
Skúrkarnir um borð sem við hrollvekjandi aðstæður svifust einskis til að halda gulli sínu og lífi og hikuðu ekki við að troðast í björgunarbátana og bægja börnum og konum frá , væru græðgifullu fjárfestarnir .
Þeir sem höfðu auð og öryggi af þjóðinni og steyptu henni í óbærilegar skuldir , væru eigendur og stjórnendur banka og annarra fjármálafyrirtækja .
Sýndarmennska auðjöfranna og hræsni snobbaðra millistétta , var í hrópandi ósamræmi við óbreyttan almúgann á þriðja farrými .
Eins og í okkar samfélagi urðu hinir almennu borgarar verst úti .
Þeir höfðu enga möguleika á að komast í björgunarbáta .
Þeir betur settu gengu fyrir .
Það er erfitt að setja sig í spor laumufarþegans unga og annarra hetja eins og listamannanna hugprúðu í hljómsveit skipsins , sem á þilfarinu spiluðu sálminn : Hærra minn Guð til þín : á meðan skipið var að sökkva og fólk hljóp um í dauðans angist í leit að vonlausri björgun .
Það er einmitt það sem fólkið er að gera í dag .
Sorglega glámskyggn ríkisstjórn hefur loks vikið , en eitt af verkum fyrrverandi heilbrigðisráðherra var hreppaflutningur háaldraðra einstaklinga langan veg frá heimilum þar sem þeim leið vel , inn á stofnanir í herbergi með sér ókunnum .
Hvað veldur ? Ekki er það sparnaður .
Svarið er augljóst .
Óhæfur maður var af pólitískum ástæðum tekinn fram yfir hæfa .
Svo átti að breyta St .
Jósefsspítala fyrir aldraða .
Það er vonandi til betri leið til að losna við okrara í læknastétt .
Guðlaugur Þór virðist ekki vita að í upphafi skal endinn skoða .
Ekki ólíkt því er Sighvatur Björgvinsson , heilbrigðisráðherra í nokkra mánuði , vildi leggja Grensás niður .
Þá skrifaði ég grein um hættuleg áhrif heimsku , en Sighvatur náði aldrei frekar en Guðlaugur að skilja til hvers hann var ráðinn og kaus að sýnast .
Kópavogshælið var lagt niður og íbúunum dreift um borgina , þeim til ama og borgarbúum til aukins kostnaðar .
Eins fór Arnarholtið .
Uppskeran var vanlíðan fólks sem mörgu hverju var beint á vergang .
Gagnslaus stjórnvöld hrökkluðust frá og nú er að hreinsa þá alstaðar út sem ollu gjaldþroti þjóðarinnar .
Öllum er ljóst að þingheimur hefur ekki staðið vörð um hagsmuni þjóðarinnar , sem verður nú að láta sverfa til stáls og hrista af sér slenið gagnvart óvinum sínum .
Í stað þess að vernda innistæður fólks í bönkum , borga stjórnvöld ofurlaun .
Á sama tíma og bankar fá leyfi stjórnvalda til að stela einum þriðja af innistæðum fólks og slysabótum fatlaðra , fá nýju bankastjórarnir greiddar 1300 þúsund í mánaðarlaun , eða meira .
Hvað er mannfyrirlitning og misrétti ef ekki það ? Þeir sem fóru að ráðleggingum bankanna , standa nánast snauðir eftir .
Flest lán sem fólk tók , urðu þrælafjötrar þess og afkomenda í margar kynslóðir .
Í svo skelfilegu ástandi var fyrirhyggjuleysi fráfarandi stjórnvalda og vanhæfni með ólíkindum .
Nú verður að haga seglum eftir vindi og sætta sig við að hæstu launin verði ekki hærri en þreföld á við þau lægstu og hlunnindi afnumin .
Fólk mun meta slíkt fráhvarf frá misrétti og standa saman og þá eigum við margra kosta völ .
Góð byrjun var að fækka ráðherrum .
Strax verður að losa þjóðin við pólitíska hræsnara , ráðleysingja og afætur úr öllum stjórnunarstöðum .
Tek Strætó sem dæmi , en þar eru staðnaðir menn við stjórnvölinn sem láta lítið með mannlega þáttinn .
Ég get fært rök fyrir að þeir hafi annaðhvort ekki vit á því sem þeir eru að gera eða skilning .
Yfirborðshagnaður er meira metinn en sá endanlegi .
Sýndarmennskan virðist þeirra hagfræði og skilaði sínu þegar tókst að telja stjórnendur velferðarsviðs trú um að breytingar á störfum bílstjóra Ferðaþjónustu fatlaðra mundi skila hagnaði .
Það mun ekki , en gerir það hinsvegar með sanngirni og samvinna .
Augljósasta dæmið um vanhæfni framkvæmdastjóranna er að þegar loks fékkst nýr bíll var honum breytt fyrir gangandi með möguleika fyrir hjólastólafólk í farangursrýminu þar sem fer illa um það og er niðurlægjandi .
Er þjónustan fyrir fatlaða eða framkvæmdastjórana ? Albert Jensen trésmíðameistari .
