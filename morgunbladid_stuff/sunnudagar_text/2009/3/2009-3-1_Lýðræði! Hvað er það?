ÞETTA eina sinn sem til stóð að þjóðin fengi að greiða atkvæði um tiltekið mál þá fóru menn að deila um hvernig þjóðaratkvæði ætti að fara fram .
Vildu menn jafnvel að til að slík atkvæðagreiðsla yrði lögleg þyrfti meira en 50% að taka þátt í kosningunni .
Það töldu sumir stjórnmálamenn að væri eðlilegt .
Annars væri verið að ganga á rétt þeirra sem hefðu setið heima og hugsanlega samþykkt lögin ( eða fellt þau ) .
Þar yrði að telja með þá sem ekki greiddu atkvæði eða skiluðu auðu.Nú skulum við yfirfæra þessa röksemd á alþingiskosningar .
Til þess að alþingiskosningar teljist löglegar þurfa minnst 50% atkvæðisbærra manna að greiða atkvæði .
Þá opnast leið fyrir þá sem vilja ekki greiða neinum flokki atkvæði sitt með því að sitja heima eða skila auðu og ef þeir eru nógu margir þá teljast kosningarnar ólöglegar og ekkert þing verður kosið .
Tökum þetta einu skrefi lengra .
Nú sitja 20 % atkvæðisbærra manna heima eða skila auðu vegna þess að þeir vilja ekki stuðla að því að óhæfir menn ( að þeirra mati ) komist til valda .
Til að ganga ekki á rétt þeirra sem segja að það sé sami rassinn undir öllum þessum þingmönnum , eða að neyða þá til þess að kjósa eitthvað sem þeir vilja ekki styðja , þá ætti að útdeila 20% þingsæta af handahófi t.d. meðal atvinnulausra , ungmenna ( 18-25 ára ) , öryrkja og aldraðra , til lengri eða skemmri tíma ( hálft ár , ár eða í mesta lagi tvö ár ) .
Þar með hafa þessir hópar fengið rödd á þinginu sem hefur sárlega vantað .
Þeir yrðu að lúta ákveðnum reglum ( líkt og þingmenn eiga að gera , hreint sakarvottorð og þess háttar , en að auki mega þeir ekki vera flokksbundnir á neinum stað ) .
Þeir eru þar óháðir flokkum og flokksræði .
Þá yrðu líka örari skipti á þingmönnum .
Muna menn ekki eftir því að virtur háskólaprófessor frá Chicago , ef ég man rétt , sagði að ekki hefði verið hægt að fá verri ( getulausari ) ríkisstjórn þó menn hefðu valið menn af handahófi úr símaskránni .
Með því að beita svona reglu væri líka stórlega dregið úr flokksræðinu .
Þá yrðu meiri líkur á að þingmenn þyrftu að fara að ræða saman og komast að samkomulagi , ekki vera viljalausir já-arar eða nei-arar .
Ef við tökum niðurstöður alþingiskosninganna 2007 og beitum þessari aðferð hefðu úrslit kosninganna orðið með talsvert öðrum hætti .
Sjálfstæðisflokkur og Samfylking hefðu að vísu haft meirihluta en hann hefði ekki verið nærri eins stór .
Líklega hefðu þeir haft samtals 34 þingmenn í stað 43 .
Þá má gera ráð fyrir að stjórnarflokkarnir hefðu þurft að hafa meira samráð við þingið vegna þess hversu naumur þingmeirihluti þeirra væri .
Óflokksbundnir þingmenn hefðu líklega verið 11 .
Svo þarf að gera starf Alþingis skilvirkara .
Það mætti leggja af hefðbundin skítköst sem fór að bera verulega á upp úr 1990 .
Leggja af óþarfar hefðir , lengja viðveru þingsins og svo frv. Þá ættu þingmenn ættu ekki að gegna öðru launuðu starfi .
Þá mætti og , til þess að spara tíma , sleppa háttvirtur , hæstvirtur eða með leyfi forseta og svoleiðis fáránlegheitum , sem eru arfleifð frá stéttskiptri þjóðfélagsgerð sem ætti svo sannarlega að vera barn síns tíma .
Einar S. Þorbergsson , kennari .
