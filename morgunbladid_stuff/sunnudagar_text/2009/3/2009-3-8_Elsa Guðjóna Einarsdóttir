Elsa Guðjóna Einarsdóttir fæddist á Fáskrúðsfirði 30. janúar 1936 .
Hún lést á heimili sínu , Þverbrekku 4 í Kópavogi , 26. febrúar síðastliðinn .
Foreldrar hennar voru hjónin Sigurlaug Guðmundsdóttir verkakona , f. 11.9. 1895 , d. 14.2. 1980 , og Einar Björnsson sjómaður , f. 15.8. 1894 , d. 12. janúar 1941 .
Systkini Elsu eru Sigurbjörn Guðlaugur , f. 2.12 .
1919 , d. 22.9. 1966 , Alfreð , f. 6.12 .
1921 , Erla , f. 17.12 .
1927 , og Stefán , f. 6.7. 1931 , d. 12.2. 1980 .
Elsa flutti til Vestmannaeyja með fjölskyldu sinni þegar hún var þriggja ára gömul .
Faðir hennar drukknaði í Vestmannaeyjahöfn tveimur árum síðar og eftir það sá móðir hennar ein um uppeldi barnanna .
Hinn 25. desember 1957 giftist Elsa Sigurði Guðmundssyni húsasmið frá Háeyri , f. í Vestmannaeyjum 17.5. 1931 .
Foreldrar hans voru Jónína Steinunn Sigurðardóttir húsfreyja , f. 15.11 .
1890 , d. 31.3. 1970 , og Guðmundur Jónsson skipasmiður og skipstjóri , f. 14.10 .
1888 , d. 27.11 .
1976 .
Börn Elsu og Sigurðar eru 1 ) Elísabet , f. 26.10 .
1953 , maki Jón Ólafur Karlsson , f. 1950 .
Dætur þeirra eru a ) Brynja , f. 1974 , maki Hallgrímur Jökull Ámundason , f. 1970 .
Börn þeirra eru Una , f. 1996 , Ólafur Jökull , f. 2004 , og ónefndur drengur , f. 2009 , b ) María , f. 1977 , og c ) Eyrún , f. 1980 .
Barn hennar er Hilmir Þór , f. 2007 .
Faðir hans er Hafsteinn Snæland Grétarsson , f. 1978 .
2 ) Einar Hermann , f. 3.6. 1959 , maki Ursula Sigurðsson , f. 1968 .
Synir þeirra eru a ) Lars Oliver , f. 1994 , b ) Niels Kristofer , f. 2001 , og c ) Björn Skyler , f. 2004 .
3 ) Árni , f. 22.5. 1965 , maki Andrea Sigurðsson , f. 1964 .
Börn þeirra eru a ) Kristín Elísa , f. 1992 , og b ) Stefán Ingi , f. 1998 .
4 ) Jónína , f. 27.10 .
1975 , maki Guðmundur Tómas Axelsson , f. 1975 .
Börn þeirra eru a ) Sigurður Axel , f. 2002 , b ) Elsa Björg , f. 2005 , og c ) Emil Aron , f. 2008 .
Fyrir átti Sigurður Guðmundsson Ástu , f. 27.5. 1950 og Heimi f. 28.8. 1951 .
Elsa stundaði hefðbundið barnaskólanám og fór ung að starfa við fiskvinnslu sem varð svo hennar aðalstarf ásamt húsmóðurstörfum .
Hún vann í mörg ár í Hraðfrystistöð Vestmannaeyja og síðar í Vinnslustöð Vestmannaeyja .
Elsa og Sigurður reistu sér hús að Austurhlíð 5 sem síðar fór undir hraun í Heimaeyjargosinu 1973 .
Elsa sá um börnin í Reykjavík á meðan Sigurður starfaði í Eyjum vegna eldgossins .
Um haustið sama ár flutti fjölskyldan til Eyja aftur .
Árið 1975 fluttu þau í nýtt hús að Bröttugötu 35 og bjuggu þar til ársins 1999 .
Þá fluttu þau búferlum í Kópavoginn .
Útför Elsu fór fram 5. mars , í kyrrþey að ósk hennar .
Elsku yndislega mamma mín .
Það er svo erfitt að hugsa til þess að þú sért farin frá okkur .
Við sem áttum eftir að gera svo margt saman .
Við ætluðum að nýta tímann vel á meðan ég er í fæðingarorlofinu .
Ég ætlaði að kenna þér meira á tæknina , s.s. farsímann þinn og tölvuna , og þú ætlaðir að kenna mér að prjóna .
Þú varst svo einstaklega handlagin .
Þú prjónaðir , heklaðir og saumaðir föt eða aðra fallega muni handa okkur þegar við vorum yngri og svo á barnabörnin .
Ég hefði ekki getað hugsað mér betri móður en þig .
Það var svo yndislegt að vera með þér , svo hlý og góð .
Þú varst mér einnig svo góð vinkona , við gátum spjallað um allt milli himins og jarðar .
Þú hafðir svo góðan húmor og við gátum skemmt okkur og hlegið af minnsta tilefni .
Ég minnist þess þegar við bjuggum í Eyjum , fallega heimilið okkar og garðurinn sem þið pabbi lögðuð svo mikla vinnu í .
Mamma þú hafðir svo gott auga á að fegra umhverfi þitt .
Garðurinn var á sínum tíma valinn sá fallegasti í Eyjum .
Ég minnist allra ferðalaganna sem við fórum í , sérstaklega sumarbústaðaferðanna til Ölfusborga .
Einnig fórum við til Spánar , Ítalíu og Bandaríkjanna .
Þú hafðir svo gaman af því að ferðast og eiga góðar stundir með fjölskyldunni .
Þið pabbi voruð svo dugleg að heimsækja Árna , Einar og fjölskyldur í Bandaríkjunum .
Mamma , þér fannst svo yndislegt að vera með þeim .
Ferðin sem við fórum í tvær saman til þeirra fyrir nokkrum árum er mér einstaklega minnisstæð .
Þér þótti svo vænt um ömmubörnin , fylgdist með daglegu lífi þeirra og hafðir miklar áhyggjur ef eitthvað amaði að hjá þeim .
Þið pabbi voruð dugleg að heimsækja okkur systurnar , það var svo yndislegt að fá þig í heimsókn .
Þú vildir allt fyrir okkur gera .
Við hittumst nánast daglega , við komum til ykkar í blokkina í Kópavoginum og krökkunum fannst svo gott að faðma þig og knúsa .
Þú talaðir alltaf um að börnin okkar svæfu best í blokkinni hjá ömmu og afa , það var rétt hjá þér .
Þú varst alltaf tilbúin að leyfa þeim að vera hjá þér , þeim leið svo vel hjá þér .
Þú framreiddir svo góðan mat , brauð og kökur .
Þú áttir alltaf til heimabakað bananabrauð handa börnunum sem þeim fannst svo gott .
Ég tek nú við og baka það handa þeim .
Daginn áður en þú kvaddir okkur kúrðum við saman uppi í sófa eins og svo oft áður .
Það var svo gott að finna fyrir nærveru þinni .
Þú spurðir mig hvort ég væri ekki dugleg við að signa börnin , það mun ég gera daglega hér eftir .
Þú baðst mig að komast að því hvort við ættum einhverja ættingja ennþá í Færeyjum .
Ég kanna það , mamma mín .
Þú varst nýbúin að gróðursetja paprikufræ og ætlaðir að leyfa börnunum að fylgjast með blóminu vaxa og dafna .
Þú vildir fá að lifa lengi og fylgjast með börnunum vaxa úr grasi .
Við hlúum vel að blóminu , mamma mín , og einnig eigum við svo yndislegar minningar um þig og munu þær ávallt hlýja okkur um hjartaræturnar , sérstaklega nú á erfiðum tímum .
Við gleymum þér aldrei , mamma mín .
Ég vona að þér líði vel og að þú sért nú á ný með foreldrum þínum .
Ég sakna þín svo mikið .
Ég elska þig .
Þín , Jónína .
Elsku Elsa tengdamamma mín , nú ert þú farin frá okkur .
Þú fórst allt of snemma .
Ég hélt einhvern veginn að þú yrðir alltaf með okkur , myndir sjá börnin okkar vaxa úr grasi eins og þú sjálf hefðir viljað .
Lífið er víst ekki svona einfalt .
Ég kynntist þér fyrir um 10 árum þegar ég kynntist Jónínu og urðum við strax góðir vinir .
Allt frá byrjun einkenndi þig gleði og hlátur .
Þú varst alltaf til í að fíflast , enda var oft mikið hlegið .
Ég er mjög þakklátur fyrir þær stundir sem við fjölskyldan áttum með þér og Sigga .
Þið voruð og eruð stór hluti af lífi okkar .
Alltaf var gaman að koma í blokkina og átti hún sérstakan sess í hjörtum barna okkar .
Krakkarnir okkar nutu sín nálægt þér enda bjóst þú þeim einkar afslappað og notalegt andrúmsloft þegar þau voru hjá þér .
Krakkarnir fengu alltaf að vera þau sjálf hjá þér og allt var svo eðlilegt og gott .
Þú munt ávallt lifa í minningu Sigurðar Axels og Elsu Bjargar .
Þau sofa nú með mynd af þér í hendi á nóttunni .
Þó svo að Emil Aron sé ekki nema fjögurra mánaða munt þú einnig lifa í minningu hans .
Til eru ófáar myndir af ykkur saman þar sem þú brosir stolt eins og þú varst af öllum þínum barna og barnabarnabörnum .
Hugur þinn og hjarta var alltaf hjá fjölskyldunni og áttu börnin stóran sess í þínu hjarta .
Ógleymanlegt er þegar þið Siggi burðuðust með fleiri ferðatöskur og jafnvel yfirvigt af barnafötum frá Ameríku handa barnabörnunum .
Í Ameríku naustu þín vel og urðum við svo heppin að eiga með þér og bræðrunum góðar stundir þar .
Árlegar sumarbústaðarferðir okkar fjölskyldunnar með ykkur Sigga voru yndislegar .
Í Ölfusborgum þótti þér gott að vera og verður það tómlegt að fara þangað án þín í framtíðinni .
Þrátt fyrir ýmsa erfiðleika undanfarin ár , tengda veikindum þínum , þá misstir þú aldrei móðinn enda baráttukona mikil .
Þú hélst alltaf ótrauð áfram og hefur þar lífsgleði og ást á fjölskyldunni haft mikið að segja .
Ég vona að þú hafir vitað hversu mikið ég elskaði þig .
Ég sé eftir því að hafa aldrei sagt það berum orðum .
Hins vegar held ég að þú hafir skynjað tilfinningar mínar til þín .
Við söknum þín mjög mikið og munum alltaf gera .
Guðmundur Tómas Axelsson .
Elsku amma , Af hverju fórstu frá okkur ? Við söknum þín svo mikið .
Þú varst svo skemmtileg og góð við okkur .
Það var gaman þegar þú sagðir okkur sögur og brandara , lékst við okkur og föndraðir með okkur .
Þú sagðir okkur oft sögur um Óla fisk þegar við vorum að borða .
Amma þú bakaðir svo gott bananabrauð og okkur fannst það svo gott með rjóma á .
Það var mjög gott að gista hjá þér og afa .
Það var gott að vera hjá þér og faðma þig .
Við fórum oft saman til Vestmannaeyja og í sumarbústaði , það var svo gaman .
Þú ert besta amma í heimi .
Við elskum þig alltaf , Þín , Sigurður Axel og Elsa Björg .
mbl.is / minningar 