11. mars 1979 : " Alþýðubandalagið hélt áfram á " kaupránsbrautinni " hinn 1. marz sl. með nýjum hætti .
Fyrir 1. febrúar hafði Alþýðubandalagið séð til þess , að ýmsar verðhækkanir , sem höfðu safnazt saman , yrðu ekki samþykktar fyrir þau mánaðamót til þess að þær hefðu ekki áhrif til hækkunar á kaupgjaldsvísitöluna 1. marz .
Síðan mjatla þeir þessum verðhækkunum út smátt og smátt .
Þetta er ein af þeim aðferðum , sem hægt er að beita til þess að fremja " kauprán " og ljóst er , að Alþýðubandalagið er afar fundvíst á aðferðir til þess .
Þessi " kaupránsslóði " Alþýðubandalagsins er orðinn býsna langur .
Hann sýnir , að Alþýðubandalagið er ekki fremur til þess fallið að " vernda " " hagsmuni " launþega .
Hins vegar er það út af fyrir sig gott , að Alþýðubandalagið skyldi komast í ríkisstjórn til þess að launþegar fengju tækifæri til að kynnast " kaupránsaðferðum " þess .
" 12. mars 1989 : " Miðað við þá almennu velmegun , sem hér ríkir , eiga margir erfitt með að skilja hvað valdi því , að fólk eigi svo erfitt með að láta enda ná saman , eins og raun ber vitni .
Þegar litið er á grunnkostnað , sem fylgir framfærslu venjulegrar fjölskyldu annars vegar og umsamin laun hins vegar , verður auðvitað ljóst , að undir þessum kostnaði verður ekki staðið nema með mikilli yfirvinnu og tekjuöflun tveggja einstaklinga í hverri fjölskyldu .
Þegar samdráttur verður eins og nú og yfirvinna fer minnkandi harðnar enn á dalnum hjá fólki .
Íslendingar , sem búa í nálægum löndum , bæði í Evrópu og í Bandaríkjunum , eru sammála um að einn kostnaðarliður í daglegu lífi fólks skeri sig úr hér samanborið við t.d. Bretland , Þýzkaland , Frakkland og Bandaríkin , en það er matarkostnaður .
Matur er mun dýrari hér en í þessum löndum og munurinn er svo mikill , að það skiptir sköpum um afkomu fólks .
" 