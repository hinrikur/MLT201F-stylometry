BANDARÍSKA söngkonan Mariah Carey hefur lýst því yfir að sig langi til að kaupa hús sem sagt er eitt það dýrasta í veröldinni .
Um er að ræða Fleur de Lys höllina í Beverly Hills í Kaliforníu , en eignin er metin á um 125 milljónir dollara , sem nemur rúmum 14 milljörðum íslenskra króna .
Það var bandaríski milljarðamæringurinn David Saperstein sem lét byggja höllina , en í henni eru meðal annars 15 svefnherbergi , fullkomin líkamsræktarstöð og kvikmyndahús með sætum fyrir 50 manns .
Carey hefur að undanförnu búið í New York ásamt eiginmanni sínum , Nick Cannon .
Hún mun hins vegar vilja einbeita sér meira að leiklistinni í framtíðinni , og þá mun vera betra að búa nær Hollywood .
