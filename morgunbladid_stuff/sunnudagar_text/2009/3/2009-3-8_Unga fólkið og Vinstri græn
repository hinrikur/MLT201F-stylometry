Fylgi Vinstri grænna meðal ungs fólks er sláandi .
Samkvæmt skoðana könnun Capacent Gallup fyrir RÚV og Morgunblaðið , sem birt var á fimmtudag , hyggjast 41,3% fólks undir þrítugu kjósa flokkinn .
Erfitt er að átta sig á því hvað þetta þýðir og hvort fylgið muni haldast .
Stafar það af því að ungt fólk telur að VG sé sá flokkur , sem hafi hvað skýrasta framtíðarsýn ? Eða er ástæðan sú að stór hópur ungs fólks lítur svo á að Framsóknarflokkur , Samfylking og Sjálfstæðisflokkur séu svo samdauna hruninu að hann geti ekki hugsað sér að kjósa þá ? Að fylgi VG helgist af óánægju með aðra flokka , ekki ánægju með VG ? Almenningur hefur lýst yfir óánægju með ríkjandi fyrirkomulag með afgerandi hætti .
Stjórn Samfylkingar og Sjálfstæðisflokks hraktist frá í búsáhaldabyltingunni .
Það er hins vegar of stutt í næstu kosningar til að sá kraftur , sem leystur var úr læðingi í janúar , geti umbreyst í pólitískt afl þótt ný framboð hafi nú skotið upp kollinum .
Kjósendur virðast því að mestu ætla að dreifa sér á þá flokka , sem fyrir voru .
Eina undantekning er fylgi Vinstri grænna meðal ungs fólks .
Þar er eitthvað að gerast , sem hlýtur að gleðja forustu VG .
Leiðtogum annarra flokka ætti hins vegar að vera um og ó .
