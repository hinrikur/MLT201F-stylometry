MEÐLIMIR bresku rokksveitarinnar Radiohead hafa komið þeim skilaboðum til hins 16 ára ungstirnis Miley Cyrus , að hún mætti þroskast svolítið .
Félagarnir í Radiohead voru að bregðast við þeim hótunum Cyrus , að hún myndi " rústa þeim " eftir að þeir neituðu að hitta hana á Grammy verðlaunahátíðinni á dögunum .
Radiohead-liðar sendu frá sér yfirlýsingu , sem var ekki laus við íróníu , en þar segir eitthvað á þá leið að þegar Miley verði eldri átti hún sig á því að heimurinn snúist ekki í kringum hana og það sem hún vill .
Söngvarinn Thom Yorke sendir Miley , sem og rapparanum Kanye West , einnig pillu á bloggsíðu Radiohead .
" Óskið okkur öllum góðrar ferðar ef þið kunnið enn að meta okkur og ef þið eruð ekki meðal þeirra sem mér hefur tekist að móðga með því að gera ekki neitt .
" Fyrr í vikunni lýsti Cyrus yfir vonbrigðum yfir að fá ekki að hitta átrúnaðargoðin .
" Framkvæmdastjórinn minn talaði við þá í hljómsveitinni og sagði þeim að ég væri mikill aðdáandi og vildi gjarnan hitta þá .
Þá sögðu þeir eitthvað í líkingu við : " Allt í lagi , en við gerum ekki svoleiðis .
" Ég fór vegna þess að ég var svo reið .
Ég vildi ekki sjá þá á sviðinu .
Ég þráði að hitta þá .
Þessa rotnuðu Radiohead ! " sagði Cyrus og virtist ekki í jafnvægi vegna höfnunarinnar .
Rapparinn Kanye hefur viðurkennt að hafa einnig orðið sár þegar Thom , sem hann heldur mikið uppá , neitaði líka að hitta hann á verðlaunaafhendingunni .
" Ég sat þessvegna sem fastast á meðan þeir spiluðu , " sagði West um Bretana virtu í Radiohead .
