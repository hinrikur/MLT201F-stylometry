KEMPUR á borð við Sigmund Brestirsson og Þránd í Götu eru gengnar aftur í húsakynnum Sögusafnsins í Garðabæ .
Þessa dagana er nefnilega verið að leggja lokahönd á persónur og leikmuni sem prýða munu sýningu á þekktum atburðum úr Færeyinga sögu í bænum Vestmanna á Straumey .
Það er í mörg horn að líta hjá Ernst Backman hönnuði , eiginkonu hans Ágústu Hreinsdóttur og sjö manna starfsliði þeirra sem helgað hefur sig verkefninu í heilt ár .
Sýningin kemur í framhaldi af sýningu Sögusafnsins í Perlunni , sem byggist á Íslandssögunni .
Höfuð persónanna eru úr sílíkoni en ekki vaxi eins og oftar tíðkast og á næstunni hafa Ernst og Ágústa í hyggju að kynna aðferðina fyrir söfnum víðsvegar um heim , því sílíkonið gerir persónurnar mun raunverulegri en vaxið .
" Möguleikarnir eru miklir og vonandi á þetta eftir að verða mannaflsfrek starfsemi í framtíðinni , " segir Ernst .
| 34 