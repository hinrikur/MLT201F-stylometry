NÝJASTA Ideapad tölvan frá Lenovo er svo nett og lipur að segja má að hún stytti enn meira bilið á milli farsíma og smátölvu .
Þessi nýjasta viðbót við tölvuflóruna vegur ekki nema 1,3 kíló en er með 160 GB harðan disk , og innbyggða vefmyndavél .
Það má reikna með að Ideapad sé góður valkostur fyrir þá sem þurfa að vera mikið á ferðinni .
Vissulega þarf að fórna einhverjum krafti fyrir stærðina , en Ideapad er tilvalin til almennrar notkunar eins og ritvinnslu , netráps og til að horfa á kvikmyndir .
Svo þarf bara að brjóta hana saman og fer þá næstum ekkert fyrir tölvunni ofan í skjalatösku .
