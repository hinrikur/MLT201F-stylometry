Það var hart barist þegar lið Fljótsdalshéraðs og Árborgar mættust í Útsvari á föstudagskvöld .
Fljótsdalshérað hafði betur framan af en lið Árborgar sótti í sig veðrið og var komið með vænlega stöðu þegar tvær spurningar voru eftir .
Þá var Árborg með 78 stig en Fljótsdalshérað með 66 .
Eftir langa umhugsun tilkynnti Ólafur Kjartansson sýslumaður í Árborg að liðið ætlaði að velja 10 stiga spurningu , en greinilegt var á Páli Óla Ólasyni , félaga hans í liðinu , að hann hefði frekar vilja 5 stiga spurningu , enda hefði hún dugað til sigurs .
Árborg mistókst að svara spurningunni og Fljótsdalshéraði tókst að svara sinni 15 stiga spurningu og tryggja sér sigur .
Páll Óli er greinilega mikill keppnismaður og um tíma óttaðist ég að hann ætlaði í sýslumanninn .
Hann náði hins vegar að róa sig niður og vonandi hafa þeir félagar skilið sáttir .
Páll Óli á ekki langt að sækja fróðleiksfýsn .
Hann er barnabarn Páls Lýðssonar heitins bónda í Litlu-Sandvík , en hann var landskunnur fyrir gáfur og yfirburða þekkingu .
Um tíma var Páll spurningahöfundur í Gettu betur .
Fljótsdalshérað mætir hinu harðsnúna liði Kópavogs í úrslitum 13. mars .
Egill Ólafsson 