Stjórn Gildis lífeyrissjóðs hyggst leggja til á ársfundi sjóðsins , sem fer fram 21. apríl nk. , að réttindi sjóðfélaga , verði lækkuð um 10% .
Árni Guðmundsson , framkvæmdastjóri sjóðsins , segir að þetta sé gert vegna núverandi stöðu í efnahagsmálum .
Staða sjóðsins hafi versnað og sé komin út fyrir þau mörk sem samþykktir sjóðsins segi til um .
Taka verði á vandanum og því hafi verið ákveðið að grípa til þessarar ráðstöfunar , að höfðu samráði við tryggingafræðing sjóðsins .
Árni bendir á að réttindi sjóðfélaga hafi verið hækkuð um 17,7% frá stofnun Gildis árið 2005 .
Það sé til viðbótar vísitöluhækkunum .
jonpetur@mbl.is 