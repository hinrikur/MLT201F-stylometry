Elín Sigurbjört Sæmundsdóttir fæddist í Eyjarhólum í Mýrdal 10. september 1922 .
Hún lést á krabbameinsdeild Landspítalans 10. janúar síðastliðinn og fór útför hennar fram frá Kópavogskirkju 23. janúar .
Margs er að minnast , margt er hér að þakka .
Guði sé lof fyrir liðna tíð .
Margs er að minnast , margs er að sakna .
Guð þerri tregatárin stríð .
( Valdimar Briem .
) Nú er komið að leiðarlokum hjá Ellu " ömmu " og við kveðjum yndislega konu sem hefur verið fastur punktur í tilveru okkar í rúmlega 20 ár .
Þrátt fyrir engin skyldleikatengsl var hún aldrei kölluð annað en Ella " amma " í okkar fjölskyldu .
Sú nafngift lýsir henni vel því hjá henni fundu börnin ást og yl og drógust að henni eins og segull að stáli .
Við sendum aðstandendum okkar innilegustu samúðarkveðjur .
Minningin um einstaka konu verður varðveitt .
Hrefna Gunnarsdóttir og fjölskylda .
