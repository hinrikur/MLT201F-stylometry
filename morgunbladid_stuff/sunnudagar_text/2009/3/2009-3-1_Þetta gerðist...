1. mars 1940 Vélbáturinn Kristján kom að landi eftir tólf daga hrakninga í hafi .
Skipshöfnin hafði verið talin af .
1. mars 1964 Davíð Stefánsson skáld frá Fagraskógi lést , 69 ára .
Hann var " vinsælastur og mikilvirkastur allra sinna samtímaskálda " , að mati Stefáns Einarssonar prófessors .
Fyrsta ljóðabók Davíðs , Svartar fjaðrir , kom út í desember 1919 .
1. mars 1970 Ísland gerðist aðili að Fríverslunarsamtökum Evrópu , EFTA .
Aðildin var samþykkt á Alþingi 19. desember 1969 .
1. mars 1988 Skylt varð að aka með ljósum allan sólarhringinn , samkvæmt nýjum umferðarlögum .
Einnig var heimilað að sekta fyrir vanrækslu á notkun bílbelta .
1. mars 1989 Bjórdagurinn .
Framleiðsla og sala á áfengu öli var leyfð eftir 74 ára hlé .
Bjórfrumvarpið hafði verið samþykkt á Alþingi í maí 1988 .
1. mars 1991 Göngin gegnum Ólafsfjarðarmúla voru formlega opnuð .
Þau voru þá lengstu jarðgöng landsins , um 3.400 metrar .
Umferð um göngin hófst í desember 1990 .
Dagar Íslands | Jónas Ragnarsson .
