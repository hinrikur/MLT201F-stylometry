HVAÐA embættismaður í þessu landi ætti síst að verða þjóð sinni til skammar ? Viðtöl sem forsetinn hefur veitt ýmsum blaðamönnum og ummæli á sendiherrafundum hafa orðið til þess að enginn virðist hafa undan að leiðrétta óviðunandi ummæli frá forseta Íslands .
Þetta hefur orðið til þess að virðing núverandi forseta hefur dregist svo neðarlega að ekki verður við unað lengur .
Að vísu hefur forsetinn mjög gott fordæmi frá fyrrverandi ríkisstjórn og stórum hluta núverandi stjórnar sem virtist halda að það væri bara nægjanlegt að hanga í forystustólunum á frekjunni einni saman .
En það hefur oft verið sagt að þjóð fái þá stjórn sem hún á skilið .
En hvað er það sem hin íslenska þjóð hefurgert sem gerir það að verkum hún situr uppi með kolóhæft lið ? Embættisferill núverandi forseta hefði átt að vera íslenskri þjóð næg aðvörun þegar hann var fjármálaráðherra og kom á hinum herfilega ekknaskatti .
Undir hans forystu voru lögð á einhver svívirðilegustu ólög sem nokkru sinni hafa verið sett í þessu landi .
Og þetta var sett undir merkjum " vinstri " stjórnar .
Þegar núverandi forseti Íslands var í ræðustól á Alþingi og talaði um " skítlegt eðli " var hann þá kannski , í það skiptið , að tala um sjálfan sig ? Nú er það svo að hver blaðamaðurinn eftir annan hefur eftir forsetanum ummæli sem þarf að bera til baka .
Forsetahjónin eru jafnvel að rífast fyrir framan blaðamenn og svo á einhver að reyna að koma því til skila að blaðamaðurinn hafi misskilið allt saman .
Manni dettur í hug hvort tungumálakunnátta forsetans sé nógu góð til þess að hann geti bara yfirleitt komið sínu áliti til skila á mannsæmandi hátt .
En fyrst maðurinn er svona illa máli farinn af hverju í ósköpunum reynir ekki einhver að koma fyrir hann vitinu ? Hvað þarf hann að verða oft þjóð sinni til minnkunar til þess að verða vikið frá ? Í blaðagrein var hann ákærður fyrir það að segja ósatt .
En tepruskapurinn í sambandi við embættið var svo mikill að það mátti ekki segja það á hreinni íslensku .
Nýlega var fylkisstjóra í einu fylki í Bandaríkjunum vikið frá fyrir að ætla að selja þingsæti sem núverandi forseti Bandaríkjanna hafði gegnt .
Þegar fylkisþingið samþykkti þar með öllum samhljóða atkvæðum að víkja honum frá var ekki einn einasti þingmaður sem greiddi atkvæði á móti því að víkja honum frá , ekki reyndu einu sinni flokksbræður hans að verja hans skítlega eðli .
Hvenær skyldi það gerast á Íslandi að óhæfum aðila yrði vikið frá ? En þar fylgdi sú regla að fylkisstjórinn var með því dæmdur óhæfur til að taka við starfi fyrir fylkið ævilangt .
Hér á Íslandi hefur það gerst að þingmaður gat ekki tekið sæti á " háttvirtu " alþingi vegna þess að hann sat í fangelsi .
Og svo tala menn á alþingi með alveg með gífurlegri virðingu hver um annan , maður hefur það á tilfinningunni að þeir séu heilagir .
Manni dettur það svona í hug , hvenær það verður skylda að menn hafi setið í fangelsi til að verða kjörgengir til alþingis Íslendinga og þá hve lengi ? BERGSVEINN GUDMUNDSSON er á ellilaunum og borgar skatt af þeim .
Frá Bergsveini Gudmundssyni 