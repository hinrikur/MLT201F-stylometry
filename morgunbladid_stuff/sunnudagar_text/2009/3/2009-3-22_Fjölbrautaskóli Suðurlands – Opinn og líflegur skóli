ÞAÐ ER óhætt að segja að mörgum fyrverandi og núverandi nemendum F.Su .
hafi brugðið heldur betur í brún yfir þeim fréttum sem borist hafa af skólanum undanfarið og þeirri umræðu sem eftir hefur fylgt í netheimum , þar sem bloggarar hafa verið iðnir við að setja inn færslur þar sem upphrópunarmerki og fullyrðingar hefur ekki verið sparað .
Vilja gárungar jafnvel meina að verið sé að leggja skólann og orðspor hans í einelti .
Á síðum Morgunblaðsins hafa verið birtar slæmar fréttir af ofbeldi innan veggja skólans , andlegu sem og líkamlegu .
Það er mat okkar allra að einelti og líkamsmeiðingar eigi aldrei rétt á sér , hvorki í skólum né annars staðar og taka verði fast á hverju máli um leið og það kemur upp .
Hafa ber í huga að hvert mál er einstakt og þarf að skoða sem slíkt , ekki er sanngjarnt að dæma heildina út frá fáum gerendum .
Samfara fréttum af ofbeldi birti Morgunblaðið frétt hinn 24. febrúar sl. með fyrirsögninni Einelti látið viðgangast á Selfossi þar sem fjallað er um klíkumyndun og slæman félagsanda innan veggja F.Su .
Í ljósi þessara frétta langar okkur að fjalla um reynslu okkar af F.Su .
sem við teljum að endurspegli upplifun mikils meirihluta fyrrverandi og núverandi nemenda .
Fjölbrautaskólinn er lifandi afl Nemendur F.Su .
eru að jafnaði í kringum 1.000 talsins af landfræðilega mjög stóru svæði , allt frá Ölfusi í vestri og austur að Lómagnúpi .
Eðlilega halda vinir og kunningjar úr grunnskóla hópinn , þegar þau koma blaut á bak við eyrun í nýjan og stóran skóla .
Á göngum skólans hefur myndast hefð fyrir því að hvert svæði haldi sig á svipuðum stað í frítíma , þ.e. Rangæingar eiga sitt horn , Þorlákshöfn sitt .
o.s.frv. þó þetta hafi nú aldrei verið algilt eða tekið mjög hátíðlega .
Því finnst mörgum það grátbroslegt að í dag skuli þetta heita klíkumyndun , þ.e. að krakkar sem koma frá svipuðum slóðum , ferðast saman í skólarútu daglega og hafa mörg hver þekkst frá barnæsku kjósi að halda sig saman þegar komið er í nýjan skóla , allavega svona til að byrja með .
Fjölbrautaskólakerfið er þó þannig að fljótlega blandast hópurinn saman og innan tíðar eru þessir hópar farnir að blandast meira og meira saman .
Fólk á þessum aldri vill gjarnan líta á sig sem fullorðna einstaklinga og í fjölbrautakerfi þurfa þau að taka töluverða ábyrgð á sínu námi og kennslustundirnar eru sjaldnast með sama hópnum , líkt og tíðkast í bekkjakerfi , sem leiðir til þess að nemendur kynnast mun breiðari hóp en ella .
Auðvitað er þetta einstaklingsbundið , sumir blómstra í þessu kerfi en öðrum finnst þeir verða utanveltu .
Mikil fjölbreytni í námi og tómstundum sem F.Su .
býður upp á auðveldar nemendum að finna sinn farveg og sína samferðamenn í námi og leik .
Því þykir okkur það rangtúlkun að kalla þetta klíkumyndun og halda því fram að innan veggja F.Su .
sé og hafi verið meiri hópamyndun en í öðrum skólum .
Það er ekki sú mynd sem flestir gamlir nemendur hafa af þessum opna og líflega skóla sínum .
Það eru svartir sauðir í hverjum hópi , þeir finnast í F.Su .
eins og öðrum skólum .
Skólayfirvöld í F.Su .
hafa tekið á svona málum af eins mikilli hörku í gegnum tíðina og þeir hafa heimildir til að gera .
Við skólann hefur ávallt starfað reynslumikið og gott starfsfólk og skólanum stýrt af hæfum og vinsælum skólastjórum allt frá stofnun hans .
Allt menn sem hafa starfað lengi við skólann og notið mikils trausts allflestra nemenda sinna .
Eins hafa skólayfirvöld verið einkar dugleg og virk í samstarfi við nemendur og hafa nemendur skólans alltaf haft mikið að segja um stefnu hans og áherslur .
Innan skólans er mjög virkt " nemendalýðræði " .
F.Su .
er suðupottur , þar sem hráefnin eru nemendur frá landsvæði sem spannar nánast fjórðung Íslands .
Í þessum skóla myndast vinatengsl og kunningsskapur fólks óháð búsetu , aldri eða fyrri afrekum .
Í raun má segja að Fjölbrautaskóli Suðurlands sé helsta og virkasta miðstöð Suðurlands .
Þar kynnast Hvergerðingar og Mýrdælingar rétt eins og Tungnamenn og Selfyssingar tengjast þar vinaböndum .
Því sárnar okkur þetta slæma umtal sem skólinn hefur þurft að þola .
Þessi dökka og ljóta mynd sem dregin hefur verið upp af skólanum endurspeglar á engan hátt upplifun og reynslu okkar af Fjölbrautaskóla Suðurlands og ekki heldur upplifun stórs meirihluta þeirra sem búa að því að hafa eytt sínum helstu mótunarárum innan veggja þessa stóra og góða skóla sem F.Su .
er .
Fyrir hönd ánægðra núverandi og fyrrverandi nemenda F.Su .
EINAR MATTHÍAS KRISTJÁNSSON , GUÐRÚN ÁLFHEIÐUR THORARENSEN , MÁR INGÓLFUR MÁSSON , fyrrum nemendur F.Su .
Frá Einari Matthíasi Kristjánssyni , Guðrúnu Álfheiði Thorarensen og Má Ingólfi Mássyni 