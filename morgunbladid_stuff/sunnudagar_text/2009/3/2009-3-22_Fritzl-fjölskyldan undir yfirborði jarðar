Eftir Gunnhildi Örnu Gunnarsdóttur gag@mbl.is Líf Elisabeth Fritzl og barna hennar var undir því komið að Josef Fritzl kæmi við hjá þeim , kveikti ljós og gæfi þeim mat .
Þau lifðu læst inni í gluggalausri , niðurgrafinni kjallaraíbúð í Amstetten í Austurríki .
Fjölskyldan losnar seint við ágang fjölmiðla sem freista þess að fá glefsur úr lífi þeirra í prísundinni .
Áhugi almennings nær yfir landamæri og menningarmun .
Hann er alþjóðlegur , segir Valgerður Anna Jóhannsdóttir , verkefnastjóri í blaða- og fréttamennsku við Háskóla Íslands .
" Málið er mjög óvanalegt .
Flestir geta sett sig í spor fórnarlambanna og spurt sig : hvað ef svona kæmi fyrir barnið mitt .
" Þá hafi hryllingur lengi höfðað til fólks .
" Svona fréttir hafa alltaf fylgt manneskjunni .
Hún hefur áhuga á svona málum .
En það sem hefur breyst í gegnum tíðina er hve hratt upplýsingarnar berast til fólks um allan heim .
Ég þori því að fullyrða að fréttir af Fritzl eru jafnmikið lesnar hvar sem er í veröldinni .
" Þetta séu fréttir af mannlegu óeðli .
Ekki þurfi sérþekkingu til að skilja hvað sé á ferðinni .
Lítið vitað um Elisabeth Þrátt fyrir gífurlegan fréttaflutning af málinu hefur tekist að halda hinni 42 ára Elisabeth frá sviðsljósinu .
Hún krafðist lífstíðarfangelsins yfir föður sínum .
Áhrif vitnisburðar hennar á hann urðu til þess að hann viðurkenndi morð á ungbarni þeirra .
Börnin þrjú í kjallaraholunni höfðu aldrei farið út fyrir hússins dyr og Elisabeth býðst nú að lifa hefðbundnara lífi undir nýju nafni .
Ljósmyndarar sitja um nýtt heimili þeirra því erfitt er að halda sex barna einstæðri móður leyndri .
Hún á erfitt með að fyrirgefa móður sinni eftir aldarfjórðungsvist og er sár yfir því að börnin hennar þrjú , sem móðir hennar ól upp á efri hæðum hússins , óafvitandi af dótturinni í kjallaranum að eigin sögn , skuli kalla ömmu sína mömmu .
" Afleiðingarnar eru að þau treysta engum , " segir Halldóra Halldórsdóttir , ráðgjafi hjá Stígamótum .
" Hann hafði líf þeirra algerlega í hendi sér .
Hann tók líf eins þeirra og fjarlægði þrjú úr prísundinni .
Það gerði hann af því að hann gat það .
Ástandið var fullkomlega óvenjulegt .
" Halldóra segir eftirtektarvert hve stjórnunarþörf Josefs Fritzl var mikil .
" Hann fullnægði stjórnunarþörf sinni fullkomlega með því að hafa þessa litlu fjölskyldu undir yfirborði jarðar .
Hann gat gert nákvæmlega það sem honum sýndist við hana , þegar honum sýndist .
Við hjá Stígamótum viljum meina að þegar menn misnota börn og þá sem eru minnimáttar sé það gjarnan af stjórnunarþörf en ekki endilega kynferðislegri spennu ; drifkrafturinn er að hafa algerlega yfirhöndina gagnvart þessum manneskjum .
" Framhaldslíf Fritzl Joseph Fritzl .
Nafnið mun seint gleymast , að mati Valgerðar .
Málið sé einstakt .
" Ég hugsa að langur tími líði þar til fjölmiðlar missa áhuga á að fá viðtal við þau .
Þeir þekkja áhuga almennings á því að vita um afdrif Elisabeth , barnanna og vistar þeirra í kjallaranum .
" Fyrir dómi baðst Josef Fritzl afsökunar á framferði sínu .
Einangruð og afskipt GRÁHÆRÐ , síðan hvíthærð .
Elisabeth Fritzl hvarf árið 1984 .
Hún var 18 ára .
Laus 42 ára úr prísund föður síns .
Hver dagur var öðrum líkur í gluggalausum kjallaranum .
Fyrstu fimm árin var hún ein , svo fæddust börnin .
Kerstin , Stefan , Lisa , Monika , Alexander og Felix yngstur .
Michael , tvíburabróðir Alexanders , lést þriggja daga gamall .
Þrjú barnanna lifðu í kjallaranum .
Tvö elstu , nítján og átján ára , og það yngsta fimm ára .
Elisabeth var lamin og henni nauðgað af föður sínum og það allt frá árinu 1977 .
Dómur er fallinn í máli Josef Fritzl .
Hann verður á stofnun fyrir geðsjúka til æviloka .
Leyndarmál hans komst upp þegar hann féllst á að flytja Kerstin fárveika á spítala í apríl í fyrra .
Lítið bréf í fötum hennar vakti athygli læknaliðsins , sem lét lögregluna vita .
