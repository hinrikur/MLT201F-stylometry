Í FRAMHALDI af fyrirspurn sem birtist í Morgunblaðinu þann 10. mars sl. og varðaði hagnað af raforkusölu Kárahnjúkvirkjunar , langaði undirritaðan að leggja orð í belg .
Orkukaup Alcoa frá Kárahnjúkavirkjun eru nú um 500.000 KW á klukkustund eftir því sem heyrst hefur .
Ef rétt er að verð á kílówattstundina sé um 2 krónur , þá gerir það 24 milljónir króna á sólarhring , eða um 8.760 milljónir á ári .
Kostnaður Landsvirkjunar við reksturinn er vinnulaun , viðhald og vextir .
Við skulum geyma aðeins afborgunina sjálfa af láninu ( frestum því vegna kreppunnar ) .
Kostnaður við rekstur virkjunarinnar gæti þannig verið um 18 milljarðar á ári .
Dæmið lítur þá þannig út : Tekjur 8.760 milljónir .
Gjöld : 18.000 milljónir .
Það vantar sem sé 9.240 milljónir á ári hverju í orkusölu svo þetta geti gengið upp .
Það er ekki að undra þó að ekki finnist nein lánastofnun í veröldinni sem lánar Landsvirkjun í næstu ævintýri á undir 27% vöxtum .
Tap á orkusölunni er í raun raunverulegur hagur Alcoa því þeirra kostnaður af mannahaldi ( 450 starfsmenn x 5 milljónir á hvern starfsmann að meðaltali , forstjóri , áróðursmeistari og aðkeypt þjónusta ) er um 2.600 milljónir .
Viðhald á kerum og annar rekstrarkostnaður gæti auðveldlega numið um 1.000 milljónum .
Samtals gerir þetta um 3.600 milljónir á ári .
Mismunurinn ( þ.e. á raunverulegum raforkukostnaði og því sem Alcoa greiðir ) er um 5.640 milljónir á ári hverju sem Alcoa hefur þá í rauninni til að kaupa súrál , greiða flutningskostnað .
Þannig að í raun þá er það íslenska þjóðin sem kaupir öll aðföngin til álversins og gefur Alcoa á hverju ári .
Þá vantar afborganir af lánum vegna virkjunarinnar , en þær gætu numið 7 – 8.000 milljónum miðað við að lánin séu greidd upp á 30 árum .
Sá sem stjórnar Landsvirkjun er uppgjafapólitíkus .
Hann starfaði áður sem fjármálaráðherra .
Í því starfi þurfti að finna breiðu bökin til að bera byrðarnar og þá valdi hann ung börn til skattlagningar , börn sem báru út blöð á morgnana .
Hann fékk ákúrur frá Davíð Oddssyni fyrir vikið .
Svona gera menn ekki , sagði Davíð þá .
Eitthvað hefur forstjórinn lært , því í dag hefur hann þó valið breiðari hóp til að bera heimskulegar byrðar , það er alla þjóðina sem mun svo súpa seyðið af þessari vitleysu um ókomin ár .
JÚLÍUS GUÐMUNDSSON , rafvirkjameistari , Melgerði 9 , Reykjavík .
Frá Júlíusi Guðmundssyni 