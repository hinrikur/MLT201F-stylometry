15. mars 1905 Bæjarsíminn í Reykjavík var formlega opnaður með því að leikið var á fiðlu í símann .
Þá höfðu fimmtán símar verið tengdir .
Framkvæmdir voru á vegum Talsímafélags Reykjavíkur en þegar Landsíminn tók við rekstrinum sjö árum síðar voru á fjórða hundrað talsímar í bænum .
15. mars 1919 Þrumuveður gerði í Reykjavík , hið mesta sem menn mundu eftir .
Eldingu laust niður í loftnet loftskeytastöðvarinnar .
Senditæki stöðvarinnar eyðilögðust en móttökutækin skemmdust lítið .
Einnig skemmdu eldingar götuljósker og fleira .
15. mars 1978 Sprenging varð í ratsjárflugvél frá varnarliðinu skömmu fyrir flugtak á Keflavíkurflugvelli .
Tuttugu manna áhöfn bjargaðist naumlega .
15. mars 1983 Litlu munaði að farþegaþota frá Arnarflugi og herflugvél lentu í árekstri skammt vestan við Vestmannaeyjar .
Herflugvélin hafði farið út fyrir sitt svæði .
Dagar Íslands | Jónas Ragnarsson .
