UNDANFARIN fimm ár eða svo hefur Rás 2 staðið að alls kyns lagakeppnum , svo sem jólalagakeppnum , sjómannalagakeppnum , trúbadúrakeppnum og svo má telja .
Víst er að framtakið hefur ýtt duglega við mörgum lagahöfundinum og margar þekktustu dægurlagaperlur landsins hafa reyndar orðið til fyrir tilstilli slíkra viðburða .
Nýjasta keppnin er innblásin af hruni hagkerfisins en kallar hins vegar eftir " lagi sem blæs okkur bjartsýni í brjóst og fyllir okkur baráttuvilja til að takast á við framtíðina " .
Tæplega hundrað lög bárust í keppnina , eftir lærða sem leika , en lög eiga t.d. Gunnar Þórðarson , Árstíðir , Halli Reynis , Roðlaust og beinlaust , Jón Ólafsson og Magnús Þór Sigmundsson .
Tíu bestu lögin fara inn á vef Popplands á morgun og næstu viku verða þau leikin reglulega .
Úrslit verða svo tilkynnt í Popplandi miðvikudaginn 18. mars kl. 15.15. www.ruv.is / poppland 