SIGLINGASTOFNUN þarf innan fárra vikna að láta vita hversu langt hún getur gengið til móts við óskir Landgræðslunnar og íbúa vegna fyrirhugaðra sjóvarna við Vík .
Þetta var ákveðið á samráðsfundi Mýrdalshrepps og stofnananna í fyrradag .
Landgræðslan segir að of lítið svigrúm verði til sandfoksvarna miðað við áform og íbúarnir telja æskilegt að sjóvörnin verði staðsett fjær byggðinni en áformað er .
" Það styttist í framkvæmdir .
Vonandi verður ekki nema eitt og hálft ár þangað til þær hefjast og þetta er þess vegna að fara í lokahönnun , " segir Sveinn Pálsson sveitarstjóri .
Ölduvörn með grjótkápu Sveitarstjórnin hefur minnt á að þegar unnið var að frumhönnun sjóvarna við Vík fyrir um 15 árum hafi lítið verið hugsað um útivistargildi svæðisins en áætla megi að yfir 100 þúsund manns fari í Víkurfjöru á hverju ári .
Þessi sjónarmið verði að taka með í reikninginn áður en lokahönnun sjóvarna fer fram .
Landgræðslan telur brýnt að ölduvörn með grjótkápu verði sett á rofbakkann og ekki beðið eftir því að landbrotið nái flóðgarðinum .
" Íbúum finnst kannski að verið sé að bregðast fullseint við og verjast fullnærri byggðinni , " segir sveitarstjórinn .
ingibjorg@mbl.is 