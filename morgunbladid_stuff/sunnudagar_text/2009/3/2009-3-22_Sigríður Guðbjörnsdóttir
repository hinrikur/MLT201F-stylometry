Sigríður Guðbjörnsdóttir fæddist í Reykjavík 18. ágúst 1934 .
Hún lést á Hjúkrunarheimilinu Skógarbæ 12. mars 2009 .
Foreldrar hennar voru hjónin Guðbjörn Pálsson , bifreiðastjóri , f. í Reykjavík 15. júní 1896 , d. 30. september 1986 , og Guðmunda Gísladóttir , húsmóðir , f. að Stekkum í Sandvíkurhreppi í Flóa 7. febrúar 1906 , d. 19. apríl 1994 .
Systur Sigríðar eru : 1 ) Gyða , f. 13. sept. 1937 , gift Stefáni Björnssyni , f. 28. okt. 1934 .
Börn þeirra eru a ) Þórunn , f. 22. júlí 1957 .
Synir hennar eru , Stefán Viðar Grétarsson , f. 19. júlí 1976 , í sambúð með Jónínu Björg Yngvadóttur , f. 6. apríl 1976 .
Synir Jónínu eru Axel Máni , f. 24. okt. 1998 og Yngvi Jakob , f. 25. maí 2002 .
Samúel Haukur Þorsteinsson , f. 1. nóv. 1991. b ) Guðmundur , f. 15. sept. 1958 , kvæntur Sigríði Guðmundsdóttir , f. 25.febr .
1959 .
Synir þeirra eru Guðmundur Stefán , f. 27. júlí 1986 og Guðbjörn Lárus , f. 2. sept. 1988. c ) Björn Ingi , f. 21. apríl 1966. d ) Guðbjörg Ásta , f. 28. apríl 1979 .
2 ) Ásta , f. 31.okt .
1943 , d. 7. júlí 1960 .
3 ) Sigurlaug , f. 1. maí 1945 .
Synir hennar eru a ) Guðni Diðrik Óskarsson , f. 27. jan. 1967 , kvæntur Helgu Kristínu Þorsteinsdóttur , f. 14. sept. 1968. Börn þeirra Íris Björg , f. 25. mars 1998 og Magnús Óskar , f. 18. júní 2002. b ) Logi Jóhannesson , f. 28. maí 1985 .
Sonur hans er Alexander Ívar , f. 18. maí 2005 .
Sigríður varð stúdent frá Menntaskólanum í Reykjavík 1955 .
Árið 1957 stundaði hún þýskunám í Philipps Universität í Marburg í Þýskalandi .
Hún hóf skrifstofustörf hjá Sambandi ísl. samvinnufélaga og síðan hjá Orkustofnun .
Lengst starfaði hún hjá Bóksölu stúdenta við Hringbraut eða 1973 – 1990 .
Síðustu starfsárin vann hún í Bókabúð V.B.K .
á Vesturgötu og hjá Ísl. heimilisiðnaði í Hafnarstræti .
Hún var borin og barnfædd Reykvíkingur og bjó í Vesturbænum alla tíð , nánar til tekið á Sólvallagötu 21 en síðan að Reynimel 92 .
Útför Sigríðar fór fram frá Fossvogskapellu 20. mars , í kyrrþey .
Á kveðjustund hvarflar hugurinn til baka til æskuáranna á Sólvallagötunni .
Við Sigga systir vorum alltaf nefndar um leið , Sigga og Gyða .
Við vorum eins klæddar og passað upp á ekki væri gert upp á milli .
Við ólumst upp við mikið ástríki í fjölskylduhúsinu á Sólvallagötu 21 og samneyti við stórfjölskylduna .
Föðuramma okkar Guðlaug Ágústa Lúðvíksdóttir bjó hjá okkur .
Hún átti stóran afkomendahóp og var mjög gestkvæmt hjá henni .
Sömuleiðis var móðuramman Sigríður Filippusdóttir í herbergi á efstu hæð og hennar afkomendur t.d. frá Vestmannaeyjum komu oft og gistu ef þeir áttu erindi í bæinn eða barn var á leið í sveitina .
Á efri hæð hússins bjuggu ömmusystirin Sigríður Lúðvíksdóttir og tvær dætur hennar .
Þetta var gott sambýli og ekki hægt að láta sér leiðast .
Á þessum tíma stunduðum við börnin útileiki af krafti .
Leiki eins og yfir , hornabolta , fallin spýta og aðra hefðbundna leiki þess tíma .
Á veturna var farið niður á Tjörn á skauta .
Sigga systir var kátur krakki og tók fullan þátt í þessu .
Nokkur sumur fluttum við úr bænum í sumarbústaðinn í Kópavogi og bjuggum þar fram á haust .
Berjaferðirnar í boddíbílnum voru vinsælar og margir minnast þeirra með mikilli ánægju .
Á unglingsárunum var hún í sveit á sumrin .
Eftir hefðbundna skólagöngu og stúdentspróf hóf Sigga vinnu við skrifstofustörf .
En það sem hugur hennar stóð fyrst og fremst til voru ferðalög bæði innanlands sem utan .
Hún fór í fyrstu utanlandsferðina árið 1955 og upp frá því notaði hún öll sín frí í ferðalög .
Þýskaland var hennar uppáhaldsland og þangað fór hún oftast .
Þar hafði hún líka stundað nám á árum áður .
Oft dvaldi hún hjá frænku sinni Björgu Sveinbjörnsdóttur í New York í góðu yfirlæti .
Systir Bjargar , Sigurlaug , reyndist henni líka góð frænka og bauð henni iðulega í sumarbústaðinn með sér .
Sigga var í Ferðafélagi Íslands og fór margar ferðirnar með því , t.d. í Þórsmörk .
Sigga hafði íbúð í kjallara hússins heima á Sólvallagötu og bjó þar svo lengi sem foreldra okkar naut við .
Ófáar ferðirnar komu þau þrjú til okkar í Garðabæinn og í sumarbústaðinn við Þingvallavatn .
Það var einn af uppáhaldsstöðum Siggu .
Oft dvaldi hún með okkur í bústaðnum og naut þess svo sannarlega og við sömuleiðis að hafa hana hjá okkur .
Það brást ekki að Sigga hafði gönguskóna með sér austur og fór í göngutúra hvernig sem veðrið var , helst tvisvar á dag .
Útivist var henni svo dýrmæt .
Sund stundaði hún líka reglulega meðan heilsan leyfði .
Siggu þótti vænt um systrabörnin og samgladdist þeim þegar vel gekk .
Meðan ég bjó í Vestmannaeyjum var hún tíður gestur hjá okkur og mikið tilhlökkunarefni hjá börnunum þegar Sigga frænka kom í heimsókn og stoppaði í nokkra daga .
Ekki spillti fyrir að ævinlega komu pakkar til þeirra upp úr töskunni .
Öll samvera með fjölskyldunni var henni dýrmæt , afmælisboð , matarboð og fínar kaffiveislur kunni hún svo sannarlega að meta .
Ég minnist systur minnar með söknuði og þakklæti fyrir allar góðu samverustundirnar .
Blessuð sé minning hennar .
Gyða .
Látin er kær frænka okkar systra , Sigríður Guðbjörnsdóttir .
Hún ólst upp á Sólvallagötu 21 hjá ástríkum foreldrum , elst fjögurra systra .
Heimilið var mannmargt og gestrisni mikil .
Föður- og móðurömmur bjuggu á heimilinu .
Algengt var að ættingjar og vinir gistu í lengri eða skemmri tíma .
Öllum leið vel hjá einstökum gestgjöfum .
Snemma í búskap foreldra okkar bjuggu þau í risinu hjá Mundu og Guðbirni .
– Sigga bjó á Sólvallagötunni þar til móðir hennar lést , þá keypti hún sér fallega íbúð við Reynimel .
Eftir að barnaskóla lauk fór Sigga í landspróf og síðan í MR , þar sem hún lauk stúdentsprófi .
Þá lá leið hennar til Þýskalands , þar sem hún nam þýsku .
Hún vann í mörg ár hjá Orkustofnun og Bóksölu stúdenta en síðast hjá Íslenskum heimilisiðnaði .
Mikill samgangur var milli heimilanna á uppvaxtarárum okkar .
Faðir okkar var verkstjóri Pípugerðar Reykjavíkurborgar og Guðbjörn vörubílstjóri fyrirtækisins .
Við minnumst allra skemmtilegu ferðanna með þeim í boddýinu , sem sett var á vörubílspallinn ; berjaferðanna , fjallagrasaferðanna , skíðaferðanna og tjaldferða um landið .
Í þessum ferðum ríkti gleði og mikið var sungið .
Allt nesti var heimatilbúið eða eldað á staðnum .
Þetta eru meðal bestu minninga okkar systra ásamt fjölskylduboðum um hátíðar .
– Þá þurfti ekkert sjónvarp eða myndbönd , allir skemmtu sér vel við leiki , spil og söng .
Sigga hafði mikla ánægju af ferðalögum og var í Ferðafélagi Íslands um áratuga skeið .
Flest sumur fór hún í Þórsmörk og dvaldi þar í viku og gekk mikið .
Hún var mikill náttúruunnandi og naut þess að ferðast bæði innanlands og utan , hin síðari ár með Ferðaskrifstofu bænda .
Við systurnar eigum margar minningar um samverustundir í Hreppunum og í Bayport í Bandaríkjunum .
Hún hafði unun af að fylgjast með fugla- og dýralífi og fegurð blómgróðurs , hvort sem það var ræktuð rós eða eyrarrós á svörtum sandi .
– Þá átti hún margar góðar stundir í sumarbústað Gyðu systur sinnar og Stefáns .
– Á síðasta afmælisdegi frænku okkar 18. ágúst bauð Sigurlaug systir hennar til veglegrar veislu .
Eftir að Alzheimers-sjúkdómurinn ágerðist var Sigga fyrst í dagvistun í Hlíðabæ , fór svo á Landakot en síðast bjó hún í Skógarbæ .
Hún var þakklát öllu því góða fólki sem annaðist hana .
Ég fel í forsjá þína , Guð faðir , sálu mína , því nú er komin nótt .
Um ljósið lát mig dreyma og ljúfa engla geyma öll börnin þín , svo blundi rótt .
( Matthías Jochumsson .
) Við sendum Gyðu , Sigurlaugu og fjölskyldum þeirra innilegar samúðarkveðjur .
Sigurlaug og Björg D. Sveinbjörnsdætur .
Hún Sigga frænka er dáin , farin yfir móðuna miklu .
Síðustu daga hef ég vitað að nær dró endalokum .
Hugurinn var hjá henni og nánustu fjölskyldu hennar .
Fréttin um andlátið , morguninn 12. mars , vakti eigi að síður trega og söknuð og kallaði fram fjölda minninga frá bernsku og æsku .
Að auki hefur verið margs að minnast frá samvistum seinni ár á Íslandi og í Bandaríkjunum .
Tíminn hefur liðið hratt , þegar litið er til baka , og viðkomustaðirnir orðnir margir .
Nýir vinir , breyttar aðstæður og búseta hafa opnað nýjar leiðir og fangað hugann .
Uppruni , mótunarárin og samvistarfólk æskuáranna verða þó oftast sterkur hluti af eðli einstaklingsins , bönd sem standast tímans tönn .
Þannig varð samband okkar Siggu .
Vinátta , tryggð og ættarbönd héldust og urðu enn sterkari og nánari , eftir því sem árin liðu .
Skilningur jókst og umhyggja og væntumþykja festi dýpri rætur .
Elsku Sigga .
Megi fegurð og friður fylgja þér í nýjum heimi .
Björg frænka .
