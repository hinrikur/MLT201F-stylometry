Eftir Agnesi Bragadóttur agnes@mbl.is Saxast hefur á fylgi Framsóknarflokksins , frá því að það mældist mest að afloknu flokksþingi í janúar .
Þá var það 17,2% , en í síðustu könnun 12,6% .
Framsóknarmenn óttast því að hafa " toppað of snemma " .
Margir framsóknarmenn naga sig nú í handarbökin og iðrast þess sárlega að hafa boðið Samfylkingu og Vinstri grænum upp á að verja minnihlutastjórn þessara flokka vantrausti fram að kosningum .
Raunar mun formaður flokksins , Sigmundur Davíð Gunnlaugsson , hafa orðið fyrir miklum vonbrigðum með það hvernig til hefur tekist , frá því að ríkisstjórn Samfylkingar og Vinstri grænna tók við. | 12 