Soffía Jónsdóttir fæddist á Ísafirði 21. apríl 1921 .
Hún lést á Droplaugarstöðum 20. mars 2009 .
Foreldrar hennar voru Jón Snorri Árnason , trésmiður og timburkaupmaður á Ísafirði , f. 20. febrúar 1871 , d. 11. febrúar 1938 og Valgerður Sæmundsdóttir húsfreyja , f. 2. september 1887 , d. 5. desember .
1951 .
Soffía var einkadóttir þeirra hjóna .
Soffía giftist 5. júní 1955 Snorra Jónssyni barnalækni , f. 26. desember 1921 .
Foreldrar hans voru Jón Jónsson frá Flatey , kennari í Reykjavík , f. 14.7. 1882 , d. 19.5. 1962 og Ingibjörg Snorradóttir húsfreyja , f. 20.2. 1887 , d. 4.7. 1981 .
Soffía og Snorri eignuðust einn son , Jón Snorra , hagfræðing og háskólakennara , f. 7. desember 1955 , var kvæntur Sigríði Knútsdóttur kennara , f. 12. maí 1956 , börn þeirra eru : a ) Tryggvi , BA í stjórnmálafræði , f. 3.8. 1978 , unnusta Kristrún Thors , b ) Hildur Jónsdóttir , BA í lögfræði , f. 13.2. 1982 , unnusti Alfredo Ferrise , c ) Snorri , stúdent , f. 7.5. 1988 .
Soffía ólst upp á Ísafirði til unglingsára og flutti þá með foreldrum sínum til Reykjavíkur .
Þau bjuggu alla tíð í miðbæ Reykjavíkur og lengstum í Þingholtunum .
Soffía gekk í Verslunarskóla Íslands og lauk þaðan verslunarprófi árið 1939 .
Hún hóf síðan störf í Sparisjóði Reykjavíkur og nágrennis og starfaði þar um margra ára skeið eða þar til Snorri fór utan til framhaldsnáms til Svíþjóðar .
Bjuggu þau víða um Svíþjóð næstu árin , en komu heim árið 1964 .
Soffía helgaði sig húsfreyjuhlutverkinu er heim kom ásamt því að sinna bókhaldi og reikningagerð fyrir Snorra , en hóf aftur störf tímbundið við SPRON eftir 1970 .
Eftir heimkomuna frá Svíþjóð flutti fjölskyldan í Álftamýri 56 og síðan byggðu þau sér raðhús í Álftamýri 37 og fluttu í það 1966 og bjuggu þar alla sína tíð eða í 40 ár , þar til þau fluttu á Droplaugarstaði haustið 2006 .
Útför Soffíu fór fram í kyrrþey að ósk hennar .
