TAKMÖRKUÐ aðstaða og fjöldi lækna og hjúkrunarfræðinga kemur í veg fyrir að fleiri MS-sjúklingar fái meðferð með lyfinu tysabri , en ekki fjárskortur að sögn landlæknis .
Ekki fengu jafn margir meðferðina í fyrra og áætlað var .
Í dag hafa 45 byrjað meðferðina af þeim 50 sem gert var ráð fyrir að myndu fá lyfið í fyrra .
Að sögn Matthíasar Halldórssonar landlæknis er meðferðin bæði tímafrek og krefst viðveru lækna og / eða hjúkrunarfræðinga .
" Þetta er smám saman að aukast en aðstaðan er ekki mjög góð .
Þetta tekur þrjá klukkutíma fyrir hvern sjúkling og er heilmikið viðbótarálag á taugasjúkdómadeild Landspítalans þar sem tysabri-meðferð tekur einn og hálfan dag í viku á deildinni .
" Hann segir þó unnið að því að bæta við meðferðartímum á deildinni , auk þess sem verið sé að hefja meðferð með tysabri á Fjórðungssjúkrahúsinu á Akureyri .
" Þetta er að aukast og þeir munu fá þetta sem talið er að hafi gagn af þessu , " segir hann en bætir því við að meðferðin gagnist sjúklingum misvel .
Þá segir Matthías tiltölulega marga fá þessa meðferð hérlendis sé miðað við löndin í kringum okkur .
" Við erum a.m.k. að gefa jafn mörgum hlutfallslega þetta lyf og tíðkast annars staðar á Norðurlöndum .
" ben@mbl.is 