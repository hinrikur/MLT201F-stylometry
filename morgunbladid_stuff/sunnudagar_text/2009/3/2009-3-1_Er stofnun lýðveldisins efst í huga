ÞORBJÖRN Guðmundsson er handhafi blaðamannaskírteinis númer eitt .
Að loknu stúdentsprófi frá Menntaskólanum á Akureyri kom hann suður og innritaði sig í lögfræði í Háskólanum .
Þorbjörn segist hafa verið blankur og var spurður hvort hann vildi starfa á Morgunblaðinu með náminu , sem hann þáði .
" Svo illilega smitaðist ég af blaðamennskubakteríunni að ég vann á Morgunblaðinu alla mína starfsævi ; fimmtíu ár , " segir Þorbjörn .
" Ég byrjaði í blaðamennsku í heimsstyrjöld og segja má að hver stórviðburðurinn hafi rekið annan .
En hvað sem þeim öllum líður er stofnun lýðveldisins á Þingvöllum , 17. júní 1944 mér efst í huga þegar ég lít yfir farinn veg .
Sú tilfinning sem fylgir þeim degi á engan sinn líka .
" Starfsumhverfi blaðamanna þegar Þorbjörn vann á Morgunblaðinu var ólíkt því sem nú er .
" Það voru fimm dagblöð .
Samkeppnin um fréttirnar var hörð en samskipti okkar almennu blaðamannanna voru alltaf vingjarnleg .
Það var hins vegar pólitíkin sem var grimm .
En ég skrifaði aldrei pólitíska frétt .
Það stóðu aðrir í þeim slag og ég öfundaði þá ekki .
" Þegar Þorbjörn er beðinn um ráð handa ungum blaðamönnum , hvetur hann þá til að vera trúir viðfangsefninu og láta engin annarleg sjónarmið ráða ferðinni .
" Ég man enn ráðleggingarnar sem Valtýr Stefánsson gaf mér um fréttaskrifin : Að skrifa satt og rétt og svara öllum spurningum .
Það dugði mér vel í hálfa öld .
" | 34 