LEIKKONAN Charlize Theron segist hafa logið til um andlát föður síns lengi vel .
Hún var aðeins 15 ára þegar drykkfelldur og ofbeldisfullur faðir hennar hóf að skjóta í gegnum útidyrahurðina á húsi þeirra og hóta að drepa þá sem inni voru .
Theron faldi sig í herberginu sínu en móðir hennar tók upp byssu og skaut eiginmann sinn í sjálfsvörn .
" Allt breyttist hjá mér daginn sem faðir minn dó .
Áður fyrr forðaðist ég að tala um þetta atvik og sagði að hann hefði látist í bílslysi .
Ég hef nú unnið úr þessari reynslu og haldið áfram með líf mitt .
Þetta var fyrir löngu síðan og tilfinningar mínar eru ekki fastar í þessum eina atburði .
Ég dvel ekki í fortíðinni , " segir Theron og bætir við að þessi hræðilegi atburður hafi ekki haft neikvæð áhrif á líf sitt .
" Ég er nú 33 ára og hef átt miklu merkilegra líf en þennan eina atburð .
" 