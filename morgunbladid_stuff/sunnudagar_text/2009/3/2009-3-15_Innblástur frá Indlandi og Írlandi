María Kristín Jónsdóttir er hönnuður skemmtilegra gullhálsmena , sem eru þó ekki úr gulli heldur bandi , sem er hnýtt og bundið saman á sérstakan hátt .
Efniviðinn keypti hún á ferðalagi um Indland en tæknina , að binda svokallaða macrame-hnúta , lærði hún á Írlandi fyrir nokkrum árum .
" Þar lærði ég að hnýta og langaði alltaf að gera einhverja sniðuga skartgripi úr þessu , " segir hún en það eru margir mismunandi hnútar sem falla undir þessa tækni .
Bönd úr lúðrasveitarbúningi Á ferðalagi um Indland fann María Kristín loks hið fullkomna efni .
" Ég tók eftir því að gyllt band var mikið notað til skreytinga á búningum , til dæmis hjá lögreglumönnum .
Á Indlandi eru líka margar lúðrasveitir en meðlimir þeirra klæddust allir búningum , sem voru skreyttir með gylltum böndum , sem voru fléttuð og hnýtt , " útskýrir hún hugmyndina .
María Kristín fór því ekki tómhent heim heldur festi kaup á þessum skínandi böndum , sem hún hnýtir síðan sjálf .
Hálsmenin eru skrautleg og skemmtileg og fengu góðar viðtökur í Trílógíu , þar sem þau voru til sölu frá því í lok nóvember , þar til versluninni var lokað tímabundið í byrjun febrúar .
Þau verða þó fáanleg innan skamms í nokkrum mismunandi útgáfum á vefnum Birkiland.is , sem sérhæfir sig í íslenskri hönnun .
Segja má að efniviðurinn teljist óhefðbundinn á íslenskum skartgripamarkaði .
" Þetta er að breytast .
Fólk er alveg opið fyrir því að nota skartgripi úr ýmsum efnum .
" Skoðar annan efnivið Sem stendur er María Kristín að skoða fleiri möguleika varðandi hráefni og er m.a. byrjuð að nota leður .
Hún er menntaður vöruhönnuður , útskrifaðist með BA-gráðu frá Listaháskóla Íslands árið 2003 .
Til viðbótar byrjaði hún í meistaranámi við HÍ í umhverfis- og náttúrusiðfræði árið 2006 .
Hún er í námshléi sem stendur en ætlar sér að byrja á ný næsta haust og ljúka námi .
En hvaða áhrif skyldi námið hafa á hana sem hönnuð ? " Ég held að allt nám hafi áhrif en ég fór nú út í þetta fyrst og fremst af því að ég hef áhuga á umhverfismálum .
Mér finnst reyndar siðfræði og heimspeki nátengdar hvaða fagi sem er og þá er hönnun ekki undanskilin .
Hönnun hefur áhrif á umhverfið , til dæmis í gegnum efnisnotkun og framleiðsluaðferðir .
" ingarun@mbl.is 