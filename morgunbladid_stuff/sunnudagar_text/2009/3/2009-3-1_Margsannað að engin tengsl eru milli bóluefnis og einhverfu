" Blekkingu aldarinnar " kalla læknar mál breska læknisins Andrews Wakefields .
Hann skaut foreldrum um allan heim skelk í bringu fyrir 11 árum þegar hann hélt því fram að samband væri milli bólusetningar fyrir mislingum , hettusótt og rauðum hundum og einhverfu hjá börnum .
Sex árum síðar var sýnt fram á að annarlegar hvatir bjuggu að baki rannsókn læknisins og nú er ljóst að niðurstöðurnar voru falsaðar .
Verulega dró úr bólusetningum barna eftir að Wakefield birti niðurstöður sínar .
Þórólfur Guðnason , barnalæknir og yfirlæknir á sóttvarnasviði landlæknisembættisins , segir að búið sé að margsýna fram á að bóluefnið valdi ekki einhverfu og innihaldi ekki kvikasilfurssambönd .
" Það hefur reynst erfitt að kveða niður þann orðróm en við megum ekki leggja árar í bát .
Til þess er of mikið í húfi .
Það verður ekki aftur tekið ef barn veikist alvarlega af mislingum .
Ég hvet því íslenska foreldra til að sofna ekki á verðinum .
" 