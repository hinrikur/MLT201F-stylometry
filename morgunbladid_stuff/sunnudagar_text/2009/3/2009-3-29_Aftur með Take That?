SÖNGVARINN Robbie Williams , sem yfirgaf piltasveitina Take That með látum fyrir 14 árum , mun vera reiðubúinn að koma aftur fram með gömlu félögunum .
Hann er sagður hafa sæst við söngvarann Gary Barlow og hinir strákarnir vilja fá hann aftur í hópinn .
" Við skulum sjá til hvað gerist .
Ég er ekki frábitinn hugmyndinni þannig að ég gæti verið til ef Gary hringir .
Það gæti verið gaman , " segir Williams í dagblaðinu Daily Mirror .
" Ég er reglulega í sambandi við strákana , meira að segja Gary , þannig að þetta virðist sífellt líklegra .
" Take That hélt áfram sem fjögurra manna sveit eftir að Williams hætti , en ári síðar hættu hinir líka .
Árið 2005 komu fjórmenningarnir , Barlow , Mark Owen , Jason Orange og Howard Donald , aftur saman og hefur gengið afar vel síðan ; þeir hafa sent frá sér metsöluplötur og farið í fjölsóttar tónleikaferðir .
" Það væri frábært ef Robbie kæmi aftur fram með okkur , " sagði Barlow á dögunum .
" Tónlistarlega söknum við hans ekki en það væri samt frábært að fá hann .
" 