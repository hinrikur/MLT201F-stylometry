8. mars 1868 Jón Thoroddsen , sýslumaður og skáld lést , 49 ára .
Hann er þekktur fyrir skáldsögurnar Pilt og stúlku og Mann og konu en einnig fyrir kvæði sín , m.a. Barmahlíð ( Hlíðin mín fríða ) og Ísland ( Ó ! fögur er vor fósturjörð ) .
8. mars 1978 Frímerki með mynd af Bríeti Bjarnhéðinsdóttur var gefið út á alþjóðlegum baráttudegi kvenna .
Þetta var fyrsta íslenska frímerkið með mynd af nafngreindri konu .
8. mars 1990 Stígamót , ráðgjafar- og fræðslumiðstöð um kynferðislegt ofbeldi , tóku til starfa í Reykjavík .
8. mars 2005 Einn lítri af nýmjólk var seldur á eina krónu í verðstríði fjögurra lágvöruverðsverslana .
Dagar Íslands | Jónas Ragnarsson .
