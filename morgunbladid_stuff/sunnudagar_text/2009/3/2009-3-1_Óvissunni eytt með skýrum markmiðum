Eftir Gunnhildi Örnu Gunnarsdóttur gag@mbl.is Ekki er gott á óvissutímum að yfirmenn tilkynni fyrirhugaðar breytingar án þess að fyrir liggi hverjar þær verða .
Þetta segir Eyþór Eðvarðsson , MA í sálfræði .
Sé það gert minnki trú manna á yfirstjórnendum .
" Starfsmenn efast þá um réttmætar aðgerðir þegar þær fara í gang .
Þeir vita ekki hvort ákvörðunin er raunveruleg eða orð sem ekki standast .
" Lykillinn sé að standa við það sem sagt er , upplýsa starfsfólk , sýna því ferlið sem vinna á eftir og vinna með fólkinu .
" Ég legg áherslu á að þegar menn tilkynna um breytingar séu þeir að tilkynna staðreyndir .
Þeir verða að vita til hvers þær eiga að leiða .
" Ekki megi hafa niðurskurðarhnífinn einan að vopni .
" Starfsmenn sem yfirgefa fyrirtæki þurfa að geta skilið við vinnustaðinn með reisn .
Þeir þurfa að sjá að skynsemi sé í breytingunum , " segir hann .
Bankamenn með á nótunum Sagt var frá því í Morgunblaðinu á fimmtudag að viðskiptaráðherra teldi ríkisbankana of marga eða of stóra .
Á því þyrfti að taka en engar ákvarðanir lægju fyrir .
Eyþór bendir á að vel menntað og klárt fólk vinni í bönkunum .
" Það áttar sig á því að ástandið hefur breyst og það eru miklir óvissutímar .
" Því sé ekki ólíklegt að þeir sem fái tækifæri annars staðar stökkvi á þau .
Eyþór bendir hins vegar á að það séu ekki endilega bestu starfsmennirnir sem fara .
Bankarnir séu gamlir vinnustaðir , þar séu starfsmenn sem hafi unnið lengi , jafnvel í tugi ára , til dæmis í Landsbankanum .
" Hjarta fólksins slær með þessum fyrirtækjum .
Gríðarlega verðmætt er að eiga fólk að sem tilbúið til að gera allt fyrir sinn vinnustað , " segir hann .
Þetta þurfi að hafa í huga þegar farið sé í stórar breytingar .
Miklar tilfinningar bærist innra með fólki .
" Þetta fólk er hins vegar ekkert óvant breytingum .
Bankarnir hafa breyst mikið á undanförnum árum .
Þeir uxu hratt og breyttust mikið .
" Nú skipti máli að eyða óvissunni sem fyrst .
Taka ákvarðanir um stefnuna og vinna markvisst að henni .
" Það versta á óvissutímum er óvissan sjálf og að vita ekki hvað verður og hvernig hlutirnir koma til með að þróast .
Allt sem við höfum ekki stjórn á og getum ekki séð fyrir veldur okkur kvíða og pirringi .
Það bitnar á frammistöðunni og samskiptum , en því fyrr sem óvissunni er eytt því betra fyrir alla aðila , " segir Eyþór .
Hraðar breytingar auka álag Eins og fram hefur komið hefur starfsmönnum fækkað innan bankakerfisins um 1.300 frá febrúar á síðasta ári .
Eyþór segir að svo hraðar breytingar auki enn á óvissuna .
" Byrðarnar á þeim sem eftir eru verða meiri .
Vinnuálag eykst og meiri krafa verður um að hlutirnir séu skýrðir innan dyra ; hvað og hvernig eigi að vinna hlutina .
" Sé vinnuandinn ekki góður fyrir versni hann við skarpar breytingar .
" Sé unnið faglega að breytingum þurfa þær ekki að vera sárar .
" Fækkaði hratt AF ÞEIM þrettán hundruðum sem hafa misst vinnuna í bankakerfinu frá því í febrúar á síðasta ári eru átta til níu hundruð viðskiptamenntað , ungt fólk .
Þetta segir Friðbert Traustason , framkvæmdastjóri Samtaka starfsmanna fjármálafyrirtækja .
Hann gagnrýnir Gylfa Magnússon viðskiptaráðherra fyrir að hafa sagt á Alþingi , að það blasti við , að bankarnir væru annaðhvort of stórir eða of margir miðað við umsvifin .
Taka þyrfti á því en engin ákvörðun lægi fyrir .
Friðberti finnst sem viðskiptaráðherra tali niður störf þessara viðskiptamenntuðu einstaklinga , fólks sem hann hafi jafnvel kennt .
Starfsmenn innan bankanna séu nú ekki fleiri en þeir voru árið 2004 , fyrir daga Kárahnjúka , Hellisheiðar og útrásar .
Tal um breytingar án ákvarðana auki á óvissuna innan ríkisbankanna .
