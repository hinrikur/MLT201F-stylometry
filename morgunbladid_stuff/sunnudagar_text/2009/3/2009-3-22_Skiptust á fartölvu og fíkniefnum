KARLMAÐUR var handtekinn í Reykjanesbæ í fyrrinótt .
Bíll hans var stöðvaður og hann grunaður um akstur undir áhrifum fíkniefna .
Farþegi í bílnum var einnig handtekinn grunaður um að vera með þýfi , en hann hafði fartölvu í fórum sínum .
Lögreglan handtók í kjölfarið annan á gangi á Hafnargötu í Keflavík með fíkniefni .
Lögreglan gerði síðan húsleit hjá manninum og fannst þar nokkurt magn af marijúana , hassi og sterum .
