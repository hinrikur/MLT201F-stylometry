ÞAÐ EYKUR afköst og bætir andann á vinnustaðnum að slaka á við og við .
Þá er um að gera að skreppa inn á kaffistofu og bæta í bollann , og halla sér svo aðeins aftur í skrifborðsstólnum og skoða skemmtilegar myndasögur á netinu .
Íslenskur nethúmor Finna má heilan hafsjó af skemmtilegum skrípamyndum á veraldarvefnum en það er ekki úr vegi að byrja á íslensku strípunni Arthúr ( www.fjandinn.com / arthur ) .
Tveir piltar austan af landi eiga heiðurinn að þessari teiknimyndasögu sem kemur út á netinu á mánudögum , miðvikudögum og föstudögum .
Grófteiknuð kvikindi Blærinn er ekki ósvipaður á sögunum Cyanide and Happiness ( www.explosm.net / comics / ) .
Fjórir höfundar sameinast um að gera þessa seríu sem kemur út daglega en gríninu verður best lýst sem ágætri blöndu af gálgahúmor og kaldhæðni .
Gamli góði básablúsinn Dilbert þekkja íslenskir lesendur vel , en hann á líka sitt heimili á netinu ( www.dilbert.co m ) .
Þar er hægt að rifja upp grátbroslegt skrifstofulíf söguhetjunnar langt aftur í tímann .
Netútgáfan býður líka upp á myndskeið , -svona ef lesandann skyldi langa að vita hvernig röddin hans Dilberts hljómar .
Skondnar tilvistarpælingar Síðasta skyldustoppið á myndasögurápinu er svo gáfumannastrípan sem skrifuð er með lágstöfum : xkcd ( www.xkcd.co m ) .
Seint verður sagt að myndræna framsetningin sé margbrotin í þessari sögu forritarans Randall Munroe , en söguþráðurinn er þeim mun háfleygari og snertir iðulega háfræðileg og heimspekileg mál .
