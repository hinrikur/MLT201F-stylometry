Áfram Eva María MIKIÐ er ótrúlegt að sjá og heyra þessa gagnrýni á blessaða stúlkuna sem stýrir spurningaþættinum Gettu betur í sjónvarpinu .
Hún hefur einfaldlega allt með sér til að sinna þessu hlutverki , útlitið , hispursleysi og á allan hátt létta og skemmtilega framkomu .
Í svona starfi þarf viðkomandi fyrst og fremst að geta " spilað á " stemmninguna og andrúmsloftið í salnum og hún kann það alveg ágætlega .
Ungmennin sem spurð eru virðast ekki eiga í neinum vandræðum með að heyra hvað hún segir .
Áfram stúlka .
Hörður Friðþjófsson .
Gettu betur MIG langar til að taka undir gagnrýni á Evu Maríu .
Mér finnst hún engan veginn hæfur stjórnandi í Gettu betur .
Hún er óskýr , og mér finnst hún ekki heldur geta verið þula í útvarpinu .
Hún kemst ágætlega í gegnum viðtalsþætti , en ekki annað .
Ég vinn á stórum vinnustað og þetta er álit flestra vinnufélaga minna .
Guðrún .
Hæfileikakonan Eva María ÉG get ekki orða bundizt yfir þeim dæmalausa þvættingi sem í þessum dálki hefur verið hellt yfir Evu Maríu Jónsdóttur , spyril í Gettu betur .
Þessi unga kona er hvorki óskýrmælt , leiðinleg né ókurteis ( sic ! ) í samskiptum við keppendur , heldur skemmtileg og fögur á þann hátt að erfitt eða ómögulegt er að teygja sig í stjórntæki sjónvarpsins til að slökkva .
Hún er ljúf augum .
Eva María Jónsdóttir er það sem nefnt er náttúrutalent í að tala blæbrigðaríkt og frumlegt íslenzkt mál , en rannsóknir sýna að tæpt prómill íslenzks sjónvarpsfólks hefur hugmyndaflug eða getu til að tala nefnt tungumál án þess að þurfa að skammast sín frammi fyrir styttu Jónasar Hallgrímssonar .
Að segja að Eva María leitist við að smána keppendur með heillandi hjali sínu milli spurninga kallar á að viðkomandi gagnrýnisrödd láti rannsaka tengsl milli heilahvela sinna .
Fólk sem vill Evu Maríu Jónsdóttur burt úr sjónvarpi fer fram á forheimskun og niðurlægingu íslenzkra fjölmiðla og ætti að láta sér lynda að horfa á Skjá einn eða leita uppi heimskuleg myndskeið á internetinu .
Ég vil ekki tilheyra sömu þjóð og fólk sem foraktar Evu Maríu og segi mig hér með úr lögum við það .
Skammizt ykkar .
Eva María lifi , sómi íslenzks kvenfólks ! Greiðandi nefskatts .
Geisladiskar fundust FANN plastpoka í Reykjavík með geisladiskum og leikfimifötum á föstudagsmorgun .
Upplýsingar í síma 899-4227 .
Kettlingur fæst gefins FJÖGURRA mánaða kettlingur sem er að hálfu persneskur og líklega að hálfu skógarköttur fæst gefins .
Upplýsingar í síma 552-2174 eða 663-2174 .
Svarað í síma 5691100 frá 10-12 velvakandi@mbl.is 