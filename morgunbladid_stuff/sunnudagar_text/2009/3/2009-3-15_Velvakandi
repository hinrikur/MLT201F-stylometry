Heilsan er númer eitt NÚ á síðustu og verstu tímum hefur maður þurft að taka neyslu- og lífsmynstur sitt til gaumgæfilegrar endurskoðunar .
Ég eins og eflaust margir aðrir hafa þurft að skera niður ýmislegt sem áður taldist til daglegs brauðs en í dag er ekki hægt að kalla annað en lúxus .
Eitt er þó alveg víst að einn lúxus mun ég ekki spara en það er að hugsa um heilsuna .
Áhyggjur og áreiti undanfarna mánuði hafa tekið sinn toll í skrokknum – vöðvabólga , bak- og höfuðverkir fóru að banka á dyrnar og áttu greiða leið inn þar sem mótstaðan var lítil sem engin .
En fyrir nokkrum vikum sneri ég vörn í sókn – gat að vísu ekki annað því verkirnir gáfu mér ekki einu sinni svefnfrið .
Ég ákvað að hætta að horfa eða hlusta á neikvæðar fréttir , eyða tíma mínum í annað og dreif mig sundleikfimi sem hefur gert mér mjög gott en það sem skipti sköpum var að ég ákvað að fara í kínverskt nudd og nálastungur hjá Liu Rui í Hamraborg .
Nú hef ég undanfarnar vikur farið reglulega , fyrst tvisvar sinnum og núna einu sinni í viku og hef fundið mun á mér eftir hvert einasta skipti .
Þvílíkur léttir að vera ekki með stöðuga verki , það bætir bæði líkamlega og andlega líðan .
Nokkur skipti þáði ég einnig bakstra unna úr sjaldgæfu tré í Kína , ekki get ég útskýrt nákvæmlega hvað það gerir en vissulega finnur maður fyrir bata svo það munar um það .
Skilaboð mín eru því skýr : Látum ekki gengisfella heilsu okkar , gleymum hvorki að næra okkur andlega né líkamlega á jákvæðan hátt .
Heilsan er númer eitt .
Hrönn Traustadóttir .
Svarað í síma 5691100 frá 10-12 velvakandi@mbl.is 