HLJÓMSVEITIN Coldplay , sem hefur notið mikilla vinsælda síðustu ár , hefur ákveðið að taka sér frí því meðlimirnir óttast að aðdáendurnir hljóti að fara að verða leiðir á þeim .
Hljómsveitin hefur því slegið á frest hugmyndum um að hefja vinnu við plötuna sem á að koma í kjölfar nýjustu afurðarinnar , Viva la Vida or Death and All His Friends .
Samkvæmt BangShowbiz-fréttaveitunni segjast þeir líka vilja hugleiða betur hvaða stefnu þeir eigi að taka næst , tónlistarlega .
" Við höfum leikið mun meira á tónleikum en við ætluðum , " segir gítarleikari sveitarinnar , Johnny Buckland .
" Við höfum þess vegna ekki haft neinn tíma til að velta nýjum verkefnum fyrir okkur .
Og svo þarf fólk á hvíld frá okkur að halda .
Við förum í frí og sjáum svo til .
" 