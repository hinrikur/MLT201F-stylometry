Eftir Hlíf Þorgeirsdóttur meistaranema í blaða- og fjölmiðlafræði , ÉG kvíði því mest að spila á móti Degi B. Eggertssyni því hann getur verið ansi liðtækur og lúmskur , " segir Jón Þór Þorleifsson , einn af liðsmönnum fótboltafélagsins Styrmis sem í samstarfi við Iceland Express kynnir alþjóðlegt fótboltamót samkynhneigðra á Íslandi um páskana 2009 .
Til þess að hita upp fyrir mótið og byggja upp spennu ætlar félagið að spila æfingaleik í dag kl. 14 við valinkunna , þjóðþekkta íslendinga .
Á meðal keppanda eru Dagur B. Eggertsson , Bjarni Benediktsson , Logi Bergmann , Óli Palli , Guðmundur Torfason og fleiri og fleiri .
Jón Þór segir að mikil spenna sé fyrir leiknum og það sé upplagt fyrir fjölskyldufólk að taka sunnudagsbíltúrinn upp í íþróttahúsið Kórinn í Kópavogi og horfa ókeypis á æsispennandi leik Úrslitin munu ráðast í vítaspyrnukeppni Halla Gunnarsdóttir verður liðsstjóri andstæðingana .
, , Hún fer í það hlutverk í forföllum Sveppa sem þarf að skreppa til Svíþjóðar að skemmta , " segir Jón Þór .
, , Annars eru andstæðingarnir margir hverjir landsliðsfólk úr fótboltanum , en við erum hvergi smeykir .
Við erum búnir að æfa mikið undanfarin ár og sérstaklega vel fyrir þetta mót .
Ég spái því að úrslitin ráðist í vítaspyrnukeppni á sunnudaginn , " segir Jón Þór að lokum .
Mótið um páskana verður fyrsta alþjóðlega fótboltamót samkynhneigðra á Íslandi og því mikil spenna í gangi .
Íþróttafélagið Styrmir keppir svo á Out Games móti í Danmörku í sumar en þar verða samankomin um átta þúsund hommar og lesbíur til að keppa í íþróttum .
