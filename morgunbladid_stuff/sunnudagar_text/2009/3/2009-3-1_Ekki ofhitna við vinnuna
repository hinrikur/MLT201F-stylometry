ÞAÐ sem einum þykir of kalt þykir öðrum of heitt .
– Og það væri ekki neitt vandamál ef hver einasti bás á skrifstofunni væri með sinn eigin hitastilli , en þar sem allir þurfa að búa við sömu hitaræstinguna í opnum skrifstofurýmum nútímans þurfa sumir að láta sig hafa það að vera allt of heitt því annars fara kollegarnir í næstu básum að kvarta yfir kulda .
Ekki gengur heldur að vera með viftu – hvinurinn í þeim getur verið pirrandi og blásturinn getur átt það til að feykja mikilvægum gögnum út á gólf .
En alltaf má stóla á að einhverjum snillingnum hefur tekist að finna upp á tæki til að gera lífið léttara .
Til sögunnar kynnum við loftkælielimentið sem passar á skrifborðið : Þetta litla tæki er ákaflega hljóðlátt og einfalt í notkun , gengur fyrir rafhlöðum og beinir svalandi blæ að eigandanum þar sem hann situr sveittur við tölvuna .
Það sem gerir kælinguna mögulega í svona nettu tæki er að því fylgir lítil flaska sem fylla þarf með vatni og setja síðan í frysti .
Þegar vökvinn er svo frosinn í gegn er flöskunni komið fyrir í apparatinu sem beinir gustinum yfir kalda flöskuna , og svo áfram út um loftraufarnar .
Skrifborðs loftkælingin ( Desktop Air Conditioner ) fæst m.a. á Amazon.com og kostar tæplega 50 dollara .
