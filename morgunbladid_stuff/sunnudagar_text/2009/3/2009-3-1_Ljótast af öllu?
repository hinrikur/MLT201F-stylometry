Eftir Árna Matthíasson arnim@mbl.is HVER ER ljótasta flík sem þú hefur séð ? En dúkka ? Er ekki líklegt að í báðum tilvikum hafi það verið eitthvað handgert og þeir sem efast geta kíkt á vefsíðuna http://craftastrophe.net / sem safnar einmitt saman slíku handverki sem oftar en ekki er svo afkáralegt , ómögulegt eða ótrúlegt að menn setur hjóða .
Dæmi : Eyrnalokkar úr barnatönnum , ælandi einhyrningur ( ælan er að vísu regnbogi með hjörtum , en mér er sama ) , dúkkuhandsápa ( já , einmitt ) , beikonhálsmen , bleik prjónahárkolla og svo má lengi telja .
Handverkshörmung Craftastrophe , en nafn vefsetursins er sett saman úr craft og catastrophe , handverk og hörmung ( handverkshörmung ? ) , reka stöllurnar " sam & lcub ; temptingmama & rcub ; " og " Karen Sugarpants " .
Hugmyndin varð til , segja þær , þegar þær voru að skoða vefsetrið Etsy , etsy.com , sem var uppsett til þess að selja ýmiss konar handverk .
Etsy hefur verið starfandi í fjögur ár og þar er að finna framleiðslu um 100.000 handverksmanna um veröld víða , meðal annars frá Íslandi ; ullarvara & prjónles , roðvarningur ýmiss konar , málverk og ljósmyndir svo dæmi séu tekin .
Getur nærri að þar innan um svo mikið úrval sé að finna misjafna gripi .
Að sögn þeirra sam & lcub ; temptingmama & rcub ; og Karen Sugarpants byrjaði vefurinn smátt og þá eingöngu með því að vísa á sérkennilega handverksmuni á Etsy , en smám saman hefur fjölgað vísununum í furðulegt handverk víðar og sumt sem er kannski frekar flokkað sem listaverk en handverk , til að mynda ullarþelskanína með barnatennur .
Nú er það svo að það sem einum finnst fallegt fær aðra til að vilja rífa úr sér augun og því ekki víst að mörgum finnist fyndið að sjá kjól sem hannaður er sem sófateppi – er það ekki bara bráðsnjöll hugmynd ? Nú , kannski ekki .
Hvað sem því líður er greinilegt að oft hefur fólk lagt gríðarlega vinnu á sig í handverkinu , svita og tár og tíma , og það verður að meta það líka þegar afraksturinn er skoðaður , ekki satt ? 