FÉLAGAR Bono í írsku hljómsveitinni U2 segja að hann að hann sé " bara óþekkur strákur " þegar hann er með hinum strákunum í hljómsveitinni .
Hljómsveitin er nú önnum kafin við að kynna nýja breiðskífu sem kemur út á mánudaginn .
Í fyrrakvöld lék U2 til að mynda á þaki BBC í London .
Bassaleikarinn Adam Clayton segir að hann og hinir félagar Bono í U2 , gítarleikarinn sem kallar sig The Edge og trymbillinn Larry Mullen Jr. , dragi Bono , sem er orðinn ekki síður frægur fyrir mannréttindabaráttu en söng , niður á jörðina þegar þeir eru saman .
" Þegar Bono er með hljómsveitinni er hann enginn Messías , þá er hann bara óþekkur strákur , " segir Clayton .
" En það hefur verið heillandi að sjá sannfæringarkraft hans magnast .
Hann er alltaf áhugaverðasti maðurinn við það borð þar sem hann situr .
Það má læra sitthvað af Bono , " bætir hann við .
Nýlega var greint frá því að hugsjónastarf Bono hefði nær því sprengt hljómsveitina .
Bono sagði að félagar hans hefðu verið sannfærðir um að stuðningur hans við ýmsa mannréttindahópa eyðilegði U2 .
" Það er auðvitað hætta á því .
Larry hafði áhyggjur af þessu og ef satt skal segja höfðum við allir áhyggjur af því .
Þeir héldu allir að baráttuandinn í mér myndi sökkva skipinu , " segir Bono .
