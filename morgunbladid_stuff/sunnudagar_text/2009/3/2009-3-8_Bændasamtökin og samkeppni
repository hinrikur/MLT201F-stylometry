Ef olíufélögin hittast í Öskjuhlíðinni og sammælast um verðlag á olíu kallast það ólöglegt samráð .
Nú hefur samkeppniseftirlitið komist að þeirri niðurstöðu að það sama eigi við þegar Bændasamtökin ákveða að grípa til aðgerða til að hækka verðlag á búvörum , sem ekki heyra undir reglur um opinbera verðlagningu .
Samtökunum hefur verið gert að borga tíu milljóna króna sekt og koma í veg fyrir að sams konar brot verði endurtekin .
Bændasamtökin mótmæla vitaskuld að hafa haft rangt við .
Þau verða að gera sér grein fyrir því að verðmyndun á landbúnaðarafurðum á ekki að vera frábrugðin því , sem gerist almennt í samfélaginu .
Bændur hafa lengi búið við það að ákveðnar afurðir eru háðar opinberri verðlagningu .
Það er óeðlilegt ástand .
Verðmyndun án samráðs er hin eðlilega skipan mála .
