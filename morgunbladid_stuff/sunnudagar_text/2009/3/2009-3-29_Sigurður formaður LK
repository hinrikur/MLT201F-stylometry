SIGURÐUR Loftsson var kjörinn formaður Landssambands kúabænda ( LK ) á aðalfundi sambandsins í gær .
Auk Sigurðar gaf Sigurgeir Hreinsson , bóndi á Hríshóli í Eyjafjarðarsveit , kost á sér í formannsembættið .
Sigurður var áður varaformaður LK .
Hann er bóndi í Steinsholti í Skeiða- og Gnúpverjahreppi .
Aukafulltrúafundi og aðalfundi LK 2009 lauk síðdegis í gær en hann hófst sl. föstudag .
Árshátíð kúabænda var svo haldin á Hótel Sögu í gærkvöldi .
gudni@mbl.is 