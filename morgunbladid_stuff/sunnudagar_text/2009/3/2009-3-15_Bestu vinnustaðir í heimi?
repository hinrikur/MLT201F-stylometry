ÖLL HÖFUM við ólíka drauma um hinn fullkomna vinnustað .
Sumir myndu helst vilja vera smakkarar í sælgætisverksmiðju eða veitingastaðarýnar fyrir fínt glanstímarit .
Kannski er draumurinn að vera í starfi sem krefst stanslausra ferðalaga á framandi slóðir eða þá toppurinn á tilverunni felst í því að geta unnið við borðstofuborðið heima .
Tímaritið Fortune hefur tekið saman árlegan lista sinn yfir 100 bestu bandarísku fyrirtækin til að starfa hjá og eru niðurstöðurnar áhugaverðar , og geta kannski orðið íslenskum fyrirtækjum innblástur .
Skýrar en sveigjanlegar reglur Efst trónar gagnastjórnunarfyrirtækið NetApp í Kaliforníu .
Meðal þess sem kemur NetApp á toppinn eru alls kyns fríðindi .
Til dæmis fá starfsmenn að sinna sjálfboðavinnu fimm daga á ári á fullum launum og eiga kost á ættleiðingarstyrk upp á rösklega 11.000 dali .
Fyrirtækið er annálað fyrir góðan vinnuanda þar sem jafnréttissjónarmið eru höfð að leiðarljósi og stjórnunaraðferðirnar eru einfaldar og skýrar .
Til dæmis var tólf síðna reglugerð um vinnuferðalög hent út fyrir einfalda reglu : " Við förum vel með peningana hér á bæ .
En ekki mæta á fund úrvinda og uppgefinn bara til þess að spara nokkra aura .
" Í öðru sæti hafnar fjárfestingarfyrirtækið Edward Jones í St .
Louis , Missouri .
Það sem kemur fyrirtækinu svona ofarlega á lista er ekki síst að það hefur haldið ágætri siglingu þrátt fyrir fjármálahrunið .
Bónusar lækkuðu en engum var sagt upp , og raunar voru tæplega 700 manns ráðnir til fyrirtækisins fyrstu 10 mánuði síðasta árs og stendur til að ráða 500 til viðbótar .
Fjölbreyttur hópur og fríðindi Þriðji er ráðgjafarfyrirtækið Boston Consulting Group og má einkum þakka sérstakri áherslu á að ráða til starfa fólk sem tilheyrir minnihlutahópum auk þess sem fyrirtækið veitir fyrsta flokks sjúkdómatryggingu .
Google lendir nú í fjórða sæti , en var efst á listanum í fyrra .
Leitarvélarrisinn er fyrir löngu heimsfrægur fyrir frjálslegt og skapandi vinnuumhverfi sem minnir jafnvel á félagsmiðstöð .
Það hefur þó aðeins dregið úr fjörinu , og er Google meðal annars hætt að bjóða upp á árlega skíðaferð starfsmanna .
Matvöruverslanakeðjan Wegmans Food Markets er fimmta besta fyrirtækið skv. Fortune .
Þar geta starfsmenn keypt gjafabréf með afslætti til að lækka kostnaðinn við matarinnkaup .
Einnig er þeim boðið upp á ókeypis jógatíma í vinnunni .
Strætóbónus og íbúðastyrkur Meðal annarra fríðinda sem fyrirtækin á lista Fortune bjóða upp á má nefna Genentech sem veitir starfsmönnum styrk ef þeir deila bíl á leið til vinnu eða nota almenningssamgöngur .
Starfsmenn Zappos fá gómsætan ókeypis hádegisverð og reyndustu starfsmönnum Stew Leaonards er árlega boðið heim til stofnanda og eiganda fyrirtækisins að snæða dýrindis kvöldverð sem skolað er niður með eðalvínum .
Baptist Health veitir starfsmönnum sínum veglegan styrk við fyrstu kaup á eigin húsnæði og hjá eBay geta starfsmenn tilnefnt kollega sína fyrir góða frammistöðu .
Tilnefningin getur svo leitt til kaupauka að upphæð allt að 15.000 dalir .
