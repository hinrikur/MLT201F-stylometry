18. mars 1979 : " Kjarni málsins er þó sá , að flokkarnir sem gengu til kosninga undir kjörorðinu " samningana í gildi " , eru löngu hættir að hafa uppi tilburði til þess að standa við það loforð .
Deilur þeirra nú snúast ekki um það , hvort þeir eigi að halda áfram að svíkja það loforð heldur hitt hversu mikið " kaupránið " eigi að vera .
Hér eiga stjórnmálamennirnir í þessum flokkum ekki einir hlut að máli .
Verkalýðsleiðtogar Alþýðubandalags og Alþýðuflokks gengu fram fyrir skjöldu á sl. ári til þess að berjast gegn febrúarlögum ríkisstjórnar Geirs Hallgrímssonar .
Þessir sömu verkalýðsleiðtogar eru nú á stöðugum fundum til þess að reyna að semja um áframhaldandi " kauprán " .
Menn taki eftir því , að þeir Guðmundur J. Guðmundsson , Karl Steinar Guðnason og Benedikt Davíðsson eru ekki að reyna að semja um það við stjórnarflokkana að hverfa frá áformum um frekari vísitöluskerðingu .
Þeir eru að reyna að semja um það eitt hversu mikil hún á að verða .
" 19. mars 1989 : " Það er of rík tilhneiging til þess í þjóðmálaumræðum hér að horfa á líðandi stund í stað þess að skoða málin í stærra samhengi .
Hitt er svo annað mál , að þær skoðanir , sem formaður Félags ísl. iðnrekenda setur fram , vekja upp ýmsar spurningar .
lengi hefur verið ljóst , að Viðreisnaráratugurinn var mikill blómatími í okkar sögu , þótt þjóðin hafi líka gengið í gegnum mestu kreppu frá lýðveldisstofnun á þeim áratug .
Hins vegar hefur áttundi áratugurinn hingað til verið talinn tímabil óðaverðbólgu , sem við höfum enn ekki náð tökum á .
Samt sem áður kemst Víglundur Þorsteinsson að þeirri niðurstöðu , að hagvöxturinn á því tímabili hafi jafnvel verið meiri en á Viðreisnaráratugnum .
Óðaverðbólgan náði hámarki sínu á miðju ári 1983 en í kjölfarið fylgdu fjögur ár , þar sem markviss tilraun var gerð til þess að ráða niðurlögum verðbólgunnar .
" 