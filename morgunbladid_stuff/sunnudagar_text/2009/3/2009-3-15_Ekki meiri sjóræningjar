BRESKA leikkonan Keira Knightley ætlar ekki að leika í næstu mynd um sjóræningja Karíbahafsins , Pirates of the Caribbean .
Knightley , sem er 23 ára gömul , fór með hlutverk Elizabeth Swann í fyrstu þremur myndunum í seríunni , en segir að þótt sú reynsla hafi verið frábær sé kominn tími til að einbeita sér að öðrum verkefnum .
" Þetta var æðislega gaman og skipaði veigamikinn sess í mínu lífi .
En ég held að ég láti gott heita núna , " sagði leikkonan fagra í nýlegu viðtali .
Þrátt fyrir þessa ákvörðun segir Knightley að hún hlakki mjög til þess að sjá fjórðu myndina .
" Johnny [ Depp ] er svo frábær í hlutverki Jack Sparrow .
Ég er viss um að þetta verður frábær mynd .
" 