AÐEINS nokkrum dögum eftir að þau birtust í faðmlögum á rauða teppinu á óskarsverðlaunahátíðinni eru þau hætt saman .
Allt virtist loksins ganga í haginn hjá Jennifer Aniston og John Mayer eftir að þau höfðu hætt og byrjað saman nokkrum sinnum undanfarið ár en þau voru ekki lengi í paradís .
Að sögn heimildarmanns tímaritsins People urðu þau ósátt í seinustu viku og ákváðu að hætta að hittast .
" Jen heldur áfram með líf sitt eins og hún gerir alltaf og virðist hamingjusöm með það , " segir hann .
Sagt er að Mayer hafi sagt Aniston upp eftir að hún kom úr kynningartúr á myndinni Marley & Me sem hún fór um Evrópu fyrstu vikuna í mars .
Aniston og Mayer hættu seinast saman í ágúst 2008 en byrjuðu aftur saman er leið á haustið og virtust vera mjög hamingjusöm undanfarna mánuði .
