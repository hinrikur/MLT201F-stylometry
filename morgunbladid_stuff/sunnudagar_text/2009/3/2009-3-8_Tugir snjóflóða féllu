SNJÓATHUGUNARMENN og starfsmenn Vegagerðarinnar könnuðu aðstæður þegar óveðrinu , sem gekk yfir Vestfirði 2-3. mars , slotaði .
Þá kom í ljós að snjóflóð höfðu fallið úr mörgum snjóflóðafarvegum við Ísafjarðardjúp .
Frá Súðavík að Arnarnesi höfðu um 30 flóð fallið niður á veg og hátt í 40 flóð féllu úr Óshlíð .
Einnig féllu flóð úr Eyrarhlíð á Hnífsdalsveg milli Ísafjarðar og Hnífsdals og lokuðu veginum .
Tvö snjóflóð féllu úr Traðarhyrnu í Bolungarvík .
Náði annað þeirra niður að snjóvarnargarði , sem er í byggingu , samkvæmt upplýsingum Veðurstofunnar .
sisi@mbl.is 