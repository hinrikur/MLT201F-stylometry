Eftir Andra Karl andri@mbl.is " ÞARNA eru menn ekkert á jaðrinum , þeir eru komnir yfir jaðarinn , því þarna eru þeir í raun að lána þessum helstu eigendum til að styrkja eignarhaldið á bankanum .
Það var ekkert eigið fé í bankanum , " segir Vilhjálmur Bjarnason , aðjunkt við viðskiptafræðideild Háskóla Íslands og framkvæmdastjóri Samtaka fjárfesta .
Morgunblaðið greindi frá því í gær að Kaupþing hefði lánað stærstu eigendum sínum og tengdum aðilum samtals 478 milljarða króna .
Vilhjálmur segir tölurnar ekki endilega koma sér á óvart .
" Ég var búinn að gera mér grein fyrir að þær væru af þessu tagi , en ekki hverjir væru að baki þeim .
" Um er að ræða lán til Ágústs og Lýðs Guðmundssona , Ólafs Ólafssonar , Roberts Tchenguiz og félaga í þeirra eigu .
Vilhjálmur segir eigendur bankans hafa tæmt hann innan frá .
" Svo segja stjórnendur bankans að það sé þýðingarlaust að leita sökudólga , og að erfiðleikar á erlendum mörkuðum hafi spilað inn í .
Þetta kemur erlendum mörkuðum ekkert við .
Líklega hafa þeir erfiðleikar aðeins komið í veg fyrir meiri skaða .
" Spurður hvort um sé að ræða lögbrot segist Vilhjálmur telja menn dansa á línunni .
" Það er mjög erfitt að banna bönkum að lána til eigenda þar sem þeir eru lánastofnanir .
En ef þetta er án veða , eða með veðum í bréfum í bankanum , þá er klárt að menn eru komnir út fyrir jaðarinn .
" Skoðað hjá rannsóknarnefnd Rannsóknarnefnd Alþingis er m.a. falið með lögum um nefndina að kanna krosseignatengsl hjá bönkunum og lán þeirra til eigenda og skyldra aðila .
Páll Hreinsson , formaður nefndarinnar , segir að verið sé að samkeyra eignarhaldið og stærstu lánþegana um þessar mundir .
Í kjölfar þess að upplýsingarnar hafa verið dregnar fram verður lagst rækilega yfir þær .
Einnig er skoðað hvernig staða útlána til eigenda hefur þróast eftir tímabilum .
