FLESTA langar til að ná lengra í starfi og leggja mikið á sig til að eiga möguleika á spennandi stöðuhækun .
Á vefsíðunni PayScale.com , sem er tileinkuð launakönnunum , eru gefin nokkur góð ráð til að bæði forðast það að missa vinnuna og komast svo á endanum upp metorðastigann .
Réttu verkefnin Fyrst skal telja að það skiptir máli að taka sér fyrir hendur erfið verkefni .
Vinnu við strembnu og mikilvægu verkin í fyrirtækinu fylgir iðulega aðgangur að mikilvægum fundum , mikilvægum viðskiptavinum og aukinn aðgangur að þjálfun og fjármagni .
Það er þó rétt að gæta þess að það getur haft slæmar afleiðingar að mistakast verkefnið , en með því að velja rétta verkefnið og takast vel til eykst hróður þinn á vinnustaðnum .
Einnig er mikilvægt að leita sér að læriföður : að hafa einhvern sem kennir þér að forðast mistökin sem hann gerði sjálfur .
Þessi mentor þarf ekki endilega að vera hærra settur í fyrirtækinu , því starfsmenn á sama stigi og þú geta lumað á verðmætri reynslu sem þú getur lært af .
Hrósa og tjá sig Í þriðja lagi er rétt að temja sér smjaður .
Að vera algjör " brúnnefja " skilar seint árangri , og flestir sjá í gegnum innantómt smjaður .
Kúnstin felst í því að vera góður hlustandi , bjóða aðstoð þína ef þú getur , og hrósa fyrir það sem vel er gert .
Loks skiptir máli að fylgja ekki hjörðinni í einu og öllu .
Þegar þrengir að er sérstaklega varasamt að fljóta með straumnum og reyna að láta lítið fyrir sér fara .
Betra er að láta í sér heyra og lúra ekki á góðum hugmyndum eða mikilvægum athugasemdum .
