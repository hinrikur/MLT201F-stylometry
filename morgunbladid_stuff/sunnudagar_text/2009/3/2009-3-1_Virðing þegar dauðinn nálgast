" BOÐLEIÐIR í heilbrigðiskerfinu þurfa að vera mjög stuttar þegar um alvarlega sjúkdóma er að ræða og heilbrigðisstarfsfólk þarf að bera gæfu til að sýna auðmýkt í starfi .
Eigi fólk einhvern tíma heimtingu á virðingu og tillitssemi er það tvímælalaust þegar það er við dauðans dyr , " segir Kristín Sólveig Bjarnadóttir , hjúkrunarfræðingur á Akureyri , en hún hefur gert rannsókn á reynslu og lífsgæðum fólks með banvæna sjúkdóma .
Reiði fólks sem fengið hefur ranga greiningu er sérstaklega mikil í garð kerfisins og hún getur smitað hratt út frá sér .
" Það er ekki góð tilfinning þegar dauðinn nálgast að vera algjörlega háður þjónustu kerfis sem fólki finnst hafa brugðist sér , " segir Kristín .
Samstöðu vantar " Það á ekki að hætta fyrr en meinið finnst , " sagði einn viðmælenda Kristínar sem greindist með krabbamein eftir að hafa gengið milli lækna .
" Það vantar samstöðu , það vantar að vinna sem ein heild .
Það er fullt af tækjum og gríðarlegri þekkingu .
Það er í raun ekkert kerfi í gangi .
Ég held að það myndi spara þjóðfélaginu stórpening og manneskjunum mikla hremmingu .
" Annar viðmælandi segist eiginlega ekki treysta læknum lengur .
" Mér finnst eins og ég ein geti passað mig .
Það er greinilega enginn annar sem vill gera það .
" | 28 