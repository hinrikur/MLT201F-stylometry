Í Þjóð-minja-safninu stendur nú yfir ljósmynda-sýningin " Þrælkun , þroski , þrá " .
Ljós-myndir teknar á árunum 1920-1950 eru við-fangs-efni Sigrúnar Sigurðardóttur menningar-fræðings á sýningunni .
Myndirnar sýna allar börn við vinnu á sjó og í sjávar-útvegi .
" Það er athyglis-vert , að á myndunum eru börn allt niður í fimm-sex ára gömul sem voru tekin með í ferðir á togurum .
Ég hef verið að skoða hvaða þýðingu myndirnar hafa og hvað myndirnar geta sagt okkur um vinnu-menningu og við-horf til barna-uppeldis , " segir Sigrún .
Það hefur löngum verið vinsælt við-horf á Íslandi að börn eigi að læra til verka og að vinna herði börn .
Sigrún stillir upp myndum af íslenskum börnum með ljós-myndum af erlendum börnum sem beinlínis eru teknar til að sýna börn í barna-þrælkun .
" Það er sláandi að sjá þegar myndirnar eru bornar saman , hvað þær eru sambærilegar – börn við vinnu í vinnu-fötum , og ekkert sem bendir til þess að sumar myndanna sýni barna-þrælkun , aðrar ekki .
Þetta vekur spurningar um sannleiks-gildi og heimilda-gildi ljós-myndarinnar .
" Sigrún kveðst vona að sýningin veki um-ræður um mörkin milli heilbrigðs vinnu-uppeldis og þess þegar barna-vinna fer yfir strikið .
Í tengslum við sýninguna , gefur Þjóð-minja-safnið út bók Sigrúnar , Afturgöngur og afskipti af sannleikanum .
Einn kafli bókarinnar fjallar um myndirnar á sýningunni .
Sýningin er í Boga-sal og stendur til 6. september .
