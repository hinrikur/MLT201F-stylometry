Fjölbreyttur hópur nema stundar nýtt leiðsögumannanám á háskólastigi við Endurmenntun Háskóla Íslands .
Þarna má finna leikara , óperusöngkonu , arkitekt , ferðamálafræðing , kennara , alþingismann , hárgreiðslumeistara og jógakennara , svo eitthvað sé nefnt .
Hér verður rætt við þrjá sem bæta enn við fjölbreytileikann í hópnum og lýsa þeir reynslu sinni af náminu en ljósmyndarinn leit við þegar verið var að kynna leiðsögumönnunum tilvonandi sérútbúna fjallajeppa .
Þeim finnst námið vera gott mótvægi við kreppunni og eru sammála um að ferðamannaþjónustan eigi aðeins eftir að fá meira vægi í framtíðinni og leiðsögumannsstarfið einnig .
Fjölbreyttur hópur nema stundar nýtt leiðsögumannanám á háskólastigi við Endurmenntun Háskóla Íslands .
Þarna má finna leikara , óperusöngkonu , arkitekt , ferðamálafræðing , kennara , alþingismann , hárgreiðslumeistara og jógakennara , svo eitthvað sé nefnt .
Hér verður rætt við þrjá sem bæta enn við fjölbreytileikann í hópnum og lýsa þeir reynslu sinni af náminu en ljósmyndarinn leit við þegar verið var að kynna leiðsögumönnunum tilvonandi sérútbúna fjallajeppa .
Þeim finnst námið vera gott mótvægi við kreppunni og eru sammála um að ferðamannaþjónustan eigi aðeins eftir að fá meira vægi í framtíðinni og leiðsögumannsstarfið einnig .
Freyr Ingi Björnsson , 28 ára vélsmiður og fjallabjörgunarmaður Fjallamennska og ævintýraferðir Freyr Ingi Björnsson fór í námið vegna þess að hann hefur verið að vinna við leiðsögn .
" Ég er ekki með neitt nám á bakinu í því en ég hef aðallega verið að vinna við svokallaða ævintýraleiðsögn , flúðasiglingar , ísklifur , hellaferðir , gönguferðir og fleira í þessum dúr , " segir hann .
Freyr Ingi hefur reynslu af ýmiss konar fjallamennsku og honum finnst sú þekking nýtast í starfinu .
" Ég fór í námið því ég vildi koma þessu á hærra plan því það er meiri fagmennska að læra , " segir hann og útskýrir að fagmennskan og kröfurnar séu að aukast í faginu .
Honum líkar námið vel og segir það hafa staðið undir væntingum .
" Það hefur komið mér hvað mest á óvart hvað hópurinn er samrýmdur og samstilltur því hann er mjög breiður .
Það er fólk alls staðar að , úr öllum hornum þjóðfélagsins .
Það kom mér á óvart .
" Freyr Ingi er einnig menntaður vélsmiður en starfar ekki við það sem stendur .
" Það er gott að hafa það nám að baki en að vísu held ég að það séu meiri líkur á vinnu í ferðamannaþjónustunni en vélsmíðinni um þessar mundir .
Ég held að það verði meiri áhugi á þessu námi í kreppunni .
Ljósi punkturinn í þessu öllu saman er jú ferðamennirnir .
" Sigrún Sigurðardóttir , 48 ára ferðamálafrumkvöðull Framar væntingum Ástæðan fyrir því að Sigrún Sigurðardóttir ákvað að fara í leiðsögunám var m.a. sú að henni fannst lýsingin á náminu áhugaverð og eiga vel við starf sitt .
" Ég er með lítið gistiheimili í Reykjavík og svo rek ég ferðaskrifstofu sem heitir Iceland Congress .
Við sérhæfum okkur í skipulagningu ráðstefnu- og hvataferða , " segir hún .
Sigrún er búin að starfa lengi í ferðamannabransanum en segir það " alltaf gott að læra " .
Þessi ánægði nemi bætir því svo við að námið hafi farið " langt fram úr væntingum .
" Sigrún hafði áður sótt námskeið hjá Endurmenntun og líkað vel .
" Ég var í markaðs- og útflutningsfræði sem tók heilan vetur .
Mér finnst námið hjá Endurmenntun hafa verið vel skipulagt .
Tíminn sem kennslan fer fram hentar þeim sem eru virkir í atvinnulífinu .
Annað sem ég féll fyrir í þessu námi er að það gefur háskólaeiningar sem má tengja við hugvísindadeild .
Ég er búin að vera í þýskunámi uppí háskóla og get þá tekið leiðsögunámið sem aukagrein til BA-náms .
" Hvað hefur helst komið á óvart í náminu ? " Kannski það að þetta er meiri vinna en ég gerði mér grein fyrir en að sama skapi finnst mér það jákvætt .
Líka kemur mér í raun á óvart hvað maður veit lítið ! Námið gengur út á að vera með helstu fræðimenn í hverri grein við kennslu .
Það hefur tekist vel upp .
Námið er skemmtilega sett fram í alla staði .
" Hún er ánægð með stemninguna í nemendahópnum .
" Hún er alveg einstök .
Það myndaðist strax ótrúlega sterk liðsheild .
Þarna eru bæði fjarnemar og staðnemar .
Kjarninn , 20-25 manns , sem alltaf mætir í tíma er mjög samstilltur .
Nemendurnir eru úr mismunandi áttum og aldurshópurinn er mjög breiður , en samt hefur fólk náð svona vel saman .
" Hún segir nemendahópinn jafnframt hittast utan skóla og fara í ferðalög og gönguferðir saman .
" Stjórnendur námsins hafa verið einstaklega velviljaðir í garð nemenda .
Við höfum verið dugleg að láta heyra í okkur og þeir hafa tekið því vel .
Allir eru jákvæðir fyrir ábendingum og námið hefur að einhverju leyti verið að mótast í sameiningu , því þetta er nýtt nám .
" Íris Sigurðardóttir , 60 ára flugfreyja Aldrei of seint að læra Íris Sigurðardóttir hefur verið flugfreyja í tæp fjörutíu ár .
" Mig hafði lengi langað í leiðsögunám en ekki komist í að gera það fyrr en nú .
Það er boðið upp á námið með vinnu , " segir hún .
Uppbygging námsins hentaði henni en hún er í 75% vinnu hjá Icelandair .
" Ég er ekki með stúdentspróf en komst inn vegna mikillar reynslu í ferðamannaiðnaðinum .
" Henni finnst frábært að vera sest á skólabekk á ný .
" Það er æðislegt .
Þetta er búið að halda manni uppi í kreppunni .
Gaman að hafa þennan fasta punkt í tilverunni og fara að hitta skólafélagana .
Námið hefur verið meiriháttar , " segir hún og lýsir náminu nánar .
" Það sem hefur komið mér hvað mest á óvart er ég sjálf .
Mér finnst ég standa mig vel .
Maður þarf að sinna náminu af fullum krafti .
Þetta hefur verið gaman og gefandi og ég er ánægð með að hafa drifið mig í námið .
" En hvað er skemmtilegast við námið ? " Mér finnst það vera félagsskapurinn , nemendurnir og kennararnir .
Umhverfið er jákvætt og andinn góður og hópurinn skemmtilegur , " segir Íris , sem finnst hún hafa mætt góðu viðhorfi af hálfu skólans .
Hún vill að fólk átti sig á því að það sé aldrei of seint að fara í nám en hún sjálf fagnaði sextugsafmæli sínu um áramótin .
" Það er fólk á öllum aldri í náminu .
Ég hvet fólk til að drífa sig að gera það sem það langar til .
Mig hafði alltaf langað að læra leiðsögn .
Það er gaman að fá tækfæri til þess og sjá að það var ekkert orðið of seint að gera þetta .
" Í hnotskurn » Leiðsögunám á háskólastigi er fyrir alla sem vilja búa sig undir starf leiðsögumanns á Íslandi .
Megináhersla þess er á hagnýta þekkingu og þjálfun á sviði leiðsagnar með ferðamenn .
» Leiðsögunám fór af stað í fyrsta sinn haustið 2008 með 40 nemendur .
Að kennslu námskeiðanna koma háskólakennarar úr fjölmörgum deildum Háskóla Íslands , reyndir leiðsögumenn auk gestafyrirlesara úr fagi ferðamennsku og leiðsagnar á Íslandi .
» Fagráð námsins skipa fulltrúar úr ferðamálafræði og hugvísindadeild Háskóla Íslands , Félagi leiðsögumanna , Ferðamálaráði og samtökum ferðaþjónustunnar .
» Námið er kennt á tveimur misserum og veitir 60 ECTS einingar á grunnstigi háskóla .
Forkröfur eru stúdentspróf eða sambærilegt nám .
» Námið er viðurkennt sem aukagrein í ferðamálafræði og hugvísindadeild HÍ .
» Útskrifaðir nemendur úr leiðsögunámi á háskólastigi hafa inngöngurétt í fagfélag Félags leiðsögumanna .
» Mögulegt er að taka námið hvort sem er í staðnámi eða fjarnámi og kennd er ein námsgrein í senn sem lýkur með prófi og / eða verkefni áður en sú næsta hefst .
Kennt er síðdegis tvisvar sinnum í viku , auk tungumálatíma .
» Markmið námsins er að nemendur geri sér grein fyrir eðli og starfsemi ferðaþjónustu á Íslandi , ólíkum hópum og væntingum ferðamanna , ímynd lands og þjóðar ásamt þýðingu atvinnugreinarinnar fyrir þjóðarbúið .
» Kunni skil á hlutverki og ábyrgð leiðsögumanns og þjálfist í hópstjórn og samskiptum við ferðamenn og aðila í ferðaþjónustu .
» Hafi haldgóða þekkingu á helstu þáttum náttúrufars Íslands og geti miðlað þeirri þekkingu til ferðamanna .
» Þekki sögu og menningu Íslands ásamt þróun íslensks samfélags og geti miðlað helstu þáttum til ferðamanna .
» Þjálfist í skipulagðri miðlun fróðleiks við hæfi á völdu tungumáli og öðlist um leið aukinn sérhæfðan orðaforða sem tengist sögu , menningu og náttúru Íslands .
