Eftir Steingrím Sigurgeirsson Þeir eru sífellt fleiri sem átta sig á því að Austurríki er einhver athyglisverðasta uppspretta hvítvína í Evrópu og það er fagnaðarefni að austurrískum vínum sem hér bjóðast hefur hægt og sígandi fjölgað .
Ekki spillir fyrir að sum þeirra hafa tengingu við land og þjóð .
Þetta á við um vínin frá Hubert Sandhofer , vínræktanda við Neusidlersee í Burgenland , en flöskumiðana prýða skemmtilegar myndir eftir listakonuna Kristínu Gunnlaugsdóttur .
Vínin frá Sandhofer sem í boði eru í vínbúðununum eru þrjú , eitt rautt , eitt hvítt , og eitt rósavín .
Rauðvínið er Sandhofer St .
Laurent Reserve 2006 .
Þrúguna St .
Laurent er aðallega að finna í Austurríki í dag , þótt upphaflega eigi hún rætur að rekja til Þýskalands og Frakklands en einnig er eitthvað um að hún sé í ræktun í Þýskalandi .
Henni er stundum líkt við Pinot Noir í stílnum .
Þetta er fremur létt vín , með rifsberjum og villtum jarðarberjum í nefi , örlítið kryddað og grænt .
Nýtur sín best með léttum mat og ekki of heitt .
2.672 krónur .
1.875 krónur .
87/100 Hvítvínið Sandhofer Gruner Veltliner 2007 hefur daufa peru- og limeangan ásamt grænum eplum og hvítum blómum .
Ferskt og meðallangt .
87/100 Af þessari þrennu var það eiginlega rósavínið Sandhofer Rosado 2006 sem hreif mig mest .
Það hefur góðan ferskleika , hindber og jarðarber og hæfilega sýru .
Vín sem fær mann til að hlakka til hlýrra sumardaga .
1.875 krónur .
87/100 Sumarið er hins vegar komið þegar maður hellir St .
Michelle Riesling 2006 .
Loftslagið í Washington-ríki er heitara en á heimaslóðum Riesling í Þýskalandi og vínið ber þess merki .
Ferskjur , þurrkaðar apríkósur og sæt sítróna mynda umgjörðina , fyllingin er þykk en vínið heldur samt góðum ferskleika í gegnum ávaxtasætuna og greina má dæmigerð steinefnaeinkenni þrúgunnar .
1998 krónur .
89/100 Frá sama framleiðanda ( þeim stærsta í Washington-ríki ) kemur rauðvínið .
Chateau St .
Michelle Merlot 2004 .
Merlot-þrúgan er stundum höfð að háði og spotti þótt hún sé uppistaða t.d. vínanna frá Pomerol og St .
Emilion og má nefna kvikmyndina Sideways í því sambandi .
Í Washington nýtur hún sín hins vegar einstaklega vel og gefur af sér vel uppbyggð og öflug vín .
Vínið er farið að sýna byrjandi þroska í nefi og dimmrauður ávöxturinn að víkja fyrir kaffi og vindlakassa .
Mild tannín og ágætis fylling og kraftur gera þetta að góðu matarvíni .
2398 krónur .
89/100 Escudo Rojo 2007 er Chile-vín úr smiðju hinnar frönsku Rothschild-fjölskyldu , blanda úr fjórum þrúgum : Cabernet Sauvignon , Merlot , Syrah og Cabernet Franc .
Ungt og ágengt í nefi með hörðum kræki- og sólberjum , grænni papriku og eik .
Nokkuð tannískt og kryddað .
Það er fremur hart í byrjun og þarf tíma , gjarnan í karöflu , til að mýkjast og breiða úr sér .
1990 krónur 88/100 Beronia Reserva 2001 er rauðvín frá Rioja á Spáni og vínhúsið Beronia stendur að vanda fyrir sínu .
Þykkt og leðurmikið með mjúkum , djúpum ávexti , krydduðum og þéttum ásamt silkimjúkri eik .
Vín fyrir nautakjöt .
2.398 krónur .
90/100 Að lokum franskt hvítvín frá Búrgund , nánar tiltekið bænum .
Pouilly í suðurhluta héraðsins .
Joseph Drouhin Pouilly-Fuissé 2007 er ungt og ferskt með dæmigerðum , vönduðum Chardonnay-einkennum .
Lime , græn epli og sumarblóm , fersk sýra , mild eik og ristaðar möndlur í munni gera þetta að yndislegu víni .
Til dæmis með humri .
3.198 krónur .
90/100 