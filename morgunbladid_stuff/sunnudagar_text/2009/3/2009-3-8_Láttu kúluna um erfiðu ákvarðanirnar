ÞAÐ er ekki tekið út með sældinni að bera ábyrgð og þurfa endalaust að vera að taka ákvarðanir .
Þeir sem eru orðnir þreyttir á að þurfa að reyna að botna í möguleikum og erfiðleikum tilverunnar geta blessunarlega alltaf leitað á náðir töfrakúlunnar , eða Magic 8-Ball eins og hún heitir á ensku .
Sögu þessarar skemmtilegu uppfinningar má rekja aftur til ársins 1946 og er það leikfangaframleiðandinn Mattel sem í dag dælir kúlunni vinsælu út á markaðinn .
Kúlan gefur 20 mismunandi svarmöguleika , en þar af eru tíu svör jákvæð , fimm neikvæð og fimm sem hvorki segja af né á .
Á að taka langan hádegismat ? Er tímabært að taka 18 holur með félögunum ? – Töfrakúlan er með svarið .
Töfrakúlan fæst m.a. á Amazon og kostar rétt tæplega 8 dollara .
