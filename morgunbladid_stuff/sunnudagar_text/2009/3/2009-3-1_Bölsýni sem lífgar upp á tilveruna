ÞAÐ er naumast ástandið á þjóðfélaginu þessa dagana og allt í volli hvert sem litið er .
En hvernig væri þá að taka öllu bölinu með opnum huga og hæfilegum skammti af húmor ? Það var einmitt í annarri kreppu , miðri internet-bólunni , að fyrirtækið Despair Inc .
var stofnað í Bandaríkjunum og hefur aldeilis náð langt á vonleysi og biturð .
Af hverju að reyna ? Despair Inc .
er í dag þekktast fyrir svokallaða Demotivators , eða and-hvetjara eins og þeir gætu kallast í lélegri þýðingu : myndræn skilaboð sem snúa á haus hefðbundnum hvatningarplakötum .
Allir sem ráfað hafa um netið að einhverju ráði hafa rambað niður á andhvatningarveggspjöldin þeirra eða eftirhermur af þeim , því þessi skondna framsetning á tilverunni hefur slegið í gegn og birst í ýmsum myndum á alls kyns vefsíðum .
Andhvatningarskilaboðin frá Despair Inc .
má svo fá prentuð á bolla , dagatöl eða sem skrifborðsskraut og þannig minna gesti og gangandi á skemmtilegar staðreyndir eins og : " Það að vera sjálfum sér samkvæmur er ekki dyggð ef þú ert algjör auli " eða : " Fyrir hvern sigurvegara eru nokkrir tugir tapara – og það er tölfræðilega líklegt að þú sért einn af þeim .
" Allt er þetta í anda hins meitlaða slagorðs Despair Inc : að auka árangur með því að lækka væntingar .
Til að kóróna úrvalið er síðan hægt að fá í netverslun þeirra sælgæti með kvikindislegum áletrunum .
Svo eru auðvitað fáanlegir t-bolir sem sýna öllum heiminum hvað þér liggur á hjarta , t.d. að þú viljir " Binda enda á spillingu – eða a.m.k. fá að taka þátt " .
Skapaðu þinn eigin and-hvetjara Það er létt verk að búa til sín eigin niðurrifsskilaboð til umheimsins .
Til dæmis má fara inn á slóðina http://bighugelabs.com / flickr / motivator.php og setja þar inn í einfalt forrit mynd og texta .
www.despair.com 