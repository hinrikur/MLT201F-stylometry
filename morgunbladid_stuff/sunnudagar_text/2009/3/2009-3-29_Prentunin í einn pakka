Eftir Ásgeir Ingvarsson asgeiri@mbl.is UPPLÝSINGA-tæknifélagið Skyggnir býður prentþjónustu fyrir fyrirtæki og stofnanir undir heitinu Rent a Prent .
" Við höfum verið að þróa þessa þjónustu síðan 2001 , fyrst hjá móðurfélaginu Nýherja en nú hjá Skyggni , og erum í dag með yfir 15.000 notendur tengda við þjónustuna , " segir Anton Egilsson , hópstjóri prentlausna hjá Skyggni .
" Rent a Prent er alþjónusta í prentun og felur í sér að við útvegum allan prentbúnað , sjáum um uppsetningu á honum , kennum starfsmönnum að nota tækin og útvegum alla rekstrarvöru , s.s. pappír og prenthylki , " útskýrir Anton .
" Fyrirbyggjandi viðhald og viðgerðaþjónusta er innifalin í Rent a Prent og er fylgst með ástandi og notkun allra prentara gegnum fjarvöktun .
Allt er þetta gert fyrir eitt fast verð á hvert prentað eintak .
" Minni fyrirhöfn og betra eftirlit Anton bendir á að það eina sem lendi á fyrirtækjunum og starfsfólki þeirra sé að bæta pappír á prentarann þegar skúffan tæmist , og skipta um prenthylki þá sjaldan sem þess þarf .
" Með fjarvöktuninni vitum við af því og bregðumst við um leið og bilun kemur upp , og getum einnig gætt að því að skipta um vélarhluta þegar eðlilegum notkunartíma þeirra fer að ljúka , " segir Anton .
" Með því að vita hversu mikið tækin eru notuð getum við einnig séð vel hversu mikið þarf af rekstrarvöru : Lager á hverjum stað tekur mið af notkuninni og í stað þess að þurfa að fara ótal óreglulegar ferðir með pappír og prenthylki sem viðskiptavinurinn þarf að kalla eftir þegar allt er að klárast , þá dugar að fara eina ferð mánaðarlega og hægt að sjá nákvæmlega í fjarvöktunarkerfinu hversu mikið þarf á hvern stað .
" Minni sóun og meiri sparnaður Með Rent a Prent-kerfinu er innleitt heildstætt prentarakerfi aðlagað að þörfum fyrirtækisins með hagkvæmni og notagildi að leiðarljósi : " Áherslan er á miðlæg prenttæki sem eru aðgangsstýrð .
Starfsmaður sendir verk af stað í prentun , en prentunin hefst ekki fyrr en hann kemur að prentaranum og setur inn auðkenniskortið sitt og er þá verkið klárt á svipstundu , " segir Anton en ósóttum prentverkefnum er eytt úr kerfinu eftir um 20 tíma .
" Að jafnaði er talað um að um 15% af útprentunum séu aldrei sóttar , og með þessu er komið í veg fyrir þá sóun , og einnig þá hættu að viðkvæm gögn liggi frammi ósótt .
Þessi lausn er því einstaklega umhverfisvæn , dregur úr notkun á pappír og fækkar óþarfa ferðum söluaðila til viðskiptavina .
" Umtalsverður sparnaður Anton segir að búast megi við að innleiðing Rent a Prent hafi í för með sér milli 25 og 30% lækkun á árlegum prentkostnaði : " Þetta eru töluverðar fjárhæðir enda er algengt að um 3% af heildarrekstrarkostnaði fyrirtækja fari í prentun .
Þá er hægt að fækka prenturum um allt að því 40% með því að taka Rent a Prent í notkun .
Það eitt sýnir hversu öflug lausnin er , " segir hann .
" Á meðan losna fyrirtækin við að binda fé í tækjabúnaði enda sköffum við prentarana .
Betri yfirsýn fæst líka yfir prentkostnaðinn , t.d. milli ólíkra deilda eða sviða .
Einnig má reikna með hagræðingu í tæknideildum fyrirtækja því talið er að um fjórðungur allra verkefna sem tæknimenn þurfa að sinna sé vegna prentmála .
" www.skyggnir.is 