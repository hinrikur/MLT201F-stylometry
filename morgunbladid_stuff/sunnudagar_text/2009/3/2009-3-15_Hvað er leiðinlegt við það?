Að horfa á skemmtilegt sjónvarpsefni er hin besta skemmtun .
Þess vegna hef ég stokkið til undanfarna daga , þegar á skjáinn hafa komið myndskeið , sem mér þykja áhugaverð .
Ég fylltist til dæmis gleði þegar ég sá fallegasta foss landsins , Dynjanda í Arnarfirði , svo kom Mjólkárvirkjun á skjáinn og þulur las háfleygan texta um rafmagnið sem við fáum úr mjólkurhvítum æðum fjallanna .
En sælan stóð ekki lengi , því allt í einu var myndskeiðið stöðvað og þulur tilkynnti að ekki væri skemmtilegt að horfa á leiðinlegt sjónvarpsefni .
Ég náði ekki tengingunni .
Næst stökk ég að skjánum og setti hljóðið á þegar ég sá gamalt myndskeið sem sýndi fólk breiða saltfisk á klappir .
Þetta sýndist mér hið áhugaverðasta mál .
En aftur var þessi fína útsending rofin og þulur ítrekaði að leiðinlegt sjónvarpsefni væri ekkert skemmtilegt ! Enn áttaði ég mig ekki á tengingunni .
En ég ákvað að láta eiga sig að horfa á upptökur frá Ólympíuleikum aldraðra og viðtal Boga Ágústssonar við aldursforsetann .
Ekki af því að það sé leiðinlegt efni .
Ég hef bara lítinn áhuga á íþróttum .
rsv@mbl.is Ragnhildur Sverrisdóttir 