Örlög Megasar hafa verið þau að vera utangarðs og eilíflega umdeildur , einfaldlega vegna þess að hann hefur þorað , hefur snert á því sem er bannað og ort um það innblásna texta , svo hlaðna af glúrnum tilvísunum að fólk stendur á öndinni yfir snilldinni .
Fáir listamenn hafa hrært jafn rækilega í landanum og hann er því til skiptis settur á stall með guðum eða troðinn lengst niður í svaðið .
Segja má að ævintýralegur ferill hans hafi að mörgu leyti hagað sér eftir viðlíka öfgum .
