Um tíma virtist sem önnur hver hljómsveit frá Bandaríkjunum væri frá New York – þar virtist gróskan vera og fjörið .
Heldur hefur dregið úr því flóði , en enn eru margar eftirtektarverðar hljómsveitir starfandi þar í borg , til að mynda Yeah Yeah Yeahs .
New York-sveitin Yeah Yeah Yeahs var meðal hljómsveita frá rokkborginni New York sem vöktu athygli fyrir nokkrum árum .
Reyndar var það helst útlit , sviðsframkoma og klæðaburður söngkonunnar Karen O. sem vakti hvað mesta eftirtekt og svo mikla að menn gleymdu því stundum að Yeah Yeah Yeahs spilaði fína músík .
Poppað pönk Karen Orzolek , eða bara Karen O. , stofnaði Yeah Yeah Yeahs með þeim Brian Chase og Nicolas Zinner og stefnan var snemma tekin á poppað pönk .
Fyrsta stuttskífan kom út haustið 2001 , önnur slík haustið 2002 og svo kom loks breiðskífa í apríl 2003 ; Fever to Tell .
Önnur plata , Show Your Bones , kom svo 2006 og nú fyrir stuttu platan It ' s Blitz .
Eins og getið er var Yeah Yeah Yeahs hluti af New York bylgjunni sem reis um síðustu aldamót og þó flestar hljómsveitanna sem ná nutu hylli hafi horfið sjónum manna þá lifir Yeah Yeah Yeahs og af It ' s Blitz að dæma þá hefur hún enn sitthvað fram að færa .
Tónlist sveitarinnar hefur breyst talsvert frá því fyrsta smáskífan kom út – gítarar hafa vikið að mestu fyrir tölvum og hljómborðum .
Stuðið er þó það sama og forðum , ef eitthvað þá er fjörið meira á plötunni og undirliggjandi angist og ungmennaspenna hefur vikið fyrir beinskeyttri og ákveðinni keyrslu .
Við það bætist svo meiri yfirvegum og innihaldsríkari textar .
Gestur á plötunni er sá frábæri söngvari Tunde Adebimpe úr TV on the Radio , en þess má og geta að upptökustjórn var í höndum hljómsveitarfélaga hans David Sitek og Englendingsins Nick Launay .
New York-rokk Af frægum rokksveitum frá New York má nefna Kiss , Velvet Underground , Ramones , New York Dolls , Anthrax , Sonic Youth , Iggy and the Stooges , Television , Blondie og Talking Heads .
Um það leyti sem Yeah Yeah Yeahs kom fram voru það Strokes , Rapture , LCD Soundsystem , Interpol , Walkmen og Liars sem voru á allra vörum , en í dag eru það Vampire Weekend , Grizzly Bear , Yeasayer , Animal Collective , TV on the Radio og MGMT .
Árni Matthíasson 