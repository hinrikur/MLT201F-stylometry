KAUPENDUR á íslenskum fiski í Portúgal hafa að undanförnu átt gjaldeyrisviðskipti við jöklabréfaeigendur , sem að mati forsvarsmanna íslenskra sjávarútvegsfyrirtækja hefur leitt til þess að markaðsverð hefur fallið um tugi prósenta .
Portúgalsmarkaður er einn mikilvægasti markaður íslensks sjávarútvegs .
Að undanförnu hafa kaupendur þaðan fengið um 200 til 260 krónur fyrir hverja evru í viðskiptum við jöklabréfaeigendur sem eiga fé inni í íslenska fjármálakerfinu .
Þeir hafa síðan staðgreitt fisk , einkum hjá fyrirtækjum í miklum rekstrarvanda , hér á landi með krónum og fengið þannig veglegan afslátt á vörum sínum í evrum talið .
Aðrir kaupendur sem eiga umtalsverðar birgðir eru ósáttir við þetta þar sem þetta leiðir til verðfalls á vörum þeirra talið í erlendri mynt .
Forsvarsmenn íslenskra sjávarútvegsfyrirtækja hafa að undanförnu rætt við stjórnvöld , meðal annars við Steingrím J. Sigfússon sjávarútvegsráðherra , vegna mikils " bráðavanda " sem hefur skapast á mörkuðum .
Forsvarsmenn í sjávarútvegi vilja auka sveigjanleika í bankakerfinu .
12-13 