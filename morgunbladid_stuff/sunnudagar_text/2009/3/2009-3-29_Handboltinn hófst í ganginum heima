Handboltinn sameinaði bræðurna Patrek og Guðna Th. Jóhannessyni .
Patrekur gerðist atvinnumaður í handbolta í Þýzkalandi meðan Guðni gaf sig sögunni á vald en áður en hann lagði boltann á hilluna náði hann að verða bikarmeistari með sínu liði á Englandi .
En allt byrjaði þetta í ganginum heima í Garðabæ .
" Við gátum spilað tímunum saman á ganginum heima , " segir Guðni Th. Jóhannesson .
" Þar skutum við á mark og um leikinn giltu flóknar reglur ; til dæmis mátti boltinn ekki fara í vegg og við máttum ekki skjóta of fast .
Ef við negldum of fast í hurðina , sem var markið , heyrðist kallað í eldhúsinu eða stofunni : Ekki svona fast .
Þessar æfingar á ganginum hafa örugglega haft sitt að segja um það hversu snjall handboltamaður Patti varð .
" " Það var oft mikið tekizt á í handboltanum í ganginum heima , " segir Patrekur .
" Guðni er keppnismaður .
Það er skap í honum .
Við þoldum illa að tapa og vorum oft fúlir yfir úrslitunum og hvor út í annan .
Með aldrinum tamdi Guðni sér að hafa stjórn á skapi sínu .
Enda varð ég fljótt stór og mikill svo hann átti ekki séns í mig .
Þá reyndi hann að tala mig til .
" | 24 