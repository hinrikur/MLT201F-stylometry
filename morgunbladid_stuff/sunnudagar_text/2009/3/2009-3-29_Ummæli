Hins vegar er ómögulegt að fullyrða að þau [ mistök við einkavæðingu bankanna ] hafi verið svo alvarlega að það hefði breytt einhverju um það sem við stöndum frammi fyrir núna .
Valgerður Sverrisdóttir , fyrrverandi viðskiptaráðherra .
Mér finnst þetta bera vott um ótrúlegt siðleysi .
Margeir Pétursson , stjórnarformaður MP banka , um þá ákvörðun VBS fjárfestingarbanka að leita eftir kaupum á Netbankanum , en VBS fékk 26 milljarða lán frá ríkissjóði .
Ég sagði honum að mér fyndist mikil heimspeki í þeim boðskap í Dýrunum í Hálsaskógi að ekkert dýr mætti éta annað dýr .
Þá sagði Egner við mig : " Allt sem stendur í verkum mínum er sannleikur , þar er enginn tilbúningur .
Birgir Sveinbergsson leikmyndasmiður , um Thorbjörn Egner , höfund Dýranna í Hálsaskógi .
Þetta tók nokkra daga vegna þess að mér finnst betra að vita hvað ég er að tala um áður en ég tala .
Barack Obama , forseti Bandaríkjanna , við fréttamann , sem spurði um kaupauka yfirmanna AIG , en margir fundu að því að forsetinn hefði ekki brugðist hratt við þegar málið kom upp .
Maður átti von á að fólk myndi halda að sér höndum miðað við ástandið í þjóðfélaginu en þetta varð til þess að einkaþjálfunin hefur rokið upp .
Björn Þór Sigurbjörnsson , einkaþjálfari í Sporthúsinu .
Annars er ljóst að ríkisvaldið má ekki halda áfram að skrökva því að þegnunum að það geti tryggt sparifé .
Halldór I. Elíasson stærðfræðingur , í grein í Morgunblaðinu um peningakerfið .
Ég ber mína ábyrgð á því að svona var búið um hnútana á sínum tíma og á þeim mistökum er rétt að biðjast afsökunar .
Geri ég það hér með .
Geir H. Haarde , fyrrverandi forsætisráðherra og fráfarandi formaður Sjálfstæðisflokksins , í setningarræðu sinni á landsfundi Sjálfstæðisflokksins .
Fólk , sem missir vinnuna , ætti að gera eitthvað .
Ekki myndi ég láta nægja að sitja með hendur í skauti .
Forsætisráðherra Ítalíu og milljarðamæringurinn Silvio Berlusconi .
