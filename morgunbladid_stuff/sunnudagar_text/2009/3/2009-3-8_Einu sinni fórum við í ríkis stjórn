Stjórnarráð Íslands og stjórnarskrá lýðveldisins eru gömul og lúin verkfæri og henta engan veginn samtímanum eða þeim verkefnum sem unnið er að í venjulegu samfélagi í byrjun 21. aldar , að mati Þórunnar Sveinbjarnardóttur .
Pétur Blöndal talaði meðal annars við hana um bankahrunið , Icesave og umhverfismál í kreppu .
Hvar ég að byrja ...
? " spyr þingmaðurinn Þórunn Sveinbjarnardóttir og hallar sér fram á eldhúsborðið .
" Einu sinni fórum við í ríkisstjórn , " bætir hún við brosandi , kínverskt te í bolla og til stendur að ræða um atburðarásina síðastliðið haust .
" Það er margt sem opinberast í hruni , eins og því sem við upplifðum í haust , " segir Þórunn .
" Í raun má kalla það kerfishrun .
En það afhjúpaði brotalamir í kerfinu , ekki bara hjá eftirlitsstofnunum , heldur líka í hinu opinbera stjórnkerfi og þá ekki síst í Stjórnarráðinu .
Og það sér maður vel þegar maður sest í ráðherrastól , hvað Stjórnarráð Íslands og stjórnarskrá lýðveldisins , eru gömul og lúin verkfæri og henta engan veginn samtímanum eða þeim verkefnum unnið er að í venjulegu samfélagi í byrjun 21. aldar .
" – Hvað áttu við með því ? " Ég hef stundum orðað það þannig að starfshættir og ákvarðanataka , bæði á milli ráðuneyta innan Stjórnarráðsins og svo við ríkisstjórnarborðið , séu eitt best geymda leyndarmál á Íslandi .
Ég hef sannreynt það á ýmsum , að svo virðist sem margir geri sér ekki grein fyrir því að í ríkisstjórn Íslands eru ekki teknar sameiginlegar ákvarðanir , þó að á endanum beri ríkisstjórnin að sjálfsögðu sameiginlega ábyrgð á öllu sem gert er .
Þar er ég engin undantekning .
En ráðherrar eru hver í sínum verkum og það er litið hornauga ef menn skipta sér af ákvörðunum eða verksviði annarra ; menn eru bara í sínu , flytja sín mál og þó að þau séu rædd almennt í ríkisstjórn , þá er mjög sjaldgæft að beitt sé neitunarvaldi á mál annarra .
Það þarf að minnsta kosti að vera mikill ágreiningur á milli manna og flokka , til að svo verði , og allar meiri háttar pólitískar ákvarðanir eru teknar af formönnum stjórnarflokkanna .
Mér skilst að svona hafi þetta alltaf verið .
Þetta gamla kerfi dugar e.t.v , á meðan ekki er átt við mikla erfiðleika .
En það er kannski alvarlegast , er að þegar hrun verður eins og í haust , þá sést hvað þetta er mikil forneskja í raun og veru , af því að leiðin til þess að ná tökum á verkefninu , þeirri neyð sem var hér í nokkrar vikur , er að brjóta niður múra á milli þeirra sem fara með valdið og taka sameiginlegar ákvarðanir , þar sem menn hafa sömu yfirsýn og sömu forsendur til ákvarðanatöku .
Kannski er þetta langur inngangur að því , að þetta gamla kerfi , er eitt af því sem þarf að breyta .
Þá setja sumir upp gáfulegan svip og segja : ríkisstjórn er ekki fjölskipað stjórnvald .
En mín skoðun er sú , að verkefni ríkisstjórnarinnar í fyrirsjáanlegri framtíð séu þess eðlis að þau krefjist stóraukins samráðs ráðuneyta og miklu virkara upplýsingaflæðis þeirra á milli .
Það þarf að sameina erkefni og stofnanir og lofta út úr Stjórnarráðinu , og því fylgir að fækka ráðuneytum .
Þessu kerfi fylgir , að menn búa um sig og verða oft valdamiklir , lykilembættismenn og fleiri , bæði í krafti reynslunnar og gamalla hefða .
Og hafi menn haft trú á því að þessi uppbygging gæti dugað til lengri tíma , þá held ég að atburðir vetrarins hafi sýnt að tími þess er liðinn .
" – Þú talar um að annmarkar kerfisins hafi komið fram í hruninu í haust .
En hefði ekki einmitt þurft að bregðast við þessum erfiðu aðstæðum með myndun þjóðstjórnar , eins og lagt var til á þeim tíma ? " Eitt verðum við að hafa í huga , að þjóðstjórn , ríkisstjórn allra flokka , hefði gengið inn í nákvæmlega sama kerfið , og ríkisstjórn tveggja flokka með stóran meirihluta .
Hún hefði ekki umbylt því .
Til þess þarf að gera grundvallarbreytingar á landslögum .
" – En er það ekki þeirra sem sitja við borðið að taka ákvörðun um að hafa meira samráð ? " Það er ekki svo einfalt , af því að mælt er fyrir um það í lögum og stjórnarskrá , hvernig haga skuli stjórnskipan .
Í þessu skiptir formið máli .
Menn geta af góðum vilja haft nánara samstarf , ég gerði margar tilraunir til þess í minni ráðherratíð , og þar sem vilji var til gat það gengið .
En það er auðvelt að vinna gegn því .
Hugmyndin um þjóðstjórnina er í sjálfu sér góðra gjalda verð .
En það hefði ekki breytt þessu kerfi .
Það þarf að smíða upp á nýtt .
" – Voru það mistök að mynda ekki þjóðstjórn ? " Það er alltaf gott að vera vitur eftir á .
Það hefði að öllum líkindum skapað betri frið í samfélaginu að gera það .
Þó svo , að ég sé alls ekkert viss um að menn hefðu tekið aðrar ákvarðanir eða starfað með öðrum hætti .
En fyrir friðinn í samfélaginu , þá hefði meiri samvinna og við stjórnarandstöðuna skipt miklu máli .
Ég held líka að flestir séu sammála um að það hafi verið grundvallarmistök í gömlu ríkisstjórninni , að forystumenn hennar sinntu ekki upplýsingagjöfinni nógu vel .
Það var eins og það vantaði skilning á því að fólk vildi vita allan sannleikann , þó að hann væri óþægilegur og allt vondar fréttir fyrstu dagana og vikurnar eftir hrunið .
Flestir eru þannig að gerðir , að þeir vilja frekar vita um hvað málin snúast en vera haldið utan við þau .
Ég held að sú reiði sem kraumaði undir hjá fólki , og sauð ekki upp úr fyrr en um og eftir áramótin , hafi ekki síst verið tilkomin vegna þess að fólki fannst það illa upplýst og að ríkisstjórn og stjórnvöld hefðu ekki virt þá skyldu sína að koma upplýsingum á framfæri .
" – Ríkisstjórnin stóð sig ekki að því leyti ? " Nei , ekki nógu vel .
Þar með er ég ekki að segja að menn hafi ekki reynt að gera sitt besta , en við höfðum ólíkar hugmyndir um hversu langt ætti að ganga í upplýsingagjöfinni og hversu oft ætti að fara fram .
Ég taldi til dæmis að það þyrfti fyrstu dagana og jafnvel vikurnar að tala við þjóðina og fjölmiðlana á hverjum degi , eins oft og verða vildi .
Það sem opinberast líka á þessum tíma er furðuleg tregða til að taka ákvarðanir og að taka á þeim málum sem brýnust voru og allir vissu að þyrfti að ganga í og leysa , til dæmis að tala við og ná samningum við Alþjóðagjaldeyrissjóðinn .
Það tafðist úr hömlu og enn hef ég ekki fengið fullnægjandi skýringar á því , hvers vegna það tafðist svona lengi , í raun og veru í margar vikur .
Það var greinileg fyrirstaða bæði í ráðuneytum og Seðlabanka við að fara þá leið .
Og það var ekki fyrr en allar vinaþjóðir okkar , Norðurlönd og fleiri , höfðu sagt það við ríkisstjórnina , að menn yrðu að klára þann pakka áður en lengra væri haldið , að menn horfðust í augu við það , að því er virtist .
Að sama skapi var frá upphafi mikill meiningarmunur á milli Samfylkingar og Sjálfstæðisflokks um stöðu okkar vegna Icesave skuldbindinganna .
Ég er þeirrar skoðunar að dýrmætum tíma hafi verið eytt í að þrasa um lagatúlkanir og annað slíkt , þegar mönnum mátti vera ljóst að þetta mál krafðist póliísktrar lausnar .
Og alveg óháð því hversu sárir landsmenn væru og hversu illa okkur fyndist farið með okkur , svo maður segi það bara , þá var eins og menn þumbuðust við að horfa í augu við það að semja yrði um það með einhverjum hætti , hversu bölvanlegt sem okkur þætti að sitja uppi með þær skuldbindingar .
" Ég fór sem staðgengill utanríkisáðherra til Brussel í byrjun nóvember .
Þá voru Frakkar , sem voru í formennsku í ESB , mjög áfram um að ná tali af ráðherra frá Íslandi , og helst utanríkisráðherra , og ekki annað á þeim að heyra að þeir vildu allt fyrir okkur gera .
Í því fólst að finna leiðir til að setjast niður og reyna að semja frið , því þegar komið var fram í nóvember , þá líktust samskipti Íslands við önnur ríki Evrópu og víðar helst friðarumleitunum , því menn höfðu einhvern veginn ekki tekið á málum með þeim hætti , að stjórnvöld annars staðar fyndu það hjá sér að þau gætu treyst okkur .
Eitt er að við munum þurfa að axla skuldir sem við stofnuðum ekki til sem þjóð , heldur bankarnir í skjóli stjórnvalda , en hitt er að horfast í augu við það að orðspor okkar , sem var býsna gott í öðrum löndum , er eiginlega ...
" Þórunn verður hugsi .
" Það er laskað .
Það mun taka okkur tíma og mikla fyrirhöfn að vinna okkur inn það traust sem við höfðum og þurfum að hafa sem sjálfstætt ríki í samvinnu við aðrar þjóðir .
" – En var ekki óhjákvæmilegt að ímyndin laskaðist , óháð þessum viðbrögðum , úr því að erlendir bankar töpuðu himinháum fjárhæðum í falli íslenska bankakerfisins og jafnvel heilu sveitarfélögin innstæðum sínum .
" Að sjálfsögðu hlýtur það að gerast , en þetta fór skrefinu lengra hjá okkur .
Eitt er að fyrirtæki verði fyrir tjóni , oft er hægt að bæta það með einhverjum hætti , en það voru ekki bara bankarnir heldur líka íslensk stjórnvöld sem gengu fram með þeim hætti að vinaþjóðir okkar sögðu : " Þið verðið að semja – þið verðið að sýna að þið berið einhverja ábyrgð .
" – Nú vilja þeir fá 6,7% vexti á þessi lán sem við urðum að semja um ? " Ég veit ekki um hvaða vexti er verið að semja .
Ég get ekki tekið afstöðu til þess af því að ég veit það ekki .
En við skulum sjá hvað setur í þeim samningum .
Ég get hinsvegar ímyndað mér að þessir samningar verði einhverjir þeir erfiðustu sem íslenska ríkið hefur staðið í , enda gríðarlegir fjármunir í húfi .
" – Sumir hafa deilt á að Svavar Gestsson fari fyrir samninganefnd Íslands ? " Það skiptir mestu fyrir aðalsamningamann Íslands að vera diplómat , að geta samið , og skilja ekki bara þá hagsmuni sem við erum að verja heldur einnig hvaðan viðsemjandinn kemur .
Til þess þarf fyrst og síðast þekkingu og reynslu , sem Svavar Gestsson hefur örugglega og sendiherrar í utanríkisþjónustu Íslands hafa örugglega flestir .
" – Reynslu af því að stýra stórum samninganefndum ? " Já , til dæmis er það sendiherra sem stýrir samninganefnd okkar í loftslagssamningunum .
Fyrst og síðast eru þetta séu pólitískir samningar .
Það þarf að brúa pólitíska gjá í svona samningaviðræðum .
Auðvitað gerir ekki bara annar aðilinn það , en það verður að reisa brýr á milli landa .
" – Þú talar um meiningarmun á milli Sjálfstæðisflokksins og Samfylkingarinnar .
Talaði ekki Össur Skarphéðinsson , sem þá var utanríkisráðherra í fjarveru Ingibjargar Sólrúnar Gísladóttur , um að hann " kyssti ekki vönd kvalara sinna ? " " Hvenær var það aftur ? " segir Þórunn , hristir höfuðið og skellihlær .
" Já , um Bretana .
" Já , um Bretana .
Það hafa margir , bæði samfylkingarmenn og sjálfstæðismenn og raunar stjórnmálamenn úr öllum flokkum þent þjóðernistaugina í þessu ástandi .
" – Er verjandi að skrifa undir skuldbindingu , hugsanlega upp á hundruð milljarða , sem þjóðin ber kannski ekki ábyrgð á ? " Hvað er verjandi ? Auðvitað er fólk sárt , svekkt og reitt .
Það er ekki að ástæðulausu að ríkisstjórnin sprakk .
Margt gerði það að verkum , grundvallarágreiningur var um ákveðin atriðiog nálganir .
En við megum aldrei gleyma því , að það eiga fleiri hagsmuna að gæta en við .
Við gátum sagt okkur það sjálf að innstæðutryggingar á EES-svæðinu giltu allstaðar og fyrir alla .
Þess vegna er það á ábyrgð íslenskra ríkisstjórna , bæði fyrir minn tíma og þeirrar sem ég sat í , að hafa látið bankana komast upp með að vaxa eins og þeir gerðu .
Við þurfum að axla ábyrgð á því og þess vegna verðum að vera viðbúin því að þurfa að greiða þennan reikning ef aðrir samningar nást ekki En gerum okkur grein fyrir því að fleiri eiga vígi að verja en við .
Það sem menn sögðu við okkur , og var sagt í haust , var að enginn vildi hætta á það yrði áhlaup á evrópska bankakerfið .
Og það var sú hætta sem viðsemjendur okkar töldu sig standa frammi fyrir .
Það þarf líka að setja þessa hluti í samhengi , talað hefur verið um gríðarlegar upphæðir , en við vitum ekki hver endanleg upphæð verður á þessari stundu .
Síðasta talan sem var nefnd sem hugsanleg niðurstaða var 70 milljarðar og vissulega eru það gríðarlega há upphæð .
Fólk er skiljanlega ekki tilbúið að axla þær byrðar umyrðalaust .
" 