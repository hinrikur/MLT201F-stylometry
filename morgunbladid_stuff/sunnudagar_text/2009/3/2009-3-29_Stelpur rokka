Eftir Árna Matthíasson arnim@mbl.is Síðustu tvö kvöld hafa hljómsveitir víða að att kappi saman í hljómsveitakeppni Músíktilrauna í Íslensku óperunni og enn skal keppt ; í kvöld glíma ellefu sveitir til viðbótar um tvö sæti í úrslitum .
Áheyrendur kjósa eina sveit áfram eins og jafnan og dómnefnd velur líka eina .
Í kvöld keppir önnur kvennasveit tilraunanna að þessu sinni , en sveitirnar koma víða að , þrjár úr Reykjavík og tvær úr Kópavogi og svo sveitir úr Hafnarfirði , Garðabæ , Skagafirði , af Akranesi , úr Árborg og Reykjanesbæ .
Keppt er í Íslensku óperunni og hefst fjörið kl. 19 stundvíslega .
