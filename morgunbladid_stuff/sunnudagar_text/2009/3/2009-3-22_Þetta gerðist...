22. mars 1960 Samþykkt var á Alþingi að greiða skyldi 3% söluskatt " af andvirði seldrar vöru og verðmæta og endurgjaldi fyrir hvers konar starf og þjónustu " .
Skatturinn hækkaði síðan í áföngum þar til 24,5% virðisaukaskattur leysti hann af hólmi árið 1990 .
22. mars 1965 Fyrsta háloftamyndin af Íslandi var tekin úr veðurhnettinum Tiros IX í 728 kílómetra hæð .
Myndin var svo skýr að greina mátti Mývatn , Fljótsdal og Tindfjallajökul og einnig hafís norðan við landið .
22. mars 1972 Í ljós kom að Geirfugladrangur , vestur af Eldey , hafði hrunið eða sokkið í sæ .
Drangurinn , sem er grunnlínupunktur landhelginnar , var áður um tíu metra hár en kemur nú aðeins upp úr sjó á fjöru .
22. mars 2001 Fyrsti rafræni lyfseðillinn var sendur frá Heilbrigðisstofnun Þingeyinga til Húsavíkurapóteks .
Landlæknir sendi seðilinn sem stílaður var á heilbrigðisráðherra .
Dagar Íslands | Jónas Ragnarsson .
