Þegar líða tók á sumarið 2002 hafði söluferli á kjölfestuhlut í Landsbanka Íslands legið niðri frá árslokum 2001 og ekkert virtist í pípunum sem myndi koma því aftur af stað .
Ríkið átti á þessum tíma rúmlega 48 prósenta hlut í Landsbankanum og 55 prósent hlutafjár í Búnaðarbankanum .
Sameiginlegt markaðsvirði þessara hluta var um 25 milljarðar króna .
Starfsmenn framkvæmdanefndar um einkavæðingu ( hér eftir einkavæðingarnefnd ) útbjuggu minnisblað , dagsett 18. júní 2002 , sem heitir " kjölfestusala á hlut í Landsbanka Íslands hf. hugleiðingar " .
Í því er meðal annars reifað að rúmt ár hafi verið liðið frá því að leit að slíkum kjölfestufjárfesti hófst en að hún hafi engu skilað .
Mælt var með því að ef tilboð kæmi frá innlendum fjárfestum , en áður hafði verið einblínt á erlenda , þá þyrfti það að vera " í þriðjung hlutafjár bankans eða stærri hlut , gengi hlutabréfa til kjölfestufjárfesta þyrfti að vera heldur hærra en það er núna á markaði ...
æskilegt að erlent fjármálafyrirtæki sé meðal þeirra sem standa að tilboði í hlutinn .
" Vildu forðast óðagot Einkavæðingarnefnd fjallaði um málið á fundi sínum 25. júní þar sem Ólafur Davíðsson , formaður nefndarinnar , lét bóka að það væri hans skoðun að " fjármálamarkaður væri dofinn yfir helstu sumarmánuðina og því gæti verið erfitt að kalla fram ákvarðanir fjárfesta .
" Þorgeir Örlygsson , þá settur ráðuneytisstjóri í viðskiptaráðuneytinu , sat fundinn og tók undir sjónarmið Ólafs .
Í fundargerð er haft eftir honum að " nauðsynlegt væri að hafa heildarmyndina fyrir framan sig .
" Jón Sveinsson , fulltrúi utanríkisráðherra í nefndinni , virtist á sömu línu og mennirnir tveir og lét bóka að hann teldi " skynsamlegt að bíða og forðast óðagot .
Skipti máli að móta næstu skref bæði í Búnaðarbankanum og Landsbankanum .
" Því benti ekkert til þess að söluferli á kjölfestuhlut í bönkunum tveimur væri í bígerð eftir fundinn .
Þvert á móti var ákveðið að vinna að sölu á 20 prósent hlut í Búnaðarbankanum á komandi hausti , en slíkur hluti hafði þá þegar verið seldur af Landsbankanum .
Tveimur dögum síðar breyttist það allt saman .
Björgólfar senda bréf Þá sendu þrír fjárfestar , sem síðar tóku upp nafnið Samson , nefndinni bréf þar sem þeir lýstu yfir áhuga á að kaupa kjölfestuhlut í Landsbankanum .
Bréf mannanna , Björgólfs Thors Björgólfssonar , Björgólfs Guðmundssonar og Magnúsar Þorsteinssonar , uppfyllti af einhverjum ástæðum allar helstu forsendur einkavæðingarnefndar sem höfðu verið settar fram í minnisblaðinu frá 18. júní utan þess að vera með erlent fjármálafyrirtæki sem aðila að tilboðinu .
Hópurinn hafði á þá nýverið selt Bravó-bruggverksmiðju sína í Rússlandi og leitaði eftir hentugum fjárfestingatækifærum fyrir ágóða sinn .
Ekki með reynslu eða þekkingu Á fundi sem einkavæðinganefnd hélt daginn eftir að bréfið barst , 28. júní , var ekkert fjallað beint um tilboð Samson-manna .
Hins vegar voru lögð fram drög að minnisblaði " vegna sölu í september , " en kjölfestuhlutur í Landsbankanum var á endanum seldur í þeim mánuði .
Í kjölfarið var bókað að " nefndin taldi nauðsynlegt að ákvörðun um BÍ yrði tekin um leið og Landsbankamál yrði klárað og því var ákveðið að senda ekki minnisblaðið fyrr en LÍ yrði klárað .
" Minnisblaðið var sent frá einkavæðingarnefnd til Valgerðar Sverrisdóttur , þáverandi viðskiptaráðherra tveimur dögum síðar .
Plaggið var kirfilega merkt trúnaðarmál og sagt ekki til dreifingar .
Minnisblaðið barst til baka til nefndarinnar 2. júlí og hafði þá tekið nokkrum breytingum .
Í samantekt þess kemur meðal annars fram hver skilgreining viðskiptaráðherrans sjálfs væri á því hvaða eiginleikum kjölfestufjárfestir í banka þyrfti að búa yfir .
Ljóst er að hún taldi Samson-menn ekki uppfylla þær skilgreiningar því síðar í skjalinu segir orðrétt að " fjárfestar þeir sem hafa óskað eftir viðræðum um kaup á Landsbanka Íslands hafa hins vegar ekki þekkingu og reynslu á bankamarkaði og geta ekki talist kjölfestufjárfestar að framansögðu .
Engu að síður getur komið til álita að selja ráðandi hlut í banka til eins aðila þó ekki sé um kjölfestufjárfesti að ræða .
" Valgerður vildi ekki Samson Í minnisblaðinu frá 2. júlí er einnig kafli sem kallaðist " mat á viðræðubeiðni .
" Í honum segir meðal annars að " telja verður einnig að margir gallar fylgi því að ganga til beinna samningsviðræðna við hópinn .
Sölu til kjölfestufjárfestis var frestað í desember síðastliðnum með formlegum hætti og þráðurinn hefur ekki verið tekinn upp aftur .
Innlendum aðilum hefur því ekki gefist kostur á því að skoða möguleika á kaupum á ráðandi hlut í Landsbankanum ...
Þá hefur hópurinn enga reynslu af bankarekstri og því vandséð við fyrstu sýn að þeir geti aukið samkeppnishæfni bankans með líkum hætti og erlendur banki gæti gert .
" Því er ljóst að ekki var mikill áhugi hjá viðskiptaráðherra að selja Samson-mönnum bankann á þessum tíma .
Í upprunalega minnisblaðinu frá 30. júní sagði í niðurlagi að " engu að síður má búast við því að ýmsir innlendir aðilar telji að þeir hafi ekki átt kost á að taka þátt í einkavæðingunni þar sem vilji ráðherra í söluferlinu í fyrra hafi verið sá að erlent fjármálafyrirtæki eignaðist hlut í Landsbankanum .
Nauðsynlegt er að vera viðbúin þeirri umræðu .
" Þennan kafla var búið að fjarlægja úr lokaútgáfu minnisblaðsins .
Ráðherrar sýna tilboði áhuga Formlegar umræður um tilboð Samson-manna hófust loks á fundi einkavæðingarnefndar þann 5.júlí .
Þar er bókað eftir Ólafi Davíðssyni að " í viðræðum við ráðherranefnd um einkavæðingu hefði komið fram áhugi á að taka upp viðræður á þeim grunni sem skilgreindur var í bréfinu en þó þannig að tryggt væri að verklagsreglum um einkavæðingu væri framfylgt .
" Skilaboðin sem komu frá ráðherranefndinni , sem í sátu tveir ráðherrar Sjálfstæðisflokks og tveir frá Framsóknarflokki , voru því í nokkurri mótsögn við það sem fram hafði komið í minnisblaði viðskiptaráðherra þremur dögum áður .
Ólafur lét ennfremur bóka að " málið væri nú í þeirri stöðu að ráðherranefnd myndi væntanlega fela einkavæðingarnefnd að hefja könnunarviðræður við fjárfestana jafnframt því að tilkynna að ferlið verði opið í tiltekin tíma til að gefa öðrum tækifæri til að tilkynna um áhuga á viðræðum ...
ákveðin áhætta væri á því að fjárfestarnir sem nú þegar hafa lýst yfir áhuga , myndu verða tregari til með þessu fyrirkomulagi en ljóst hefði verið allan tímann að viðræður yrðu ekki teknar upp nema á forsendum ríkisins .
" Tveir vildu Landsbanka frekar Í kjölfarið var ákveðið að auglýsa kjölfestuhlut í báðum ríkisbönkunum , Landsbanka og Búnaðarbanka , til sölu og birtist sú auglýsing 10. júlí .
Tilboðum átti að skila inn fyrir 25. júlí , fimmtán dögum síðar .
Þá voru þegar liðnar tvær vikur frá því að tilboð Samson barst .
Fimm hópar skiluðu inn tilkynningum um áhuga á kaupum í bönkunum .
Tveir hópar , Samson og Kaldbakur , lýstu yfir meiri áhuga á Landsbankanum en hinir þrír , Íslandsbanki , S-hópurinn og hópur kenndur við Þórð Magnússon vildu frekar Búnaðarbankann .
Sá hópur sem stóð að baki Þórði þótti " vera lítið skilgreindur og óljós , " og Íslandsbanki þótti ekki koma til greina vegna samkeppnissjónarmiða .
Í minnisblaði einkavæðingarnefndar frá 30. júlí segir að " í ljósi þessa er rökrétt að hefja viðræður við Björgólfs-hópinn og Kaldbak um kaup á hlut í Landsbanka Íslands .
Ákveðið verði að fara í viðræður við báða þessa aðila til að kanna nánar áhuga þeirra og skýra málið frekar .
" Síðar meir var S-hópurinn einnig tekinn inn í þær viðræður , þótt hann hefði lýst því yfir í tilkynningu sinni að Búnaðarbankinn væri " ákjósanlegri kostur " fyrir hópinn .
HSBC , ráðgjafi stjórnvalda í söluferlinu , hóf síðan að ræða við væntanlega kaupendur .
Nú leið að ákvörðunartöku um hver bjóðendanna myndi fá einkarétt á viðræðum um kaup á Landsbankanum .
Afdrifaríkir fundir Tveir afdrifaríkustu fundir einkavæðingarnefndar voru haldnir dagana 8. og 9. september .
Á þessum fundum var ákveðið að ganga til viðræðna til Samson-hópinn og í kjölfarið sagði Steingrímur Ari Arason sig úr einkavæðingarnefnd vegna þeirra vinnubragða sem stunduð voru við þá ákvörðunartöku .
Á fyrri fundinum var mættur Edward Williams , ráðgjafi frá HSBC , og kynnti mat á upplýsingum um bjóðendurna þrjá .
Hann fór síðan yfir forsendur og niðurstöður HSBC og var bókað eftir Williams að hann teldi " óvenjulegt að farið væri í beinar viðræður við einn aðila án þess að farið hefði fram áreiðanleikakönnun .
" Í kjölfarið kynnti Williams að niðurstaða HSBC , samkvæmt mati sem byggðist á þeim þáttum sem lagðir höfðu verið til grundvallar í söluferlinu , væri sú að Samson-hópurinn væri líklegastur til að uppfylla markmið ríkisins með sölunni .
Aldrei er bókað að tilboð Samson manna hefði verið best heldur einungis að það uppfylli markmið ríkisins með sölunni , án þess að þau hefðu verið skilgreind sérstaklega .
Miklar athugasemdir Ljóst er að þessi niðurstaða og það mat sem var byggt á til að ná henni fór misjafnlega í nefndarmenn .
Jón Sveinsson lét meðal annars bóka að " hann teldi að vægi verðs hefði átt að vera hærra enda hefði það verið svo í fyrri verkefnum .
" Steingrímur Ari tók undir þessar aðfinnslur og sagði að hann teldi " mikilvægt að fara yfir forsendur nefndarinnar , t.a.m. verð .
" Ólafur Davíðsson lagði þá til að fundinum yrði slitið og annar yrði haldinn daginn eftir .
Á milli fundanna myndu starfsmenn einkavæðingarnefndar " leggja upp mismunandi vægi í módelinu til að skoða áhrif á niðurstöðuna .
" Nefndin hittist aftur á hádegi daginn eftir , 9. september og ræddi hvaða áhrif mismunandi vægi myndi hafa á niðurstöðu á mati bjóðenda .
Í ljós hafði komið að þrátt fyrir að vægi verðs yrði aukið myndi það ekki breyta niðurstöðunni .
Samson-menn væru enn " áhugaverðastir " af því gefnu að miðað væri við efri mörk þess verðbils sem Samson hafði gefið upp í tilboði sínu .
Ákveðið að semja við Samson Jón Sveinsson fór þá fram á að kallað yrði eftir formlegu skjali frá HSBC þar sem " farið yrði yfir þessar mismunandi forsendur .
" Hann hélt síðan áfram og lét bóka að hann teldi " nauðsynlegt að skilgreina kröfur seljanda [ íslenska ríkisins , innsk .
blaðam .
] í komandi samningaviðræðum .
" Ólafur Davíðsson tók undir þau orð Jóns , en ljóst er á fundargerð að þarna voru fundarmenn ekki alls kostar sammála um þessa niðurstöðu .
Steingrímur Ari lagði til að sett yrði " gólf sem væri hæsta verð sem Samson gaf upp , " sem var 3,9 á hlut , en var samt lægra en verðtilboð bæði Kaldbaks og S-hóps .
Lægri mörk tilboðs Samson voru raunar 3,0 krónur á hlut , sem var um 28 prósentum lægra en verðtilboð Kaldbaks sem var hæst .
Aðrir nefndarmenn vildu þó ekki fallast á þessa tillögu Steingríms Ara .
Næst var ákveðið að vinna bréf til Samson þar sem hópnum yrði tilkynnt að hann hefði verið valinn til einkaviðræðna um kaup á hlut ríkisins í Landsbankanum " þar sem settir yrðu tilteknir fyrirvarar í viðræðunum .
" Ekki er tiltekið hverjir þeir fyrirvarar væru .
Pólitísk ákvörðun Daginn eftir sagði Steingrímur Ari sig úr einkavæðingarnefnd .
Í bréfi til Davíðs Oddssonar , þáverandi forsætisráðherra , segir hann ástæðuna vera " þau vinnubrögð sem viðhöfð hafa verið í aðdraganda þessarar ákvörðunar og hafa nú leitt til þess að aðrir áhugasamir kaupendur eru sniðgengnir þrátt fyrir hagstæðari tilboð fyrir ríkissjóð á alla hefðbundna mælikvarða .
Ég ...
hef aldrei kynnst öðrum eins vinnubrögðum .
" Ríkisendurskoðun var fengin til að gera greinargerð vegna ásakana Steingríms Ara og skilaði henni þremur vikum síðar .
Í henni er skýrt ítarlega frá sjónarmiðum Steingríms Ara .
Þar kemur fram að gagnrýni hans sé fyrst og fremst á tvö atriði .
Annars vegar hafi reglur um hvernig tilboðin yrðu metin verið óljósar og " í veigamiklum atriðum ákveðnar eftir að tilboð lágu fyrir .
" Orðrétt er haft eftir honum að " mergur málsins var að hans mati sá að þar sem nefndin hafði ekki ákveðið vægi og einkunnargjöf fyrir einstaka ákvörðunarþætti áður en að upplýsinganna var aflað var í raun útilokað að gera grein fyrir matinu með hlutlægum eða gegnsæjum hætti .
Þegar hér var komið sögu hafi niðurstaðan óhjákvæmilega byggst á huglægu mati og var þar með spurning um pólitíska ákvörðun .
" Mikilvæg atriði ófrágengin Hins vegar taldi Steingrímur Ari að mikilvæg atriði hefðu verið " ófrágengin þegar samþykkt var að ganga til einkaviðræðna við Samson ehf .
" Meðal annars hefðu hugmyndir um ásættanlegt verð verið óljósar .
Hann taldi því ekki að stjórnvöld hefðu haft önnur tilbúin markmið en að selja bankann þegar þau settust niður til viðræðna við Samson .
Ekkert hafi legið ljóst fyrir um hvað stjórnvöld vildu fá út úr þeirri sölu .
Þrátt fyrir þessar aðfinnslur Steingríms Ara komst Ríkisendurskoðun að þeirri niðurstöðu að framkvæmdin hefði verið í lagi og í samræmi við verklagsreglur .
Vildu takmarka eignarhald Viðræður á milli samningsaðila stóðu síðan yfir út september .
Samson lagði loks fram tilboð þann 7. október .
Í minnisblaði einkavæðingarnefndar um hver viðbrögð hennar ættu að vera eru lagðar fram hugmyndir um að takmarka kaup þeirra við 40 prósent hlut í Landsbankanum .
Í minnispunktum Skarphéðins Bergs , starfsmanns nefndarinnar , frá svipuðum tíma kemur einnig fram að " nokkur andstaða er hjá Framsóknarmönnum við að Samson kaupi meira en 33,3% .
" Þetta fór ekki vel í Samson-menn því viku síðar , 14.október , sendi Björgólfur Thor bréf til Valgerðar Sverrisdóttur vegna þessarar stefnubreytingar .
Þar segir hann meðal annars að " til að geta talist kjölfestufjárfestir í Landsbankanum er 33% eignarhlutur ekki nægjanlegur í ljósi þeirra miklu fjármuna sem Samson hefur lýst yfir áhuga á að koma með inn í íslenska hagkerfið .
" Ófagleg sjónarmið ráðandi Tveimur dögum síðar , þann 16. október , sendi Björgólfur Thor annað bréf og nú til Ólafs Davíðssonar .
Þar segir hann algjöra forsendu þess að Samson greiði það verð sem hópurinn bauð að lokum , 3,91 krónur á hlut , vera að þeir feng , u að kaupa 45,8 prósent hlut í bankanum .
Orðrétt segir síðar í bréfinu að " verðbil Samson og forsendur um eignarhluti hafa verið þekktar frá fyrsta degi .
Að gera þessi atriði að bitbeini nú á síðari stigum viðræðna bendir til þess að önnur sjónarmið en fagleg séu farin að vera ráðandi við ákvarðanatöku .
Ofangreint tilboð gildir til 17:00 fimmtudaginn 17. október 2002 .
Að öðrum kosti lítur Samson svo á að ríkið hafi slitið viðræðum við félagið .
" Daginn eftir , 18. október , var skrifað undir samkomulag um að selja til Samson 45,8 prósent kjölfestuhlut í Landsbankanum .
Kaupverðið átti að vera 139 milljónir dala , 12,3 milljarðar króna á gengi þess tíma , en gat þó lækkað , sem það og gerði .
Lokagreiðsla Samson hópsins lækkað alls um 1,1 milljarð króna og í bókhaldi ríkisins er hún skráð alls 11,2 milljarðar króna .
Ástæðan var tvíþætt : þróun ákveðinna efnahagsliða og gengistap .
Ef miðað er við þá tölu þá var lokagengið á bréfunum sem Samson keypti á endanum 3,63 krónur á hvern hlut .
Formlegur kaupsamningur var síðan undirritaður á gamlársdag 2002 og nýir eigendur tóku við bankanum á aðalfundi hans í febrúar 2003 .
Björgólfur Guðmundsson settist þá í stól stjórnarformanns bankans og sat í honum þar til Landsbankinn og íslenskt bankakerfi hrundi í október síðastliðnum .
Tilraun til að selja erlendum bönkum Í árslok 2001 lýstu tveir erlendir bankar , Den Norske Bank ( DnB ) og Wachovia , yfir áhuga á að eignast kjölfestuhlut í Landsbanka Íslands í kjölfar þess að HSBC , ráðgjafi íslenskra stjórnvalda í einkavæðingarferli bankanna , hafði boðið bankann til yfir 20 fjármálafyrirtækja .
Bjóðendurnir hafa hingað til verið óþekktir .
Auglýst eftir fjárfesti Ríkisstjórn Íslands ákvað á árinu 2001 að hefja ferli til að selja það sem eftir var af hlut ríkisins í Landsbankanum .
Breski fjárfestingabankinn HSBC var ráðinn til að veita ráðgjöf við söluna í ágúst og í kjölfarið var ákveðið að senda út fréttatilkynningu þar sem sagði að " í samræmi við ákvörðun ríkisstjórnarinnar frá 18. júlí sl. er áformað að selja umtalsverðan hlut af eignarhaldi ríkisins í bankanum til kjölfestufjárfestis að undangengnu forvali og lokuðu útboði .
Með umtalsverðum hlut er átt við a.m.k. þriðjung hlutafjár í félaginu og er ráðgert að salan fari fram fyrir árslok .
" Bankinn var í kjölfarið auglýstur til sölu , meðal annars í Financial Times , auk þess sem valdir erlendir bankar fengu send bréf þar sem þeir voru taldir uppfylla skilyrði einkavæðingarnefndar og þóttu líklegir til að sýna Landsbankanum áhuga jafnframt því að þykja " álitlegir kostir fyrir bankann og íslenskan fjármálamarkað .
" Hinum álitlegu kaupendum var síðan skipt í tvo flokka : í A-flokki voru settir sjö bankar frá Norðurlöndunum og Bandaríkjunum sem taldir voru áhugaverðustu kostirnir en í B-flokkinn voru alls sautján bankar allstaðar að úr heiminum sem voru taldir " ólíklegri til að sýna Landsbankanum áhuga .
" Niðurstaðan vonbrigði Líkt og áður sagði lýstu einungis tveir bankar yfir áhuga á að fara í frekari viðræður um að verða kjölfestufjárfestir í Landsbankanum .
Í bréfi til einkavæðingarnefndar lýsir Edward Williams , ráðgjafi hjá HSBC , yfir vonbrigðum sínum með niðurstöðuna og segir hana meðal annars orsakast af erfiðum alþjóðlegum aðstæðum .
Í bréfinu kemur einnig í ljós að báðir aðilarnir sem eftir stóðu að loknu forvali voru með nokkuð flókin tilboð .
DnB var til dæmis í 47 prósenta eigu norska ríkisins á þessum tíma en einkavæðinganefnd hafði sérstaklega lýst því yfir að hún hefði fyrirvara gegn því að selja Landsbankann til aðila í eigu annarra ríkisstjórna .
Þá var tilboð Philadelphia International Investment Corporation ( PIIC ) , dótturfélags bandaríska Wachovia-bankans , afar flókið og byggðist á því að Landsbankinn keypti eignir af PIIC sem hann gæti síðan selt þegar tækifæri gæfist til þess .
Samhliða þessu myndi Wachovia kaupa 30 til 35 prósenta hlut í Landsbankanum af ríkissjóði .
Bankinn var jafnframt tilbúinn að skuldbinda sig til að eiga hlutinn í Landsbankanum í þrjú til sex ár .
Sölunni frestað Þegar fór að líða á desembermánuð 2001 var þó orðið ljóst að ekki tækist að semja við bankana tvo um kaup .
PIIC hafði fundið annan aðila til að kaupa þær eignir sínar sem hann vildi losa og DnB fannst verðmiðinn á Landsbankanum samkvæmt gengi hans í Kauphöllinni of hár .
Því vildi norski bankinn setja önnur verkefni í forgang .
Afsvar DnB barst þann 20. desember og daginn eftir var send út fréttatilkynning um að sala á hlutabréfum í Landsbankanum myndi frestast .
Í tilkynningunni segir að " stefnt hafði verið að því að salan færi fram fyrir lok ársins en vegna erfiðra markaðsskilyrða er ljóst að það mun ekki ganga eftir .
Vegna þessa hefur verið ákveðið að fresta frekari sölukynningu þar til síðar .
" ( PIIC ) Wachovia Á þessum tíma var Philadelphia International Investment Corporation ( PIIC ) hluti af First Union sem hafði þá nýverið verið sameinað Wachovia-bankanum .
Sú eining var þá orðin ein af stærstu bankastofnunun í Bandaríkjunum .
Í árslok 2001 var PIIC þegar næststærsti einstaki eigandi Landsbankans á eftir ríkinu , þótt hlutur hans væri ekki stór .
Landsbankinn hafði í júlí árið 2000 keypt 70 prósent hlut í breska Heritable-bankanum af PIIC og greitt fyrir með hlutabréfum í sjálfum sér .
Wachovia er í dag dótturfélag bandaríska bankarisans Wells Fargo eftir að hafa verið rennt þangað inn í lok síðasta árs .
Á þeim tíma sem Wachovia lýsti yfir áhuga á Landsbankanum var bankinn á meðal 50 stærstu fyrirtækja í Bandaríkjunum .
DnB Den Norske Bank ( DnB ) var einn stærsti banki Noregs á þeim tíma sem hann lýsti yfir áhuga á Landsbankanum .
Bankinn varð til við sameiningu nokkurra smærri fjármálaeininga árið 1990 og var með höfustöðvar í Björgvin .
Árið 2003 rann DnB saman við Gjensidig NOR og úr varð DnB NOR bankinn .
Hann er einn stærsti banki Norðurlanda með um 2,3 milljónir almennra viðskiptavina .
DnB NOR er auk þess stærsti fjárfestingabanki Noregs sem stendur með yfir 200 þúsund fyrirtæki í viðskiptum .
Byrjaði allt á bréfi Þann 27. júní 2002 barst framkvæmdanefnd um einkavæðingu bréf frá þremur fjárfestum þar sem þeir óskuðu eftir viðræðum um að fá að gerast kjölfestufjárfestar í Landsbanka Íslands .
Í bréfinu kom fram að þeir vildu kaupa að minnsta kosti þriðjung í bankanum og fá kauprétt að tíu prósentum til viðbótar .
Mennirnir þrír : Björgólfur Thor Björgólfsson , faðir hans Björgólfur Guðmundsson og viðskiptafélagi þeirra Magnús Þorsteinsson sögðu í bréfinu að það væri þeirra mat " að nauðsyn sé á einum stórum kjölfestufjárfesti í bankanum , sem hefur alþjóðlega þekkingu og reynslu á sviði banka- og fjármálastarfsemi .
" Mennirnir töldu sig vera þann aðila og að þeir gætu " með reynslu sinni og samböndum erlendis ...
styrkt Landsbanka Íslands hf. í útrás sinni þannig að bankinn hafi aðgang að áhugaverðum erlendum verkefnum .
" Þrettán forsendur Síðar í bréfinu setja mennirnir fram alls þrettán forsendur sem að þeirra mati áttu að liggja til grundvallar í viðræðum um kaupin .
Ljóst er að töluvert tillit var tekið til þessara forsendna í viðræðunum sem síðar áttu sér stað .
Undir lok bréfsins óska mennirnir þrír " eftir því að farið verði með efni bréfs þessa sem algjört trúnaðarmál og að aðilar standi sameiginlega að öllum fréttatilkynningum og upplýsingamiðlum vegna alls málsins .
" Þegar bréfið var sent hafði söluferli á kjölfestuhlut í Landsbankanum formlega verið frestað með fréttatilkynningu frá 21. desember 2001 .
Öðrum sem mögulega höfðu áhuga á bankanum hafði því ekki verið gefið tækifæri til að bjóða í hann að nýju á þessum tíma þar sem formlega var söluferlið í frestun .
Nýtt bréf berst Auglýst var eftir kjölfestufjárfesti þann 10. júlí , um tveimur vikum eftir að bréf mannanna þriggja , sem síðar tóku upp nafnið Samson , barst einkavæðingarnefnd .
Þegar fimm bjóðendur höfðu lýst yfir áhuga þá sendi nefndin þeim ítarlegri spurningar um hugmyndir þeirra .
Meðal þess sem þar var spurt um var hvernig fyrirkomulag eignarhalds yrði , hver æskileg stærð eignarhlutar væri , hvernig viðkomandi ætlaði að fjármagna kaupin og hver væri framtíðarsýn hans fyrir bankann .
Samson-hópurinn svaraði því bréfi 2. september 2002 .
Þar kemur fram að skipting eignarhluta innan félagsins yrði með þeim hætti að Björgólfur Thor átti að eiga helmingshlut , faðir hans þriðjung og Magnús Þorsteinsson sautján prósent .
Þegar þarna var komið vildu Samson-menn auka við þann hlut sem þeir sóttust eftir og vildu auka kauprétt sinn úr tíu í 12,5 prósent .
Viðbótina myndu þeir " leitast við að selja erlendum banka þann hlut .
" 70 prósent að láni Kaupin á Landsbankanum ætlaði Samson að fjármagna með 30 prósent eiginfjárframlagi sem greitt yrði í reiðufé en síðan yrði samið " við lánastofnanir um fjármögnun á þeim 70 prósent sem út af standa .
" Í bréfinu er tiltekið að viðræður hefðu staðið yfir við breskt fjármálafyrirtæki " sem sérhæfir sig í kaupum af þessu tagi , um annað en fjármögnun .
" Framtíðarsýnin sem sett var fram var skýr : þeir vildu í útrás og láta bankann vaxa .
Í bréfinu er tiltekið að mikilvægt sé fyrir Landsbankann að leggja aukna áherslu á jafn innri sem ytri vöxt og að Samson myndi í þeim tilgangi leggja mikla áherslu á að auka vægi fyrirtækjaþjónustu bankans .
Þá yrði auk þess reynt að ná þessum markmiðum með því að taka yfir eða sameinast öðrum fjármálastofnunum , innlendum sem erlendum .
Bundu viðskipti við ríkið Í bréfinu frá 2. september ítreka þeir fyrri forsendur sínar og tiltaka þrjár nýjar að auki .
Í fyrsta lagi útiloka þeir ekki " þátttöku í kaupum á kjölfestuhlut í Búnaðarbanka Íslands hf. með því að kaupa kjölfestuhlut í Landsbanka Íslands hf .
" Í öðru lagi fóru þeir fram á að þeir aðilar sem fengu að kaupa Búnaðarbankann yrðu líka bundnir til að skrifa undir yfirlýsingu um að hluturinn yrði " ekki seldur innan tveggja ára frá því að kaupsamningur er undirritaður .
Jafnframt verði bönkunum ekki heimilt að sameinast Íslandsbanka .
" Þriðja forsendan var sú að íslenska ríkið og stofnanir þess " sem eru í viðskiptum við Landsbanka Íslands hf. í dag , minnki ekki viðskipti sín við bankann næstu 24 mánuði .
" Hægt að komast að " réttri niðurstöðu " Breski bankinn HSBC var ráðinn til að veita íslenskum stjórnvöldum ráðgjöf við söluna á ríkisbönkunum .
Á meðal verkefna hans var að vinna mat á þeim tilkynningum um áhuga sem Samson , Kaldbakur og S-hópurinn höfðu sent inn .
Vert er að taka fram að ekki er um formleg tilboð að ræða heldur einungis tilkynningar um áhuga sem voru sendar inn án þess að bjóðendur hefðu fengið aðgang að nokkrum upplýsingum um Landsbankann utan þess sem almennt var aðgengilegt .
Komast að " réttri " niðurstöðu Edward Williams hjá HSBC var helsti ráðgjafi íslenskra stjórnvalda í ferlinu .
Í tölvupósti frá honum sem er dagsettur 29. ágúst 2002 leggur hann fram tillögur um hvernig ætti mögulega að meta bjóðendurna .
Þar segir Williams frá nýlegu mati sem HSBC hafði komið að varðandi sölu á fjármálastofnun .
Þar hafði vægi fjárhagslega þáttar tilboðsins , sem er fyrst og fremst verð , verið 40 prósent en þrír aðrir þættir metnir 20 prósent hver .
Í niðurlagi póstsins frá Williams segir síðan að " með því að skilgreina viðmið og vega þau vandlega , þá er mögulegt að komast að " réttri " niðurstöðu við að velja þann aðila sem þykir ákjósanlegastur , en á sama tíma vera með hálf-vísindalega ( semi-scientific ) réttlætingu fyrir ákvörðuninni sem myndi standast utanaðkomandi gagnrýni .
" Þurftu hámarks siðferði Matið var síðan unnið á næstu dögum á þann hátt að rætt var við bjóðendurna sjálfa .
Williams segir frá því í tölvupósti dagsettum 6. september að hann hafi loks náð tali af Björgólfi Thor Björgólfssyni þann dag til að fara yfir ákveðin mál varðandi söluna .
Athyglisvert er að tölvupósturinn er sendur klukkan 15:59 og í honum kemur fram að samtalið við Björgólf Thor hafi hafist um klukkan hálf fjögur .
Því leið tæpur hálftími frá því að samtalið hófst og þar til að tölvupósturinn var sendur út .
Williams segir síðan frá því að hann hafi upplifað Björgólf Thor sem alvarlegan og staðfastan fjárfesti .
Hann ræðir líka í tölvupóstinum að breska fjármálaeftirlitið muni þurfa að samþykkja alla kjölfestufjárfesta í Landsbankanum vegna eignar bankans í breska Heritable-bankanum .
Williams segir frá því að hann hafi fengið þau svör að slíkur einstaklingur þyrfti að vera " fit and proper .
" Að mati Williams er slíkt mat huglægt , en byggist helst á því að " einstaklingarnir séu með hámarks siðferði og að þeir hafi ekki gert neitt sem kasti rýrð á getu þeirra til að reka banka .
" HSBC kynnir mat sitt Tveimur dögum síðar , 8. september , kynnti HSBC mat sitt á bjóðendunum þremur fyrir einkavæðingarnefnd .
Í upphafi matsskýrslunnar kemur fram að viðmiðin sem stuðst var við og vægi hvers þeirra væru huglæg , en að grunnur hverrar ákvörðunar og þær staðreyndir sem matið væri byggt á væru sett fram til að gera einkavæðingarnefndinni kleift að meta hvert vægi hvers þáttar ætti að vera .
Þar kemur einnig fram að í " hefðbundnum uppboðsferlum , þá sé ákvörðun um að fara í einkaviðræður ekki tekin fyrr en áreiðanleikakönnun hefur farið fram og fjármögnun tilboðsins kláruð þannig að söluaðilinn sé ánægður .
" Engar staðfestingar Alls var mat HSBC skipt upp í fimm þætti : fjárhagslega stöðu , verðtilboð , framtíðarsýn , þekkingu og reynslu og fyrirvara í tilboðunum .
Fjárhagsleg staða bjóðendanna var metin út frá því sem fram hafði komið í skriflegum yfirlýsingum frá þeim og öðrum almennum upplýsingum sem voru aðgengilegar matsaðilanum .
Engrar staðfestingar var leitað á því sem sett var fram í hinum skriflegu yfirlýsingum enda yrði það stór hluti af áreiðanleikakönnun sem hinn valdi bjóðandi þyrfti að gangast undir .
Samson með lægsta verðið Varðandi verðtilboðið þá kemur fram í mati HSBC að bankinn skilji að einkavæðingarnefnd " muni mögulega ákveða að minniháttar mismunur í verði á hvern hlut væri ekki endilega aðalatriði þegar kæmi að því að ákveða hvaða bjóðandi yrði valinn .
" Samson bauð á bilinu 3,0 til 3,9 krónur á hvern hlut og var með lægsta tilboðið .
S-hópurinn bauð 4,10 og Kaldbakur 4,16 á hvern hlut , en allir höfðu þó þann fyrirvara á að áreiðanleikakönnun á Landsbankanum gæti breytt verðinu .
Athyglisvert er að í neðanmálsgrein í mati HSBC er tiltekið að ómögulegt sé " á þessari stundu að dæma um hvort að verðin sem eru gefin til kynna séu raunveruleg tilboð eða tilraunir til að tryggja sér einkaviðræður , til að semja síðan niður á síðari stigum .
Þetta er áhætta sem fylgir því að fara í einkaviðræður svona snemma í ferlinu .
" Í mati HSBC á framtíðarsýn bjóðenda skoraði Samson-hópurinn langhæst , fékk átján af 25 prósentum sem voru í boði .
Tilgangur þess að meta þennan þátt var að athuga hversu vel áætlanir bjóðendanna færu saman við markmið ríkisins með sölunni .
Samson var eini hópurinn sem lagði mikla áherslu á útrás og vöxt í sínu tilboði , var með skýra stefnu varðandi eignarhald og var talinn geta unnið vel með þeim stjórnendum sem þegar voru í Landsbankanum .
Fyrir vikið skoraði hópurinn hátt varðandi framtíðarsýn .
Í umsögn HSBC er þó tekið fram orðrétt að " augljóslega hefur enginn af bjóðendunum neina sérfræðiþekkingu á bankarekstri .
" Sambönd skipta máli Samson-hópurinn fékk fjórtán af 20 prósentum fyrir þekkingu og reynslu þrátt fyrir að hafa enga reynslu af rekstri fjármálafyrirtækja .
Í rökstuðningi er fyrst og fremst vísað í víðtæk alþjóðleg sambönd hópsins sem höfðu skapast í gegnum viðskiptagjörninga hans og þau talin honum til tekna .
Orðrétt segir í umfjöllun HSBC að reynsla af alþjóðlegum fjármálamörkuðum sé mikilvæg þar sem " alþjóðlegur vöxtur sé álitinn lykil-vaxtarsvæði fyrir bankann .
" Að lokum voru hóparnir metnir á grundvelli þeirra fyrirvara sem þeir settu fram í tilboðum sínum .
Í umsögn HSBC kemur skýrt fram að " mjög erfitt er að flokka bjóðendur samkvæmt þessum mælikvarða , " og þar vitnað til þess að allir bjóðendurnir lögðu fram tilboð sín með fyrirvara um niðurstöðu áreiðanleikakönnunar .
Þrátt fyrir að Samson-hópurinn hafi sett fram langflesta fyrirvara í sinni tillögu þá skoraði hópurinn hæst í þessum flokki , fékk átta af tíu mögulegum prósentum .
Niðurstaða HSBC Vegna fjölda þeirra mála sem enn átti eftir að fá skýringu og / eða úrlausn á áður en að hægt væri að ganga frá samningi þá mælti HSBC með því að a ) ef fréttatilkynning um val á bjóðanda til einkaviðræðna yrði send út þá væri skynsamlegt að segja frá því að einkaviðræðurnar væru skilyrtar því að samningsaðilar myndu ná saman um mörg " grundvallaratriði " í tillögu Samson-manna .
Það var sagt nauðsynlegt til að blekkja ekki markaðinn til þess að halda að sala á bankanum væri yfirvofandi þegar það væri alls ekki víst .
b ) Það þyrfti að semja við hinn valda bjóðanda um nákvæma tímaáætlun , sem fæli í sér að einkavæðingarnefnd gæti dregið sig út úr viðræðunum ef henni fyndist þær ekki ganga nógu vel og c ) að lágmarksverð yrði hámarksboð Samson , 3,90 á hlut , en einkavæðingarnefnd áskildi sér rétt til að semja frekar um verðið .
