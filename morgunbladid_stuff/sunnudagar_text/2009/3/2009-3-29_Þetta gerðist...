29. mars 1961 Lög um launajöfnuð kvenna og karla voru staðfest .
Fullum jöfnuði átti að ná 1. janúar 1967 .
29. mars 1970 Henný Hermannsdóttir , 18 ára danskennari , sigraði í keppninni Miss Young International í Japan .
" Mér hafði aldrei dottið í hug að ég yrði númer eitt , " sagði hún í samtali við Morgunblaðið .
29. mars 1999 " Alþingi unga fólksins " var sett í Alþingishúsinu við Austurvöll í tilefni af fimmtíu ára afmæli Evrópuráðsins .
Alls tóku 63 ungmenni á aldrinum 16-20 ára þátt í þinginu sem stóð í tvo daga .
29. mars 2001 Heimildarmynd Þorfinns Guðnasonar um Lalla Johns var frumsýnd " við rífandi viðtökur gagnrýnenda og annarra gesta " að sögn Morgunblaðsins .
Dagar Íslands | Jónas Ragnarsson .
