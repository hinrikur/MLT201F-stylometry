HEIMILDARMYNDIN Valentino : The Last Emperor var frumsýnd í New York á dögunum .
Í myndinni , sem er gerð af Matt Tyrnauer , er fylgst með lífi eins fremsta tískuhönnuðar í heimi , hins ítalska Valentino .
Myndin var í framleiðslu í tvö ár , frá 2005-2007 , og voru teknar yfir 250 klukkustundir af efni en myndatökuliðið hafði nánast óheftan aðgang að Valentino og samferðamönnum hans .
Valentino : The Last Emperor var fyrst sýnd á kvikmyndahátíðinni í Feneyjum á síðasta ári og var vel tekið .
Þó tískan og ævi Valentino sé aðalumfjöllunarefni myndarinnar er fimmtíu ára samband hans og Giancarlo Giametti líka fyrirferðarmikið .
ingveldur@mbl.is 