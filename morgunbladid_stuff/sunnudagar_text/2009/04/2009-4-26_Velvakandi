Þvæla í Borgarleikhúsinu ÉG og vinkona mín keyptum okkur leikhúskort hjá Borgarleikhúsinu .
Við völdum fjórar sýningar og sáum þrjár þeirra sem við völdum , en svo er mér tilkynnt með SMS á símanum að ég ætti að sjá annað leikrit en það sem við völdum , því af einhverjum ástæðum féll það sem við völdum niður og ekki var okkur boðið að velja neitt annað .
Auk þess gátum við séð þetta annaðhvort á föstudegi eða laugardegi , en ég var búin að ætla mér heim á Hvammstanga aftur á föstudeginum með rútunni .
Við urðum því að sjá eitthvað leikrit og var það bölvuð þvæla .
Okkur var sagt að þetta væri verk sem hægt væri að hlæja að en leikritið var mikið á ensku og ekki skil ég hana .
Enda finnst mér að allt leikhús ætti að vera á íslensku , við erum nú nógu leið yfir því að útlendingar séu ekki látnir læra íslenskuna áður en þeir fá vinnu við símavörslu og þjónustu .
Ég er afar sár yfir þessari þjónustu Borgarleikhússins og finnst leiðinlegt að það sé boðið upp á svona þvælu .
Ég passa mig betur næst .
Dýrfinna Ósk Högnadóttir , Melgerði .
Okur spítalanna ÉG fór með son minn upp á Landspítala í Fossvogi og fékk viðtal við eyrnalækni á göngudeild háls- , nef- og eyrnadeildar .
Læknir sendi hann í röntgenmyndatöku þar sem hann var með ljótan hósta .
Þegar viðtalið og niðurstaða úr myndatökunni var lokið greiddi ég 4.288 kr. En viti menn , nú mánuði síðar er að koma reikningur vegna röntgenmyndatöku upp á 3.217 kr. Samtals kostaði þetta því 7.505 kr. Mér finnst þetta þvílíkt okur .
Á hvaða launum eru þessir læknar ? Til hvers erum við í sjúkrasamlagi ? Finnst Ögmundi Jónassyni heilbrigðisráðherra þetta vera í lagi ? Ég vil að fólk komi með athugasemdir vegna svona gjaldtöku .
Ég veit að tækin kosta sitt , en þegar fólk þarf að hugsa sig tvisvar um áður en það fer að leita sér hjálpar vegna kostnaðar er eitthvað að .
Aldís .
American Style FÖSTUDAGINN 17. apríl fór ég ásamt kærustu minni á American Style á Nýbýlavegi .
Á þessum ágæta veitingastað gildir 25% afsláttur af ostborgaramáltíð alla daga kl. 13-18 með sérstöku tilboðskorti .
Þar sem við vorum mætt akkúrat á slaginu kl. 18 var ég vongóður um að við myndum fá þennan afslátt .
En það var víst ekki í myndinni .
Veitingastjórinn sem afgreiddi okkur sagði að því miður væri ekki hægt að fá þennan afslátt þar sem klukkan væri orðin 18 .
Ég furða mig á þessu , þar sem stendur á kortinu að tilboðið gildi alla daga frá kl. 13-18 .
Ætti þá ekki frekar að standa á kortinu að tilboðið gildi alla daga frá kl. 13 til kl. 17.59 ? Og er þetta hin rétta leið til þess að reka veitingahús , spyr ég .
Til eru aðrir góðir veitingastaðir sem selja hamborgara .
Allavega ætla ég að hugsa mig tvisvar um áður en ég fer aftur á American Style .
Kristján Jökull Sigurðsson .
Barnaskór í óskilum RÚSTRAUÐUR barnaskór með blikkandi ljósum fannst í skýli á Kleppsvegi .
Eigandi getur nálgast hann í miðasölunni á Hlemmi .
Svarað í síma 5691100 frá 10-12 velvakandi@mbl.is 