Leikstjóri : Victor Fleming .
Með Judy Garland , Ray Bolger , Jack Haley , Bert Lahr .
1939 .
100 mín .
Fáar myndir kvikmyndasögunnar eru jafnfullar af æskublóma og hin rómaða Töframaðurinn frá Oz eða " Wizard of Oz " .
Hún hefur flest til að bera sem prýtt getur slíka mynd .
Sviðsmyndin er ótrúleg furðuveröld , litrík og yfirfull af leyndardómum og undraverum .
Myndin hefst á sveitabýli í Kansas-fylki .
Á það skellur svo hrikalegur skýstrokkur að það tekst á loft með eiganda sínum , henni Dorothy litlu ( Judy Garland ) og hundinum hennar , Toto .
Þau lenda í draumkenndri veröld sem kallast Oz .
Þar er flest eins og í ævintýrabók , mannfólkið , dýrin , gróðurinn , allt er umhverfið dýrðlega litríkt og heillandi .
En Dorothy litla vill samt sem áður komast heim .
Það er hægara sagt en gert , til þess þarf hún að ná fundum og fá samþykki galdrakarlsins sem öllu ræður í Oz .
Þetta er myndin sem gerði Garland fræga og sönginn Over the Rainbow , að ævilöngu vörumerki hennar .
Þá eru þau öll ógleymanleg Jack Haley sem Tinmaðurinn , Ray Bolger sem Fuglahræðan og Bert Lahr sem Ljónið huglausa .
Það má segja að textinn í laginu sem gerði Garland að stórstjörnu sé samnefnari fyrir ævintýraheim kvikmyndanna .
Eru ekki allir sammála ? " Somewhere over the rainbow Bluebirds fly .
Birds fly over the rainbow .
Why then , oh why can ' t I ? " saebjorn@heimsnet.is 