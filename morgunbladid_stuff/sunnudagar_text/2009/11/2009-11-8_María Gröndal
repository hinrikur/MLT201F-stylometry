María Gröndal fæddist í Reykjavík 2. apríl 1931 .
Hún lést á Landspítalaum í Fossvogi 4. nóvember síðastliðinn .
Foreldrar hennar voru Eiríkur Gröndal , f. 31.3. 1906 , d. 30.12 .
1968 og Sigrún , f. Gröndal f. 4.3. 1909 , d. 16.11 .
1969 , uppeldisbróðir Naríu var Maríus Aðalbjörn Gröndal , f. 23.1. 1937 , d. 21.10 .
1980 .
Hinn 7. júlí 1951 giftist María Herði Helgasyni , f. 30.8. 1931 , d. 16.9. 2001 .
Foreldrar hans voru Helgi Hannesson , f. 31.8. 1908 , d. 3.2. 1960 og Gíslína Þóra Jónsdóttir , f. 24.9. 1912 , d. 5.8. 2003 .
María og Hörður eignuðust 5 börn .
a ) Sigrún , f. 1951 , gift Steinþóri Magnússyni .
b ) Gunnar , f. 1952 , kvæntur Kitó Harðarson , þau eiga eitt barn , Maríu Charlottu , fyrir á Gunnar Úlfar Þór .
c ) Helgi , f. 1957 , kvæntur Guðfinnu Stefánsdóttur , þau eiga tvö börn , Stefán Davíð , kona hans er Malín , þau eiga einn son , Óðin Kára , og Dröfn , maður hennar er Sigurður Már .
d ) Eiríkur , f. 1960 , kvæntur Rósu Harðardóttur , þau eiga þrjú börn , Hörð , Maríu , unnusti René og Smára .
e ) Gísli , f. 1964 , kvæntur Sigrúnu Aðal  steinsdóttur , þau eiga einn son , Aðalstein , fyrir átti Sigrún Guðbjörgu Söru og á hún eitt barn , Sigrúnu Evu .
Útför Maríu fór fram í kyrrþey .
Mig langar , f.h. Sinawikklúbbs Hafnarfjarðar , að minnast Maríu Gröndal sem lést þ. 4. nóvember sl. með fáeinum orðum .
María gerðist félagi í klúbbnum okkar í kjölfar þess að hún og eiginmaður hennar Hörður Helgason , fluttu til Hafnarfjarðar frá Hvolsvelli , en þau höfðu þá kynnst Kiwanishreyfingunni með virku starfi í DÍMON , kiwanisklúbbi Hvolsvallar .
Hörður var þá kjörinn til mikilla ábyrgðarstarfa innan hreyfingarinnar fyrst sem forseti klúbbsins síðan sem svæðisstjóri Sögusvæði og loks umdæmisstjóri hreyfingarinnar á Íslandi 1982-83 .
Í öllum þessum embættum naut hann stuðnings Maríu af ósérplægni og elju svo eftir var tekið .
Við komuna til Hafnarfjarðar gekk María til liðs við Sinawikklúbb Hafnarfjarðar en Hörður varð félagi í Kiwanisklúbbnum Eldborgu .
María var kraftmikil kona og úrræðagóð og var formaður okkar starfsárið 1992-1993 .
Var það afar annasamt ár í okkar starfi þar sem fyrir utan venjulegra fundarstarfa , voru eiginmenn okkar að gera upp húsnæði sem þeir festu kaup á til að hafa fastan samastað fyrir starf Eldborgar og fundi .
María gekk af sinni alkunnu röggsemi í að hjálpa til við að gera húsnæðið hlýlegt og fallegt og smekkvísi hennar var óhætt að treysta þegar kom að því að velja borðbúnað , gardínur , dúka o.fl. sem til þarf í svona fjölnota hús .
Hún eyddi þar því mörgum stundum ásamt því að reka fyrirtæki sem þau hjónin áttu .
María var sérlega listfengin kona og bera margir minjagripir sem hún hannaði og framleiddi þess fagurt vitni .
Hörður lést þ. 16. september 2001 og hætti þá María fljótlega eftir það í Sinawik er hún hafði flutt í annað bæjarfélag .
Við þökkum henni vel unnin störf .
Blessuð sé minning eftirminnilegrar samverkakonu .
f.h. Sinawikklúbbs Hafnarfjarðar , votta ég fjölskyldu hennar mína dýpstu samúð og eru fjölskyldu og aðstandendum sendar innilegar samúðarkveðjur .
Hafdís Ólafsdóttir formaður .
