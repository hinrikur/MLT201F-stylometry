Þegar Mikhael Botvinnik tók til við að tefla aftur skák sem farið hafði í bið í afar erfiðri stöðu í einu af heimsmeistaraeinvígjunum sem hann háði á sjötta áratug síðustu aldar tóku glöggir menn eftir því að hinn úr hófi fram vanafasti heimsmeistari var ekki með kaffibrúsann með sér .
Slíkt var algjör nýlunda .
Fáir vissu að þetta var gildra .
Með því að skilja kaffibrúsann eftir vildi Botvinnik gefa þau skilaboð til mótstöðumanns síns Vasilís Smyslovs að staðan væri svo gjörsamlega vonlaus að ekki tæki því að taka kaffibrúsann með .
Botvinnik vonaðist til þess að Smyslov myndi fyllast falskri öryggiskennd en hann hafði eftir margra klukkutíma rannsóknir á biðstöðunni fengið hugmynd að hreint ævintýralegri björgunarleið .
1987 : Skammt var liðið á 17. einvígisskák Karpovs og Kasparovs og sá fyrrnefndi var á leið út af sviðinu í Lope de Vega-leikhúsinu í Sevilla inn í hvíldarherbergi sitt .
Kasparov flýtti sér að leika ; hann grunaði Karpov , sem átti erfitt með að muna langar leikjaraðir , um að geyma minnismiða í axlapúðum jakkans sem hann íklæddist .
En Karpov fór samt inn í hvíldarherbergið .
Tortryggni og leynimakk og ýmis óhrein meðul voru alla tíð fylgifiskar sovéska skákskólans .
En þegar Mikhael Tal kom fram á sjónarsviðið varð einhvern veginn léttara yfir mönnum .
Sennilega hefur enginn skákmaður notið viðlíkra vinsælda og Tal .
Leikgleði hans og hugdirfska bylti skákheiminum á sínum tíma ; Tal kvaðst aldrei hafa verið gefinn fyrir flókna útreikninga við skákborðið heldur fylgdi hann innsæi og tilfinningu fyrir gildi frumkvæðis .
Tal kom hingað til lands við ýmis tækifæri og var ávallt aufúsugestur .
Hann féll frá 55 ára gamall árið 1992 .
Sterkasta mót ársins , sem hófst í Moskvu sl. fimmtudag , er helgað minningu töframannsins frá Riga eins og Tal var jafnan kallaður .
Þar eru samankomnir tíu af tólf stigahæstu skákmönnum heims , heimsmeistarinn Anand er meðal þátttakenda en stigahæsti keppandinn er Magnús Carlsen sem á dögunum rauf 2.800 stiga múrinn .
Töfluröðin er þessi : 1 .
Magnús Carlsen .
2 .
Alexander Morosevich .
3 .
Boris Gelfand .
4 .
Levon Aronjan .
5 .
Vasilí Ivantsjúk .
6 .
Wisvanathan Anand .
7 .
Peter Svidler 8 .
Ruslan Ponomariov .
9 .
Peter Leko .
10 .
Vladimir Kramnik .
Í þessu þétt skipaða móti verður skemmtilegt að fylgjast með hinum unga Magnúsi Carlssyni sem nýtur liðsinnis Kasparovs .
Í fyrstu umferð lauk öllum skákunum með jafntefli en sú bitastæðasta var viðureign Magnúsar við Kramnik sem átti vinningsmöguleika undir lokin eftir miklar sviptingar í byrjun og miðtafli : Magnús Carlsen – Vladimir Kramnik Nimzoindversk vörn 1. d4 Rf6 2. c4 e6 3 .
Rc3 Bb4 4 .
Dc2 0-0 5. a3 Bxc3 6 .
Dxc3 d5 7. cxd5 Re4 8 .
Dc2 exd5 9 .
Bf4 Rc6 10. e3 He8 11 .
Rf3 g5 12 .
Bg3 g4 13 .
Re5 Rxe5 14 .
Bxe5 c5 15 .
Bd3 Bf5 16 .
De2 f6 17 .
Bxe4 Bxe4 18 .
Bg3 Da5 + 19 .
Dd2 Dxd2 + 20 .
Kxd2 c4 21. f3 gxf3 22. gxf3 Bg6 23. h4 Bh5 24 .
Ke2 He6 25 .
Be1 Kf7 26 .
Kf2 Hae8 27 .
Bd2 Hb6 28 .
Bc3 Hb3 29. a4 b6 30 .
Hhe1 Bg6 31. e4 dxe4 ( Sjá Stöðumynd ) 32. d5 a6 33. fxe4 Bxe4 34. d6 f5 35 .
Hg1 Ke6 36 .
Hg7 Kxd6 37 .
Hxh7 Bd3 38 .
Kf3 He4 39. h5 Hh4 40 .
Hg1 Be4 + 41 .
Ke3 Hh3 + 42 .
Kf4 Hf3 + 43 .
Kg5 b5 44. axb5 axb5 45 .
Kf6 Hbxc3 46. bxc3 Hxc3 47 .
Hg8 Hh3 48 .
Hc8 c3 49 .
Hhc7 c2 50 .
Kg5 Hh2 51 .
Hc3 Ke6 52 .
He8 + Kf7 53 .
Hb8 Hg2 + 54 .
Kf4 Ke6 55 .
He8 + Kd7 56 .
Hb8 Ke6 57 .
He8 + Kf6 58 .
Hf8 Ke6 – Jafntefli .
Að loknu minningarmótinu fer fram heimsmeistarakeppni í hraðskák .
Helgi Ólafsson helol@simnet.is 