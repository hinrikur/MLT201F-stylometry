Góður glæpur skiptir miklu í spennusögu og að því leyti er morðið sem framið er í upphafi þessarar bókar mjög vel heppnað , þ.e. framkvæmd þess og umhverfi .
Bókin fer því vel af stað en svo sígur á ógæfuhliðin því klisjukenndar persónur , ótrúverðug framvinda og tilviljanakenndar uppákomur draga smám saman þrótt úr lesandanum og subbulegt barnaníð bætir ekki úr skák .
Það er og galli á hverri bók þegar söguhetjur hennar eru eins og klipptar út úr sjónvarpsþætti og þannig er því farið með löggurnar Gunnar og Birki Li .
Þeim fyrrnefna er þó við bjargandi .
Árni Matthíasson 