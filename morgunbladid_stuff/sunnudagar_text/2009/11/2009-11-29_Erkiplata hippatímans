Ekki það að ég skammist mín beinlínis fyrir það en ég var eitt sitt hippi .
Því til sönnunar dreg ég fram erkiplötu hippatímans , It ' s a Beautiful Day , með samnefndri hljómsveit sem var í miklu uppáhaldi hjá mér um 1970 .
Dugi nafnið ( og umslagið ) ekki til býð ég mönnum að hlusta á plötuna sjálfa : draumkennd textavella um yfirnáttúrlega fegurð og innihaldsríkt líf og músíkin eins og sykraðir sykurmolar ( nei ekki þeir Sykurmolar ) .
It ' s a Beautiful Day var stofnuð í San Francisco í Kaliforníu ( nema hvað ) af fiðluleikaranum og söngvaranum David LaFlamme , en auk hans var Linda , eiginkona hans í sveitinni , en af öðrum liðsmönnum segir fátt .
Fyrsta skífa sveitarinnar vakti gríðarlega athygli , en fyrir einhverjar sakir náði It ' s a Beautiful Day aldrei að fylgja því eftir .
Líkleg skýring hlýtur að vera ör mannaskipti í sveitinni sem hafði oft svo mikil áhrif á tónlistina að aðdáendur hrökkluðust frá .
( Gott dæmi um það er þriðja skífa sveitarinnar Choice Quality Stuff / Anytime – hljómsveitin á b-hliðinni á lítið sameiginlegt við þá sem tók upp lögin á a-hliðinni .
) Hljóðfæraskipan er mjög hippaleg á þessari fyrstu plötu hljómsveitarinnar , LaFlamme með fiðluna á loft í tíma og ótíma , viðkvæmnislegar raddir þeirra hjóna , flauta , bjöllur , celeste og slagharpa í bland við rafgítara og tilheyrandi og Patty sáluga Santos syngur eins og engill .
Slíka músík kölluðu menn sýru á þeim tíma , þó að hún sé nú ekki ýkja súr í dag , en á næstu skífu mjakaðist sveitin í átt að meira þjóðlagarokki ( og meiri leiðindum ) og svo fór hún eiginlega í allar áttir .
Hún er enn að eða réttara sagt var endurreist fyrir áratug eða svo .
Rokkáhugamenn geta svo skemmt sér við þann fróðleiksmola að inngangurinn á Deep Purple-laginu " Child in Time " er byggður á laginu " Bombay Calling " arnim@mbl.is 