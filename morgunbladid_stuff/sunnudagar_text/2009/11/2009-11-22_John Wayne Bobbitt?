John Wayne Bobbitt varð heimsfrægur , eða öllu heldur alræmdur , þegar eiginkona hans Lorena skar af honum getnaðarliminn .
Atburðurinn átti sér stað í Bandaríkjunum í júní 1993 en hjónaband þeirra hafði verið stormasamt og einkennst af framhjáhaldi , andlegu og líkamlegu ofbeldi .
Að sögn Lorenu hafði John Wayne nauðgað henni þegar hann kom drukkinn heim seint eina nóttina og eftir að John Wayne var sofnaður náði Lorena í hníf og skar meira en helming af limnum af .
Lorena flýtti sér út í bíl með afskorna liminn og eftir að hafa ekið stutta stund kastaði hún honum út um gluggann .
Þegar hún gerði sér grein fyrir alvöru málsins hringdi hún í lögregluna og upphófst víðtæk leit að limnum .
Sá fannst á akri nokkrum og tók það tæplega 10 klst. aðgerð að festa hann aftur á John Wayne .
John Wayne reyndi að nýta sér athyglina sem að honum beindist á þessum tíma til að afla sér fjár en hann skuldaði háar upphæðir í læknis- og lögfræðikostnað .
Hann stofnaði hljómsveit , The Severed Parts , og næstu ár lék hann í tveimur klámmyndum : John Wayne Bobbitt : Uncut og Frankenpenis en eins og við var að búast skildu þau hjónin eftir atburðinn .
Þegar John Wayne tókst ekki að slá í gegn í bláa kvikmyndageiranum flutti hann til Las Vegas og starfaði þar sem bílstjóri á eðalvögnum og dráttarbílum auk þess að taka á móti kúnnum á einu vændishúsanna þar í borg .
Þá hefur hann reynt fyrir sér sem grínisti og viðundur í karnivali .
John Wayne hefur talsvert komist í kast við lögin undanfarin ár .
Hann hefur m.a. verið kærður fyrir líkamsárás , stórfelldan þjófnað og heimilisofbeldi en hann giftist tvisvar eftir skilnaðinn við Lorenu .
ylfa@mbl.is 