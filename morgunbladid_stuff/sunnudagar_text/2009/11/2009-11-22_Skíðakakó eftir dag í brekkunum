Skíðamenn sem iðka áhugamálið í fjarlægum löndum lygna oft aftur augum þegar þeir nefna " skíðakakó " sem mörgum þykir bráðnauðsynlegt til að fá yl í kroppinn heima á hóteli eftir erfiðan dag í brekkunum .
Að sögn dreypa jafnvel einhverjir á drykknum innanlands .
Hefðbundið " skíðakakó " er einfalt í lögun ; kakó og austurríska rommtegundin Stroh , blandað eftir smekk hvers og eins , þó aldrei of lítið romm ...
Stroh er sjaldnast drukkið eitt og sér enda algengasta tegundin 80% að styrkleika .
Reyndar eru þrjár aðrar útgáfur fáanlegar ; 40 , 54 og 60% .
Það var Sebastian Stroh sem bjó til þennan mjöð í Klagenfurt 1832 og segir sagan að hann hafi verið ætlaður í hressingarskyni handa fólki sem lenti í hrakningum í Ölpunum .
Því var oft ansi kalt .
Spariútgáfa af skíðakakói , ætluð í tvö glös 100 ml rjómi 3 msk .
sykur 3 tsk .
vanillusykur 1 cl Stroh 4 msk .
kakó 400 ml mjólk , 40 g súkkulaði , helst dökkt og meira Stroh , nú 4 cl Þeytið rjóma , 1 msk .
sykur og 1 tsk .
vanillusykur og bætið 1 cl af Stroh út í áður en rjóminn þykknar .
Ljúkið síðan við að þeyta .
Hitið varlega í potti helming mjólkurinnar og það sem eftir er af sykri og vanillusykri .
Bætið kakóinu við .
Setjið afganginn af mjólkinni út í , hitið um leið og hrært er .
Ekki láta sjóða .
Takið pottinn af hellunni og skellið afganginum af romminu saman við .
Hellið drykknum í glösin og Stroh-rjómanum ofan á .
Skreytt með súkkulaðiflögum ef vill .
skapti@ mbl.is 