Ég ætla að byrja á því að bregða mér kvöldstund í litla kotið mitt í Hvalfirði , teyga í mig myrkrið , kyrrðina , vetrarilminn .
Á laugardaginn skunda ég á Þjóðfund , sem mér var boðið á , líkt og fjölda Íslendinga .
Þjóðfundur er spennandi stefnumót , frábært frumkvæði sem sprettur úr grasrót .
Ég hlakka til að verja deginum með skemmtilegu , frjóu fólki .
Ég skynja að við sem þjóð viljum svo gjarnan láta af reiðinni og óskum þess að við gætum farið að huga að framtíð okkar með öðrum hætti en áður , minnug þess góða og þess illa sem er að baki , en tilbúin til gangast nýjum ævintýrum á hönd .
Um kvöldið mun ég snæða og gleðjast með góðum vinkonum , sem ég hitti alltof sjaldan en eiga í mér streng .
Við munum efalaust ræða um það versta en líka það allra besta og vonandi meira af því .
Sunnudaginn ætla ég að eiga fyrir mig og mína , vakna seint , vera lengi í sloppnum .
Kannski lesa , sakna gamla góða Moggans , kannski skrifa dálítið , um eitt af mínum hugðarefnum , kannski eitthvað allt annað .
Dagir sem bara rætist eru oft bestir .
