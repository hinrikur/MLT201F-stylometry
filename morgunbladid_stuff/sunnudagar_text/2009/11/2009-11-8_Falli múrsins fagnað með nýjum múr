Um þessar mundir fagna menn því að blóði drifinn Berlínarmúrinn var rifinn fyrir tuttugu árum .
Meðal hátíðaratriða voru tónleikar írsku rokksveitarinnar U2 í Berlín á fimmtudagskvöld , sem voru einnig liður í verðlaunahátíð MTV tónlistarsjónvarpsstöðvarinnar , en U2 tók einmitt við verðlaunum á hátíðinni sem besta tónleikasveit heims .
Ókeypis aðgangur var að tónleikunum , en takmarkað fyrir 10.000 manns og handagangur í öskjunni þegar ókeypis miðum var úthlutað .
Það vakti svo nokkra óánægju þeirra sem þó fengu miða , að umhverfis sviðið var reistur nýr Berlínarmúr til að skerma tónleikasvæðið af og fyrir vikið sáu allmargir tónleikagesta ekkert af hljómsveitinni .
Þess má geta Jay-Z var leynigestur þeirra U2 manna og flutti með þeim Bob Marley-lagið " Get Up , Stand Up " .
