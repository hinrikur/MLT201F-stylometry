Flókin fjölskyldutengsl eru áberandi í haustbókaflóðinu ; flókin fjölskyldutengsl og einstæðar mæður .
Það er kannski ekki há prósenta af þeim ca .
þrjátíu bókum sem ég er búinn að lesa af haustflóðinu sem snýst um mæður og börn , en það vildi svo til að ég las þrjár bækur í röð sem meira og minna gengu út á brotin fjölskyldumynstur .
Tengslin eru hvergi flóknari en í skemmtilegri bók Bjarna Harðarsonar , Svo skal dansa , sem segir sögu tveggja kvenna , Sigríðar Bjarnadóttur Velding og Sesselju dóttur hennar , en Sesselja var langamma Bjarna .
Sigríður Velding fæddist um miðja nítjándu öldina og Sesselja skömmu fyrir næstsíðustu aldamót .
Sigríður bjó við mikla fátækt , var eiginlega allslaus og Sesselja átti lítið meira , þó hún hafi búið við heldur betri kjör en móðir hennar , en þær áttu báðar börn sem þær gátu ekki annast - Sigríður gaf frá sér tvö börn vegna fátæktar og Sesselja átti fimm börn með fjórum mönnum .
Sagan sem Sindri Freysson segir í Dóttir mæðra minna segir einnig frá börnum sem verða viðskila við mæður sínar , eða réttara sagt mæður sem verða að segja skilið við börn sín sökum fátæktar og aðstöðuleysis , því þó okkur hafi heldur miðað áfram í tíma , komnir vel inn í tuttugustu öldina , var fátæktin litlu minni og síst dró úr því að ungar stúlkur létu fallerast - feðurnir lítið annað en sæðisgjafar sem eru úr sögunni að getnaði loknum .
Sagan hans Sindra segir frá stúlku sem á tvær mæður , aðra líffræðilega og hina sem elur hana upp .
Sagan er þó ekki eins einföld og virðist við fyrstu sýn , því líffræðileg móðir stúlkunnar átti sér annað líf ; hófst úr fátækt fyrir vestan í að verða eiginkona stöndugs Englendings áður en hún hrökklaðist til Íslands að nýju , varð að skilja barn eftir þar ytra og síðan að láta frá sér annað .
Bók Sindra er mun flóknari smíð en hér er gefið til kynna , en hluti hennar rímaði svo vel við bókina hans Bjarna að mér fannst þær renna saman á kafla .
Þriðja bókin sem ég las í lotunni var einnig um konu sem varð að gefa frá sér barn , eða réttara sagt var svipt barni sínu , því bókin hans Bergsveins Birgissonar um hugarfar kúa hefst þar sem foreldrar ungrar stúlku nánast hrekja hana að heiman og svipta hana barninu .
Í henni er mesta klisjusmíðin , bæði hvað varðar örlög móðurinnar og svo barnsins , en sagan er líka allt annars eðlis .
