Nú styttist tíminn til jóla og huga þarf að því hvað við ætlum að gera á þessum tíma .
Ætlum við t.d. að þvo glugga og gardínur ? Sumir hengja upp jólagardínur í eldhúsi .
Síðan baka flestir eitthvað eða laga konfekt og föndra .
Best er að taka fram dagatalið og skrifa inn á það hvað þið ætlið að gera og hvenær , því tíminn líður svo hratt .
Gefið ykkur tíma til að vera með börnunum eða fjölskyldunni við jólaundirbúninginn , t.d. í föndri , við að laga jólasælgæti eða að rölta í bæinn og horfa á jólaljósin og allar skreytingarnar .
Það er mikil synd að tapa yndislegum tíma í stressi og æsing .
Betra er að gera hreint og viðra út úr skápum þegar fer að vora og sól er hærra á lofti .
Margrét Dórothea Sigfúsdóttir , skólastjóri Hússtjórnarskólans .
