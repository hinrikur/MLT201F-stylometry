Út eru komnir á mynd- og hljómdiski tónleikar gruggsveitarinnar goðasagnakenndu Nirvana sem fram fóru á Reading-hátíðinni árið 1992 .
Tónleikar þessir urðu til að styrkja sveitina í sessi sem helstu rokksveit samtímans og lyfta henni upp úr hinu annars dásamlega forarsvaði neðanjarðartónlistarinnar og upp í hæstu markaðshæðir .
Kurt gamli Cobain átti alltaf erfitt með að höndla þá staðreynd að sveit hans væri að vinna inn á þess háttar svæði en það er næsta víst að hann hefði lagt blessun sína yfir þessa útgáfu , enda er hin hráa Nirvana og ótrúleg orka sveitarinnar á sviði fönguð með miklum stæl .
