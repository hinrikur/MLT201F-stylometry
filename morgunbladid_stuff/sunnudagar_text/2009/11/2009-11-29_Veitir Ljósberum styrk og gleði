Við erum að selja peysur sem eru hannaðar hérna , húfur , ullarþæfingu , bútasaum , leðurtöskur , útskorið tré , glerlistaverk , myndlist , alls konar prjónavörur og kökur .
Það verður einnig kaffihúsastemning þar sem við seljum kaffi og vöfflur , Kvennakór Kópavogs kemur og syngur og meðlimir úr Sinfóníuhljómsveit Íslands spila fyrir okkur jólalög .
Það verður rosaleg stemning , " segir Erna Magnúsdóttir , forstöðukona Ljóssins , endurhæfingar- og stuðningsmiðstöðvar fyrir krabbameinsgreinda og aðstandendendur þeirra .
Í dag , sunnudag , milli kl. 13 og 18 verður haldinn handverksmarkaður í húsnæði Ljóssins , á Langholtsvegi 43 .
Skemmtileg stemning myndast " Markaðurinn er alltaf að verða stærri og flottari og úrvalið meira , " segir Erna en þetta er í fjórða sinn sem markaðurinn er haldinn .
" Það hefur alltaf gengið ofboðslega vel .
Aðsóknin var afar góð í fyrra og við búumst við enn fleiri núna enda miklu meira í boði í ár en í fyrra .
" Vörurnar sem verða seldar á markaðnum eru allar búnar til af fólki sem er í endurhæfingu hjá Ljósinu , svokölluðum Ljósberum , aðstandendum þeirra eða listamönnum sem gefa Ljósinu verk sín .
Eru þær meira og minna búnar til í húsnæði Ljóssins og rennur ágóðinn af sölunni óskiptur til Ljóssins .
" Það myndast afskaplega skemmtileg stemning þegar undirbúningurinn að handverksmarkaðnum hefst , " segir Erna en að hennar mati skipar markaðurinn stóran sess í lífi Ljósberanna .
" Það er eins og þau séu að koma til vinnu sinnar þegar þau taka þátt í handverkinu .
Þetta er gleðistund , fólk er að spjalla saman , ekki um krabbamein og veikindi heldur daginn og veginn og hlæja saman .
Þetta veitir þeim mikinn styrk , eykur sjálfstraust þeirra og veitir þeim vellíðan og gleði , " segir Erna .
" Besta forvörn gegn því að veikjast aftur er að hafa eitthvað fyrir stafni , hitta aðra og gleðjast saman .
Þess vegna held ég að svona margir vilji taka þátt í þessu með okkur .
" Fjölbreytt dagskrá hjá Ljósinu Ljósið hefur verið starfrækt síðan haustið 2005 .
" Hingað koma á þriðja hundrað manns á mánuði til að fá endurhæfingu og stuðning .
Það eru nokkur hundruð komur á viku , " segir Erna og bætir við að þar sé viðamikil dagskrá í boði á hverjum degi , t.d. jóga , líkamsrækt , gönguhópar , sjálfstyrkingarnámskeið , aðstandendanámskeið o.fl. Byrjað var að undirbúa handverksmarkaðinn af fullum krafti í byrjun september .
" Þetta er liður í fjáröflun okkar .
Við lifum mikið á styrkjum og þetta er einn styrkurinn .
Það er líka gaman fyrir okkur að fá fólk hér inn í hús að skoða og sjá að þetta er heimilislegt og notalegt hús .
Fólki finnst það ekki vera að fara inn á stofnun heldur inn á heimili , inn í stórt fjölskylduhús .
" Að sögn Ernu geta þeir , sem koma í endurhæfingu í Ljósið , komið með börnin sín , barnabörn , systkini , foreldra .
" Það er allt niður í ungbörn hérna hjá okkur með foreldrum sínum sem hafa greinst með krabbamein .
" Veitir andlega og líkamlega aðstoð " Ég hef verið meðlimur í Ljósinu frá upphafi , " segir Guðrún Jónsdóttir en þangað mætir hún a.m.k. tvisvar eða þrisvar í viku .
" Ég greindist með krabbamein árið 1999 .
Þá var endurhæfingin í Kópavogi á vegum ríkisins en hún var lögð niður .
Ljósið var svo stofnað af Ernu Magnúsdóttur og er sjálfstætt starfandi stofnun sem fær enga styrki frá ríkinu .
Erna plataði mig síðan í stjórn og nú vinn ég með og aðstoða þá sem eru að ganga í gegnum þetta erfiða ferli .
" Erna tekur nú þátt í handverksmarkaðnum í fyrsta skipti en hún býr til skartgripi úr gleri .
" Þetta er gler sem við brennum .
Við hönnum skartgripina frá grunni , alveg frá því að skera glerið , móta það og líma .
Þetta eru hinir flottustu gripir .
Ég er sjálf alltaf með men um hálsinn , " segir hún .
Erna segir Ljósið nauðsynlegt fyrir fólk sem berst við krabbamein .
" Það skiptir ofsalega miklu máli þegar fólki líður illa að geta komið og hitt aðra í sömu sporum .
Hér fær það andlega og líkamlega aðstoð en það er enginn staður eins og Ljósið til annars staðar .
Það er gaman að segja frá því að kona , sem var sænskur sendiherra hér á landi , kom sérstaklega hingað til að skoða Ljósið því það er engin fyrirmynd að því .
Hún ætlar að stuðla að því að stofna svipaða starfsemi í Svíþjóð .
" 