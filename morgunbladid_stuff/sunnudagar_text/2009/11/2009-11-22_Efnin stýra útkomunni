Þórey Björk Halldórsdóttir hefur unnið að hönnun í eitt ár undir merkinu Eight Of Hearts .
" Ég hanna fylgihluti , svo sem töskur , slaufur og kraga til að lífga upp á flíkur , og yfirhafnir , en svo er ég að fara að hanna kjóla , " segir Þórey sem útskrifaðist sem fatahönnuður úr Listaháskóla Íslands árið 2006 .
Hún segir misjafnt hvaðan innblásturinn kemur .
" Ætli ég láti ekki efnin ráða því , hvaða stefnu hönnunin tekur , " segir Þórey en hún vinnur mest með ull , krepefni , silkiefni og íslenska lopann .
" Svo hef ég aðallega horfti til trúðslegra mynda en innblásturinn kemur líka frá Íslandi , náttúrunni , þjóðbúningnum og þessum gömlu fötum án þess að vera of þjóðleg .
" Hönnun Þóreyjar er til sölu hjá Pop Up-markaðnum en að auki er hægt að hafa samband við hana persónulega .
Næsti Pop Up-markaður , að þessu sinni með jólaþema , verður haldinn 12.-13. desember .
Staðsetning hefur ekki verið ákveðin en þeir sem gerast aðdáendur Milliliðalausrar verzlunar á Facebook fá sendan póst þegar hún liggur fyrir .
