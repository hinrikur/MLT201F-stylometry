Margar frægustu viðureignir skáksögunnar tengjast seinkaðri komu keppenda að skákborðinu .
Alþjóðaskáksambandið hefur girt fyrir slíkt háttalag .
Nú eiga allir að sitja við borðið þegar umferð hefst .
Sértu of seinn , þá tapar þú góurinn , er hin nýja dagskipun FIDE og hefur tekið gildi á Evrópumóti landsliða í Novi Sad .
Andstæðingur Dags Arngrímssonar úr 1. umferð , Tékkinn Viktor Laznicka , var fimm sekúndum of seinn þegar hann mætti til leiks í næstu umferð og var þegar í stað dæmt tap .
Annar möguleiki til að tapa án baráttu birtist í viðureign Búlgara og Englendinga í 3. umferð .
Þegar allir Búgararnir voru sestir eins og reglur gera ráð fyrir hringdi farsími 3. borðs mannsins Delchev .
Fremur vandræðaleg uppákoma og félagar hans í liðinu , Toplaov og Cheparinov , vissu greinilega ekki hvort þeir áttu að hlæja eða gráta , ef marka má myndband af vefsíðu mótsins .
En Cheparinov var áreiðanlega ekki skemmt þegar hann mætti áðurnefndum Viktor Laznicka í 6. umferð : Cheparinov – Laznicka Sikileyjarvörn 1.e4 c5 2 .
Rf3 e6 3. d4 cxd4 4 .
Rxd4 Rc6 5 .
Rc3 a6 6 .
Rxc6 bxc6 7. e5 Dc7 8 .
Bf4 f5 9. g4 Rh6 10. gxf5 Rxf5 11 .
Df3 Bb4 12 .
Bd3 O-O 13 .
Hg1 Bb7 14 .
O-O-O Bxc3 15. bxc3 c5 16 .
Dg4 Hf7 17 .
Bxf5 exf5 18 .
Dh5 Dc6 19 .
Hd3 Da4 20 .
Dh6 Dc6 21 .
Hd6 De4 22. e6 dxe6 23 .
Hxe6 Dc4 24 .
Be5 ( Sjá stöðumynd ) ( Hvítur hefur uppi hótanir gagnvart g7 .
En svartur sá sér leik á borði .
) 24 .
...
Bg2 ! 25 .
Hxg2 er nú svarað með 25 .
...
Df1 + og 26 .
...
Dxg2 25 .
Bxg7 Hxg7 26 .
He7 ! Dxc3 ( Og nú er ekkert meira en jafntefli að hafa með 27 .
Hxg7 Dxg7 28 .
Dxg7 og 29 .
Hxg2 + o.s.frv. Cheparinov gáir ekki að sér .
) 27 .
Hxg2 ? ? Da1 + ! 28 .
Kd2 Hd8 + og hvítur gafst upp .
Íslenska liðið liggur þegar þetta er ritað í 33. sæti með 11½ vinning og 4 stig sem er heldur lakari frammistaða en vonir stóðu til en þeir geta lagað stöðu sína í lokaumferðunum .
Ekki er uppörvandi fyrir þessa pilta að sitja undir stöðugum árásum frá aðila , nýsloppnum úr eins árs straffi , sem á vinsælu umræðuhorni Skákarinnar hefur verið að " þeysa spýju " yfir börn og unglinga í u.þ.b. tíu ár .
Fátt virðist geta sefað huga þessa einstaklings nema þá helst er illa gengur og minnir hann þannig sífellt á púkann á fjósbitanum úr Þjóðsögum Jóns Árnasonar .
Úrslitaskák í fyrstu umferð Margt bendir til þess að viðureign Lenku Ptacnikovu og Hallgerðar Helgu Þorsteinsdóttur í 1. umferð Íslandsmóts kvenna sem nú stendur og lýkur á sunnudag reynist úrslitaskák mótsins .
Hallgerður sem á titil að verja mátti játa sig sigraða eftir langa og stranga viðureign en missti niður gjörunnið tafl í tímahraki .
Keppendur í efsta flokki eru sex talsins og er Lenka sú eina sem hefur unnið báðar skákir sínar en þær Hallgerður , Harpa Ingólfsdóttir , Tinna Kristín Finnbogadóttir og Elsa María Kristínardóttir hafa allar einn vinning .
Helgi Ólafsson helol@simnet.is 