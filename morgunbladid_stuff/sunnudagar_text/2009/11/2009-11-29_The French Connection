Laugardagur 28.11 .
Stöð 2 kl. 22:45 .
Harðsoðin lögga ( Gene Hackman ) kemst ásamt félaga sínum ( Roy Scheider ) á spor alþjóðlegs eiturlyfjahrings í NY .
Valinkunnur löggufélagakrimmi , hlaðinn spennu og ofbeldi frá upphafi til enda , með einum hrikalegasta bílaeltingaleik sögunnar .
Fernando Ray er tilkomumikill þrjótur og Hackman er yndislega grófur og ruddafenginn sem hinn raunverulegi " Popeye " Doyle og uppskar Óskarinn .
Myndin , sem hlaut fern önnur , er ósvikin klassík og ein af myndunum sem mótuðu anda 8. áratugarins .
Leikstjóri : William Friedkin .
* * * * * Goodfellas Sunnudagur 29.11 .
Stöð 2 BÍÓ kl. 22:00 .
Byggð á sannri sögu írsk-ítalsks bófa ( Ray Liotta ) , sem á frá bernsku þann draum heitastan að verða gangster .
Fyrr en varir kominn í réttan félagsskap ( Robert De Niro , Joe Pesci , Paul Sorvino ) .
30 ára tímabil auðgunarglæpa , manndrápa , peningaflæðis og glæsilegs Hollywood-lífsstíls sem endar með að allir eru á varðbergi og hugsa um það eitt að bjarga eigin skinni .
Eitt af meistaraverkum Martins Scorseses .
* * * * * There Will Be Blood Föstudagur 4.12 .
Stöð 2. kl. 0:35 Stórbrotin Óskarsverðlaunamynd sem gerist um síðustu aldamót og fjallar um kapphlaupið um olíuauðlindirnar í Bandaríkjunum og þá miklu grimmd sem þar ríkti .
Daniel Day-Lewis sýnir einn sinn besta leik á ferlinum .
Hann hlaut Óskarsverðlaunin fyrir sem besti leikari í aðalhlutverki en myndin hlaut alls átta tilnefningar .
Lýtalaus mynd og ljót uns kemur að endasleppu niðurlagi .
Með Martin Stringer og Kevin J. Connor .
Leikstjóri : Paul Thomas Anderson. * * * * ½ saebjorn@heimsnet.is 