Stjórnendur sjúkrahúsanna um landið hafa misjafna sögu að segja af samvinnunni við Ögmund Jónasson um leiðir til niðurskurðar áður en hann lét af embætti heilbrigðisráðherra í haust .
Einkum eru skiptar skoðanir um hversu skýr fyrirmælin um viðbótarsparnað hafi verið .
Magnús Skúlason , forstjóri Heilbrigðisstofnunar Suðurlands , er í hópi þeirra sem telja hik í ákvarðanatöku hafa gert slæma stöðu erfiðari .
Tilkynning um viðbótarlækkun fjárheimildar í ár hafi borist í júlí en ekki verið fylgt eftir .
" Við hefðum stefnt að hallalausum rekstri í ár ef ekki hefði komið til þessarar skerðingar .
Þetta hljóðaði upphaflega upp á 23,7 milljónir króna en síðan kemur í frumvarpi til fjáraukalaga krafa um 6 milljóna sparnað til viðbótar sem við höfðum ekki neina vitneskju um fyrr en fjáraukafrumvarpið kom í byrjun október .
" Ögmundur óskaði eftir frestinum – Hefurðu skoðun á þessum tímasetningum ? " Til að hrinda í framkvæmd breytingunum í júlí , sem ætlað var að spara áðurnefndar 23,7 milljónir , hefði þurft að gera breytingar á vinnu- og vaktafyrirkomulagi , með minnst þriggja mánaða uppsagnarfresti .
Þannig að ef það hefði átt að gera eitthvað í júlí hefði það þurft að koma til framkvæmda í nóvember .
Ögmundur óskaði eftir því að það yrði ekki skorið niður samkvæmt þessum áætlunum fyrr en í fyrsta lagi í ágúst .
Síðan gerist ekkert fyrr en fjáraukafrumvarpið kemur fram .
" – Hvað finnst þér um þessi vinnubrögð ? " Ég er náttúrulega mjög ósáttur við þetta .
" – Telurðu að það hefði verið eðlilegra að fylgja upphaflegu sparnaðarleiðinni eftir ? " Við ræddum þetta við Ögmund og ráðuneytið að ef það ætti að hverfa frá þessari skerðingu þyrftum við að fá staðfestingu á því .
Starfsfólk ráðuneytisins gerði sér auðvitað grein fyrir þessu en svo varð ekkert úr því .
" – Fenguð þið einhver skilaboð á umræddu tímabili um að þið ættuð að fá slíka staðfestingu ? " Nei , ekki þess efnis að niðurskurðurinn yrði dreginn til baka .
Okkur var hins vegar tjáð að þetta yrði skoðað í ráðuneytinu .
" Litu svo á að málið væri í biðstöðu – Þannig að þið hafið talið þetta í biðstöðu ? " Já , því eins og Ögmundur orðaði það áttum við að gera hvað við gátum til að finna aðrar sparnaðarleiðir .
Hann var greinilega ósáttur við hvernig staðið var að þessari skerðingu .
Svo verða ráðherraskipti en allt truflar þetta .
" – Þannig að þið hafið fengið boð frá Ögmundi um að hann vildi skoða aðrar leiðir .
" Hann vildi skoða þær leiðir sem við höfðum lagt fram hugmyndir um .
Við héldum okkar striki og gerðum ákveðnar breytingar í rekstrinum í október en við ætlum jafnframt að gera frekari breytingar á næsta ári .
Hikið í sumar mun þegar upp er staðið leiða til viðbótarvanda eftir áramót sem þýðir meiri skerðingu en fjárlagafrumvarpið segir til um á næsta ári .
" – Er verið að ýta vandanum yfir á næsta ár ? " Já , við lítum svo á .
" Hafa ekki fengið loforð um annað Inntur eftir því hvernig samskiptunum hafi verið háttað við Ögmund og ráðuneyti hans við undirbúning niðurskurðarins segist Einar Rafn Haraldsson , forstjóri Heilbrigðisstofnunar Austurlands , hafa fengið inn á sitt borð kröfu um 19 milljóna króna aukaniðurskurð .
" Við höfum ekki fengið loforð um annað en nákvæmlega það sem við höfum séð .
Það hefur verið gífurlegt aðhald í rekstrinum .
Næsta ár verður ekki skemmtilegt því þá bíður okkar sparnaðarkrafa á bilinu 70-90 milljónir .
Við höfum haldið okkur á núllinu en hver milljón til viðbótar , hún er vandfundin .
" Erfitt þegar sparnaðarkrafan kemur seint fram Aðspurður hvernig samvinnan við Ögmund og heilbrigðisráðuneytið hafi gengið segist Halldór Jónsson , forstjóri Sjúkrahússins á Akureyri , ekki hafa yfir neinu að kvarta .
Tekist hafi að mestu að fylgja fjárhagsrammanum sem settur var upp í samvinnu við ráðuneytið .
Hins vegar hefði sjúkrahúsið ekki sérstaklega rætt við ráðuneytið um viðbótartilkynningar um sparnað heldur tekið þær inn í áætlanagerðina .
" Það gildir með okkur eins og aðra að það er mjög erfitt þegar fram kemur viðbótarhagræðing eða sparnaðarkrafa á miðju ári .
Þá er mjög skammur tími sem menn hafa til að mæta því ofan á allt annað sem menn eru að glíma við .
" Forsendur ekki staðist Það sem hefur verið einna erfiðast , að dómi Halldórs , er að forsendur hvað varðar gengið hafa ekki staðist og sjúkrahúsið því þurft að spara miklu meira en lagt var upp með í byrjun árs .
" Í stað þess að vera í 30 milljóna mínus í lok september þá værum við í 30 milljóna plús , " segir Halldór .
