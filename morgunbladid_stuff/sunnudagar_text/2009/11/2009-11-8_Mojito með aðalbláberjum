Veitingamenn á Strikinu á Akureyri tóku upp á því í haust að bjóða eigin útfærslu á kúbverska kokteilnum vinsæla Mojito með aðalbláberjum .
Vildu breyta til og þótti kjörið að blanda nýtíndum berjum við hina hefðbundnu uppskrift .
Drykkurinn hefur slegið í gegn að sögn , hvort sem er áfengur – þar sem ljóst romm er notað skv. venju – eða óáfengur .
Í hefðbundnum Mojito er ljóst romm , hrásykur , lime ( súraldin ) , sódavatn og minta .
Í upprunalegu uppskriftinni ku reyndar hafa verið notað yerba buena , en sú planta er bragðminni en venjuleg minta .
Mojito er afar svalandi drykkur og vinsæll fyrir mat .
Blaðamaður smakkaði bláberjaútgáfuna óáfenga og var ekki svikinn ; mintan og limebragðið fór vel saman við himnesk aðalbláberin .
Þegar gerður er hefðbundinn Mojito er lime , sykur og mintulauf fyrst sett í glas og kramin varlega , til þess að laufin tætist ekki um of .
Rommi er síðan bætt við og glasið fyllt með sódavatni .
Í akureyrsku útgáfunni er hins vegar öllu skellt í blandara og hrært saman .
Mojito er einn vinsælasti kokteillinn á Kúbu .
Sagnir hafa verið af því að upphaf drykkjarins megi rekja allt til 16. aldar en þarlendir halda því nú fram að það hafi ekki verið fyrr en undir lok 19. aldar sem Mojito varð til og vinsæll varð hann ekki fyrr en um 1930 .
Mojito mun hafa verið uppáhaldsdrykkur Ernest Hemingways og barinn Bodeguita , þar sem skáldið sat gjarnan , er nú vinsæll viðkomustaður túrista í Havana .
Þegar Akureyri og Havana hittast á Strikinu 3 cl ljóst romm 4 teskeiðar af hrásykri ½ lime ( súraldin ) 4 matskeiðar af íslenskum aðalbláberjum 4 myntulauf 15 klakar Sprite ( Lime er sítrusávöxtur sem er minni og hnöttóttari en venjuleg sítróna ) .
" Kjötið " úr ávextinum , hrásykurinn , bláberin , klakarnir , myntulaufið og gosið allt hrært saman í blandara .
Romminu bætt við , gæti þurft að bæta meiri klaka við ef drykkurinn er of vatnskenndur .
Jarðarberja-mojito er gerður eins .
