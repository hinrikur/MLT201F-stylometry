Þessi síða er prýðilegur vettvangur til að árétta að slúðurdrottningin Amy Winehouse er að upplagi tónlistarmaður , ótrúlegt en satt , og það meira að segja mjög fær , en plata hennar , Back to black , er ein af eftirminnilegri plötum síðustu ára .
En hvað er að frétta af næstu plötu , spyrjum við óþreyjufull ? Island , útgáfufyritæki söngkonunnar , hefur nú staðfest að ný plata komi út á næsta ári .
Darcus Beese , einn af toppunum þar , segist hafa heyrt nokkrar prufuupptökur sem lofi einkar góðu .
Winehouse ku þá hafa verið " án eiturlyfja " í ár og hefur hún meðal annars dvalið á Karabísku eyjunum til að ná fókus .
Vonum það besta , tónlistargyðjan yrði a.m.k. glöð ef Winehouse drattaðist af stað í þessa blessuðu plötu .
