5:30 Steinþór fer á fætur , fær sér einn disk af morgunkorni og drífur sig svo út því um sexleytið þarf hann að vera mættur í Björnsbakarí við Austurströnd á Seltjarnarnesi .
Aðspurður segir hann ekki erfitt að vakna svona snemma á morgnana sé maður búinn að stilla sig inn á það .
" Þeir sem vinna í bakaríum eru búnir að vinna fyrr á daginn og hafa þá tíma til að gera ýmislegt annað .
Að vísu þegar maður er að reka fyrirtækið er maður alltaf í vinnunni , maður er vakinn og sofinn yfir því , " segir hann en Steinþór og faðir hans , sem einnig er bakari , keyptu bakaríið árið 2003 og reka þeir það saman .
Þá var afi Steinþórs einnig bakari .
Í Björnsbakaríi starfa alls sex bakarar og hafa þeir í nógu að snúast .
Fjögur bakarí eru rekin undir nafni Björnsbakarís en aðeins er bakað á Seltjarnarnesinu og þaðan er keyrt með brauðið og bakkelsið í hin bakaríin .
Að sögn Steinþórs er góður andi á vinnustaðnum enda hefur sami mannskapurinn verið þar að störfum lengi .
Sem eigandi sér Steinþór ekki einungis um baksturinn .
" Ég er í öllu , " segir hann en hann bregður sér reglulega á skrifstofuna til að fylgjast með pöntunum og sjá til þess að dreifingin sé í lagi .
Kemur m.a.s .
stundum fyrir að Steinþór hjálpi til frammi í afgreiðslu þegar mikið er að gera .
" Núna erum við t.d. að opna nýtt bakarí og sé ég um að fara með vörurnar þangað .
" Segist Steinþór einfaldlega vera í bakaríinu þar sem hans er þörf hverju sinni .
15:00 Steinþór fer heim , slappar af og les blöðin .
" Svo sæki ég kannski börnin í leikskólann um fjögurleytið , " segir hann en Steinþór og eiginkona hans , Aðalbjörg Sif Kristinsdóttir kennari , eiga tvö börn , Guðnýju Lilju og Jón Kristin sem eru 3 og 4 ára .
Steinþór segir afar misjafnt hvort hann er þreyttur seinnipart dags , á því sé dagamunur , en hann reyni að ná 7 klst. svefni .
" Ég reyni að leika með börnunum milli kl. 16 og 18 og svo sé ég yfirleitt um að elda matinn á heimilinu , " segir hann .
Vinnudeginum er þó ekki lokið því oftar en ekki þarf Steinþór að loka bakaríunum , gera upp og undirbúa næsta dag .
" Stundum geri ég það fyrir mat og stundum eftir mat .
Yfirleitt er ég í þessu aðeins á kvöldin .
Maður er aldrei búinn í vinnunni .
" 20:00 Steinþór kemur yfirleitt heim á þessum tíma og þá er Aðalbjörg búin að svæfa börnin .
" Þá reynir maður að slappa af eftir daginn fyrir framan sjónvarpið , " segir hann .
23:00 Steinþór segist yfirleitt reyna að sofna milli kl. 23 og miðnættis enda mikilvægt að fá góðan svefn þar sem langur og strangur dagur er framundan .
ylfa@mbl.is 