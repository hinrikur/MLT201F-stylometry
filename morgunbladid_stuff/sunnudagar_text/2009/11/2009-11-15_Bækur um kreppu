Í kjölfar kreppunnar hefur rignt yfir okkur kreppubókum , bæði bókum sem menn skrifa hver uppúr sinni skotgröf til að bera blak af samstarfsmönnum , ættmennum , pólitískum samherjum eða sjálfum sér og líka í nýjum skáldskap , bundnum og óbundnum .
Hin frábæra Gæska Eiríks Arnar Norðdahl er þannig hrunsbók með óvæntum snúningi , og eins Vormenn Íslands , fín bók eftir Mikael Torfason .
Það er líka kreppa , ruglingsleg reyndar , í Síberíu Fritz Más Jörgenssonar og í smásagnasafni Þórarins Eldjárns , Alltaf sama sagan , fjallar sagan Draugaborg um þenslu og kreppu í kjölfar hennar , og Flökkusaga , besta saga bókarinnar , á sér líka kreppurætur .
Söguþráður í bók Sölva Björns Sigurðssonar , Síðustu dagar móður minnar , ræðst nokkuð af kreppunni , og eins kemur búsáhaldabyltingin aðeins við sögu í Blómunum frá Maó eftir Hlín Agnarsdóttur , þó þar sé verið að gera gys að íslenskum harðlífiskommúnisma áttunda áratugarins .
Bankster eftir Guðmund Óskarsson er aftur á móti hreinræktuð kreppubók og hreinastra afbragð sem slík .
Besta kreppubókin .
Skemmtileg skáldsaga Rögnu Sigurðardóttur , Hið fullkomna landslag , sem er skrifuð eins og landslagsmálverk , sækir efnivið sinn í þrá nýríkra eftir menningu ( hvað kostar svoleiðis ...
) og kannski má telja söguna hans Óttars M. Norðfjörð , Draugaborg , dæmisögu um græðgisvæðinuna þar sem ógnarsveppur leggur smám saman undir sig líf okkar með góðu samþykki yfirvalda .
Fín bók .
Kreppan kemur líka við sögu í unglingabókum ; átökin á Austurvelli eru einskonar sviðsmynd í einu atriði í rómantískum Hjartslætti Ragnheiðar Gestsdóttur , áhrif kreppunnar reyndar líka hluti af söguþræðinum og óeirðirnar við Alþingishúsið hjálpa til við feluleik .
Í spennusögunni Núll núll 9 eftir Þorgrím Þráinsson kemur kreppan líka við sögu sem krydd með nokkrum ástandsræðum og Bóksafn Ömmu Huldar eftir Þórarin Leifsson er eiginlega dæmisaga um þensluna og þau gildi sem menn gleymdu eða seldu á uppgangsárunum .
Vert er og að geta Færeyska dansins hans Huldars Breiðfjörð , sem skrifuð er uppúr kreppunni ; Huldar heldur til Færeyja í kjölfar þess að Færeyingar bæði lána og gefa fé hingað .
Einn ljóðabálkur Sigurðar Pálssonar í Ljóðorkuþörfinni er líka kreppukenndur , kannski um of – mér finnst Haukur Már Helgason gera betur í einu kreppuljóði í Rigningin gerir ykkur frjáls , og Sindri Freysson er fjörugur í Ljóðveldinu Íslandi .
Svo má ekki gleyma seinni hluta Eineygða kattarins Kisa eftir Hugleik Dagsson þar sem kreppan birtist í gallsúrum vísindahryllingi .
