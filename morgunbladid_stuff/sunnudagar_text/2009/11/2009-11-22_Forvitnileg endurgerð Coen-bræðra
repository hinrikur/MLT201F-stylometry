Rooster Cogburn snýr aftur í True Grit Það var komið fram á árið 1969 þegar vestrahetjan John Wayne ( 1907-79 ) hlaut náð fyrir augum kvikmyndaakdemíunnar í Bandaríkjunum og vann sín fyrstu og einu Óskarsverðlaun .
Þau hlaut hann að sjálfsögðu fyrir hlutverk lögmanns í vestra , sem nefndist True Grit .
Hann segir frá því hvernig ung og ákveðin unglingsstelpa fær karlinn til að leita uppi morðingja föður hennar og harðvítugum ævintýrum þeirra uns markmiðinu er náð .
Meðleikarar Waynes voru söngvarinn Glen Campbell , Kim Darby , Robert Duvall og Dennis Hopper .
Það eru engir aðrir em Coen-bræður sem gera endurgerðina , en þeir Joel og Ethan eru nýbúnir að vinna til fjölda Óskarsverðlauna fyrir nútímavestrann No Country for Old Men .
Með hlutverk Cogburns fer Jeff Bridges , sem stóð sig m.a. frábærlega í mynd bræðranna um The Big Lebowski .
Samleikararnir eru heldur ekki af verri endanum , þeir Matt Damon og Josh Brolin .
