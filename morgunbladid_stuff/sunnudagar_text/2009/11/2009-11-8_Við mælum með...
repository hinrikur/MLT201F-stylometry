Laugardagur 7. nóvember Tvær nýjar sýningar opnaðar í Hafnarborg .
Annars vegar Úrvalið – Íslenskar ljósmyndir 1866-2009 og hins vegar Hvar er klukkan ? verk Davíðs Arnar Halldórssonar sem vakið hefur athygli fyrir málverk sem einkennast af kraftmikilli notkun lita og spennandi samruna forma og frásagnarkennds fantasíuheims .
Miðvikudagur 11. nóvember Grínhátíð í Loftkastalanum hefst og stendur fram á laugardag .
Á hátíðinni koma m.a. fram Paul Nichol , sem hermir eftir Björk , Þorsteinn Guðmundsson , Helga Braga Jónsdóttir , Radíusbræður , Kaffibrúsakarlarnir og Sveinn Waage .
Fimmtudagur 12. nóvember Af fingrum fram með Magnúsi Kjartanssyni í Salnum , Kópavogi .
Gestgjafi er Jón Ólafsson .
Föstudagur 13. nóvember Rautt brennur fyrir , nýtt íslenskt leikrit eftir Heiðar Sumarliðason um " óhugnalega kunnuglegt fólk " frumsýnt á Nýja sviði Borgarleikhússins .
Coco á undan Chanel , ný frönsk kvikmynd eftir Anne Fontaine , og nýjasta hamfaramynd Rolands Emmerichs , 2012 , með John Cusack , Chiwetel Ejiofor og Woody Harrelson , frumsýndar í kvikmyndahúsum .
