Tjáskipti í kynlífi eru afar mikilvæg .
Pör einblína oft um of á tilteknar hreyfingar eða verknað þegar til stendur að bæta kynlífið en vanmeta hversu mikilvægt er að ræða um innileikann og nándina .
Mikilvægt er að tala við makann og komast að því hvort maður sé sama sinnis og hann , læra um það sem kemur honum mest til og hvernig hann bregst við því .
Kynlífið getur stórbatnað aðeins með því að nota raddböndin og munninn , og svo eitthvað meir ...
Tjáskipti í kynlífi eru afar mikilvægur hluti hvers sambands , jafnvel þótt það hafi varað árum eða áratugum saman og maður telji sig þekkja makann inn og út og vita fullkomlega hvað hann vill , hvað þarf til að örva hann og viðhalda ástríðunni .
Séu pör opinská um hvað þeim líkar og hvað ekki og hvað þau langar að prófa , þá geta þau orðið nánari og meðvitaðri í kynlífinu .
Þetta er þó allt hægara sagt en gert , sérstaklega þegar kemur að því að tjá sig á skilvirkan máta .
Hvort sem rætt er um hversu oft kynlíf er stundað , hvort á upptökin , erfiðleika við að fá fullnægingu eða eitthvað sem þú eða makinn þinn vill prófa , þá þarf að fylgja eftirtöldum aðferðum til að efla kynlífið .
Hreinskilni og ritskoðun .
Þú þarft að tjá hugsanir þínar og tilfinningar á skýran og heiðarlegan máta .
Reyndu þó aðeins að ritskoða þig og forðastu að tala um neikvæða hluti sem skipta ekki máli eða geta sært makann .
Hlustaðu .
Hlustaðu vandlega á makann þegar þið ræðið um kynlíf og ekki setja þig í varnarstellingar .
Taktu eftir líkamstjáningunni , svipbrigðum og hvernig makinn beitir röddinni og reyndu þannig að ráða þær duldu tilfinningar sem brjótast um með honum .
Umorðaðu .
Sýndu að þú hafir hlustað á makann með því að segja í þínum orðum hvað þér fannst hann vera að reyna að segja .
Þannig er það alveg skýrt að þið skiljið bæði það sem um er rætt .
Fáðu makann til að opna sig .
Ekki spyrja spurninga sem aðeins er hægt að svara með já eða nei .
Spurðu opinna spurninga sem bjóða upp á meiri umræður , t.d. : Hvað langar þig að prófa ? Gættu að framsetningunni .
Gættu að því hvernig þú beitir röddinni , snertingu , líkamstjáningu og svipbrigðum í umræðum .
Allir þessir hlutir hafa áhrif á hvernig þú kemur þínum skoðunum á framfæri .
Leggðu áherslu á það jákvæða .
Rannsóknir sýna að við löðumst að þeim sem veita okkur jákvæða styrkingu ( positive reinforcement upp á ensku ) og að slíkt styrkir sambönd og gerir pör hamingjusamari .
Þegar verið er að deila hugsunum og tilfinningum hvort með öðru ber að forðast að vera gagnrýninn og dómharður .
Ef þú þarft að leiðrétta eitthvað skaltu gera það með uppbyggilegri gagnrýni , þ.e. útskýra hvað þér líkar við það sem makinn var að segja , hvað megi betur fara og leggja fram tillögur um hvernig það megi verða .
Hafa ber ofangreind atriði í huga þegar til stendur að ræða við makann um kynlífið .
Mikilvægt er að velja góðan tíma þar sem hægt er að ræða málin í næði .
Byrjaðu á því atriði sem auðveldast er að tala um og beindu samræðunum síðan að erfiðari og viðkvæmari málum .
Þegar þið talið saman er mikilvægt að það liggi ljóst fyrir hvort umræðuefnið sé hvernig þið getið gert hvort öðru til hæfis eða að þið hafið áhyggjur af núverandi ástandi .
Ein árangursrík aðferð , þegar kemur að því að deila löngunum og þrám með makanum , er að taka dæmi um það sem þið sækist eftir .
Sum pör nota kynlífsbækur , klámblöð , ástarsögur eða klámmyndir til að sýna hvað þau vilja eða hvað kveikir í þeim .
Slíkt getur hjálpað umtalsvert .
