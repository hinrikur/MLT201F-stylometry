Margrét Örnólfsdóttir , tónlistarkona og rithöfundur , hefur sl. fimm ár búið ásamt eiginmanni og fjórum börnum á Þinghólsbraut í Kópavogi .
" Gatan er mjög löng .
Ég bý í númer 80 og þegar við vorum að leita að húsinu í fyrsta skipti ætluðum við aldrei að komast út á enda .
" Margrét segir lítið hafa breyst í götunni síðustu árin og í raun hafi hverfið lítið breyst frá upphafi .
" Reyndar fyrir tveimur árum voru miklar framkvæmdir við sum hús hérna , það voru BM Vallá-hersveitir fyrir utan ákveðin hús þar sem var verið að endurnýja allt en það hefur róast aftur .
Núna nýtur fólk þess sem það hefur , Innlit / útlit-tíminn er liðinn .
" En hvað heillaði Margréti við götuna í upphafi ? " Það fyrsta sem heillaði mig var þegar við vorum að keyra hér og leita að húsinu , þá voru krakkar úti að leika sér í götuleikjum og það var einhver nostalgía sem kviknaði hjá mér .
Þetta er rosalega rólegt hverfi , næstum eins og að búa í litlum bæ úti á landi .
Maður fer t.d. upp á bensínstöð að kaupa mjólk og það er lítil umferð .
Ég bý rétt fyrir ofan höfnina svo það er hægt að ganga beint niður á bryggju , þannig að það er smá sveitafílingur og þorpsstemning .
" Hún segir gallann hins vegar þann að gatan sé ekki í göngufæri við búðir svo íbúarnir séu háðir því að vera á bíl .
Hins vegar er afar gott að ala upp börn í götunni .
" Það hefur reynst mér mjög vel .
Það eru margir krakkar hérna , hér er góður leikskóli og skóli , stutt niður í fjöru og í höfnina svo börnin eru sátt við þetta .
" 