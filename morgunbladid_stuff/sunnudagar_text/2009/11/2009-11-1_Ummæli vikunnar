" Þrátt fyrir að Gylfi sé aðeins búinn að sitja í stól forseta ASÍ í eitt ár er hann væntanlega þegar orðinn óvinsælasti forseti sem setið hefur á þeim stalli , í sögu Alþýðusambands Íslands , sem er afrek út af fyrir sig .
" Aðalsteinn Á. Baldursson , formaður Framsýnar , í pistli á vef félagsins um Gylfa Arnbjörnsson .
" Ég hreifst svo á tónleikunum að ég var gjörsamlega orðlaus yfir því að Ísland ætti svona skáld .
" Tónlistarfræðingurinn Árni Heimir Ingólfsson um tónlist Jóns Leifs .
" Það hefur verið að stríða okkur að atvinnuleysisbætur eru svo háar í samanburði við launin og margir vilja frekar vera á bótum en stunda vinnu .
Og svo þarf atvinnulífið að borga hærri skatta til þess að hægt sé að greiða fólki atvinnuleysisbætur .
Þetta er vítahringur sem þarf að rjúfa .
" Ásbjörn Jónsson , framkvæmdastjóri Fiskkaups .
" Annars er ég bara latur og nenni ekki að raka mig .
Allir eru að segja mér að raka skeggið af en ég er svo þrjóskur .
" Sparkundrið David Beckham sem skartar alskeggi um þessar mundir .
" Mér finnst rétt að svona mál séu kláruð á Íslandi og þingmenn komi sameinaðir fram í alþjóðlegu samstarfi .
" Illugi Gunnarsson eftir kjör Helga Hjörvars til forseta Norðurlandaráðs .
