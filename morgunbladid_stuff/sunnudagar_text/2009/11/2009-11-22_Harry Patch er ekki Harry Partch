Í júlí síðastliðnum lést Henry John " Harry " Patch í hárri elli , 111 ára gamall ; síðasti eftirlifandi hermaðurinn sem þátt tók í fyrri heimsstyrjöldinni .
Stuttu síðar gaf Radiohead út smáskífuna Harry Patch ( In Memory Of ) , en hún tók lagið upp skömmu áður en Patch lést .
Þetta uppátæki Radiohead-manna varð Matthew Friedberger , síðri helmingi Fiery Furnaces , tilefni til að hrauna yfir Radiohead fyrir tilgerð og almennan bjánagang ; með því að semja lag um einhvern genginn sem öllum finnist frábær séu þeir að baða sig í ljóma annarra .
Svo sem gott og blessað , en málið er bara að Friedberger fór mannavillt ; hélt að Radiohead hefði samið lag um tónskáldið Harry Partch , en ekki hermanninn fyrrverandi Harry Patch ( sem hann veit væntanlega hvorki haus né sporð á ) .
