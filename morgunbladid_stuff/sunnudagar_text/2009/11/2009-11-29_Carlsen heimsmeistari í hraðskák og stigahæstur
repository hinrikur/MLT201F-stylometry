NORSKA undrið Magnús Carlsson sem verður 19 ára gamall á mánudaginn sló tvær flugur í einu höggi á minningarmótinu um Mikhael Tal sem lauk í Moskvu í síðustu viku .
Í fyrsta lagi komst hann upp fyrir Búlgarann Topalov í efsta sætið á stigalista FIDE og í öðru lagi sigraði hann með glæsibrag á heimsmeistaramótinu í hraðskák sem á eftir fylgdi .
Þegar aðeins tvær umferðir af aðalmótinu voru eftir hafði Magnús gert jafntefli í öllum skákum sínum en á lokasprettinum reif hann sig upp og lagði Ponomariov og síðan Peter Leko .
Samkvæmt óbirtum stigalista FIDE munar þó ekki miklu á efstu mönnum : 1 .
Magnús Carlsen 2.805,7 2 .
Venselin Topalov 2.805,1 Hvað varðar efsta sætið á minningarmótinu kom endasprettur Magnúsar of seint ; Vladimir Kramnik , sem eins og Magnús átti við veikindi að stríða á meðan á mótinu stóð , hafði þá unnið þrjár skákir og stóð að lokum einn uppi sem sigurvegari .
Í mótslok lét hann þess getið að hann væri staðráðinn í að endurheimta heimsmeistaratitilinn .
Lokaniðurstaðan varð þessi : 1 .
Vladimir Kramnik 6 v .
2.-3 .
Magnús Carlsen og Vasilí Ivantstjúk 5½ v .
4.-5 .
Levon Aronjan og Wisvanthan Anand 5 v .
6 .
Boris Gelfand 4½ v .
7 .
Ruslan Ponomariov 4 v .
8 .
Peter Svidler 3½ v .
9.-10 .
Peter Leko og Alexander Morozevich 3 v .
Sigurskák Magnúsar við Ponomariov fylgir hér á eftir .
Í ensku árásinni kemur nýr " snúningur " í 11. leik , De1 og eins og svo oft áður snýst taflið um það hvort svartur nái að koma skipulagi á liðsafla sinn .
Oft þarf ekki nema einn ónákvæman leik og 16 .
...
Dc5 virðist ekki svara kröfum stöðunnar .
Magnús gerir sig reiðubúinn til að fórna á e6 með 17 .
Db3 ! og fyrsta sprengjan fellur í 19. leik .
Það er svo 29. leikur hvíts sem endanlega gerir út um taflið .
Gott dæmi um alhliða stíl Norðmannsins sem nýtur sín ekki síður í rólegri stöðubaráttu : Magnús Carlsen – Ruslan Ponomariov Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Be3 e6 7. f3 b5 8 .
Dd2 Rbd7 9. g4 h6 10 .
0-0-0 Re5 11 .
De1 Dc7 12. h4 b4 13 .
Rce2 Rc4 14 .
Rf4 Rxe3 15 .
Dxe3 Db6 16 .
Bc4 Dc5 17 .
Db3 d5 18. exd5 Bd6 19 .
Rfxe6 fxe6 20. dxe6 Be7 21 .
Dd3 0-0 22 .
Bb3 Hd8 23. g5 Rh7 24. gxh6 Dh5 25 .
De4 Dxh6 + 26 .
Kb1 Ha7 27 .
Rf5 Hxd1 + 28 .
Hxd1 Df6 29 .
Hd7 Bxd7 30. exd7 + Kf8 31 .
Dd5 – og svartur gafst upp .
Heimsmeistaramótið í hraðskák sem fram fór strax á eftir dró til sín 22 skákmenn sem tefldu tvöfalda umferð .
Mótið stóð í tvo daga .
Framan af var Anand í fararbroddi en Magnús seig fram úr á lokasprettinum og vann glæsilegan sigur hlaut 31 vinning af 42 mögulegum sem er nálega 75% vinningshlutfall .
Hann var með 10 vinninga af 10 mögulegum á þá fimm skákmenn sem komu næstir á töflunni : 1 .
Magnús Carlsen 31 v .
( af 42 ) 2 .
Anand 28 v .
3 .
Karjakin 25 v .
4 .
Kramnik 24½ v .
5 .
Grichukm 24 v .
6.-7 .
Svidler og Ponomariov 23½ v .
Tímafyrirkomulagið var 3 2 eða þrjár mínútur á alla skákina og síðan tvær sekúndur til viðbótar á hvern leik .
Þetta er sennilega of stíft því alltof mörgum skákum lauk með því að annar féll allt í einu á tíma í óljósri stöðu .
Greinarhöfundur renndi yfir flestar skákir sigurvegarans en hægt var að fylgjast með mótinu í beinni útsendingu á ýmsum vefsíðum .
Óhætt er að fullyrða að handbragðið hafi verið gott .
En hjá honum og öðrum sem þátt tóku vantar dálítið upp á þá töfra sem einkenndu Tal .
Að lokum : Í síðasta pistli var sú ágæta kona Guðrún sögð Jónsdóttir en er Sigurjónsdóttir og er beðist velvirðingar á því .
Helgi Ólafsson helol@simnet.is 