Mysa var helsti svaladrykkur Íslendinga fyrr á öldum og einhverjir leggja sér hana reglulega til munns enn í dag frekar en gosdrykki , þó að þeim fari vísast fækkandi .
Aðallega er þessi séríslenska mjólkurafurð þó notuð til þess að súrsa matvæli , sérstaklega fyrir þorrann .
Á mysufernunum frá Mjólkursamsölunni er greint frá því hvað gerist við súrsun ; m.a. er nefnt að hið lækkaða sýrustig komi í veg fyrir vöxt óæskilegra gerla og auki geymsluþol , fæðan verði auðmeltari og næringargildið aukist .
Þá segir að þar sem bætiefni mysunnar síist inn í matvæli sé súrmeti góð uppspretta bætiefna , einkum kalks og B1- og B2-vítamíns .
" Mysa verður til við skyrgerð .
Gerlaflóra mysu , bragð og gæði samsvara skyrinu sem hún er síuð frá .
Auk þess einkenna gersveppir þessa seríslensku mjólkurafurð og gefa henni sérstakt bragð og áferð .
Mjólkursýrugerlar í mysunni kljúfa mjólkursykur og mynda mjólkursýru og getur mysan því orðið mjög súr .
" Mysudrykkur Mysu má að sjálfsögðu drekka eintóma og er góð þannig .
En á fernunni frá MS er gefin þessi uppskrift 1 lítri mysa 2½-3½ dl ávaxtaþykkni ferskt eða frosið , t.d. úr appelsínum , greipaldinum , apríkósum , eplum eða ananas , 2½ dl sódavatn , tilbúið eða úr gosvél .
Ísmolar .
