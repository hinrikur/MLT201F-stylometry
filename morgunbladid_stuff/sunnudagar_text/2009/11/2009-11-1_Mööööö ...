Bergsveinn Birgisson segir frá ungum menningarfræðingi sem tekur að sér að gera heimildarmynd um íslensku kúna .
Ýmislegt er í ólagi í kollinum á honum og smám saman sækir á hann þráhyggja um kýr og stöðu þeirra í mannkynssögunni / menningarsögunni og um leið hvernig kýrin er samofin lífi íslensku þjóðarinnar .
Margt er reyndar skemmtilegt í þeim vangaveltum og ekki síst hvernig Bergsveinn tengir saman þenslu og æði síðustu ára við þá hugmynd manna að flytja inn fóstursvísa til að " bæta " íslenska nautgripastofninn .
Málið er bara að það er of lítið skipulag í æðinu hjá Bergsveini og smám saman drukknar sagan í aukaatriðum og útúrdúrum .
Það er ekki fyrr en undir lokin , þegar við stígum inn í heim geðveikinnar , að bókin tekst á flug , en þá er það um seinan .
Árni Matthíasson 