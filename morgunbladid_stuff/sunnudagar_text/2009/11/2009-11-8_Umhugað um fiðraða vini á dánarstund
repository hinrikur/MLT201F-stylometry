Kona nokkur í Wisconsin í Bandaríkjunum , Sandi Meinholz , hyggst eyða síðustu ævidögunum í að tryggja fiðruðum vinum sínum örugga framtíð .
Hún hefur rekið griðastað fyrir páfagauka ásamt manni sínum í áratugi en eftir að hjónin eignuðust fyrsta fuglinn sinn streymdu til þeirra alls kyns páfagaukar sem höfðu ekki í nein hús að venda .
Sandi þjáist af krabbameini í brisi og á sér þá ósk eina að ljúka við að borga af húsnæði og landareign fuglahælisins áður en hún deyr .
Því hafa vinir hennar efnt til söfnunar svo greiða megi lánin upp sem fyrst .
Alls þarf hælið um 250 þúsund dollara ( um 31 milljón króna ) til að takmarkið náist .
