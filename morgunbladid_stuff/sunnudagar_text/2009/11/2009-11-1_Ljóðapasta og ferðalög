Hér var eitt sinn annað skóhorn er fjórða ljóðabók Gísla Þórs Ólafssonar á fjórum árum .
Hann hefur í þessum bókum þróað ljóðheim sinn talsvert og gengur til að mynda enn lengra hér en fyrr í að nota ljóðið sem einskonar dagbók , upprifjun eða skýrslu um liðna atburði .
Um leið er reynt á formið , en það skilar misgóðum árangri .
Fyrsta ljóð bókarinnar er þannig uppskrift að pastarétti , sett upp sem ljóð , og ekki mjög áhugavert .
Lokaljóðið er skýrsla um ferð til Hollands , líka dulbúin sem ljóð .
Áhugavert að vissu leyti , en ekki meira en það .
Gísli Þór vitnar talsvert til skáldbræðra sinna , til að mynda Sigurlaugs Elíassonar í upphafi kaflans Ferðaljóð ; en meðan Sigurlaugur gæðir ferðir ljóðanna ljóðrænum galdri , eru ferðaljóð Gísla Þórs upptalningar , tilraunir vissulega , en galdurinn oftast fjarverandi .
Besti hluti bókarinnar er Ný ást , þar sem skáldið vinnur hvað best úr ljóðmálinu og liggur talsvert á hjarta – enda fjallað um ást og kynlíf .
Í Mjúk nærvera er hver nótt sögð eins og ævintýri : " þegar ég skyggnist inní huga þinn / þegar þú hlærð uppúr svefni .
" Einar Falur Ingólfsson 