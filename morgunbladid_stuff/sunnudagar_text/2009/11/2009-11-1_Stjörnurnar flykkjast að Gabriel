Peter gamli Gabriel er blessunarlega ekki af baki dottinn og á næsta ári kemur út ný hljóðversplata frá þessu stríðshrossi sem í eina tíð léði hinni merku sveit Genesis raddbönd sín .
Er þetta fyrsta plata Gabriels í sjö ár , eða síðan Up kom út 2002 , og mun hún bera titilinn I / O .
Það var Bob Ezrin sem tók upp plötuna í Air-hljóðverinu í London síðastliðinn júlí .
Platan verður órafmögnuð og mikið stjörnustóð verður víst á henni og munu listamennirnir glíma við lög hver annars .
Gabriel og hans fólk harðneita að gefa upp hvaða listamenn þetta eru en Gabriel flutti lag Pauls Simons , " Boy in the Bubble " , á tónleikum á dögunum og ætti það að gefa einhverjar vísbendingar .
Útsetningar verða mikilúðlegar og dramatískar og er það John Metcalfe sem sér um þær .
