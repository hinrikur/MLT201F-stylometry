Þrjár eru þær orðnar , hljóðversskífur Senuþjófanna , og nú er fjórða platan komin út , tvöföld tónleikaskífa undir heitinu Segðu ekki frá ( með lífsmarki ) .
Og sveitin rétt tveggja ára gömul ! Um er að ræða upptökur frá árinu 2007 .
Alger hending réð því að sveitin varð til á sínum tíma ( sjá fylgju ) en um nokkurs konar íslenskt-sænskt samstarf var að ræða í byrjun .
Guðmundur Kristinn Jónsson , hljómsveitarstjóri , tók vin sinn og samstarfsmann Sigurð Guðmundsson með sér í sveitina ásamt gítarséníinu Guðmundi Péturssyni og svo voru tveir Hjálmar lóðsaðir inn , Svíarnir Mikael , " Mikke " Svensson og Nils , " Nisse " Törnqvist .
Ráð þótti að skrafa lítið eitt og skeggræða um hljómleikaplötuna og þetta samstarf allt og hitti blaðamaður á þá Guðmund Kristin , Kidda , og Megas í Norræna húsinu í vikunni .
Skarpur " Við bókuðum Laugardalshöll stuttu eftir að samstarfið var komið í gang og sumum fannst það djarft , " segir Kiddi .
" Þeir áttu að fara fram um haustið en til að hita mannskapinn upp ákváðum við að taka nokkur " gigg " úti á landi .
Tónleikarnir í Bræðslunni , á Borgarfirði eystri , voru þeir fyrstu .
Og hlutirnir smullu það vel saman strax í byrjun að upptökur þaðan eru inni á plötunni .
" Megas fylgist athugull með Kidda og nærtækast er að spyrja hvernig honum falli að vinna með þessum mönnum ? " Lögin voru eiginlega komin án æfinga , " segir hann skarpri röddu .
" Það þurfti ekki að skipuleggja neitt , þannig ...
eitt tvö orð og þá var þetta komið .
Venjulega tala ég ekki við hljómsveitarmeðlimi þeirra sveita sem ég hef unnið með ( hlær létt ) nema kannski einn , og Guðmundur hefur verið best til þess fallinn að koma mínum hugmyndum á framfæri .
" Megas hefur unnið með hinum ýmsu hljómsveitum í gegnum tíðina , má nefna Júdas , Sjálfsmorðssveitina , Nýdönsk og Hættulegu hljómsveitina .
Hljóðversplötur Senuþjófanna , Frágangur og Hold er mold og svo Á morgun ( sem inniheldur gömul og gegn íslensk dægurlög ) hafa fengið lofsamlega rýni og fólk er nánast hálf bit yfir því öryggi sem leikur um plöturnar .
Um þessa nýju tónleikaplötu sagði Einar Falur Ingólfsson hér í Morgunblaðinu fyrir stuttu : " Þessir nýju diskar með hljóðritunum frá tónleikum Megasar og Senuþjófanna á sjö stöðum staðfesta þá tilfinningu sem undirritaður hefur haft um skeið , að í Senuþjófunum hafi Megas fundið bestu meðreiðarsveina sína til þessa .
" En hvað segir meistarinn ? Hefur samstarfið rifið upp sköpunarkraftinn ? Hvað hefur þetta gert fyrir hann sem listamann .
" Þetta er bara draumur , " segir hann , án þess að hugsa .
Eiginlega eins og spurningin sé óþörf .
" Að geta farið með fullt af efni í stúdíó og bara komið því einn , tveir og þrír á koppinn .
Ég er ekki að segja að þetta hafi verið einhverjir veifiskatar hér áður fyrr , allt hafa þetta verið topplistamenn .
En það er bara einhver andi þarna ...
það er nánast eins og fyrsta " teik " dugi , þetta rúllar allt svo fyrirhafnarlaust áfram .
" Þunglynt eða glaðlynt ? Kiddi segir að í blábyrjun hafi þeir hisst og ákveðið að prufa hvort þetta myndi ganga yfir höfuð .
" Við prófuðum bara eitt lag fyrst .
Því að stundum smella hlutirnir og stundum alls ekki .
Ég hef prófað að vinna með fullt af listamönnum þar sem hlutirnir hafa alls ekki gengið upp .
" Kiddi segir að spilamennska með Megasi kalli á mikla sköpun .
Lögin taki stöðugum breytingum og klassíkerar séu skammlaust settir í yfirhalningu .
" Það var t.d. fyndið að vera að vinna í þessu með Svíunum , " segir hann .
" Þeir þekktu ekkert þessi lög .
Ég , Siggi og Gummi höfum verið að hlusta á þetta í partíum síðan við munum eftir okkur .
" Megas kemur inn í samtalið .
" En hann hérna ...
rauðhaus ( og vísar í Nisse , trymbilinn ) var á sömu línu og ég tónlistarlega .
Hann var með þessa sænsku trúbadúra sem enginn þekkir hér á landi á hreinu ( meistarinn hljómar uppnuminn ) .
Þeir voru hans unaður og maður þurfti ekki nema að henda í hann einu slíku nafni og þá var hann með allt slíkt á tæru .
Og þegar hann fór í þessi gömlu lög mín þá spurði hann bara : " Er þetta þunglynt eða er þetta glaðlynt " ( hlær ) .
Og hjó líka eftir textanum .
Hann stillti sig bara inn á umfjöllunarefnið og rúllaði taktinum eftir því .
" Eins og fram kemur er samstarfið enn í blússandi gír , það kraumar duglega í hugmyndapottinum og ýmis verkefni eru í farvatninu .
" Það er fullt af hugmyndum í gangi , hlutir sem gaman væri að gera , bara spurning hvenær þetta er tekið inn , " segir Kiddi .
" Ég sé fimmtu plötuna fyrir mér , þá næstu þ.e. , sem nokkurs konar konar hliðarspor líkt og með Á morgun .
Ekki ný frumsamin plata semsagt .
Það þarf að leika sér inn á milli , það er mjög mikilvægt .
En svo kemur þungavigtin inn með jöfnu millibili .
" Þegar það hljóðnar Þetta er orðin hin ljúfasta samræðustund þarna inni á Norræna húsinu , rétt fyrir hádegi á þriðjudegi .
Andrúmsloftið er þægilega opið og afslappað og undir restina hreinlega galgopalegt .
Megas rifjar þannig upp samstarf sitt við Júdas og fer í framhaldinu í netta greiningu á Nashville Skyline Bobs Dylan .
" Dylan / Cash plata eins og þeir kölluðu þetta " .
Sögumaðurinn Megas er farinn í gang .
" Ég fékk einu sinni mikið lof hjá drykkjumanni sem var ekki sérstaklega vandur að virðingu sinni , " segir Megas og setur í brýnnar .
" Hann sagði að ég væri bestur allra og fór um það mörgum og fögrum orðum .
Hann sagði að ég hefði gert bestu tónana á Íslandi .
Ég benti honum þá á það að ég hefði gert djöfull góðar þagnir líka ( og hann horfir yfir borðið með prakkaralegu , sjarmerandi brosi ) .
Drykkjumaðurinn greip þennan bolta á lofti og tautaði : " Já , og bestu þagnirnar líka ...
" Það er merkilegt hvernig spekin getur stundum hrotið úr munni ógæfufólks .
" Þegar Megas er að lokum beðinn um að ramma inn þetta Senuþjófasamstarf talar hann um Svíana sem mikla pósta .
" Ég veit ekki hvort það er hægt að tala um einhverja sænska línu en þeir tveir voru nokkurs konar girðingarstaurar .
Svo hafa nú fleiri spilað með Senuþjófunum en Svíarnir eru komnir til síns heima .
Hann Nisse er auðvitað einstakur trommuleikari , hann klikkaði aldrei .
Og þegar hann var búinn að læra hlutinn þá gat hann fríkað út frá honum að vild .
Þess vegna voru tónleikarnir svo ólíkir og lögin mismunandi eftir stemningu hverju sinni .
" Gott er nú látið heita og hersingin stígur út fyrir húsið í myndatöku .
Það stendur ekki á Megasi að pósa og hann gantast mikið og grínast á tröppunum þar sem hann og Kiddi standa .
Stingur svo upp í sig sígarettu og segir okkur að þegar menn hafi verið að hamast hvað mest í honum á áttunda áratugnum hafi hann haft það fyrir reglu að vera alltaf með vindling í kjaftinum þegar ljósmyndir voru teknar .
Hann glottir að mér þegar hann segir þetta , með ósvikinn stríðnisglampa í augum .
Það er djöfulsins rokk í kallinum ...
Einskær tilviljun ? Saga Megasar og Senuþjófanna hefst fyrir einskæra tilviljun .
Guðmundur Kristinn Jónsson – Töframaðurinn í Trönuhrauni – einn umsvifamesti og eftirsóttasti upptökumaður landsins í dag og meðlimur í mikilvirkum sveitum eins og Hjálmum , Baggalúti og Memfismafíunni , var á röltinu í Keflavík ásamt hinum sænska trymbli Hjálma , Nisse .
Hjálmar voru þá í miðjum upptökum á lagi Megasar , " Saga úr sveitinni " og þeir félagar ramba á Megas á pöbbnum Yellow , þar sem Megas er að syngja , studdur kassagítar .
Guðmundur , sem hafði aldrei talað við meistarann áður , afræður að spyrja hvort hann sé ekki til í að kíkja í hljóðver og syngja lítinn part í laginu .
Það var auðsótt .
Restin er svo í sögubókunum eins og sagt er .
Í kjölfarið er ákveðið að láta reyna á samstarf , Guðmundur hóar í fleiri félaga , setur saman band og upptökur ganga vonum framar svo ekki sé nú meira sagt .
Tónlistin flæðir svo óheft og örugg út að efni í tvær plötur safnast saman .
Þær hefðu orðið þrjár , hefur Megas sagt , ef Nisse hefði ekki þurft að stökkva heim til Svíþjóðar vegna bráðkomandi barns .
mbl.is | SJÓNVARP Tvöfaldur sprelllifandi Megas 