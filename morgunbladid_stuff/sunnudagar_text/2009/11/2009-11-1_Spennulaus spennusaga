Sögupersóna Falskrar nótu , guðfræðineminn Ari Þór Arason , fær óvænt í hendur greiðslukortsreikning frá útlöndum sem stílaður er á hann , eða kannski á föður hans og alnafna sem lést fyrir mörgum árum .
Hann heldur af stað til að grennslast fyrir um hverju sæti .
Svo gæti hafist spennandi sakamálasaga eða tilfinningaþrungin þroskasaga , nú eða hugljúf ástarsaga , en Ragnar Jónasson nýtir efniviðinn í spennusögu sem er eiginlega án spennu .
Persónur í bókinni eru líka án persónuleika , samtöl í skýrsluformi og atburðarásin ótrúverðug .
Árni Matthíasson 