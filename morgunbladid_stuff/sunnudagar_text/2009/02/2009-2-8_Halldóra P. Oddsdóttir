Halldóra Petrea Oddsdóttir fæddist á Melum í Kjalarneshreppi í Kjósarsýslu 18. október 1930 .
Hún lést á líknardeild Landakotsspítala 16. janúar síðastliðinn .
Foreldrar hennar voru Brynhildur Ingimundardóttir ættuð úr Meðallandi og Vestmannaeyjum , f. 20.5. 1898 , d. 27.9. 1973 , og Oddur Jónsson frá Króki á Kjalarnesi , f. 5.10 .
1889 , d. 28.8. 1981 .
Systkini Halldóru : Sigurður Þórarinn , f. 27.7. 1920 , Hólmfríður , f. 27.11 .
1926 , og Jón f. 30.9. 1935 , d. 23.5. 1994 .
Fyrri maður Halldóru ( skildu ) var Matthías Ólafur Kristjánsson , f. 21.1. 1922 , d. 18.8. 1988 .
Seinni maður Halldóru og lífsförunautur var Magnús Þórðarson , f. 4.5. 1922 , d. 25.12 .
1991 .
Dóttir þeirra ættleidd er Sigríður Magnúsdóttir , f. 25.9. 1958 .
( Foreldrar hennar eru Brynhildur Sigurðardóttir ( bróðurdóttir Halldóru ) , f. 30.11 .
1940 , og Júlíus Bjarni Guðmundsson , f. 27.2. 1938 , d. 23.3. 2000 ) .
Dóttir Sigríðar og fyrri manns hennar ( skildu ) , Sigurðar Svavars Sigurðssonar , f. 1952 , d. 1998 , er Halldóra Guðríður , f. 19.9. 1975 .
Hennar maður er Sigmar Hafsteinn Lárusson , f. 6.3. 1972 .
Börn hennar : a ) Sandra Sif Ingólfsdóttir , f. 17.3. 1995 , en faðir Söndru er Ingólfur Fannar Sigurðsson , f. 1975 , b ) Guðlaug Birta Sigmarsdóttir , f. 15.4. 2002 , og c ) Aron Ernir Sigmarsson , f. 10.7. 2007 .
Eiginmaður Sigríðar Magnúsdóttur er Grettir Gíslason , f. 8. júní 1952 .
Börn þeirra eru : 1 ) Davíð , f. 23.8. 1980 , Dóttir hans og Ásgerðar Ólafsdóttur , f. 20.3. 1979 , er Sóley Dögg , f. 1999 .
2 ) Elma , f. 30.8. 1984 , maki Bjarni Kjartansson , f. 4.5. 1981 .
Halldóra fluttist í frumbernsku með foreldrum sínum af Kjalarnesi til Reykjavíkur þar sem faðir hennar stundaði verkamannavinnu og búskap , fyrst í Laugardal en frá 1935 í Fagradal í Sogamýri sem Halldóra var lengi kennd við .
Með Magnúsi manni sínum og Sigríði dóttur sinni flutti hún á sjöunda áratugnum að Rauðavatni þar sem þau bjuggu þar til Magnús féll frá .
Frá því maður Halldóru lést um jólin 1991 bjó hún hjá dóttur sinni og tengdasyni og börnum þeirra á Vatnsendabletti 101 .
En er margvísleg veikindi tóku að ágerast og þyngra varð undir fæti flutti hún í íbúð hjá samtökum aldraðra við Kópavogsbraut í Kópavogi þar sem hún hefur búið undanfarin ár við bestu hugsanlegar aðstæður .
Á yngri árum vann Halldóra sem skipsþerna og veitingastúlka í Alþýðuhúsinu og víðar en var á seinna skeiði ævi sinnar ekki vinnufær sökum veikinda .
Útför Halldóru var gerð frá Árbæjarkirkju 27. janúar , í kyrrþey .
Elskulega , ástkæra mamma mín .
Loks er þínum margra ára veikindaþrautum lokið .
Síðustu mánuði lífs þíns þurftir þú að berjast við illvígan sjúkdóm , sem hafði betur og endaði líf þitt á líknardeild L-5 á Landakoti 16. janúar sl. En núna finnur þú ekki lengur til ástin mín , nú ertu komin til þeirra sem þú unnir svo mjög og saknaðir svo sárt .
Eftir að pabbi lést 1991 , breyttist andleg líðan þín mjög mikið .
Þú sem máttir aldrei neitt aumt sjá áður .
Þá féllu tárin niður fallega vanga þína í stríðum straumum .
En í þau 17 ár , eftir að pabbi yfirgaf okkur svo snögglega á jóladag , fallegasta dag ársins , hefur ekki fallið eitt tár af hvarmi þínum .
Þú gast aldrei unnið þig út úr sorginni , sama hvað þú reyndir .
Sennilega var það ástæðan , elsku mamma mín , hvað þú varðst oft bitur útí lífið og sagðir oft vanhugsuð orð sem þú hefðir annars aldrei sagt áður .
Árið 1991 byggðum við einstaklingsíbúð við húsið okkar á Vatnsenda , svo þú gætir verið hjá okkur , sem þú varst næstu 11 árin .
Það var yndislegur en stundum erfiður tími í lokin , sökum veikinda þinna , því þér var ekki fært að vera ein á daginn lengur .
Ástkær frændi okkar og kona hans hjálpuðu okkur að finna þér nýjan og öruggan samastað , og fáum við þeim aldrei fullþakkað fyrir það .
Þú varst ekki bara mamma mín , þú varst mín besta vinkona og það var hægt að tala við þig hvenær sem var , um hvað sem var , um alla lífsins hluti .
Og það hefur verið mér ómetanlegt veganesti í lífinu .
Ég var ekki orðin 17 ára gömul er ég eignaðist mitt fyrsta barn , það var heldur ekkert mál , ég átti bara að koma aftur heim sem ég og gerði .
Til þess að þú og pabbi gætuð hugsað um mig og barnið mitt .
Það var yndislegur tími og veitti mér mikið öryggi , því sjálf var ég barn á þessum tíma og erfitt hefði þetta orðið , ef ég hefði ekki átt svona góða foreldra .
Elsku mamma mín , ég átti yndislega æsku og unglingsár hjá þér og pabba .
Aldrei skorti mig neitt , hvort sem voru veraldleg gæði , eða ást og umhyggja , allt var til staðar .
En nú vil ég beina orðum mínum til elskulegrar móður minnar , Brynhildar , sem ekki var eins lánsöm og ég , að þurfa að stíga þau erfiðu spor í lífinu aðeins 18 ára að aldri , að láta mig af hendi , þá aðeins 9 mánaða gamla .
Sökum þess hve ung hún var , alein og án hjálpar og algerlega á móti sínum vilja .
Aldrei hefði hún getað valið mér betri fósturforeldra og öruggara heimili , hversu lengi sem hún hefði leitað .
Elsku mamma , takk fyrir lífsins farinn veg .
Megi góður guð geyma þig og gefa þér frið .
Faðmaðu alla þá sem ég elska , sem nú eru hjá þér , frá mér .
Ég kveð þig mamma , en sé um svið að sólskin bjart þar er , sem opnar hlið að fögrum frið , og farsæld handa þér .
Því lífs er stríði lokið nú , en leiðina þú gekkst í trú á allt sem gott og göfugt er og glæðir sálarhag .
Það ljós sem ávallt lýsti þér , það lýsir mér í dag .
Ég kveð þig , mamma , en mildur blær um minninganna lönd , um túnin nær og tinda fjær , mig tengir mjúkri hönd , sem litla stúlku leiddi um veg , sú litla stúlka – það var ég , og höndin – það var höndin þín , svo hlý og ljúf og blíð .
Ég kveð þig , elsku mamma mín , en man þig alla tíð .
( Rúnar Kristjánsson .
) Þín dóttir Sigríður Magnúsdóttir .
Elsku besta amma mín og nafna .
Ég sendi þér kæra kveðju , nú komin er lífsins nótt .
Þig umvefji blessun og bænir , ég bið að þú sofir rótt .
Þó svíði sorg mitt hjarta þá sælt er að vita af því þú laus ert úr veikinda viðjum , þín veröld er björt á ný .
Ég þakka þau ár sem ég átti þá auðnu að hafa þig hér .
Og það er svo margs að minnast , svo margt sem um hug minn fer .
Þó þú sért horfinn úr heimi , ég hitti þig ekki um hríð .
Þín minning er ljós sem lifir og lýsir um ókomna tíð .
( Þórunn Sigurðardóttir .
) Takk fyrir allt , elsku amma mín .
Ég elska þig .
Þín Halldóra G. Sigurðardóttir .
Elsku amma mín , þá er komið að kveðjustund , ég vil byrja á að þakka þér fyrir að hafa verið góður vinur og besta amma sem hægt var að hugsa sér .
Ég gat alltaf sagt þér allt því að þú hneykslaðist aldrei .
Ég kom til ykkar afa í Kátuvík kl. 7 á morgnana og við horfðum á Kjörísbílinn hans pabba keyra framhjá Rauðavatni , alltaf á réttum tíma , og þegar hann var farinn framhjá þá fórum við að sofa aðeins lengur .
Ég hef alltaf verið stoltur af að hafa átt ömmu sem lét sko engan vaða yfir sig og var með sínar skoðanir á hreinu .
Ég lofa að kjósa aldrei þú veist hverja .
Ég man að núna fyrir stuttu þá fór ég með þig útí búð , svona aðeins að versla , og þú varst með sólgleraugun mín sem voru ekki beint konuleg en þú varst alger töffari með þau .
Ég er ánægður fyrir þína hönd að núna er sársaukinn farinn og veikindin búin , núna líður þér vel og örugglega eruð þið afi búin að hittast aftur .
Lífið er stutt frá byrjun til enda , vitum við aldrei hvernig fer , en einhvern tímann munum við lenda , á betri stað en þessum hér .
Þó þessi staður sé sérlega fagur , og margt sé fallegt í heimi hér , þá yrði ég aldrei við það ragur , að lenda þar við hliðina á þér .
Ég bið guð að blessa og varðveita þig , elsku amma mín , elska þig , þinn Davíð .
Elsku amma .
Núna ertu farin til afa .
Afi kvaddi okkur fyrir 18 árum en núna eruð þið saman á ný .
Ung , hraust og hamingjusöm .
Ég þakka guði fyrir fallegu stundina sem ég og þú áttum saman áður en þú kvaddir , hún var mér svo mikilvæg .
Ég veit að þér þótti vænt um okkur Bjarna .
Við elskum þig og söknum þín .
Við kveðjum við þig , amma mín , við vitum að núna líður þér vel .
Elma Grettisdóttir og Bjarni Kjartansson .
Elsku Dóra mín , ég er þakklát fyrir það að hafa átt þig sem frænku , góða hláturmilda og skemmtilega .
Það eru svo margar góðar yndislegar minningar sem ég á um þig , bæði sem barn , unglingur og fullorðin kona .
Ég man þegar þú bauðst mér endilega að koma við hjá þér í vinnunni þegar ég væri búin í ballettinum og þú gafst mér gos að drekka , það voru góðir tímar .
Það var líka gaman að fá ykkur Magnús í heimsókn til okkar á Patreksfjörð , þið voru svo yndisleg bæði tvö .
Ég þurfti oft að koma til Reykjavíkur með börnin mín til læknis og alltaf bauðstu okkur að koma við til að fá okkur að borða og kaffisopa .
Elsku Dóra mín , ég veit að nú líður þér vel , þú ert komin til Magnúsar þíns sem þú saknaðir svo mikið .
Vertu sæl og takk fyrir allt það góða sen þú hefur gefið mér .
Augun mín og augun þín ó ! þá fögru steina .
Mitt er þitt og þitt er mitt , þú veist hvað ég meina .
( Úr vísum Vatnsenda-Rósu .
) Lovísa Guðmundsdóttir .
Hinsta kveðja Elsku langamma .
Guð sá að þú varst þreytt og þrótt var ekki að fá , því setti hann þig í faðm sér , og sagði : " Dvel mér hjá " .
( þýtt Á.Kr.Þ .
) Hvíl í friði , elsku besta langamma .
Þín barnabarnabörn .
Sandra Sif , Guðlaug Birta , Aron Ernir .
