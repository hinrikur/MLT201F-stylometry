Sykurmolarnir Söngstíll Kötu Mogensen minnir óneitanlega á Björk Guðmundsdóttur .
Raddbeitingin er þó líkari Björk á yngri árum á meðan hún söng enn með Sykurmolunum .
Kolrassa Krókríðandi Eins og Kolrössurnar eru stelpur í forgrunni .
Hljómur sveitanna er heldur ekki svo harla ólíkur .
Mammút er þó pönkaðri og beittari á köflum .
Þeyr Kata Mogensen er dóttir Birgis Mogensen er plokkaði bassann með pönksveitinni Þeyr .
Þó hún spili nú ekki á bassann sjálf má oft heyra þeysaralegan keim af nagladrifnum bassanum .
Mínus Í einstaka lögum má greina metaláhrif hjá Arnari gítarleikara .
Gítarriffið í laginu Svefnsýkt er einstaklega Mínus-legt .
Yeah Yeah Yeahs Mammút deilir því með Yeah Yeah Yeahs að skarta afbragðs fronti .
Kata stelur senunni á sviði og óreiðufullur söngur hennar er iðulega yfir vel útpældar gítarlínur eins og hjá Karen O og félögum .
David Fricke hjá Rolling Stone líkti sveitunum saman í dómi um Mammút .
Christina Aguilera og Britney Kata hefur greint frá því sjálf í viðtölum að hún gefi sér góðan tíma til að finna sem mest grípandi laglínur .
Þar nefndi hún bandarísku poppsöngkonurnar sérstaklega sem áhrifavalda .
Hefurðu heyrt af Mammút en aldrei í ? Örvæntið ekki , því Morgunblaðið heldur áfram að birta leiðbeinandi skífurit þar sem tónlist ýmissa sveita er krufin til mergjar .
Hvort sem liðsmenn Mammúts gera sér grein fyrir því eða ekki má klárlega greina áhrif frá þeim sveitum sem skífuritið er sett saman af .
Hafið þið gaman af einhverjum þeirra listamanna sem eru á skífuritinu eru allar líkur á því að þið tengið líka við Mammút .
