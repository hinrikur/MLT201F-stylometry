UM miðnætti aðfaranótt laugardags barst lögreglunni á Vestfjörðum tilkynning þess efnis að maður gengi berserksgang á Barðaströnd og væri hann vopnaður skotvopni .
Lögreglan á Vestfjörðum óskaði eftir aðstoð sérsveitar ríkislögreglustjóra sem naut aðstoðar þyrlu Landhelgisgæslunnar við að komast á vettvang .
Jafnframt fóru lögreglumenn frá Patreksfirði og Ísafirði á staðinn .
Vel gekk að tryggja ástandið á vettvangi og gisti maðurinn fangageymslu lögreglunnar á Vestfjörðum , en hann reyndist ölvaður , að sögn lögreglunnar á Ísafirði .
