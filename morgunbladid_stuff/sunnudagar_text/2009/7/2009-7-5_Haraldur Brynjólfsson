Haraldur Brynjólfsson fæddist í Króki í Norðurárdal í Borgarfirði 28. mars 1921 .
Hann lést á Landakoti 26. maí síðastliðinn .
Foreldrar hans voru hjónin Arndís Ágústína Klemenzdóttir húsfreyja frá Fremri-Hundadal í Dölum , f. 22. apríl 1888 , d. 24. sept. 1955 og Brynjólfur Bjarnason bóndi og barnakennari frá Skarðshömrum í Norðurárdal , f. 8. okt. 1882 , d. 18. nóv. 1962 .
Haraldur var fjórði í röð sex systkina , og kveður nú síðastur þeirra .
Honum eldri voru þau María Ólafsdóttir , sem var sammæðra hálfsystir , þá Lilja sem lést í febrúar síðastliðnum , og Gísli .
Yngri voru þau Ragnheiður og Hjörtur .
Haraldur kvæntist 4. júlí 1959 Sigurbjörgu Sigurðardóttur frá Miðbæ á Hellissandi , f. 22. júní 1932 .
Sigurbjörg átti þá tvö börn sem ólust upp hjá móður sinni og stjúpa í Króki : 1 ) Sigurður Sveinn Ingólfsson , búsettur á Akureyri , kvæntur Kristínu Steingrímsdóttur .
Þau eiga fjögur börn : Sigurbjörgu Ósk , hún á 3 börn , Steingrím , hann á einn son , Tinnu Sif og Söndru Marínu .
2 ) Ingibjörg Elín Ingimundardóttir , sem búsett er í Kópavogi , gift Kristjáni Kristinssyni , þau eiga tvo syni , Þröst Smára og Harald Sindra , fyrir átti hún tvö börn Sóleyju Kristbjörgu og Stefán Inga sem á eina dóttur .
Saman áttu þau Haraldur og Sigurbjörg þrjú börn : 1 ) Brynjólfur , býr á Akureyri , kvæntur Jóhönnu Kristínu Birgisdóttur .
Þau eignuðust tvö börn , Indíönu Írisi , d. í febrúar á síðasta ári og Harald .
Fyrir á Jóhanna þríbura , Birgittu Elínu , Fannar Hólm og Hönnu Maríu .
2 ) Guðrún Jónína , býr í Reykjavík , gift Þorkeli Daníel Jónssyni , þau eiga tvær dætur , Hörpu Valdísi og Ingibjörgu Lilju .
3 ) Arndís , býr í Kópavogi , gift Ingþóri Sveinssyni .
Þau eiga tvö börn , Ingu Dís og Arnór .
Haraldur ólst upp í Króki og tók við búi þar eftir lát foreldra sinna .
1978 flutti hann til Reykjavíkur , vann þar í Afurðasölu Sambandsins fyrsta árið en fór þá að vinna í Vökvaleiðslum og Tengi , þar sem hann vann til sjötugs er hann lét af störfum vegna heilsubrests .
Útför Haraldar fór fram frá Áskirkju 2. júní .
mbl.is / minningar 