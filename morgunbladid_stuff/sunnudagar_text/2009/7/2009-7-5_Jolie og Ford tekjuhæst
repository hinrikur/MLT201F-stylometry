BANDARÍSKA leikkonan Angelina Jolie er sú tekjuhæsta og valdamesta í Bandaríkjunum , skv. úttekt tímaritsins Forbes .
Jolie leikur ýmist í heldur innihaldsrýrum hasarmyndum á borð við Mr. and Mrs. Smith eða dramatískum , listrænni kvikmyndum , á borð við Changeling og A Mighty Heart .
Þessi fjölbreytni í verkefnavali færir henni annars vegar gríðarlegar tekjur , þ.e. fyrir hasarmyndirnar , og hins vegar viðurkenningu fyrir leiklist , m.a. Óskarsverðlaun fyrir kvikmyndina Girl , Interrupted og tilnefningu fyrir Changeling .
Fyrir vikið er Jolie moldrík en jafnframt valdamikil í kvikmyndabransanum , að mati Forbes .
Jolie þénaði litlar 27 milljónir dollara frá júní 2008 til júní á þessu ári , rúma 3,4 milljarða ef miðað er við gengi íslenskrar krónu í gær .
Á vef Abc News er bent á að Hollywoodleikarar , þ.e. karlarnir , séu með miklu hærri laun en leikkonurnar .
Leikarinn Harrison Ford mun hafa þénað mest allra síðastliðið ár , 65 milljónir dollara eða 38 milljónum dollara meira en Jolie .
