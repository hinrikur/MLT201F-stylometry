Það er staðreynd að lífið færir okkur miserfiðar áskoranir til að takast á við .
Andlát ástvinar , erfið æska , starfsmissir , skilnaður og önnur áföll af þessu tagi eru dæmi um slíka erfiða lífsreynslu .
Hvernig tekst fólk á við áskoranir sem þessar sem breyta lífi þess ? Er hægt að kenna fólki að standast áskoranir lífsins og þrífast ? Orðið " resilience " kemur úr latínu og þýðir " að ná sér " eða " spjara sig " .
Á íslensku hefur orðið verið notað til að lýsa þeim eiginleikum að aðlaga sig fljótt þegar maður stendur andspænis hörmungum , ógnunum , áföllum og mótlæti .
Bandaríska sálfræðifélagið ( The American Psychological Association ) útlistar 10 leiðir til að byggja upp seiglu : 1 .
Byggðu upp tengsl og jákvæð samskipti við vini , nána ættingja eða aðra .
Hægt er að auka seiglu með því að fá stuðning , umhyggju og hlustandi eyru hjá öðrum .
Fólk sem býr yfir seiglu stendur ekki eitt , það leitar eftir stuðningi og aðstoð .
2 .
Reyndu að líta á vandamál sem yfirstíganleg og eitthvað sem þú ræður við .
Þú getur ekki haft stjórn á öllu því sem gerist , en þú getur haft mikil áhrif á hvernig þú túlkar og bregst við því sem gerist .
3 .
Sættu þig við það að breytingar eru óhjákvæmilegur hluti af lífinu .
Þær eru þroskandi og veita okkur tækifæri til að sjá eitthvað nýtt .
Þær geta leitt til farsældar þó að við sjáum það kannski ekki á stað og stund .
Einblíndu á það sem þú getur breytt .
4 .
Taktu skref í áttina að markmiðum þínum .
Settu þér raunhæf markmið og taktu lítil skref áfram .
5 .
Vertu virkur og gerðu eitthvað í þínum málum í stað þess að óska þér þess eins að lífið væri einfaldara .
6 .
Skimaðu eftir tækifærum til að læra meira um sjálfan þig .
Þetta getur leitt til persónulegs þroska , aukinnar sjálfsvirðingar og meira þakklætis .
7 .
Byggðu upp jákvætt viðhorf í eigin garð .
Leggðu þig fram um að bæta trú á eigin hæfni til að takast á við vandamál og treystu á hæfni þína til að byggja upp seiglu .
Hafðu trú á sjálfum þér og styrkleikum þínum .
8 .
Settu hlutina í rétt samhengi .
Mundu eftir að horfa til lengri tíma .
Hlúðu að hæfni þinni til að takast á við slæma tíma alveg eins og góða tíma .
Trú á framtíðinni er lykilatriði .
Forðastu að gera of mikið úr atburðum sem þú sérð enga leið út úr .
9 .
Viðhaltu jákvæðu viðhorfi .
Gott er að ganga út frá því að góðir hlutir muni gerast .
Hugsaðu um það sem þú sækist eftir .
10 .
Hugsaðu um sjálfan þig með því að taka þátt í því sem þú hefur gaman af því oft eru það hlutir sem þú gerir vel og gefa lífinu tilgang .
Þetta hjálpar líkama og sál við að takast á við áskoranir .
Höfundur er framkvæmdastjóri Þekkingarmiðlunar .
