Það er sannfæring mín að þegar farið hefur verið yfir þessi gögn muni það sýna að ríkisstjórninni var nauðurgur einn kostur að gera þessa samninga .
Það var ekki hægt að víkjast undan því .
Jóhanna Sigurðardóttir forsætisráðherra um ríkisábyrgð vegna Icesave-skuldanna .
Við höfum ekki efni á að láta íslenska áhugamenn semja við erlenda atvinnumenn .
Jón Daníelsson , prófessor við London School of Economies , telur íslensku Icesave-samninganefndina hafa gert afdrifarík mistök .
Ef Alþingi fer að ráðum Jóns [ Daníelssonar ] og fellir samninginn er gott fyrir nýja samninganefnd í málinu að vita í hvaða hús á að leita sérfræðilegrar ráðgjafar .
Indriði H. Þorláksson , hagfræðingur og aðstoðarmaður fjármálaráðherra , í grein í Morgunblaðinu .
Það má fullyrða að milljarðarnir ellefu sem fengust fyrir Landsbankann hafi verið dýrustu milljarðar Íslandssögunnar .
Steingrímur J. Sigfússon fjármálaráðherra .
Bankahrunið hér er stærra en Enron-málið , sem árið 2001 var stærsta gjaldþrotið í sögu Bandaríkjanna .
Helge Skogseth Berg , norskur sérfræðingur , sem Eva Joly , ráðgjafi sérstaks saksóknara í rannsókn á bankahruninu , hefur fengið til aðstoðar við rannsóknina .
Það er ekkert sem hræðir leikara meira en að einhver verði betri en hann – og að hann gleymist .
Benedikt Erlingsson leikari .
Við drekkum meira en á tíunda áratugnum , þó að þá hafi tímarnir verið erfiðir .
Við verðum að koma upp áætlun í skrefum og taka á þessu .
Dimitrí Medvedev , forseti Rússlands .
Verður bráðum enginn Gvuðmundur til í mæltu máli , heldur eintómir Guðmundar ? Guð gefi að svo verði ekki .
Páll Bergþórsson , veðurfræðingur og rithöfundur , í grein í Morgunblaðinu um framburð í fjölmiðlum .
Ég ætla rétt að vona að ég sé ekki búinn að smíða mitt síðasta úr .
Róbert F. Michelsen útskrifaðist úr einum frægasta úrsmíðaskóla heims , WOSTEP í Sviss , þar sem lokaverkefni hans var að smíða vasaúr .
Við vildum gjarnan sjá fleiri svona verkefni og vonum að þetta skapi fordæmi því hér er bæði ódýrt og gott vinnuafl sem vill verkefni .
Jónas Ingi Ragnarsson , formaður Afstöðu , félags fanga , en fangar á Litla Hrauni fengu það verkefni að skanna og skrásetja myndir fyrir Ljósmyndasafn Siglufjarðar .
Á meðan augu heimsins beinast að átökunum á götum Írans að degi til gera Basij-sveitirnar hrottalegar árásir á heimili fólks á næturnar .
Sarah Leah Whitson , yfirmaður mannúðarsamtakanna Human Rights Watch í Mið-Austurlöndum .
Vonandi verður klefinn þinn líkkista .
Eitt fórnarlamba bandaríska fjársvikarans Bernards Madoffs þegar hann var dæmdur í 150 ára fangelsi .
En málið er að þú veist ekki hvort þú ert fíkill fyrr en þú prófar .
Er það þess virði ? Stefanía Sigurðardóttir , talsmaður Styrktarsjóðs Susie Rutar .
Ég er eiginlega loksins orðinn vel staðlaður í þessu rokki , finnst mér , og fæ að gera hluti sem ég vil .
Eiríkur Hauksson tónlistarmaður .
Vandinn er þá sá að menn [ endurskoðendur ] freistast til þess að horfa framhjá einhverju eða skrifa upp á eitthvað til þess að halda viðskiptavinum .
Gylfi Magnússon viðskiptaráðherra , en sumir endurskoðendur virðast hafa verið undir þrýstingi frá stjórnum og framkvæmdastjórum um að leggja blessun sína yfir tiltekna viðskiptahætti .
Ég las um þetta miðnæturmót í golftímariti fyrir fimm árum og var strax staðráðin í að hingað yrði ég að koma .
Charlotte England frá Kanada , 88 ára , elsti keppandinn á Arctic Open-golfmótinu á Akureyri .
Kjörnir forystumenn Sjálfstæðisflokksins síðustu fjölmörg ár : Þér hafið brugðist vonum vorum .
Grétar H. Óskarsson , verkfræðingur og flokksbundinn sjálfstæðismaður í hálfa öld , í grein í Morgunblaðinu .
" Mömmu fannst þetta uppátæki svo sniðugt að hún skellihló og ýtti mér þarna um í hjólastólnum hennar .
" Torfi Einarsson , en móðir hans , Torfhildur Torfadóttir , 105 ára , ýtti honum í " kerru " .
um götur Ísafjarðar .
