1. Dick van Dyke sem Bert í Mary Poppins ( 1964 ) Aumingjans Dick van Dyke hefur ratað inn á alla samskonar lista sem í gegnum tíðina hafa verið teknir saman um arfaslakan árangur í erlendum hreimi á hvíta tjaldinu .
Og það er kannski ekki að ástæðulausu .
Sótarinn síkáti , Bert , talaði einhverja ýktustu og verst framreiddu cockney-bresku sem sögur fara af .
2 .
Arnold Schwarzenegger í öllum sínum myndum Ríkisstjóranum virðist vera lífsins ómögulegt að losa sig við austurríska hreiminn og því eru setningar á borð við " I ' ll be back ! " og " You ' re not sending ME to the COOLER ! " fyrir löngu orðnar ódauðlegar .
3 .
Meryl Streep sem Karen Blixen í Out of Africa ( 1995 ) Enska töluð með dönskum hreim flokkast kannski ekki undir eyrnakonfekt en Meryl Streep náði að fá hárin til að rísa á höndum bíóáhorfenda af vanlíðan þegar hún brá sér í hlutverk dönsku skáldkonunnar Karen Blixen í Out of Africa .
4 .
Kevin Costner sem Robin Hood í Robin Hood : Prince of Thieves ( 1991 ) Það getur vel verið að Kevin Costner sé ýmislegt gefið en að tala með breskum hreim er sannarlega ekki eitt af því .
Það er agalegt að hlýða á manninn leika alþýðuhetjuna Hróa , sem talar með bandarískum og afar slökum breskum hreim í bland .
5 .
Brad Pitt sem Heinrich Harrer í Seven Years in Tibet ( 1997 ) Austurríkismaðurinn Heinrich Harrer verður afar kjánalegur í meðförum hins annars ágæta leikara Brads Pitts .
Og þá sérstaklega við hlið kollegans Davids Thewlis , sem nær austurrískum hreimi samferðalangsins Peters Aufschnaiters glimrandi vel .
6 .
Angelina Jolie sem Olympias í Alexander ( 2004 ) Jolie tryggir sér sæti á listanum fyrir afar tilgerðarlega frammistöðu sína sem Olympias í hinni arfaslöku " stórmynd " Olivers Stones um Alexander mikla .
Þá varð hlutverk hennar enn kjánalegra þegar þau jafnaldrarnir Jolie og Colin Farell fóru með hlutverk mæðginanna Olympias og Alexanders .
