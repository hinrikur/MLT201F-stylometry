AÐGÖNGUMIÐAR á minningarathöfn í Los Angeles um popptónlistarmanninn Michael Jackson sem halda á þriðjudaginn n.k. verða fáanlegir ókeypis á Netinu , skv. upplýsingum frá fyrirtækinu sem skipuleggur viðburðinn , AEG Live .
11.000 miðar verða gefnir á athöfnina og geta bandarískir ríkisborgarar einir fengið miða .
Þeir sem vilja fá miða verða að skrá sig á vefsíðu Staple miðstöðvarinnar , þar sem athöfnin fer fram , og verða nöfn hinna heppnu svo valin af handahófi , í happdrætti .
Þá verða gefnir 6.500 aðgöngumiðar til viðbótar í Nokia-leikhúsið nærri Staple þar sem hægt verður að fylgjast með beinni útsendingu af viðburðinum .
Því geta 17.500 aðdáendur fylgst með herlegheitunum og það ókeypis .
