Mike Handley ( Magnús Reynisson ) , bandarískur og íslenskur ríkisborgari , lést 10. apríl 2009 í Kaliforníu .
Mike var menntaður í ýmsum háskólum í Bandaríkjunum og Frakklandi .
Hann starfaði lengi í Bandaríkjunum á sviði fjölmiðlunar en stofnaði og rak fyrirtækið Ensk málstöð ehf. á Íslandi á árunum 1999-2007 .
Mike var ókvæntur en átti son , Magnús Magnus Magnússon , f. 17. október 1987 , sem stundar nú nám í leiklist og kvikmyndaviðskiptafræði í Suður-Kaliforníuháskóla ( USC ) .
Útför hans fór fram ytra .
Á föstudaginn langa , 10. apríl sl. , lést í Kaliforníu vinur minn Mike Handley ( Magnús Reynisson ) sem stofnaði og rak fyrirtækið Ensk málstöð ehf. á árunum 1999-2007 .
Mike var bandarískur ríkisborgari en öðlaðist jafnframt íslenskt ríkisfang .
Hann var menntaður í ýmsum háskólum í Bandaríkjunum og Frakklandi .
Hann starfaði um 21 árs skeið í Bandaríkjunum á sviði fjölmiðlunar , sem kynnir í sjónvarpi , í talsetningu , markaðsráðgjöf , auglýsingum , framleiðslu sjónvarpsmynda og sem fréttamaður. Vann hann að verkefnum fyrir ýmis þekkt fyrirtæki og stofnanir , jafnvel Hvíta húsið .
Mike ferðaðist til yfir sextíu landa en settist síðan að á Íslandi .
Ensk málstöð vann að þýðingum , einkum á ensku , og að því að færa enskan texta til betri vegar .
Gerði Mike þar miklar kröfur til sjálfs sín og annarra .
Hann orðaði það jafnvel svo að hann vildi fremur miða við Rolls-Royce en Trabant í verkum sínum .
Hann fékkst jafnframt við ráðgjöf um alþjóðlega markaðssetningu og þjálfaði stjórnendur fyrirtækja og stofnana í ræðumennsku á ensku .
Þótti ýmsum einstakt að hafa mann með hans fjölbreytilegu hæfileika innan seilingar hér á landi .
M.a. ráðlagði hann Magnúsi Scheving varðandi nöfn á sumum persónum í Latabæ .
Mike lætur eftir sig son , Magnús Magnus Magnússon ( f. 1987 ) , sem stundar nám í leiklist og kvikmyndaviðskiptafræði .
í Suður-Kaliforníuháskóla ( SCL ) .
Er hann langt kominn með það nám .
Ég kynntist Mike er hann fluttist til Íslands .
Hann var hæfileikamaður sem Íslandi var fengur að .
Við ráðlögðum hvor öðrum og aðstoðuðum hvor annan .
Þannig á samstarf og vinátta að vera .
Ég og fjölskylda mín vottum syni hans og öðrum ættingjum samúð .
Jón Ögmundur Þormóðsson 