15. júlí 1979 : " Þá er ekki síður athyglisvert , að svokallaðir " verkalýðsflokkar " eru komnir í hár saman út af því , hvort réttara sé að hækka skatta eða tolla , sem að sjálfsögðu kemur að síðustu út á eitt .
Hvort tveggja yrði sótt í vasa skattborgarans .
Þá verður olíuvandinn meiri með hverjum deginum sem líður og talið , að um 10 milljarða útgjöld sé að ræða , ef greiða eigi olíuna á fiskiskipin niður til áramóta , en við ákvörðun fiskverðs var útgerðarmönnum heitið , að þeir þyrftu ekki að greiða hærra olíuverð en þá gilti .
Eins og fram kemur hjá Sighvati Björgvinssyni , formanni þingflokks Alþýðuflokksins , í Morgunblaðinu í gær stefnir nú í það , að verðbólgan verði komin yfir 50% í árslok , ef ekkert verður að gert .
Af ummælum hans verður ekki annað ráðið en að enn megi búast við harðvítugri deilu innan ríkisstjórnarinnar um það , til hvaða ráðstafana eigi að grípa í efnahagsmálum og enn sem fyrr er haft við orð að nauðsynlegt sé að marka " frambúðarstefnu " .
" 16. júlí 1989 : " Við Íslendingar höfum best kynnst því vegna hvalveiða hve skipulega náttúruverndarmenn geta gengið til verks .
Það er ekki fyrr en fyrst núna þegar tekist hefur að laga stefnu Íslands í hvalamálum að óskum Alþjóðahvalveiðiráðsins og eftir að lýst hefur veri yfir því að hvalveiðum verði hætt frá og með árinu í ár , nema hvalveiðiráðið ákveði annað , að spennan vegna þessa máls fellur .
Ætti að vera kappsmál okkar að halda þannig á málum að við eigum samleið með þeim sem vilja vernda lífið í sjónum og koma í veg fyrir mengun hans .
Því miður sjást þess merki til dæmis í Bandaríkjunum , að almenningur óttast sjávarafurðir vegna hræðslu við mengun sjávar .
" 