Eftir Birgi Örn Steinarsson biggi@mbl.is HANN er kannski ekki svo þekktur utan síns sviðs en gospelsöngvarinn , lagahöfundurinn og presturinn Andraé Crouch er vissulega mikils metinn í tónlistarbransanum .
Einhverjir sáu hann og kór hans ef til vill syngja á minningarathöfninni um Michael Jackson er sjónvarpað var um allan heim í vikunni .
Lag Andraé , " Soon and very soon " , var einmitt notað sem upphafsatriði minningarhátíðarinnar .
Nú gefst Íslendingum tækifæri á að sjá hann á tónleikum hér en hann kemur fram í Örkinni við Kirkjulækjarkot í Fljótshlíð ásamt Gospelkór Reykjavíkur og Gospelkór Fíladelfíu undir stjórn Óskars Einarssonar 2. ágúst næstkomandi .
" Hann kom til Íslands árið 1997 eftir að ég hitti umboðsmann hans fyrir algjöra tilviljun í Noregi , " svarar Óskar , aðspurður um hvernig hann hafi komist í samband við þennan merka mann .
" Ég lýsti þá yfir áhuga yfir því að fá hann hingað og það gekk eftir .
Ég er búinn að halda upp á þennan tónlistarmann frá því að ég var krakki .
Ég hef lifað og hrærst í hans tónlist alla mína ævi .
" Guðdómleg ferilskrá Ferilskrá Andraé er hreint út sagt guðdómleg .
Hann var góðvinur Michaels Jackson og útsetti m.a. fyrir hann kórsöng í laginu " Man in the Mirror " .
Slíkt hið sama gerði hann fyrir " Like a Prayer " en þá með Madonnu .
Sem góðvinur Quincys Jones sá hann um allar söngútsetningar í Óskarsverðlaunamyndinni The Colour Purple er skartaði Whoopi Goldberg í aðalhlutverki .
" " Eftir þessa komu hans árið ' 97 höfum við haldið góðu sambandi .
Ég fór út til Los Angeles með kórinn minn þar sem við héldum saman tónleika .
Svo kom hann í fyrra .
Eftir það vildi hann endilega fá okkur til þess að syngja með sér á tónleikahátíð í Noregi sem er núna í ágúst .
Í framhaldi af því vildum við slá tvær flugur í einu höggi og fá hann aftur hingað .
" Meira um Michael Jackson Óskar hefur ekki rætt við Andraé eftir að Jackson vinur hans dó .
Hann las þó um það í blöðunum að poppkóngurinn hefði leitað til hans tveimur vikum fyrir dauða sinn með hugmyndir um frekara samstarf um það sem átti að verða næsta plata popparans .
" Jackson vildi fá Andraé til þess að hjálpa sér við að gera tónlistina á nýju plötunni andlegri .
Hann fór víst tvívegis heim til Jacksons nokkrum vikum fyrir dauða hans .
Hann hefur því greinilega verið kominn aftur yfir á gospelnóturnar .
Crouch er mikill lærifaðir og allir líta mikið upp til hans sem eru í þessum bransa um allan heim .
" Miðasala á tónleika Crouch og Gospel-kóranna tveggja er hafin á hljomar.is .
