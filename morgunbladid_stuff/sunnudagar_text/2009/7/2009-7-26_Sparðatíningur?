Indriði H. Þorláksson , aðstoðarmaður Steingríms J. Sigfússonar fjármálaráðherra , gerir lítið úr gagnrýnendum Icesave-samningsins í viðtali í Morgunblaðinu í gær : " Ég get ekki neitað því að ég er undrandi á því hvernig umræðan bæði í þinginu og í fjölmiðlum hefur að mestu farið frá aðalatriðum og leiðst út í lítilsverðan sparðatíning , upphrópanir og órökstuddar fullyrðingar .
" Er það sparðatíningur þegar því er haldið fram að í stað þess að fara eftir lögum um forgang kröfuhafa sé hún með þeim hætti að Íslendingar kunni að þurfa að borga 300 milljarða króna að óþörfu ? Er það sparðatíningur þegar því er haldið fram að gengið hafi verið lengra í að afsala þjóðarétti en dæmi séu um í lánasamningum Íslands við önnur ríki ? Í viðtalinu segir Indriði : " Það er yfirleitt ekki svo að þeir sem sitja við samningaborðið séu óvinir sem reyna að klekkja hvorir á öðrum heldur eru þeir í sameiginlegum leiðangri að leita að lausn sem er viðunandi fyrir báða aðila .
" Leiðarahöfundur dagblaðsins Financial Times sér framkomu Breta ekki sömu augum : " Bretar , sérstaklega , sýndu að þeir eru bara vinir þegar vel viðrar þegar þeir í síðustu viku neyddu Íslendinga til að samþykkja óréttlátan samning þar sem íslenskir skattborgarar munu bera byrðina af að endurgreiða auðtrúa breskum sparifjáreigendum 3,8 milljarða punda .
Hagkvæmni stærðarinnar hefur aldrei virst jafn skýr .
" Leiðarahöfundurinn kallar samkomulagið ekki þorskastríð heldur þorskafrið í fyrirsögn .
