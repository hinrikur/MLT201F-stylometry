FEÐGARNIR og listamennirnir Bragi Ásgeirsson og Fjölnir Geir Bragason hafa verið áberandi hvor á sinn hátt .
Myndlistin hefur átt hug og hjarta Braga og Fjölnir ólst upp í henni en hefur einbeitt sér að tattúi .
Fjölnir ætlaði að verða myndhöggvari en segir að tattúið hafi kveikt í sér vegna þess að það hafi verið nýtt , ferskt og spennandi .
Hann segist líka hafa óttast að fetaði hann í fótspor föður síns yrði hann alltaf borinn saman við hann og hefði staðið í skugganum af honum enda alltaf setið við fótskör hans .
" Í seinni tíð hef ég hins vegar áttað mig á hvers virði það hefur verið .
Hann er vitinn í myrkrinu , ljósið sem vísar veginn .
Því valdi ég ekki listina heldur valdi listin mig .
" Bragi missti heyrnina þegar hann var níu ára .
Fjölnir segir að hann hafi þurft að berjast við ýmsa fordóma og fyrir vikið hafi hann ákveðið hungur til þess að sanna sig , hungur , sem heyrendur þekki ekki .
" Vel að merkja get ég litið í eigin barm um óþolinmæði og fljótfærni á árum áður , en ég vann bug á hvorutveggja þegar ég glímdi við akademísk vinnubrögð í Kaupmannahöfn , " segir Bragi .
Vinnan hefur alltaf skipt feðgana miklu máli og þeir eru báðir miklir vinnuþjarkar .
Þeir hafa líka mikla reynslu af sannkölluðu bóhemlífi .
" Það hefur eflaust verið jafn erfitt fyrir hann og það var fyrir mig sem barn þegar hann lifði sjálfur slíku lífi , " rifjar Fjölnir upp í viðtali við þá feðga .
Hann segir að svona líferni taki á alla , ekki síst þá sem næst standi .
" Samt átti ég ótrúlega skemmtilega æsku í bóhemlífi pabba sem einkenndist af sýningum og samvinnu við aðra listamenn .
" | 14 