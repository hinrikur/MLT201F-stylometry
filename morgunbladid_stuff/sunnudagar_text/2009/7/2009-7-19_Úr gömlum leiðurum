22. júlí 1979 : " Frá því að ríkisstjórnin settist að völdum hefur ekki linnt bráðabirgðaráðstöfunum .
Jafnvel nú við þessa gengisfellingu lætur forsætisráðherra þess getið í útvarpsviðtali að það verði " að grípa til ráðstafana innan tíðar eða á haustdögum til þess að gera ráðstafanir til að draga úr verðbólgunni " .
Og hvað er það , sem veldur öllum þessum mörgu ráðstöfunum ? Er eðlilegt að menn spyrji .
Og svarið liggur í augum uppi .
Frá sínum fyrstu velmektardögum hefur ríkisstjórnin fyrst og fremst leyst öll mál á kostnað atvinnuveganna , – sem hún þó sagði , að hefðu verið komnir á vonarvöl , þegar hún tók við ! Trúi því hver sem trúa vill , en því fremur var þá ástæða til að fara öðru vísi að .
[ ...
] Í íslenzkum þjóðsögum er hent gaman að því , þegar mjólkurkúnni var slátrað eða útsæðið etið .
Í því borgaralega samfélagi , sem þær lýsa , þóttu það búskussar eða hérvillingar , sem þannig höguðu sér .
Og aldrei henti það , að þeir kæmust til mannvirðinga .
Nú er þessu öfugt farið .
Og ef svo heldur fram sem horfir vakna menn upp við það einn dag , að Vilmundur Gylfason sé orðinn framkvæmdastjóri Steypuverzlunar Íslands , en Ólafur Ragnar Grímsson forstjóri Coca-Cola .
Þá verður skammt í það , að þeir marxísku búskaparhættir verði upp teknir hér á landi , sem Alþýðubandalagið hefur boðað .
" 23. júlí 1989 : " Morgunblaðið greindi frá því fyrir fáum dögum að þyrlupallur verði reistur í Kolbeinsey í sumar .
Hann á að auðvelda rannóknir þar , sem eru nauðsynlegur undanfari ákvarðana um styrkingu hennar .
Pallurinn verður 7 metrar í þvermál og í hann þarf 150 tonn af steinsteypu .
" 