Eftir Önnu Sigríði Einarsdóttur annaei@mbl.is Í drögum nýrra umferðarlaga er lagt til að leyfilegt hámarksmagn vínanda í blóði ökumanns verði lækkað úr 0,5 & perthou ; ( prómillum ) í 0,2 & perthou ; .
Með þeirri breytingu verður það afdráttarlaus stefna yfirvalda að áfengi og akstur fari ekki saman .
Allir sem Morgunblaðið ræddi við voru sammála um að lækkun refsimarka væri af hinu góða .
Ölvunarakstur er nú önnur algengasta orsök banaslysa í umferðinni á Íslandi , 16% , á eftir hraðakstri sem er 19% .
" Andi laganna bannar alla áfengisneyslu fyrir akstur , en svo eru refsimörk og þau eru 0,5 & perthou ; .
Það þýðir þó ekki að menn megi keyra með áfengi að 0,5 & perthou ; í blóðinu , " segir Guðbrandur Sigurðsson , aðalvarðstjóri umferðardeildar Lögreglunnar á höfuðborgarsvæðinu .
" Við [ lögreglan ] myndum fagna því að þessi vikmörk sem fólk telur sig hafa verði fjarlægð .
" Í flestum ríkjum Vestur-Evrópu er miðað við 0,5 & perthou ; sem leyfilegt hámarksmagn áfengis í blóði .
Í viðauka með frumvarpinu er þess getið að aðeins tvö ríki V-Evrópu hafi farið með refsimörkin niður í 0,2 & perthou ; , Svíþjóð árið 1990 og Noregur árið 2000 .
En rannsókn sænskra umferðaryfirvalda bendir til þess að umferðarslysum hafi fækkað í kjölfarið Ágúst Mogensen , forstöðumaður Rannsóknarnefndar umferðarslysa , var einn þeirra sem leitað var álits hjá við gerð laganna .
Ágúst telur svigrúmið eiga að vera lítið , en hann er að ljúka við doktorsritgerð um ölvunarakstur .
" Ökumenn eru byrjaðir að búa til sínar eigin skilgreiningar á því hvað er í lagi og hvað ekki , " segir hann .
Guðbrandur staðfestir að lögreglan þekki þá tilhneigingu vel .
Núverandi refsimörk veiti svigrúm sem fólk vinni með .
" Það eru ýmsar mýtur í gangi .
En hvað felst í 0,5 & perthou ; ? Það getur verið mjög mismunandi , t.d eftir þyngd eða kyni , " segir Ágúst .
Betra sé að hafa mörkin nálægt núlli , " Þá er þetta alveg skýrt – það er ekkert svigrúm .
" Mörkin víða lægri Þó miðað sé við 0,5 & perthou ; refsimörk í flestum ríkjum Vestur-Evrópu eru mörkin einnig víða lægri og vissulega líka hærri .
Þannig miða fjölmörg lönd Austur-Evrópu við 0,0 & perthou ; , en þjóðir á borð við Breta og Íra við 0,8 & perthou ; .
Stefna ESB er samt sú að þjóðir sambandsins skuli stefna að því að hafa refsimörk undir 0,5 & perthou ; , enda hafa margar rannsóknir á ökuhæfni þeirra sem neytt hafa áfengis sýnt fram á að 0,5 & perthou ; áfengis í blóði hafi veruleg áhrif á aksturshæfnina .
Sigurður Helgason hjá Umferðarstofu fagnar hugmyndum um lækkun refsimarka .
" Ég tel að menn hljóti að taka jákvætt í þessa tillögu , " segir hann .
Sænskar , ástralskar og bandarískar rannsóknir hafa sýnt fram á að með hertum reglum um áfengismagn í blóði ekur fólk síður af stað eftir að hafa neytt áfengis .
Sigurður telur aðhald ekki síður geta skilað góðum árangri hér .
" Mjög fáir þeirra sem hljóta akstursbann og þurfa að fara á námskeið aka t.d. drukknir aftur .
Með því að lækka refsimörkin er enginn vafi , menn eru alltaf komnir yfir mörkin ef þeir drekka eitthvað .
" Þyngri refsing Í FRUMVARPSDRÖGUM nefndar sem samgönguráðherra skipaði í nóvember 2007 vegna gerðar nýrra umferðarlaga er að finna ýmis nýmæli auk lægra refsimarks við ölvunarakstri .
Þannig er m.a. gert ráð fyrir að sviptingartími við áfengis- og vímuefnaakstur verði þyngdur .
Menn missi t.a.m. skírteinið í eitt og hálft til tvö og hálft ár sé vínandamagn í blóði 1,2 & perthou ; til 2 & perthou ; í stað eins til tveggja ára nú .
Fari vínandinn síðan yfir 2 & perthou ; missi þeir skírteinið í þrjú ár og sé um ítrekaðan ölvunarakstur að ræða vari svipting í þrjú til fimm ár eftir alvöru brots .
Þá er gert ráð fyrir að ráðherra geti í reglugerð ákveðið , að fengnum tillögum ríkissaksóknara , sektir að upphæð allt að 750 þúsund kr. fyrir brot á lögunum .
Hámarksupphæð sekta í dag nemur 300.000 kr. 