Eftir Pétur Blöndal pebl@mbl.is " ÞEIR [ Íslendingar ] geta þraukað jafnvel þennan samning .
En það dregur mjög mikið úr lífsgæðum , " segir Daniel Gros , framkvæmdastjóri Center for European Policy Studies .
Í Morgunblaðinu í dag er rætt við nokkra hagfræðinga sem hafa velt fyrir sér skuldbindingunum sem felast í Icesave-samningnum .
Mikil óvissa er um endanlega upphæð , að sögn Snorra Jakobssonar hjá IFS-ráðgjöf , en miðað við að um 75% af eignum Landsbankans endurheimtist segir hann að það megi gróflega áætla að tekju- og eignaskattar þurfi að hækka um 15% til 20% til að mæta skuldbindingunum .
" Óviðráðanlegar skuldbindingar ógna farsælli útfærslu aðgerðaáætlunar stjórnvalda og AGS og ganga þvert á umsamin viðmið studd af Evrópusambandinu , " segir Gunnar Tómasson hagfræðingur , sem starfaði hjá AGS frá 1966-1989 .
Undir eðlilegum kringumstæðum ættu Íslendingar ekki í nokkrum erfiðleikum með að standa undir afborgunum af Icesave , að sögn Þórólfs Matthíassonar , prófessors í hagfræði við HÍ , en nú háttar svo til að erlendar skuldir eru mjög háar : " Sé stjórn efnahagsmála ógætileg gæti stefnt í óefni , en það yrði þó ekki hægt að kenna Icesave-samningnum einum og sér um hugsanlegt greiðsluþrot ríkissjóðs .
" Afleiðingar Icesave | 12 