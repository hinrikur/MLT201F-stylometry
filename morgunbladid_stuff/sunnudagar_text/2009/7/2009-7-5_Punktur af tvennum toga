DR. GUNNI sýndi mikla kænsku er hann leiddi saman hljómsveitirnar Áhöfnina á Halastjörnunni og Sigurrós í spurningaþættinum Popppunkti á dögunum .
Má segja að spurningar og svör hafi verið aukaatriði en stjórnendur þáttarins þurftu að beita keppendur hörðu til að þátturinn þokaðist áfram , svo mikið var ruglið og útúrsnúningurinn , aðallega frá hendi Halastjörnunnar , Sigurrósarmenn voru öllu spakari .
Popppunktur verður að teljast vel heppnaður sjónvarpsþáttur , einfaldur , afslappaður og oft spennandi í nýju RÚV-sviðsmyndinni sem Dr. Gunni hefur lýst sem " samblandi af Hard Rock Café og Staupasteini .
" Ég sakna reyndar annars " punkts " sem var vinsæll á Íslandi á níunda og fram á tíunda áratuginn .
Þátturinn hafði verið í gangi mun lengur á Norðurlöndunum og hét Kontrapunktur .
Þar kepptu þriggja manna lið mikilla snillinga , m.a. frá Íslandi , í spurningakeppni um klassíska tónlist og tónlistarsögu , undir leiðsögn hins snaggaralega Sixten Nordström .
Þó ég hafi þá verið á viðkvæmum aldri og Kontrapunktur ekki beint talist " kúl " meðal jafnaldranna , lét ég mig hafa það og missti varla af þætti .
Jóhanna María Vilhelmsdóttir 