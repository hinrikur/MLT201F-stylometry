LEIKARINN Matt Damon vill endilega að kollegi hans ástralskur , Hugh Jackman , haldi titlinum " Kynþokkafyllsti , núlifandi karlmaðurinn " ( e. Sexiest Man Alive ) sem glanstímaritið People veitti honum í fyrra .
" Kannski getur hann orðið fyrstur til þess að halda titlinum í tvö ár samfellt , " segir Damon en hann var talinn sá kynþokkafyllsti á jarðríki áður en Jackman tók við .
Damon segist ætla að berjast fyrir þessu .
Þá fer hann heldur illa með félaga sína úr kvikmyndunum um gengi Danny Ocean , þá George Clooney og Brad Pitt , vill alls ekki að þeir komi til greina í kynþokkamati People .
Clooney og Pitt hafa enda báðir borið þennan merka titil .
Það komi hreinlega ekki til greina að þeir hirði titilinn í þriðja skipti .
Báðir hafa sumsé borið hann í tvö ár , þó ekki samfleytt .
