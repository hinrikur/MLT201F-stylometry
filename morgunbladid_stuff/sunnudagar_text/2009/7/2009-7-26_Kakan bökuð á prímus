Arnar Freyr Einarsson ætlar að vera við veiðar í Þingvallavatni á afmælisdaginn .
" Vonandi reyti ég upp eina eða tvær bleikjur .
Ég get þá gefið fjölskyldunni silung í kvöldmat .
" Arnar segir annarra að dæma um hversu góður kokkur hann sé en venjulega heilgrilli hann silunginn , það sé einfalt og gott .
Hann segist gera sér vonir um að móðir hans baki kannski handa honum köku , hún sé einkar laginn bakari .
Hann minnist þess að hún hafi meira að segja bakað handa honum köku á prímus í Ásbyrgi þegar hann var lítill .
" Afmælin í Ásbyrgi eru líklega minnisstæðustu afmæli mín til þessa , " segir hann enda ekki amaleg umgjörð í kringum veislu .
" Ég fékk líka að borða mysing beint upp úr dollunni .
" Á mánudag tekur við daglegt amstur og vinna en Arnar vinnur í sjávarútvegs- og landbúnaðarráðuneytinu .
Hann segist sýsla þar í ýmsu , t.d. fylgist hann með inn- og útflutningi , sem sé sáralítill eins og alþjóð viti .
Að því sögðu hlær hann dátt .
Ráðuneytið fær ekki að njóta starfskrafta hans nema í sumar því í haust yfirgefur Arnar land og þjóð og heldur til Árósa þar sem hann hyggst leggja stund á meistaranám í hagfræði .
svanbjorg@mbl.is 