SAMNINGUR um sölu Reykjanesbæjar í HS orku skilar 13,1 milljarði .
Kaupverð bæjarins í HS veitum nemur 4,3 milljörðum .
Gefur því augaleið að verðviðmiðanir frá 2007 eru bænum í hag , en ekki endurreikningur á virði fyrirtækjanna í dag .
Þetta segir Árni Sigfússon , bæjarstjóri í Reykjanesbæ .
Hann sendi í gær frá sér yfirlýsingu vegna fréttar blaðsins í gær .
Þá segir Árni út í hött að bera saman hektaraverð í tilboðum nú og í desember , 2,6 milljónir þá og 7,1 milljón nú .
Kaupverð á landinu í Svartsengi byggist annars vegar á virði auðlindaréttar og hins vegar á verðmæti sjálfs landsins .
Verðmæti auðlindaréttar , samkvæmt fyrri samningum , tengist aðeins landinu undir virkjununum og rétti til nýtingar jarðhita langt út fyrir það .
Virði auðlindaréttar sé mun hærra en reiknaðs hektara lands án réttarins .
Klaufagangur og aðgerðaleysi Bæjarfulltrúar Sjálfstæðisflokks í Grindavík , þeir Sigmar Eðvardsson og Guðmundur Pálsson , hafa óskað eftir aukafundi í bæjarstjórn vegna málefna HS Orku .
Hafa þeir óskað eftir öllum gögnum í málinu .
" Það er okkur Grindvíkingum til vansa hvernig meirihlutinn hefur klúðrað málum með aðgerðarleysi sínu og klaufaskap .
Meirihlutinn hefur haft sex mánuði til að setjast að samningaborðinu og semja um málin en hefur ekki gert það , " segir Sigmar .
" Við viljum halda þessu landi í eigu opinberra aðila og teljum því mjög æskilegt að Grindavíkurbær eignist það .
" onundur@mbl.is 