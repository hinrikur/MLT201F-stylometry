UNDRAVERÐI stúlknahópurinn Weird Girls sleppti lausu á netið á föstudag nýju myndbandi sem hópurinn gerði fyrir lag Agent Fresco , Eyes of a Cloud Catcher .
Þetta er áttunda vídeóverk Weird Girls-listahópsins en að þessu sinni leikstýrir forstýran Kitty von Sometime sjálf þrátt fyrir að hreyfigeta hennar hafi verið takmörkuð en þá var hún komin sex mánuði á leið .
Hún lét þungunina þó ekki aftra sér frá því að taka þátt í dansatriðum myndbandsins og sker sig úr glimmerlögðum hópnum með fallega bumbu .
" Ég sá um að gera tökulistann og danssporin og svoleiðis , " segir Kitty sem svaraði kalli blaðamanns , þrátt fyrir að vera stödd í bíó að horfa á nýja tónleikamynd Bjarkar .
Eins og í öðrum verkefnum Weird Girls treystu stúlkurnar Kitty algjörlega fyrir framkvæmdinni og mættu á tökustað án þess að vita hvað ætti að mynda eða í hvernig aðstæður og klæðnað þær yrðu settar .
Tökur tóku einn dag .
Samstarf Weird Girls og Agent Fresco var að frumkvæði hljómsveitarinnar er heillaðist mjög af myndbandinu sem hópurinn gerði við lag Emilíönu Torrini .
" Hljómsveitin er mjög hrifin .
Þeir mættu á tökustað og voru hoppandi um af gleði .
" Kitty á von á stúlkubarni í lok ágúst eða byrjun september og hefur því ákveðið að leggja ekki í önnur verkefni fyrr en eftir fæðinguna .
Þrjú verkefni eru þó þegar á teikniborðinu .
" Ætli ég geri ekki næsta verkefni í desember eða janúar .
Það fer bara eftir því hvernig gengur með barnið .
" biggi@mbl.is 