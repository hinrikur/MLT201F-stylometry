Forsætisráðuneytið er tilbúið að koma til móts við hugmyndir stjórnar Breiðavíkursamtakanna um útfærslu frumvarps til laga um sanngirnisbætur vegna misgjörða gagnvart börnum á vistheimilum en enn ber mikið í milli í sambandi við skiptingu þolenda í bótaflokka og bótagreiðslur .
Stjórn Breiðavíkursamtakanna leggur til að bætur til fyrrverandi vistmanna í Breiðavík verði frá því að vera engar upp í allt að 16 milljónir króna á mann .
Bárður Ragnar Jónsson , formaður samtakanna , segir að miðað við hugmyndir samtakanna um röðun í bótaflokka megi gera ráð fyrir að margir vistmenn í Breiðavík fari í efsta bótaflokk .
Forsætisráðuneytið leggur til að unnið verði í að ná sátt um aðferðafræðina við að ákveða bætur og síðan verði rætt um fjárhæðir .
Það vill byggja á almennum bótum og heimild til að hækka þær allt að þrefalt .
Auk þess bíður ráðuneytið sáttalausn , sem rúmast innan núverandi fjárlagaheimilda , en um er að ræða samtals 125 milljónir króna fyrir 158 þolendur .
