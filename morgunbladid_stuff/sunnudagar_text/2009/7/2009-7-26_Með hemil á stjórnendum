Eftir Önund Pál Ragnarsson onundur@mbl.is FJÁRMÁLAFYRIRTÆKI í eigu ríkisins munu eftir sem áður þurfa að birta fjárhagsupplýsingar sínar opinberlega í lok hvers ársfjórðungs , samkvæmt drögum að eigendastefnu ríkisins í fjármálafyrirtækjum , sem unnin hafa verið í fjármálaráðuneytinu .
Þetta eru sömu reglur og gilda um fyrirtæki sem skráð eru á markaði .
Segir í drögunum að með þessu verði best tryggt að opinber fjármálafyrirtæki verði eins gagnsæ og fyrirtæki sem skráð eru á almennum verðbréfamarkaði .
Í drögunum er jafnframt lagt bann við svonefndum starfandi stjórnarformönnum , í samræmi við frumvarp til breytingar á hlutafélagalögum , sem nú er til meðferðar á Alþingi .
Gert er ráð fyrir að hin nýja ríkisstofnun , Bankasýsla ríkisins , kjósi stjórnirnar á hluthafafundum .
" Ákveðin hætta er á því að ríkið verði óvirkur eigandi sem leitt getur til þess að stjórnendur fyrirtækjanna fari að stýra þeim eftir öðrum markmiðum en eigandans , " segir í drögunum .
Skilið á milli eiganda og eignar Rík áhersla er einnig lögð á að skilja pólitísk afskipti frá daglegri starfsemi bankanna .
Þannig skuli stjórn og starfsfólk Bankasýslu ríkisins hvorki taka þátt í daglegum rekstri bankanna né hafa áhrif á ákvarðanir þeirra .
Skýrt skipulag skuli vera á samskiptum bankasýslunnar við bankana , svo staða hennar verði trúverðug .
Bann er lagt við því að stjórnir , bankaráð og stjórnendur fjármálafyrirtækja hafi beint samband við fjármálaráðherra eða ráðuneyti hans vegna atriða sem varða einstaka viðskiptavini þeirra .
Um laun stjórnenda segir að kjararáð ákveði laun bankastjóra og forstjóra fjármálafyrirtækja sem ríkið á meira en helmingshlut í .
" Opinber fjármálafyrirtæki skulu tileinka sér hófsemi þegar kemur að launakjörum .
" Laun eigi að standast samanburð á þeim sviðum sem fyrirtækin starfi á , en séu ekki leiðandi .
Þá skuli búa til framgangskerfi fyrir starfsmenn innan fyrirtækjanna .
Bankasýslan fjarri daglegum rekstri banka Bankar hafi ekki beint samband við ráðherra Bankarnir tileinki sér hófsemi í launakjörum 