Þá sem telja að forsetinn eigi að líta vel út í gallabuxum , bið ég afsökunar .
Barack Obama Bandaríkjaforseti var gagnrýndur fyrir að klæðast " púkalegum mömmu-buxum " .
Allir vita að Ísland er mun þróaðra ríki en nokkurt annað ríki sem vill komast inn í Evrópusambandið .
Frank-Walter Steinmeier , utanríkisráðherra Þýskalands , í viðtali á ZDF-sjónvarpsstöðinni .
Ég var eini maðurinn í Svíþjóð sem ekki hafði lesið bækur Stiegs Larssons , ég er svo snobbaður og hélt að þetta væri ekkert fyrir mig .
Sænski leikarinn Michael Nyqvist fer með hlutverk nafna síns Blomkvists í kvikmyndinni Karlar sem hata konur .
Við höfum allar forsendur til að vinna okkur út úr þessu í byrjun vetrar en veldur hver á heldur .
Þórður Friðjónsson , forstjóri Kauphallar Íslands , telur ekki jafnskýrt að hér sé versta kreppan afstaðin eins og á alþjóðavettvangi .
Ég sé mikil vandkvæði á samstarfi við fólk í þinghópnum , sem bæði gengur á móti stefnu Borgarahreyfingarinnar við atkvæðagreiðslu og gengur á bak orða sinna .
Þráinn Bertelsson , þingmaður Borgarahreyfingarinnar , íhugar framtíð sína innan þingflokksins .
Það er mikill ábyrgðarhluti af ráðherra í ríkisstjórn í mjög viðkvæmu máli að fara út í svona loftfimleikaæfingar til heimabrúks .
Steingrímur J. Sigfússon fjármálaráðherra um ummæli Maxime Verhagen , utanríkisráðherra Hollands , þess efnis að samþykki Alþingi ekki Icesave-samninginn geti það seinkað inngöngu Íslands í ESB .
Von mín er hins vegar sú að umræðan á Íslandi verði siðaðri .
Út frá því litla sem ég veit um íslensku umræðuna er ég hins vegar ekki alltof vongóður um það .
Frank Rossavik , yfirupplýsingafulltrúi já-hliðarinnar fyrir atkvæðagreiðsluna um ESB-aðild í Noregi 1994 .
Ég áttaði mig varla á því hve laufabrauðið er merkilegt fyrr en ég hafði búið í útlöndum .
Hugrún Ívarsdóttir hönnuður í Laufabrauðssetrinu á Akureyri .
Maður fær mjög skrítna tilfinningu fyrir yfirvöldum í rekstri strætó , þar sem svarið við fækkun farþega er að hækka verðið og fækka ferðum .
Cecilía Þórðardóttir , sem hefur verið bíllaus í tvö ár og hjólar í vinnuna .
Ég get sagt það hér að leikreglurnar eru slíkar að mig hefði aldrei órað fyrir því að hægt væri að bjóða upp á slíkar trakteringar sem þar eru fram komnar .
Ragnar H. Hall hæstaréttarlögmaður , á málstofu um nokkur álitaefni í Icesave-samningunum , sem fram fór á vegum HÍ .
Þannig er að á endastöð kallar vagnstjóri leiðanúmer og leið sex gæti hljómað sérkennilega í eyrum útlendinga .
Stefán Baldursson , forstöðumaður Strætisvagna Akureyrar , þar sem engin strætisvagnaleið er sem heitir og segir sex .
Þetta frumvarp er pópulismi og til þess ætlað að slá augum í ryk almennings .
Tryggi Þór Herbertsson , þingmaður , í umræðum á Alþingi .
