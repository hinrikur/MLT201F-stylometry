ERNA Einarsdóttir , nýútskrifaður fatahönnuður frá hollenska lista- og hönnunarháskólanum Gerrit Rietveld Academie , hefur vakið mikla athygli fyrir hönnun sína , og hefur verið valin til að sýna á tískuvikunni í Amsterdam sem stendur yfir 22.-26. júlí .
Lokaverkefni hennar í skólanum var að hanna nýtt útlit fyrir íslensku fjallkonuna .
" Hún þurfti eitthvað nýtt " identity " þannig að hún er orðin svolítill pönkari , hörð gella og ákveðin .
Ég vann mikið með keðjur , gallaefni og nýtt " fágað " pönk-element , var að prjóna og vefa með keðjum í nær allri hönnuninni .
Ég lagði mikla áherslu á textíl og einföld snið , " segir Erna .
Hvað framtíðina varðar segist Erna vilja vinna á Íslandi .
" Mig langar mikið til að vinna heima og byggja upp fataiðnaðinn hér .
Það er margt hæfileikafólk hérna og við ættum að geta byggt upp dálítið stóran markað .
" | 38 