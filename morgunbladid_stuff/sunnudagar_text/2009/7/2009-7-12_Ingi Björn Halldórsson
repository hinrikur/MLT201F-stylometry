Ingi Björn Halldórsson fæddist á Borg á Borgarfirði eystra þann 7. desember 1929 .
Hann andaðist á Landsspítalanum í Fossvogi 22. júní síðast liðinn .
Ingi Björn var sonur Halldórs Ásgrímssonar alþingismanns og kaupfélagsstjóra á Vopnafirði , f. 17. apríl 1896 d. 1. desember 1973 og konu hans frú Önnu Guðnýjar Guðmundsdóttur skólastjóra og kennara f. 7. desember 1895 d. 20 nóvember 1978 .
Hann ólst upp á Borgarfirði eystra til 1940 en fluttist þá til Vopnafjarðar með fjölskyldunni og eyddi þar sínum æsku- og unglingsárum .
Bræður Inga eru Árni Björgvin f. 17. október 1922 d. 31. mars 2000 , Ásgrímur Helgi f. 7. febrúar 1925 d. 28 mars 1996 , Guðmundur Þórir f. 10 ágúst 1932 og Halldór Karl f. 5. janúar 1937 .
Ingi Björn giftist árið 1951 Valborgu Árnadóttur , hjúkrunarfræðingi f. á Vopnafirði 12. febrúar 1930 , dóttur Árna Vilhjálmssonar héraðslæknis á Vopnafirði og frú Aagot Fougner Johansen .
Ingi og Valborg slitu samvistum 1981 .
Börn þeirra eru 1 ) Anna Guðný , hjúkrunarfræðingur , f. 13 apríl 1955 , gift Hans Dingler skrifstofumanni , sonur þeirra er Inuk hjúkrunarfræðingur , f. 2. júní 1982 .
2 ) Brynja , hjúkrunarfræðingur f. 2. nóvember 1961 , gift Guðmundi Óla Hreggviðssyni líffræðingi , dætur þeirra eru Valborg , f. 21. október 1987 og Hallbera f. 27. febrúar 1992 .
3 ) Brjánn , hljóðfæraleikari , f. 6. febrúar 1964 , giftur Bryndísi Björgvinsdóttur , hljóðfæraleikara , börn þeirra eru Björg , f. 10. apríl 1993 ; Guðrún , f. 27. nóvember 1995 og Ingi f. 20 mars 2002 .
Ingi Björn lauk námi frá Barna og unglingaskólanum á Vopnafirði árið 1944 , stundaði nám við Héraðsskólann að Laugum 1945-1947 , sigldi hjá Skipaútgerð Ríkisins 1948- 1950 og útskrifaðist árið 1952 úr farmannadeild Stýrimannaskóla Reykjavíkur .
Ingi vann sem stýrimaður og skipstjóri hjá skipadeild SÍS frá 1952 til 1962 , flutti þá til Reyðarfjarðar og vann hjá Kaupfélagi Héraðsbúa í tvö ár , fór síðan aftur í siglingar hjá SÍS til 1966 .
Eftir það vann hann á Sjávarafurðadeild SÍS til starfsloka 1997 .
Einnig vann hann öðru hvoru við fylgd skipa um ströndina , stjórnaði uppskipun og fór með skip erlendis .
Ingi Björn sat í stjórn Skipstjórafélags Íslands frá 1968 til 1976 og var í stjórn Reykjavíkurhafnar í 3 ár .
Hann tók þátt í stjórn og starfsemi Átthagafélags Borgfirðinga eystri í Reykjavík um árabil .
Ingi var í tómstundum með grásleppuútgerð frá Reykjavíkurhöfn á árunum 1972 til 1978 en síðar keypti hann hlut í jörðinni Húsar í Rangárvallarsýslu og dundaði sér þar við hesta og trjárækt þar til heilsa hans brast .
Síðasta æviárið dvaldi hann á Dvalar- og hjúkrunarheimilinu Grund .
Útför Inga Björns fór fram í kyrrþey þann 9. júlí frá Hvalsneskirkju í Sandgerðisbæ og var hann jarðsettur í kirkjugarðinum þar .
Ingi ólst upp á mannmörgu heimili undir verndarvæng Ninnu fóstru sinnar sem hann tengdist sterk .
Ingi var kallaður Gói af Borgfirðingum , lítill húsalalli sem undi sér vel í skjóli bræðra , frændfólks og annarra í fallegasta firði Íslandi .
Á sumrin var hann kúasmali í Gagnstöð hjá Guðna bónda og átti hann mjög góðar minningar frá þeirri vist .
Ingi vann allan sinn starfsaldur fyrir Samband Íslenskra Samvinnufélaga .
Það varð honum mikið persónulegt áfall þegar og hvernig SÍS og lífeyrissjóðurinn hans liðu undir lok , rétt fyrir starfslok hans .
Hann giftist fallegu æskuástinni sinni og sagði alltaf með virðingu að Valborg hefði gefið honum það besta í lífi sínu , nefnilega þrjú yndisleg börn .
Hann var góður vinur tengdaföður síns , Árna Vilhjálmssonar héraðslæknis á Vopnafirði .
Árni fór í nokkra siglingartúra með Inga til útlanda og höfðu báðir gaman af , svo og af endalausum söguíhugunum , sérstaklega um Njálu .
Ingi var ljúfur faðir og ég var mikil pabbastelpa .
Hann sagði gjarnan sögur , söng og las mikið fyrir okkur sem börn .
Sumarfríum var eytt í ferðalög um landið , veiðar og heimsóknir til átthaganna fyrir austan .
Brjánn fékk að snattast í kringum trilluna hans og Ingi var stoltur af að afhenda honum skipstjórashúfuna sína 30 árum seinna við sjósetningu Bjartmars , báts Brjáns .
Um 1978 var byggður sumarbústaður í Grímsnesi í samvinnu við mága hans Rolf og Þórólf Árnasyni sem ásamt Guðmundi bróður hans voru miklir Bridge-spilafélagar hans í gegn um árin .
Á Húsum upplifði Inuk hjá afa sínum og frændum yndisleg sumur .
Inuk var bundinn sterkum taugum til afa sinn alla tíð og var mikið með honum bæði á Íslandi og í Hollandi .
Frá 1978 til 2005 var hann okkar aufúsugestur , öll sumur og mörg jól .
Það var mjög ánægjulegt að ferðast með honum á meginlandinu .
Ingi var mjög vel lesinn , fróður og fús á miðla þessari þekkingu með sínum nánustu , einnig á ferðalögum um Ísland með hollenska tengdasyni sínum en á milli þeirra ríkti alla tíð kærleikur , eða frá því að hann sótti Hans niður á Reykjavíkurhöfn þegar hann kom í fyrsta sinn til Íslands vorið 1977 .
Fyrir 10 árum fóru að koma í ljós fyrstu merki um Alzheimarsjúkdóminn .
Byrjuninni var tekið með jafnaðargeði , enda engin hugmynd um hvaða þrautarganga biði .
Hann hélt reisn sinni , hlýleika og elskulegum karakter , til hins síðasta .
En hann missti stöðugt , hægt og sígandi hvarf minnið í hinu daglega lífi og jókst einnig einmanaleiki hans og óöryggi .
Við gerðu allt til að minna hann á að hann gæti treyst á að hann væri ekki einn heldur elskaður og verndaður af börnum , tengdarbörnum og barnabörnum .
Hann treysti alfarið á Brynju dóttur sína við að halda sjálfstæði sínu og daglegu lífi eins vel gangandi og kostur gafst .
Hann naut elskulegrar þjónustu af heimahjúkrunarfræðingum og dagvistar í Drafnarhúsi .
Það var lengi hægt að tala saman í síma , spila á spil , leggja kapal , njóta að drekka kaffi , glettast og hlæja saman og spjalla um fyrri daga með honum og hann reyndi eins og hann gat að fylgjast með sínu fólki .
Hann var alltaf stoltur af stelpunum , " tíunum " sínum , tónlistinni þeirra og einnig var það mikill gleðidagur í lífi hans að vera skírnarvottur nafna síns Inga Brjánssonar vorið 2002 .
Guðmundur bróðir hans sýndi Inga mikið trygglyndi og umhyggju í veikindum hans .
Það geta allir lært að umgangast sjúkling með heilabilun og það er mikill styrkur í því , bæði fyrir þann veika og nánustu aðstandendur ef vina og frændrækni er í hávegum höfð þegar fer að syrta á í tilverunni með þessum sjúkdómi sem menn geta þurft að lifa með í langan tíma .
Í mars 2008 flutti Ingi á dvalarheimilið Grund .
Starfsfólkið á deild 4 gerði honum lífið eins bærilegt og mögulegt var .
Hann skynjaði og þekkti fólkið sitt til andláts .
Ingi fékk að yfirgefa þessa tilveru umvafinn ást og þakklæti í örmum fjölskyldunnar kvöldið 22. júní 2009 á Landsspítalanum í Fossvogi .
Anna Guðný Ingadóttir .
