FYRIR 15 til 20 árum var að tilhlutan sveitarstjórnarmanna á Austurlandi skipuð nefnd um jarðgangagerð í fjórðungnum .
Tækniþekking við gerð jarðganga hefur aukist það mikið að nú er fyrir hendi verkkunnátta sem kominn er til að vera hvort sem stuðningsmönnum fjallveganna líkar það vel eða illa .
Hér á landi velta fyrirtæki hundruðum milljarða króna þegar íslenskur banki aðstoðar við fjármögnun vegganga erlendis sem eru 11 til 14 km löng .
Gerð hafa verið nokkur veggöng síðustu tvo áratugina milli Dalvíkur og Ólafsfjarðar , á norðanverðum Vestfjörðum , undir Hvalfjörð , Almannaskarð og milli Reyðarfjarðar og Fáskrúðsfjarðar .
Nú er að koma til sögunnar nýr og fullkominn tækjabúnaður sem mun auðvelda heilborun jarðganga um ókomna framtíð .
Í framhaldi af þessu viðurkenna enn fleiri landsbyggðarþingmenn að tími fjallvega sem standa í meir en 400 til 600 m hæð sé nú liðinn .
Fyrir síðustu kosningar kom þetta fram í viðtali við fyrrverandi samgönguráðherra sem sagðist hér eftir aldrei ætla að eiga frumkvæðið að fjölgun fjallveganna í þessari hæð yfir sjávarmáli þegar framfarir í jarðgangagerð aukast á komandi árum .
Allar hrakspár sem stuðningsmenn fortíðarinnar nota gegn bættum samgöngum í formi vegganga hafa nú runnið út í sandinn án þess að þeir standi uppi sem sigurvegarar .
Uppbyggður vegur í 530 m hæð um Öxi sem ekki yrði öruggur fyrir þriggja til sex metra háum snjóþyngslum og miklum blindbyl getur aldrei við þessar aðstæður tryggt heilsárstengingu Djúpavogs við Egilsstaði og Austur-Hérað .
Í þessari hæð er Öxi alltof illviðrasöm og ekki hættulaus í 17% halla sem erfitt er að minnka um 10% án þess að grafa um leið tvenn stutt veggöng .
Þá tekur önnur fyrirstaða við ef hallinn í brekkunni ofan við Hemru verður minnkaður niður í 7% þegar komið yrði inn á snjóþungt svæði .
Þar geta snjóflóðahættur sem enginn sér fyrir hrellt vegfarendur .
Víða um land hefur það skeð á stöðum sem taldir hafa verið 100% öruggir hingað til .
Annað vandamálið sem eftir stendur snýst um hvort heppilegra sé að leggja þennan heilsársveg alla leið inn í Berufjarðardal og grafa þaðan lengri göng upp í Skriðdal sem gætu orðið 5 til 7 km löng .
Án þeirra verða snjóþyngsli og blindbylur á Öxi alltaf til vandræða og sömuleiðis veðurhæð sem getur farið í 30 til 40 metra á sekúndu , jafnvel meira , án þess að það sjáist fyrir .
Að öllum líkindum mætti þá afskrifa styttri göngin sem stæðu hærra yfir sjávarmáli .
Fullyrðingar um að byggðirnar losni úr allri vetrareinangrun með uppbyggðum vegum á snjóþungum svæðum í meir en 400 til 600 m.y.s .
án jarðganga eru ótrúverðugar .
Þessir vegir hafa þveröfug áhrif þegar samgöngur verða óöruggar .
Krafan um að loka Breiðdalsheiði mun frekar koma af stað hörðum deilum milli Djúpavogsbúa og Breiðdælinga .
Í þeirri hæð sem þessir tveir þröskuldar milli Breiðdalsvíkur , Djúpavogs og Egilsstaða standa eiga heilsársvegir ekki heima .
Besta fjárfestingin er að afskrifa þessa tvo fjallvegi með tvennum göngum inn í Breiðdal til þess að dæmið klárist strax .
Fyrir Djúpavogsbúa og Berufirðinga sem vilja heilsárstengingu við Fljótsdalshérað um Öxi stendur valið um tvennt , samhliða jarðgöngum undir Breiðdalsheiði eru það göng innar í Berufirði sem kæmu út í Breiðdal eða neðansjávargöng undir utanverðan fjörðinn .
Kostnaðurinn við snjómokstrana á fjallvegunum sem íslenska ríkið forðast eins og heitan eld skilar sér aldrei .
Tvenn veggöng inn í Breiðdal geta oddvitar fortíðarinnar ekki heimtað eftir þrjá til fjóra áratugi .
Fyrir samgönguráðherra er varasamt að lofa vegaframkvæmdum næstu þrjú árin á ellefu stöðum á landsbyggðinni .
Það verður Vegagerðinni ofviða .
Næst í röðinni eru Dýrafjarðargöng , veggöng til Norðfjarðar , Seyðisfjarðar , undir Vaðlaheiði og Lónsheiði .
Höfundur er farandverkamaður .
