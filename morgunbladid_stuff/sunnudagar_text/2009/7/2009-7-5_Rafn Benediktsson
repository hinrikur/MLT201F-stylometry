Rafn Benediktsson fæddist í Reykjavík 14. maí 1935 .
Hann lést 23. júní sl. Foreldrar hans voru Laufey A. Stefánsdóttir , f. á Eskifirði 13.7. 1910 , d. 3.12 .
2000 og Benedikt Hjartarson , f. í Búðardal 4.2. 1909 , d. 7.2. 1990 .
Rafn átti einn albróður , Ásgeir , f. 1933 , d. 1988 .
Hálfsystir Rafns sammæðra er Guðný Kristín Garðarsdóttir , f. 1953 .
Hálfbræður samfeðra eru Sigurður , f. 1926 , Atli , f. 1937 og Kjartan , f. 1949 , d. 1993 .
Fyrri kona Rafns var Helena Hálfdanardóttir , f. 1935 .
Þau slitu samvistum .
Börn þeirra eru : 1 ) Baldur , f. 1954 , kvæntur Elinóru K. Guðjónsdóttur , f. 1955 .
Dætur þeirra eru a ) Helena , hún á tvær dætur , b ) Laufey Guðrún , hún á tvö börn , og c ) Brynja .
2 ) Guðbjörg Linda , f. 1957 , gift Stefáni Jóhanni Stefánssyni , f. 1957 .
Synir þeirra eru a ) Hlynur Orri , f. 1983 , b ) Arnaldur Smári , f. 1987 , og c ) Davíð Már , f. 1991 .
3 ) Brynhildur Björk , f. 1962 , gift Sigursteini Magnússyni , f. 1963 .
Fyrri maður hennar er Arnþór Einarsson , f. 1958 .
Börn þeirra eru a ) Birgir Rafn , f. 1981 .
Hann á tvo syni , og b ) Aníta , f. 1984 .
4 ) Arnheiður Edda , f. 1965 , gift Erling Erlingssyni , f. 1965 .
Börn þeirra eru Bjarki , f. 1988 , Rafn , f. 1991 , og Ingi , f. 1995 .
Seinni kona Rafns var Hulda Hjaltadóttir , f. 1938 .
Börn þeirra eru : 1 ) Benedikt Rafn , f. 1973 , kvæntur Magneu Sif Agnarsdóttur , f. 1975 .
Börn þeirra eru Snæfríður , f. 2004 , og Egill Agnar , f. 2007 .
2 ) Laufey Björg , f. 1975 .
Maður hennar er Justin Henry Rebbeck , f. 1973 .
Börn þeirra eru Isabella Lilja , f. 1998 , og Atli James , f. 2000 .
Fyrir átti Hulda þrjú börn : 1 ) Hjalta Reynisson , f. 1958 .
2 ) Jónu Birnu Reynisdóttur , f. 1960 .
Sonur hennar er Þórólfur Beck Guðjónsson , f. 1985 .
3 ) Arnar Reynisson .
Börn hans eru Tómas Freyr , f. 1986 , Hulda Hrund , f. 1997 , og Óðinn , f. 1997 .
Um miðjan sjötta áratuginn hóf Rafn hænsnarækt í Smálöndum og var hann með þann rekstur í rúm 20 ár .
Hann var einn af frumkvöðlum við framleiðslu poppkorns hér á landi .
Stofnaði Maxí popp laust eftir 1970 .
Auk poppsins framleiddi fyrirtækið snakk og sælgæti og sá um pökkun ýmissa afurða .
Rafn lærði bókhald og hafði umsjón með bókhaldi nokkurra fyrirtækja .
Rafn starfaði í mörg ár með Sjálfsbjörgu , félagi fatlaðra og var varaformaður Reykjavíkurdeildarinnar frá árinu 1970 og formaður árin 1977 – 1983 .
Hann var auk þess í mörgum ráðum og nefndum á vegum Sjálfsbjargar .
Útför Rafns fór fram 2. júlí , í kyrrþey .
Ég hitti Rafn Benediktsson fyrst fyrir um 30 árum .
Þá sat hann undir stýri á sendibíl sem hann notaði til að sinna fyrirtæki sem hann var með .
Hann sat réttur í baki í sætinu og horfði beint fram eftir götunni um leið og hann heilsaði mér án þess að líta á mig þar sem ég stóð við hliðina á bílnum .
Í fyrstu flaug mér í hug að honum væri fremur lítið gefið um þennan pilt sem var að reyna að krækja í elstu dóttur hans , en ég áttaði mig þó fljótlega á því að það var gigtin en ekki hugarfarið sem hamlaði því að hann sneri sér að mér .
Ég komst fljótt að því að hugarfarið var hlýtt og þétt eins og handtakið hans var ævinlega .
Rafn var ungur að árum þegar gigtin knúði dyra .
Það hefur verið erfitt að takast á við hana , en Rafn vann sem best úr aðstæðunum .
Fyrst hann gat ekki hreyft sig auðveldlega úr stað sjálfur þá notaði hann til þess farartæki sem hann átti mörg um dagana .
Þau voru m.a. notuð til að koma afurðum til viðskiptavina .
Framan af voru það egg og síðan var það poppið , þ.e. poppkorn .
Ýmsir fengu að njóta þess , m.a. annars ýmis íþróttafélög sem fengu vöruna á vægu verði .
Og ef það þurfti að flytja varning eða búslóðir var Rafn alltaf til taks með sína bíla. Í sveiflukenndu efnahagslífi hefur reksturinn hjá Rafni sjálfsagt einnig verið upp og ofan .
Hann var þó þrautseigur og sinnti sínu vel , bætti við nýjum vélum , tækjum og afurðum eftir því sem markaðurinn leyfði .
Rafn vann þetta hægt og bítandi og af festu .
Og Hulda , konan hans , tók fullan þátt í þessu líka .
Rafn hafði yndi af því að hitta sína nánustu , ekki síst á ættarmótum og þorrablótum og var hrókur alls fagnaðar .
Ferðalögin voru löng og mörg sem Rafn fór í , bæði innanlands og utan , oftast á eigin bíl og á eigin vegum .
Þannig heimsótti hann og fjölskyldan okkur hjónin þegar við bjuggum í Svíþjóð , og keyrði svo suður um Evrópu .
Rafn var svo sem ekki að trana sér fram , en þó var til hans sótt til forystustarfa , m.a. á vegum Sjálfsbjargar .
Og þótt hann væri ekki mikið að skipta sér af pólitík ( fyrir utan það að sem stráklingur að mótmæla á Austurvelli 30. mars 1949 og fylgja þeim sjónarmiðum eftir sem ungur maður ) , þá þurfti ekki mikið að hvetja hann til þess að taka þátt í prófkjörum , síðast til að merkja við Jóhönnu í efsta sætið í rafrænni kosningu , og hann var afskaplega ánægður þegar Jóhanna tók við forystukeflinu í ríkisstjórninni .
Það voru ýmsir þræðir í lífshlaupi Rafns .
Það hefur þurft seiglu og hörku fyrir ungan mann að brotna ekki þegar erfiður sjúkdómur knúði dyra og setti honum stólinn fyrir sumar dyr .
En hann gafst ekki upp heldur barðist áfram af mikilli ósérhlífni .
Hann gerði ríkar kröfur til sjálfs sín , en honum fannst einnig að aðrir ættu að standa sig .
Samt var það glaðlyndið og hlý framkoma sem einkenndi alla hans nærveru .
Ég vil senda Huldu , afkomendum og öðrum ástvinum mínar innilegustu samúðarkveðjur .
Stefán Jóhann Stefánsson .
