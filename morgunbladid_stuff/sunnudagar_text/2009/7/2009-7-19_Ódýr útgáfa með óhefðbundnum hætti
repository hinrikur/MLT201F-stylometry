BLUNDAR í þér rithöfundur eða tónlistarmaður enda þótt útgefendur séu ekki tilbúnir að veðja á þig ? Leggðu þá ekki árar í bát heldur gakktu sjálf ( ur ) í málið .
Blurb heitir bandarískt fyrirtæki sem gefur út bækur fólks með tiltölulega litlum tilkostnaði .
Allt sem þarf er að skila handriti tilbúnu til prentunar og ábyrgjast að a.m.k. eitt eintak af bókinni seljist .
Óski fólk þess eru bækurnar kynntar á heimasíðu Blurb , þar sem almenningur getur pantað þær , látið prenta og fengið sendar heim .
Vilji menn koma tónlist sinni á framfæri er bandaríska vefútgáfan TuneCore tilvalinn vettvangur .
Þar gefst tónlistarmönnum tækifæri til að senda inn lag eða lög sem TuneCore hefur gegn vægu verði milligöngu um að selja á netinu .
