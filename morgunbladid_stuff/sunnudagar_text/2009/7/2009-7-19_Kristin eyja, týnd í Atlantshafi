Í leiðara í dagblaðinu Financial Times á föstudag segir að helstu ógnirnar , sem blasi við Íslendingum á leiðinni í Evrópusambandið , séu að umsóknin verði pólitískum hrossakaupum og skrifræði að bráð .
Ljóst sé að Ísland geti ekki farið inn á undan Króatíu og nú strandar mál Króata á landamæradeilu við Evrópusambandsríkið Slóveníu .
Ýmis önnur ríki eru á aðildarbuxunum , þar á meðal Tyrkland og Makedónía .
Tyrkir hafa mikið lagt á sig til að uppfylla skilyrði um aðild , en nokkur aðildarríki hafa sagt að þau muni ekki samþykkja Tyrkland .
Í nokkuð kostulegri greiningu á viðskiptavef í Aserbaídsjan sagði að 33 fulltrúar kaupskaparstefnunnar - merkantílistar - hefðu greitt atkvæði með aðildarumsókn , en 28 víkingar fullir af frelsisást hefðu greitt atkvæði gegn .
Inntaka Íslands , sem í raun færir Evrópu ekkert , samhliða neitun til Tyrklands mundi þýða brot á gildum , sem ESB hefur sett sér sjálft , sérstaklega gildum jafnréttis , umburðarlyndis og lýðræðis , " segir í greiningunni .
" Í raun mun það þýða að 70 milljóna manna ríki , reyndar múslímskt , á minni rétt á að verða hluti af ESB en kristin eyja , sem er týnd í Atlantshafi .
" Vitaskuld er það alltaf áfall þegar útlendingar átta sig ekki á að Ísland er upphaf og endir alls .
Umsókn Íslands snýst hins vegar ekki bara um Ísland .
