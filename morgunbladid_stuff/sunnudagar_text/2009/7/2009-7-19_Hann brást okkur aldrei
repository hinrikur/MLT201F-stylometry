FRÉTTAÞULURINN Walter Cronkite er látinn , 92 ára gamall .
Var banameinið æðasjúkdómur sem fylgdi heilahrörnun hans .
Cronkite var einn þekktasti fréttaþulur Bandaríkjanna og var gjarna kallaður " Walter frændi " þar í landi .
Hann var þekktur fyrir rólyndi sitt og naut mikils trausts bandarísks almennings .
Var hann í könnunum oft útnefndur sá maður sem fólk treysti best .
Cronkite var fréttastjóri kvöldfrétta CBS frá 1962 til 1981 og flutti löndum sínum fréttir af morðinu á John F. Kennedy , Víetnamstríðinu , fyrstu mönnunum á tunglinu , Watergate-hneykslinu , kalda stríðinu og fleiri stórmálum tuttugustu aldarinnar .
Í kjölfar frétta af andláti Cronkite lýsti Barack Obama Bandaríkjaforseti honum sem traustri rödd í ótraustum heimi .
" Hann bauð okkur að trúa sér og hann brást okkur aldrei .
" skulias@mbl.is 