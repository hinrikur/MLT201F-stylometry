LEIKARINN David Carradine svipti sig ekki lífi .
Þetta er mat læknis sem sá um krufningu á líki leikarans .
Carradine fannst látinn inni í fataskáp á hóteli í Bangkok 4. júní sl. með snúru vafða um háls sér og aðra líkamsparta .
Meinafræðingurinn Michael Baden segir leikarann hafa kafnað en sjálfsvíg sé útilokað þar sem leikarinn var bundinn .
" Hann lést ekki með eðlilegum hætti og svipti sig ekki heldur lífi .
Því hlýtur þetta að hafa verið einhvers konar slys , " segir Baden en það voru ættingjar Carradine sem fengu hann til að rannsaka líkið .
Baden segir ekki vitað hvað gerðist nákvæmlega , í samtali við Reuters .
Þó sé ekki útilokað að leikarinn hafi látið lífið við kynlífsiðkan og nú sé beðið eftir niðurstöðu rannsóknar taílensku lögreglunnar á málinu .
