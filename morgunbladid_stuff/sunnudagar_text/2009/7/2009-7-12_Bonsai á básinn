GRÆNAR jurtir lífga upp á vinnustaðinn og hafa jafnvel bætandi áhrif á loftgæði .
Að velja réttu jurtina fyrir vinnurýmið getur hins vegar verið vandasamt , og sérstaklega nú þegar minimalisminn og snyrtileikinn ræður ríkjum í skrifstofutískunni .
Fátt er líka ljótara en þegar alls kyns pottablómum er hrúgað út í glugga eða upp á skáp , og jafnvel að plönturnar fái að vaxa í allar áttir : upp og niður , út og suður .
Fegurð og fyrirhöfn Bonsai tréð er spennandi valkostur fyrir skrifstofu nútímans .
Þessi skemmtilega jurt hefur enda rutt sér til rúms síðustu áratugi sem fallegt stofustáss á smekklegri heimilum , en á ekki síður heima á kontórnum .
Bonsai plantan kallar á meiri umhirðu en aðrar skrautjurtir : velja þarf trénu stað af mikilli natni svo það njóti nægrar birtu og réttra hitaskilyrða að nóttu og degi .
Mælt er með að úða plöntuna reglulega til að halda henni vel rakri og um leið þarf að læra þá kúnst að snyrta plöntuna rétt og vökva .
Það getur verið slakandi og brotið upp vinnudaginn að nostra við bonsai tréð , og sjá það vaxa og dafna .
Ef vel tekst til verður svo plantan tignarlegt stofustáss sem segir um leið mikið um natni og samviskusemi eigandans .
