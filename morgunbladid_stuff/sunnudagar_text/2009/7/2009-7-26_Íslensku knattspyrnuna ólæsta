LÍKT og fjölmargir hefur undirritaður gaman af knattspyrnuáhorfi .
Skiptir þá sjaldnast máli um hvaða deild ræðir eða lið .
Og þrátt fyrir að fátt toppi þá tilfinningu að horfa á skemmtilegan knattspyrnuleik með berum augum má allt eins finna fró í sófanum heima .
Á erfiðum tímum ætti sjálfsagður réttur hvers Íslendings að vera sjónvarpsréttur á íslensku knattspyrnunni – í ólæstri dagskrá .
Sá réttur er í höndum 365 miðla – Rauðsólar ? Sýnar ? – um þessar mundir og verður út árið .
Undirritaður hefur ekki upplýsingar um að réttur 365 hafi verið framlengdur en alþjóðlega fyrirtækið Sportfive hefur einkarétt á sölu á útsendingarrétti og markaðsrétti frá íslenskri til og með 2015 .
Því miður býður fjárhagsstaða opinbera hlutafélagsins RÚV ekki upp á að keppt verði um réttinn – þrátt fyrir himinháan nefskatt – en allt eins er óvíst hvort 365 hefur burði til að greiða – það var jú að ganga frá samningum um sýningarrétt á ensku knattspyrnunni til næstu fjögurra ár .
Að því sögðu mælist ég til þess að hrundið verði af stað fjársöfnun í nafni þjóðarinnar um kaup á réttinum og hliðarrás fyrir RÚV .
Andri Karl 