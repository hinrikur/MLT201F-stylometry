LEIKARAHJÓNIN Brynhildur Guðjónsdóttir og Atli Rafn Sigurðsson eiga mikið í vændum .
Í september verður leikritið Frida , viva la vida , sýnt á stóra sviðinu í Þjóðleikhúsinu en Brynhildur , sem skrifar handritið , mun leika mexíkósku listakonuna Fridu Kahlo og Atli Rafn leikstýra .
Undirbúningsferlið hefur verið langt og tókust Brynhildur og Atli Rafn á hendur ferðalag til Mexíkó til að kynna sér ævi Fridu Kahlo en ekki síður til að öðlast dýpri skilning á því umhverfi sem Frida mótaðist af .
Ótrúlegt lífshlaup Ævi Fridu Kahlo var ekki sérlega löng , en þeim mun ótrúlegri .
Frida Kahlo lenti ung í skelfilegu slysi og var ekki hugað líf .
Hún þjáðist stöðugt af verkjum en listin veitti henni vissa lausn .
Hún giftist eldri manni , þekktum mexíkóskum málara , Diego Rivera , og áttu þau í stormasömu sambandi enda bæði blóðheitar og óvenjulegar manneskjur .
Frida Kahlo laðaði að sér ótrúlega litríkt fólk og í ævi hennar koma við sögu margir frægir og ólíkir einstaklingar eins og Josephine Baker , Pablo Picasso og Leon Trotskí , eins og Brynhildur og Atli Rafn leiða okkur fyrir sjónir .
| 10 