SAMGÖNGURÁÐHERRANN þarf að forgangsraða verkefnum .
Eftir honum er haft að Vaðlaheiðargöng og samgöngumiðstöð í Vatnsmýri komi fyrst í forgangsröðinni vegna þess að gögn um þessi mannvirki " séu svo gott sem tilbúin " .
Getur verið að þetta sé eina röksemdin fyrir því að ráðherrann vill skipa málum með þessum hætti ? Þegar um takmörkuð fjárráð er að ræða og aðeins hægt að framkvæma hluta þess sem menn vilja þarf að forgangsraða eins og ráðherrann er að gera .
Forgangsröðunin á að fara fram með þeim hætti að fyrst er stillt upp þeim markmiðum sem stefnt er að .
Þá þeim verkefnum ( valkostum ) sem til greina koma .
Næst eru skilgreindar þær forsendur sem skipta máli , s.s. kostnaður , stefnumörkun ( t.d. fjölgun starfa ) , áhætta , ávinningur , tímarammi , umhverfisáhrif o.s.frv. Síðan er hverri forsendu gefið vægi m.t.t. hvað hún er mikilvæg fyrir þau markmið sem stefnt er að og metið tölulega hversu vel viðkomandi verkefni uppfylllir hverja forsendu .
Það verkefni sem fær hæst samanlagt heildarskor er það verkefni sem best styður markmiðin og á því að skipa forgang , það sem kemur næst í skori kemur næst og svo koll af kolli .
Hvað undirbúningsgögnin eru langt á veg komin getur vissulega verið hluti af ákvörðun ráðherrans .
Samt hlýtur að vera rangt eftir ráðherranum haft að tuga milljarða ákvörðun sé tekin á einni forsendu ! Ef ráðherrann á hinn bóginn telur að Vaðlaheiðargöng skipi forgang vegna þess að þau eru í hans kjördæmi á hann bara að segja það hreint út .
Höfundur er verkfræðingur og lektor við Tækni- og verkfræðideild HR. 