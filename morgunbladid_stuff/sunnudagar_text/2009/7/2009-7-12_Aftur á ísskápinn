LEIKARINN Ryan Gosling er fjölhæfur maður .
Í haust kemur út fyrsta breiðskífa kappans , sem ásamt hljómsveit sinni , Dead Man ' s Bones , hefur verið með annan fótinn í hljóðveri undanfarin tvö ár .
Afraksturinn kemur út í október en hægt er að hlusta á tóndæmi á Myspace-síðu hljómsveitarinnar .
" Þegar maður er krakki gerir maður oft klessumyndir með vaxlitum .
Þó enginn sjái neitt út úr myndinni nema maður sjálfur endar alltaf með því að foreldrar manns hengja myndina á ísskápinn .
Okkur langaði að hverfa aftur til þessa tíma þegar maður lagði allt í sölurnar til að komast á ísskápinn , " sagði Ryan skýrt og skorinort um plötuna góðu í viðtali á dögunum .
Ryan , sem er 28 ára , leikur meðal annars á píanó og gítar í hljómsveitinni .
