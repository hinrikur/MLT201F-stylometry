BRESKA ungstirnið Robert Pattinson heldur því fram að frægðin hafi ekki breytt honum .
Pattinson kom fyrst fram í kvikmyndinni Harry Potter and the Goblet of Fire en varð heimfrægur sem vampíran Edward Cullen í Twilight .
Hann segir líf sitt vera eins og áður þrátt fyrir að hann sé umkringdur kvenkyns aðdáendum og ljósmyndurum .
" Ég vil halda því fram að ég hafi ekki breyst svo mikið .
Inni í mér hef ég ekki breyst en þegar ég geng úti á götu horfi ég meira niður .
Ég lifi nánast eins lífi og áður fyrir utan það að fleiri þekkja mig og það er ekki beint það versta í heimi .
" Þótt hann sé með fæturna á jörðinni segir Pattinson að frægðin hafi eyðilagt ástarlífið .
" Ég hef miklar áhyggjur af því að eyðileggja líf þeirra sem ég er með , sérstaklega fólks sem er ekki frægt , " segir Pattinson sem hefur verið orðaður við mótleikkonu sína úr Twilight , Kristen Stewart .
Pattinson er aðeins 23 ára og þykir ruglandi að vera orðinn kyntákn því hann var ekki vinsæll meðal kvenna fyrir frægð .
" Þetta er fyndið , fyrir um ári hafði engin stelpa áhuga þegar ég talaði við hana .
En þegar það var tilkynnt að ég yrði í Twilight skiptu allar um skoðun .
Athyglin sem ég fæ núna er rugl .
" 