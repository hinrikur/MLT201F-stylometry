HARRY Potter-æðið heldur áfram .
Bækurnar sjö um galdrastrákinn góða hafa selst í bílförmum um allan heim og nú þegar bækurnar verða ekki fleiri halda kvikmyndirnar upp úr bókunum áfram að draga fólk í bíó .
Áður en yfir lýkur verða kvikmyndirnar víst átta , einni fleiri en bækurnar , en það er vegna þess að þeirri síðustu , Harry Potter og dauðadjásnin , verður skipt upp í tvær kvikmyndir .
Sú sjötta í röðinni , Harry Potter og blendingsprinsinn , verður frumsýnd hér á landi á miðvikudaginn kemur , átta árum eftir að fyrsta Harry Potter-myndin var sýnd .
Leikhópurinn samanstendur af sama fólkinu frá upphafi , fyrir utan Michael Gambon , sem hefur farið með hlutverk Dumbeldores frá og með þriðju myndinni , eða allt frá því leikarinn Richard Harris lést .
Þau Daniel Radcliffe , Emma Watson og Rupert Grint fara að vanda með hlutverk þeirra Harrys , Herminone og Rons .
Þau voru tíu , ellefu og tólf ára þegar þau voru valin til að leika einhverjar þekktustu bókmenntapersónur allra tíma , Grint er elstur , þá Radcliffe og loks Watson , sem er fædd árið 1990 .
Á meðfylgjandi myndum má sjá brot úr öllum myndunum sex , áætlað er að sú sjöunda verði svo frumsýnd strax á næsta ári .
