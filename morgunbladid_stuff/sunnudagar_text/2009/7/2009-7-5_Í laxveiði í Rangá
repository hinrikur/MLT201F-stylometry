, , ÉG fresta veislunni til haustsins , það er fallegri tími .
Við gerum eitthvað skemmtilegt þá .
Há – sumarafmæli eru alltaf svolítið skrýtin , þá eru allir á ferðalögum , " segir Valdimar .
Afmælisdeginum ætlar hann hins vegar að eyða í Rangánni því fátt finnst honum skemmtilegra en að renna fyrir fisk .
, , Skíði og fluguveiðar , það er mitt líf og yndi .
Mér finnst svo gaman að leika mér í náttúrunni , " segir hann .
Músík er honum sömuleiðis mikilvæg og semur Valdimar tónlistina fyrir hljómsveit sína , Úlf .
, , Það hefur engum tekist að skilgreina þessa tónlist sem er býsna sérkennileg .
Þetta er sambland af þessum 50 árum mínum .
Það eina sem máli skiptir er að þetta grúvi .
" Hvað tónleikahald varðar segist Valdimar vera að reyna að finna á því einhvern flöt , pöbbaspil þyki honum ekki vera spennandi kostur .
Hins vegar væri áhugavert að spila kannski í bílakirkjugarði .
Spurður að því hvort hann ætti von á einhverjum gjöfum svaraði Valdimar að það yrði bara að koma í ljós , hann byggist ekki við neinu .
, , Ef stórhöfðingi lætur sjá sig upp úr ánni væri það nóg fyrir mig .
Hann myndi þá skipa heiðurssess í afmæliskvöldverðinum .
" sigrunerna@mbl.is 