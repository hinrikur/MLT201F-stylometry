SAGT hefur verið að af litlum neista verði oft mikið bál .
Það á sannarlega við um íslenska tónlistarsköpun .
Nú fremur en nokkurn tíma fyrr þurfum við á listamönnum okkar að halda til að skapa jákvæða ásýnd .
Tónlistin er alþjóðleg og það tjáningarform sem alltaf hefur getað brúað ólíka menningarheima og tengt fólk tilfinningaböndum .
Ímynd íslenskrar tónlistar , jafnt innanlands sem utan , er sterk þrátt fyrir undangengnar efnahagslegar hremmingar .
Í sívaxandi umræðu um erlenda samvinnu , bæði á norræna og evrópska vísu , skiptir sköpum að halda sérstöðu okkar .
Hið séríslenska umhverfi hefur tvímælalaust blásið hérlendum tónlistarmönnum anda í brjóst og erlendis er rætt um einstakan sköpunarkraft sem einkennir íslenska tónlist .
Íslenskt tónlistarsumar er liður í að hvetja íslenskt tónlistarfólk til dáða á öllum vígstöðvum .
Sýnum stuðning okkar í verki .
Kaupum , spilum og njótum íslenskrar tónlistar .
Njótum íslensks tónlistarsumars .
Höfundur er framkvæmdastjóri Samtóns , samstarfsvettvangs tónlistarrétthafa .
