EINAR Sebastian Ólafsson , ljósmyndari og yfirflugþjónn hjá Atlanta , er hjátrúarfullur maður .
Hann fer ekki í grænt .
Ekki undir neinum kringumstæðum .
Sömu sögu er raunar að segja um alla karlmenn í hans ætt sem kennir sig við Reynistað í Skagafirði .
Hjátrú þessa má rekja aftur til ársins 1780 að Reynistaðarbræður , Bjarni og Einar , urðu úti á Kili .
Þeir voru klæddir grænum vaðmálsfötum í sinni hinstu för og allar götur síðan óttast karlmenn í ættinni að það boði ógæfu að klæðast grænu .
Eins og Einar segir : " Hvers vegna að storka örlögunum ? " 