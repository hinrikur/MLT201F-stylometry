Jón Hauksson fæddist í Reykjavík 8. maí 1943 .
Hann varð bráðkvaddur á heimili sínu aðfaranótt 6. júlí 2008 .
Hann var sonur hjónanna Hauks Halldórssonar húsgagnasmiðs , f. 8. júlí 1909 og Ingunnar Helgu Jónsdóttur húsmóður , f. 7. febrúar 1909 .
Systir Jóns er Brynhildur búsett í Bandaríkjunum og hálfbróðir Jóns var Ólafur Jakobsson , látinn .
Jón kvæntist 21. september 1968 Svölu Guðnýju Hauksdóttur , f. 4. ágúst 1939 .
Börn þeirra eru : 1 ) Haukur , f. 31. janúar 1967 , maki Kristbjörg Jónsdóttir , f. 4. október 1967 .
Börn þeirra eru Auður Tinna Hlynsdóttir , f. 8. september 1987 og Svala Guðný Hauksdóttir , f. 15. október 2003 .
2 ) Bjarki , f. 5. mars 1971 , maki Ósk Gunnarsdóttir , f. 29. mars 1970 , Börn þeirra eru Aron Hansen , f. 14. janúar 1988 , Sunna Lind , f. 4. ágúst 1992 og Gabríel , f. 27. mars 2003 .
3 ) Jóhanna Inga , f. 3. mars 1972 , maki Hólmgeir Austfjörð , f. 2. október 1974 .
Börn þeirra eru Óli Bjarki Austfjörð , f. 13. október 1996 , Svala Björk , f. 5. maí 1998 og Jón Ævar , f. 6. nóvember 2003 .
Jón hlaut hefðbundna skólagöngu á Selfossi þar sem faðir hans rak húsgagnasmíðaverkstæði og verslun .
Hann dvaldist í Bandaríkjunum sem skiptinemi í eitt ár , varð stúdent frá Menntaskólanum á Laugarvatni með 1. einkunn árið 1964 , cand .
juris frá Háskóla Íslands árið 1970 með 1. einkunn og héraðsdómslögmaður 1975 .
Jón fluttist til Vestmannaeyja árið 1970 og hóf störf sem fulltrúi hjá bæjarfógetanum í Vestmannaeyjum 1. júní 1970 , skipaður aðalfulltrúi frá ársbyrjun gosársins 1973 til ársloka .
Starfaði sem fulltrúi í dóms- og kirkjumálaráðuneytinu 1974-1975 .
Frá árinu 1975 rak hann eigin lögfræðiskrifstofu , var stundakennari í sjórétti við Stýrimannaskólann í Vestmannaeyjum frá 1971 .
Jón gegndi ýmsum félags- og trúnaðarstörfum og má þar nefna að hann sat í stjórn Stúdentafélags jafnaðarmanna á háskólaárum sínum , var í stjórn Bridgefélags Vestmannaeyja og Golfklúbbs Vestmannaeyja .
Skoðunarmaður fyrir reikninga Vestmannaeyjabæjar , yfirkjörstjórn til sveitarfélags- og alþingiskosninga .
Jón var virkur í störfum Alþýðuflokksins , Samfylkingar og stjórnmálaflokkum þeim tengdum í Vestmannaeyjum .
Útför Jóns verður gerð frá Landakirkju í Vestmannaeyjum í dag og hefst athöfnin klukkan 14 .
Nú þegar ár er liðið frá andláti tengdaföður míns , vil ég minnast hans , með fáeinum orðum .
Sú kalda staðreynd blasti við fjölskyldunni að morgni 6. júlí 2008 , að ástkær tengdafaðir minn hafði svo snögglega kvatt þennan heim , svo til fyrirvaralaust. Jón hafði verið hjartasjúklingur til margra ára , en hafði ekki kennt sér meins í töluverðan tíma , það var annað sem flýtti fyrir andláti hans , eitthvað sem við fjölskyldan getum seint fyrirgefið. Við kannski lærum það með árunum .
Ég einfaldlega meðtek ekki þá staðreynd að við eigum ekki eftir að spjalla saman og hlæja. Jón hafði svo skemmtilegan hlátur .
Hann var svo mikill húmoristi , alltaf stutt í grínið. Mér finnst enn þá eins og hann eigi eftir að opna útidyrahurðina , ganga inn og segja : " Jæja krakkar mínir , hvað er að frétta " ? Það sem ég kunni best við í fari hans var hvað hann var hreinn og beinn , kom bara til dyranna eins og hann var klæddur , engin tilgerð , sumum líkaði það , öðrum ekki , en svona er bara lífið .
Jón vissi ótrúlega margt , sannkallaður viskubrunnur , það var hægt að leita til hans með nánast hvað sem var , hann var alltaf með svörin .
Engin veit hvað átt hefur , fyrr en misst hefur , eru orð að sönnu .
Farðu í friði , vinur minn kær faðirinn mun þig geyma Um aldur og ævi þú verður mér nær Aldrei ég skal þér gleyma .
( Bubbi Morthens ) Kristbjörg Jónsdóttir .
