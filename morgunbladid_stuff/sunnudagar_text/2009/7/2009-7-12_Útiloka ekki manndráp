RANNSÓKNIN á andláti Michaels heitins Jacksons tók nýja stefnu í gær þegar rannsakendur fengu til heimild að leggja hald á heilsufarsskýrslur söngvarans og háttsettur lögreglumaður neitaði að útiloka að um manndráp hafi verið að ræða .
Réttarmeinafræðingar kölluðu eftir skýrslum um Jackson frá mörgum læknum að því er fram kemur í Los Angeles Times .
Bill Bratton , lögreglustjóri í Los Angeles , sagði að embætti hans væri að skoða skrár um ávísanalyf frá læknum sem önnuðust Jackson í gegnum árin .
Athygli þeirra hefur beinst mjög að sterku deyfilyfi sem fannst í hýbýlum Jacksons að honum látnum .
Joe Jackson , 79 ára gamall faðir Michaels Jacksons , sagði í samtali við ABC-fréttastofuna að með honum bærðust grunsemdir varðandi kringumstæðurnar við andlát sonar hans .
