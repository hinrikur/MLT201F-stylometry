ÞAÐ hlaut að koma að því .
Amy Winehouse hefur verið fundin saklaus af ákærum um ruddalega hegðun en söngkonan mætti fyrir rétt á föstudag til þess að svara fyrir þær sakir að hafa ráðist á dansara á góðgerðarsamkomu í London í september síðastliðnum .
Eftir að hafa skoðað ákæruna og hlýtt á vitni að atburðinum úrskurðaði dómari að ekki væri hægt að dæma Winehouse seka .
Vitnin voru drukkin og því óáreiðanleg og læknisskýrslur þóttu ekki sanna að söngkonan hefði slegið dansarann í augað eins og lýst var í kærunni .
Atburðurinn átti sér stað eftir að dansarinn bað söngkonuna um að fá að smella af henni mynd .
Þá á Winehouse að hafa trompast og slegið til dansarans .
Eftir að rétti lauk á föstudag var létt yfir Winehouse sem sagði blaðamönnum að hún væri ánægð með niðurstöðuna og fegin að réttarhöldin væru að baki .
