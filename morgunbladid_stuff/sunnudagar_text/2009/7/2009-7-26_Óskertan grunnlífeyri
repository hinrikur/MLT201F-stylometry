" Í OKKAR augum er grunnlífeyririnn heilagur og hann eiga allir að fá , " segir Helgi K. Hjálmsson , formaður Landssambands eldri borgara .
Sambandið leggst alfarið gegn tillögum endurskoðunarnefndar almannatrygginga um að grunnlífeyrir verði ýmist lagður niður eða tekjutengdur .
Segir í tilkynningu frá sambandinu að markmið endurskoðunar almannatrygginga eigi að vera að bæta lífskjör lífeyrisþega , en til álita komi að fresta endurskoðuninni , fyrst nefndin treysti sér ekki til að flytja tillögur um bætt lífskjör fólks .
" Það var alltaf litið á grunnlífeyrinn , þegar hann var settur á , sem eðlilegan hluta af ellilaunum eldri borgara þegar þeir hættu að vinna , alveg án tillits til annarra tekna , " segir Helgi .
" Við erum mjög ósátt við þessar skerðingar .
" 