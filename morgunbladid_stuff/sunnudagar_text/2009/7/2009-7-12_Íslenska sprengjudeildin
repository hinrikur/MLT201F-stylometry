Allt síðan á Sturlungaöld höfum við Íslendingar verið hófsamir í vopnabrölti og vígaferlum .
Engu að síður eigum við færa og flinka sprengjudeild , sem er undir hatti Landhelgisgæslunnar .
Hún hefur sem betur fer lítið komið nálægt beinum stríðsátökum en hefur engu að síður ærinn starfa og hættulegan við að aftengja og eyða ýmiss konar sprengjum og skotfærum sem enn liggja eins og hráviði á gömlum æfingasvæðum setuliðsins frá tímum síðari heimsstyrjaldarinnar .
Eins er deildin oft í fréttum í sambandi við eyðingu tundurdufla frá sömu tímum , en þau eru ekki óalgengur vágestur í veiðarfærum fiskiskipaflotans , einkum togaranna .
