Eftir Arnar Eggert Thoroddsen arnart@mbl.is FJÖLMARGAR hreyfimyndir um efnahagshamfarirnar hér á landi og meðfylgjandi Búsáhaldabyltingu eru í bígerð .
Höfundar eru erlendir sem innlendir og einn þeirra er Helgi Felixson , þrautreyndur heimildamyndargerðarmaður , en hann hefur verið búsettur í Svíþjóð síðustu þrjá áratugi .
Við vöknum og opnum augun " Ég var staddur á Íslandi fyrir tilviljun þegar Geir ( Haarde ) hélt sína frægu ræðu , " rifjar Helgi upp .
" Maður fann eins og aðrir að það var eitthvað mikið að fara að gerast .
Og ég gat eiginlega ekki annað en gert þessa mynd .
Það varð að gera þessu skil , og þetta er nú einu sinni mitt fag .
" Helgi segir ekki skrítið að fleiri myndir séu í vinnslu , þegar svona sögulegir viðburðir eigi sér stað fari allt af stað .
" Það eru allir með hugann við þetta og viðbúið að til yrði fjöldi sjónvarpsþátta , kvikmynda og bóka út frá alls konar sjónarhornum .
Þegar samfélag hrynur verða hversdagslegustu hlutir dramatískir , við vöknum og opnum augun .
Fólk neglist í núið .
" Helgi segist hafa nálgast þetta eins og þetta birtist honum og " venjulegt " fólk hafi skapað handritið .
" Það gefur þessu öllu skýra mynd , hvernig fólk er að upplifa þetta allt saman .
Það snerti mig djúpt að sjá þær kollsteypur sem líf fólks hefur tekið .
Í raun er þetta eins og harmsaga fjölskyldu , því að samfélagið er svo lítið .
Það tengjast allir .
" Helgi segir kímileitur að eitthvað sé þó um óvenjulegt fólk líka .
" Það eru einhverjir talnafræðingar þarna og útrásarvíkingar .
En ekki mikið .
Og svo er þetta auðvitað venjulegt fólk líka .
" Í öndvegi í þýsku sjónvarpi Helgi segist prísa sig sælan með að vera búsettur í Svíþjóð og segist efast stórlega um að hann gæti búið á Íslandi við núverandi aðstæður .
" Fólk á Íslandi er orðið að einhverju leyti samdauna ruglinu .
Ég hef fjarlægðina , glöggt er gests augað og allt það .
En hef um leið djúpar rætur á Íslandi og sterk tengsl .
" Myndinni verður dreift um öll Norðurlönd og víðar .
Helgi framleiðir í gegnum fyrirtæki sitt , FelixFilm , en svo koma þýsku sjónvarpsstöðvarnar NDR og Arte að framleiðslunni og myndin verður sýnd þar í haust þegar heilt kvöld verður lagt að fullu undir umfjöllun um hrunið .
Heimildarmyndin verður þar í öndvegi .
Bensínlaus en með árar Helgi tók upp efni í tíu lotum , frá ræðunni örlagaríku og fram að kosningum .
Hann segir það ekki hafa verið erfitt að vinna myndina , en vinnan hafi hins vegar verið mikil .
" Myndin kom þannig séð öll upp í hendurnar á mér .
Ég sá bara um að beina efninu í farveg .
" Helgi upplýsir blaðamann í lok viðtals um að hann hafi verið á bensínlausum bát úti á miðju vatni þegar spjallið varði .
" En ég er með árar hérna til að róa í land .
Er þetta ekki svolítið táknrænt , með tilliti til þess sem við höfum verið að ræða ? ! " segir hann og getur ekki annað en skellt upp úr .
Hefur hlotið fjölda verðlauna Helgi Felixson lærði leiklist og kvikmyndafræði í Svíþjóð .
Hann starfaði með ýmsum leikhópum framan af en skipti svo alfarið yfir í kvikmyndagerð .
Hann hefur framleitt og leikstýrt tugum mynda í gegnum framleiðslufyrirtæki sitt , FelixFilm .
Helgi hefur fengið fjöldann allan af verðlaunum og viðurkenningum fyrir myndir sínar .
Sjá nánar á www.felixfilm.se Myndin verður frumsýnd hér á landi 6. október .
Það er Græna ljósið sem stendur að sýningunni .
Stiklur úr myndinni má sjá á youtube.com / GraenaLjosid .
