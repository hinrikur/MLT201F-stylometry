VALUR Bogason , útibússtjóri Hafrannsóknastofnunar í Vestmannaeyjum , segir ljóst að staða sandsíla á Faxaflóa sé svipuð og í fyrra og uppistaðan sé tveggja ára síli .
Einnig hafi sést mikið af seiðum frá í vor .
" Aftur á móti sker Breiðafjörðurinn sig úr , við höfum ekki séð minna af sandsíli en í ár , " segir Valur , sem var að ljúka á föstudag síðari hluta rannsóknar á sandsíli frá Ingólfshöfða til Breiðafjarðar .
Könnuð var staða síla á Faxaflóa og Breiðafirði .
Fækkunin kemur Val á óvart en hann leggur áherslu á að enn eigi eftir að rannsaka málið til hlítar .
Von er á fréttatilkynningu um málið frá Hafrannsóknastofnun á næstunni .
skulias@mbl.is 