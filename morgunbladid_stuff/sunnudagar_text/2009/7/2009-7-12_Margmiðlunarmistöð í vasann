FYRST kom borðtölvan , svo kom fartölvan , og loks kom Nokia N97 .
Þannig má draga saman þær umsagnir sem tækjafíklasíður hafa um Nokia N97 símann .
Það er mat margra að þessi nýjasta viðbót við Nokia línuna sé flottasti síminn á markaðinum í dag , uppfullur af alls kyns margmiðlunarmöguleikum sem þrengja enn frekar bilið milli fartölvu og farsíma .
Stílhreinn síminn skartar uppfærðu stýrikerfi sem stórbætir notkunarmöguleikana og býður upp á fjölmarga nýja og spennandi fídusa .
Síminn er með snertiskjá en einnig má renna fram QWERTY lyklaborði til að auðveldara sé að skrifa inn texta .
Þegar lyklaborðið er dregið fram hallar skjárinn á símanum 35° m.v .
lyklaborðið svo hægt er að leggja símann á borð og nota svipað og ef hann væri lítil tölva , og þannig í hægindum skrifa skilaboð , skoða netið eða jafnvel horfa á kvikmyndir .
Flennistórt minni Síminn er með innbyggðu 32 GB minni og að auki með minniskortarauf sem styður kort upp að 32 GB svo í allt getur Nokia N97 rúmað 64 GB af efni .
Þá er innbygð 5 MP myndavél sem skilar ágætum myndgæðum , og síminn er búinn GPS móttakara sem m.a. forritin Nokia Maps og Nokia Sportstracker nota .
Nokia N97 getur verið tilvalinn fyrir fagfólk á ferðinni en síminn er umfram allt fjölhæft margmiðlunartæki og t.d. búinn forriti ( e. widget ) sem gerir kleift að fylgjast á auðveldan hátt með Facebook og halda þannig góðu sambandi við tengslanetið .
Nokia N97 fæst m.a. í Hátækni 