Eftir Pétur Blöndal pebl@mbl.is BREYTINGAR á neyðarlögunum á síðustu metrunum áður en þau gengu í gildi í október fólust í því , samkvæmt heimildum , að nánast alls staðar þar sem Seðlabankinn kom við sögu var hann strikaður út og Fjármálaeftirlitið sett í staðinn .
Það varð því hlutverk FME en ekki Seðlabankans að stofna skilanefndirnar sem var falið að reka gömlu bankana , öfugt við það sem lagt hafði verið upp með .
JP Morgan hafði verið Seðlabankanum og ríkisstjórninni til ráðgjafar , en vegna þeirra vinnubragða sem viðhöfð voru við uppskiptingu bankanna , þá fór erlendi bankinn fram á vottorð um að ákvarðanir FME væru honum óviðkomandi .
Tillögur JP Morgan voru lagðar fram á fundi með ríkisstjórninni um miðjan október og fólust í því að stofnaður yrði nýr banki og ekki fluttar neinar eignir yfir í hann , aðeins innstæður og eitt skuldabréf , sem væri forgangskrafa í þrotabú gamla bankans .
Nýi bankinn gæti starfað eftir þjónustusamningi við gömlu bankana .
Og til þess að kröfuhafar gömlu bankanna brygðust ekki ókvæða við , yrðu þeir kallaðir að borðinu og fengnir til að taka þátt í að búa til nýjan banka .
| 12 