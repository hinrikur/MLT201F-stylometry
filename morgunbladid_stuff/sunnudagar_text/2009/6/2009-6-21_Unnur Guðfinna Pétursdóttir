Unnur Guðfinna Pétursdóttir fæddist að Fögrubrekku í Vestmanneyjum 15. apríl 1921 .
Hún lést á Ísafirði 8. júní síðastliðinn .
Foreldrar hennar voru þau Pétur Þórðarson og Ólafía Sigurðardóttir .
Fimm ára að aldri fór hún í fóstur til móðurömmu sinnar Guðnýjar Jónsdóttur og manns hennar Jóns Jónssonar í Merkinesi í Höfnum Unnur var næst yngst fjögra systkina sem nú eru öll látin , Sigurða sem lést á unga aldri , Sigríður Lovísa d. 1999 og Harry d. 1951 .
Unnur eignaðist 5 börn .
Elst er Dagný Jóhannsdóttir gift Óskari Hálfdánarsyni .
Árið 1943 hóf Unnur sambúð með Sigurði Breiðfjörð Ólafssyni og áttu þau saman 4 börn : Pétur , f. 1946 , d. 2006 , kvæntur Guðrúnu H. Magnúsdóttur , Elísabet , f. 1948 , gift Ómari Karlssyni , Ólafur , f. 1951 , kvæntur Gerði Sveinsdóttur , og Gróa , f. 1953 , gift Börje Karlson .
Afkomendur Unnar eru 53 .
Unnur og Sigurður slitu samvistum .
Árið 1957 flyst Unnur til Reykjavíkur ein með 5 börn og sá hún ein um að koma þeim til manns .
Auk þess ól hún upp sonarson sinn Vigni Pétursson frá unga aldri og leit á hann sem sinn eigin son .
Unnur vann hin ýmsu verkakvennastörf , m.a. hjá Varnarliðinu á Keflavíkurflugvelli , í 12 ár hjá Efnalauginni Hjálp og eftir það við aðhlynningu á Landakoti og hjá Heimilisþjónustu Reykjavíkurborgar til 70 ára aldur er hún lét af störfum .
Unnur lést á Ísafirði , þar sem hún var í heimsókn hjá Dagnýju dóttur sinni og Óskari tengdasyni til að vera viðstödd fermingu langömmubarns síns .
Útför Unnar fór fram 19. júní , í kyrrþey .
Ó , mamma mín , nú leiðir skilja að sinni , og sorgartárin falla mér á kinn , en hlýjan mild af heitri ástúð þinni , hún mýkir harm og sefar söknuðinn .
Í mínum huga mynd þín skærast ljómar , og minningin í sálu fegurst ómar .
Þú móðir kær þér aldrei skal ég gleyma , þinn andi fylgi mér á lífsins strönd .
Ég vil í hjarta heilræðin þín geyma og halda fast í Drottins styrku hönd .
Með huga klökkum kveð ég góða móður .
Ó , mamma mín , þú lífs míns stærsti sjóður .
( Árni Gunnlaugsson .
) Mamma mín , takk fyrir allt og allt .
Þín Elsa .
Tengdamóðir mín , Unnur Pétursdóttur , kvaddi þennan heim þann 8. júní sl. Brottför hennar bar brátt að og verður sorg aðstandenda hennar meiri fyrir bragðið .
Unnur fæddist í Vestmannaeyjum árið 15. apríl 1921 en fluttist ung að aldri að Merkinesi í Höfnum og var hún í Höfnunum fram til ársins 1957 er hún flutti til Reykjavíkur , ein með fimm börn á sínu framfæri og kom þeim öllum til manns .
Það má ætla að oft það verið erfitt að vera ein á þessum árum að ala upp fimm börn og vera á verkakvennalaunum , svo hafa börn hennar sagt að þau hafi ekki skort neitt þó að ekki hafi verið hægt að veita þeim neinn munað .
Unnur lét sér ekki muna um að bæta við sig börnum og tók að sér sonarson sinn þegar hann var 8 mánaða að aldri og ól hann upp til fullorðinsára .
Á svona stundu brjótast fram margar minningar og frá henni allar góðar .
Unnur var hvers manns hugljúfi og vildi öllum gott gera og hafði gaman af því ef gæti hún gert fólki einhvern greiða , svo sem maður heyrði hjá henni er hún var að rifja upp minningar frá þeim árum er hún starfaði við heimilisþjónustu hjá Reykjavíkurborg og fór hún þá örugglega langt út fyrir það sem ætlast var til af henni í aðstoð við þá skjólstæðinga sem hennar aðstoðar nutu .
Síðastliðin sjö ár var Unnur búsett í næsta húsi við okkur hjónin og því oft litið þangað í kaffi og málin þá rædd frá ýmsum hliðum .
Þrátt fyrir háan aldur hélt Unnur sitt eigið heimili og þáði enga aðstoð frá utanaðkomandi .
Og fylgdist grannt með gangi mála í þjóðfélaginu alveg fram í andlátið Bíltúrar um sveitir landsins voru hennar ánægjustundir og ferðaðist hún mikið um landið með sínum nánustu .
Margir eru þeir bíltúrarnir sem við höfum farið saman um Reykjavík og nágrenni og nokkuð margar eru þær ferðir sem þær fóru , Elsa konan mín og Unnur , í sumarbústað okkar og undi Unnur sér þar vel við spil og spjall við langömmubörninn og aðra þá sem þar bar að garði .
Svo hress var Unnur að síðustu ferð sína til Ísafjarðar , þangað sem hún var að fara til að vera viðstödd fermingu langömmubarns , fór hún í bíl og hafði gaman af að sjá þau mannvirki sem unnið er að til að gera leiðina milli Reykjavíkur og Ísafjarðar auðveldari .
Ég vil að lokum kveðja Unni með eftirfarandi ljóðlínum Fegurð og dulúð fjöllin vefur friður situr tindum á , lækurinn kliðar , sorgin sefur , sólgullið kvöldið lokar brá .
Greina má klukku tímans tifa tekur hún skrefin stillt og rótt .
Minningar góðar glaðar lifa , Guð faðir býður góða nótt ( H.Z .
) Öllum aðstandendum Unnar votta ég mína dýpstu samúð og bið guð að styrkja þau í sorg sinni .
Ómar Karlsson .
Ég sendi þér kæra kveðju nú komin er lífs þíns nótt , þig umvefji blessun og bænir ég bið að þú sofir rótt .
Þó svíði nú sorg mitt hjarta þá sælt er að vita af því , þú laus ert úr veikinda viðjum þín veröld er björt á ný .
Ég þakka þau ár sem ég átti þá auðnu að hafa þig hér , og það er svo margs að minnast svo margt sem um hug minn fer , þó þú sért horfinn úr heimi ég hitti þig ekki um hríð , þín minning er ljós sem lifir og lýsir um ókomna tíð .
( Þórunn Sigurðardóttir .
) Elsku Unnur , kærar þakkir fyrir trausta og einlæga vináttu í gegnum árin .
Þín tengdadóttir , Guðrún Magnúsdóttir .
Hver minning dýrmæt perla að liðnum lífsins degi , hin ljúfu og góðu kynni af alhug þakka hér .
Þinn kærleikur í verki var gjöf sem gleymist eigi , og gæfa var það öllum , er fengu að kynnast þér .
( Ingibjörg Sigurðardóttir .
) Unnur var sterk kona ; heilsteypt , hlý og góð manneskja , sem við bárum mikla virðingu fyrir og þótti afskaplega vænt um .
Fyrir allar samverustundirnar og minningarnar langar okkur að þakka og biðjum Guð að geyma hana Unni ömmu .
Við þökkum samfylgd á lífsins leið , þar lýsandi stjörnur skína og birtan himneska björt og heið , hún boðar náðina sína , en Alfaðir blessar hvert ævinnar skeið að eilífu minningu þína .
( Vigdís Einarsdóttir .
) Hálfdán , Sigríður , Óskar , Hugrún , Arna María , Hildur , Haukur Jörundur og Heiðar Máni .
Hinsta kveðja Þrátt fyrir öll þessi ský sem dimmleit hrannast upp í huganum heyri ég fuglana syngja og finn sumarið flæða um æðarnar .
Úti blaktir heiðríkjan og birtan kemur og segir : " Komdu blessuð og sæl .
Mikið var gaman að kynnast þér .
Þegar þú ferð verð ég eftir handa hinum .
" ( Einar Már Guðmundsson .
) Óskar Örn Hálfdánarson .
