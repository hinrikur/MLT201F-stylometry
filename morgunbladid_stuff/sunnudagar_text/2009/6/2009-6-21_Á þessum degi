Alþjóðlegi brettadagurinn er 21. júní ár hvert .
Þá rúlla hjólabretti um stíga og torg sem aldrei fyrr .
Sú hugmynd að lýsa 21. júní sérstakan brettadag skaut upp kollinum í Suður-Kaliforníu árið 2003 .
Þann dag átti öllum að vera frjálst að einbeita sér að brettunum og engu öðru .
Dagurinn var kallaður " Go Skateboarding " ( farðu á bretti ) , sem líklega er orðaleikur með vísan til bannskilta sem víða er að finna í Bandaríkjunum og á stendur " No skateboarding " ( bretti bönnuð ) .
Brettafólk hefur sumt haft gaman af að breyta " No " í " Go " .
Hugmyndin að deginum var komin frá alþjóðlegum samtökum brettaframleiðenda , sem áreiðanlega sjá sér hag í að vekja sem mesta athygli á brettum og fylgihlutum .
Samtökin eru lukkuleg með árangurinn .
Á síðasta ári hélt brettafólk í 32 löndum daginn hátíðlegan , ef marka má vefsíðuna goskateboardingday.org .
Á síðunni er brettafólk hvatt til að " fagna hinni tæru gleði , sköpunargáfu og krafti " sem fylgir því að vera á bretti .
Allar skyldur verði að víkja og sjónvarp og tölvur að bíða .
