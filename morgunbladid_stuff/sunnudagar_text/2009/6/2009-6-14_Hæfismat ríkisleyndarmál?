Það skýtur svolítið skökku við að Jóhanna Sigurðardóttir forsætisráðherra er ekki viss hvort hún ætli að opinbera mat nefndar á hæfi umsækjenda til að gegna stöðu seðlabankastjóra .
Nefndin átti að skila endanlegri niðurstöðu á föstudaginn eftir að umsækjendur fengu tækifæri til að gera athugasemdir við frumniðurstöðu í byrjun júní .
Hrannar B. Arnarsson , aðstoðarmaður forsætisráðherra , segir í Morgunblaðinu í gær að það skýrist fljótlega hvort niðurstöður matsnefndar verði gerðar opinberar .
Hér er um að ræða eitt æðsta embætti í fjármálakerfi landsins .
Staða sem hefur verið í skotlínu gagnrýnenda undanfarna mánuði .
Það er varla hægt að ætlast til þess að farið verði með niðurstöðu nefndarinnar sem eitthvað ríkisleyndarmál .
Þeir sem sækja um slíkt embætti verða að þola að þeim sé raðað opinberlega í einhverja hæfisröð .
Það er furðulegt að fjölmiðlar þurfi að toga það upp með töngum , frá sjálfum umsækjendunum , hvernig þeir voru metnir , til að upplýsa almenning um það .
Hvernig á annars að leggja mat á endanlega ákvörðun forsætisráðherra þegar hún loksins skipar í embættið , sem hefur dregist mikið frá upphaflegri áætlun ? Bjargar Jóhanna þessu ekki ? 