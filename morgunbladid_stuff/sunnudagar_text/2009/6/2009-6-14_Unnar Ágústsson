Unnar Ágústsson fæddist á á Búðum við Fáskrúðsfjörð 9. nóvember 1934 .
Hann lést á heimili sínu í Reykjavík 24. maí síðastliðinn .
Foreldrar hans voru Ágúst Lúðvíksson sjómaður , f. í Hafnarnesi í Fáskrúðsfirði 2. ágúst 1902 , d. 12. maí 1936 og Marta Sveinbjörnsdóttir húsfreyja , f. á Eyjólfsstöðum í Fossárdal 11. júlí 1908 , d. 20. janúar 1999 .
Systkini Unnars eru Selma , f. 15. ágúst 1928 , Halla , f. 23. nóvember 1929 , Haraldur , f. 8. maí 1932 , d. 19. mars 1972 , og Birgir , f. 2. október 1933 , d. 2. júní 2003 .
Hálfsystkini Unnars , sammæðra , eru Ágúst Heiðar Sigurðsson , f. 23. október 1938 , d. 24. maí 2008 , og Sigríður Emilsdóttir , f. 23. júní 1948 .
Unnar kvæntist á gamlársdag 1965 Elsu Guðrúnu Friedlaender , f. 26. desember 1936 , þau slitu samvistum 1989 .
Börn þeirra eru : 1 ) Marta Kristín innanhúshönnuður í Colorado í Bandaríkjunum f. 1. desember 1963 , gift Richard Leoff .
2 ) Örn málari , f. 8. apríl 1965 , kvæntur Örnu Kristínu Hilmarsdóttur , þau búa í Mosfellsbæ .
Örn á tvo syni , Eið Aron og Ísak Andra .
Arna Kristín á eina dóttur , Guðrúnu Evu , sem Örn gekk í föðurstað .
Saman eiga þau dótturina Emilíu Dögg .
3 ) Walter einkaþjálfari , f. 2. apríl 1967 , kona hans er Sólveig Hafsteinsdóttir , þau búa í Mosfellsbæ .
Walter á tvær dætur , Thelmu Rut og Ásdísi Karen .
4 ) Halla Sigrún þjónustufulltrúi , f. 15. apríl1969 , búsett í Reykjavík ásamt börnum sínum þremur , þeim Hirti , Guðrúnu Elsu og Hafsteini Breka .
5 ) Haraldur Már iðnhönnuður , f. 29. desember 1972 , búsettur í Kína .
Unnar ólst upp á Fáskrúðsfirði hjá móður sinni og systkinum .
Hann gekk í barnaskóla Búðahrepps þar sem hann tók þátt í félagslífi , m.a. var hann virkur í leiksýningum og kórsöng .
Ævistarf Unnars var sjómennska , um fermingu réði hann sig í skipsrúm og réri bæði frá Fáskrúðsfirði og einnig fór hann á vertíðir til Hornafjarðar og víðar , eins og þá var tíðkað eystra .
Unnar aflaði sér snemma vélstjóraréttinda og var mótoristi á fiskiskipum um nokkurra ára skeið .
Síðar var hann á togurum og flutningaskipum .
Hann lauk fiskimannaprófi frá Stýrimannaskólanum í Reykjavík 1963 og farmannaprófi 1977 .
Var stýrimaður á kaupskipum Skipadeildar Sambandsins um nokkurra ára skeið og fór víða um heim með skipum fyrirtækisins og kom á framandi slóðir .
Löngum og farsælum sjómannsferli lauk Unnar sem hafnsögumaður við Reykjavíkurhöfn .
Eftir að hann fór á eftirlaun vann hann ýmis störf í landi .
Útför Unnars fór fram frá Fella- og Hólakirkju 3. júní .
Nú sefur sól í sænum sem gaf þér þrek og þor þú ert í okkar bænum þín minnumst þetta vor .
Þú vinur varst í raunum þitt hjartalag svo gott gafst af þínum launum sem bjó þér fróman vott .
Lífið , það er öldurót í margvíslegum dans mesta virði er blíðuhót býr í hjarta kærleikans .
Nú er skip þitt ferðabúið og fögur seglin þönd því er frá bryggju snúið til að kanna ókunn lönd .
( Karl Emil Pálmason .
) Blessuð sé minning Unnars Ágústssonar .
Sigríður systir og Pálmi .
