VÍÐA á Vestfjörðum er unnið að undirbúningi jarðganga og vegagerðar til að rjúfa alla vetrareinangrun fjórðungsins .
Á síðari árum hefur vegakerfið tekið á sig mynd sem Vestfirðingar berjast fyrir .
Gangi þessar áætlanir eftir verður heilsárstenging byggðanna á Vestfjörðum með bundnu slitlagi að veruleika næstu tíu til fimmtán árin .
Á norðurleiðinni til Ísafjarðar er unnið að tveimur stórum framkvæmdum .
Milli Gilsfjarðar og Stranda verður tekinn í notkun nýr vegur um Arnkötludal seint á þessu ári eða fyrrihluta næsta árs .
Innar í Ísafjarðardjúpi er verið að byggja brú yfir Mjóafjörð og tilheyrandi vegi .
Milli Reykjavíkur og Ísafjarðar geta menn ekið á bundnu slitlagi á næsta ári .
Þarna verður leiðin 454 km löng .
Til Ísafjarðar er norðurleiðin á bilinu 496 til 530 km löng þegar ekið er um Strandir .
Lengri leiðin miðast við vetrarvegi fyrir Reykjanes .
Verið er að undirbúa á suðurleiðinni lagningu nýs vegar um Teigarskóg og þverun Þorskafjarðar .
Á löngum kafla verða lagfæringar vegarins um Barðaströnd boðnar út á næstunni .
Ráðist verður á næstu árum í framkvæmdir við Dýrafjarðargöng , á sama tíma er talað um að leggja nýjan veg yfir Dynjandisheiði .
Skoðaðir hafa verið möguleikar á 12 km löngum jarðgöngum undir heiðina og styttri göngum inn í Geirþjófsfjörð .
Tíminn verður að leiða í ljós hvort hægt er að ljúka öllum þessum framkvæmdum á einum áratug .
Vegagerðin á Ísafirði telur að kostnaður við lengri göngin undir heiðina verði um 14 milljarðar kr. Stutt jarðgöng undir Meðalnesfjall , Kleifaheiði , Bröttubrekku og um 3 til 4 km löng veggöng undir Klettsháls þarf líka að hafa í huga til þess að hægt verði að aka suðurleiðina á bundnu slitlagi allt árið um kring frá Reykjavík vestur í Ísafjarðardjúp .
Til þess að dæmið klárist skulu nýkjörnir þingmenn Norðvesturkjördæmis kynna sér þetta og berjast fyrir þessum veggöngum sem rjúfa alla vetrareinangrun byggðanna enn betur en uppbyggðir fjallvegir á snjóþungum og illviðrasömum svæðum í 500 til 600 m hæð .
Fyrrverandi skólameistari Ólína Þorvarðardóttir ætti að fylgja þessu máli eftir í samgöngunefnd Alþingis og leggja áherslu á þessar samgöngubætur sem tengja saman Vesturbyggð , Barðaströnd og Dalabyggð um ókomin ár .
Ein og sér nægja Dýrafjarðargöng ekki til að suðurfirðirnir og Vesturbyggð fái örugga heilsárstengingu við Ísafjarðardjúp .
Til þess er Dynjandisheiði í 500 m hæð alltof illviðrasöm og snjóþung .
Á veginum í Mjólkárhlíð sem aurskriður geta sópað fyrirvaralaust niður í fjörurnar er slysahættan alltof mikil þegar höfð er í huga hætta á grjóthruni og snjóflóðum .
Fjórðungssamband Vestfirðinga , sem berst fyrir því að gerð verði jarðgöng undir Dynjandisheiði í beinu framhaldi af Dýrafjarðargöngum , ætti ásamt öllum þingmönnum Norðvesturkjördæmis að svara því hvort ódýrasti kosturinn sé að hefja fyrst undirbúning að gerð vegganga undir Meðalnesfjall .
Fyrr geta aurskriður eyðilagt allt vegasamband milli byggðanna á sunnan- og norðanverðum Vestfjörðum án þess að Vegagerðin á Ísafirði sjái það tímanlega fyrir .
Mikilvægt er að það komi fram í langtímasamgönguáætlun eftir hvaða leiðum Vestfirðingar geti þokað veginum ofan af Dynjandisheiði .
Í jarðgangaáætlun Vegagerðarinnar hafa verið kynntar tvær hugmyndir um veggöng undir heiðina .
Þau eru : a ) Göng sem lægju úr 80 m hæð í Vatnsfirði og 50 m.y.s .
í Dynjandisvogi yrðu 12 km löng .
b ) Annar kostur er að fara milli þessara staða í tvennum jarðgöngum sem kæmu út í Geirþjófsfirði í 100 m hæð .
Inn í Trostansfjörð verður að opna þriðju dyrnar hvort sem göngin kæmu út í Geirþjófsfirði eða ekki til þess að þau gagnist íbúum Vesturbyggðar .
Fyrir þá lengist leiðin til Ísafjarðar ef þeir þurfa að aka í gegnum göngin undir Kleifaheiði .
Tvenn veggöng inn í Tálknafjörð geta tryggt örugga heilsárstengingu milli Patreksfjarðar og Bíldudals .
Höfundur er farandverkamaður .
