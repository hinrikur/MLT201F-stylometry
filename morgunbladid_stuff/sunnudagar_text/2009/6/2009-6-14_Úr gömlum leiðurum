17. júní 1979 : " Enginn vafi er á því , að við Íslendingar stöndum nú í þeim sporum , að við verðum alvarlega að fara að hugsa okkar ráð til þess að glata ekki efnahagslegu sjálfstæði okkar .
Á miðju sumri 1977 hafði náðst umtalsverður árangur í baráttunni við verðbólguna , þar sem tekizt hafði að ná henni niður um 50% .
Sólstöðusamningarnir og þvermóðska Alþýðusambandsins og Verkamannasambandsins ollu því , að sá árangur varð að engu í nýju verðbólguflóði , sem enn er í örum og ótrúlegum vexti .
Vígorðið um samningana í gildi var aldrei annað en grátt kosningabragð , eins og öllum er nú orðið ljóst .
" 17. júní 1989 : " Í dag hefst málræktarátak 1989 og hefur frú Vigdís Finnbogadóttir forseti Íslands fylgt því úr hlaði með ávarpi til þjóðarinnar , þar sem hún bendir réttilega á , að " í rækt við móðurmálið , samþættingu tungu og menningar , hefur styrkur íslenskrar þjóðar jafnan legið þegar mest reið á .
" Forseti telur mikið í húfi núna og bendir á náin samskipti við aðrar þjóðir vegna tækniþekkingar , ferðalaga og fjarskiptatækni og segir : " Á slíkum tímum er brýnt að hafa í huga að sæmd okkar sem þjóðar felst í því að vera í senn fullgildur veitandi og þiggjandi í heimsmenningunni .
Það getum við því aðeins að við eigum sjálf öfluga og sjálfstæða menningu , sem skapar forsendur til að njóta allra þeirra gæða sem mannheimur býður .
" Sjálfstæð menning þróast ekki án frelsis .
Á hinn bóginn þarf mikið viljaleysi til að hún verði brotin á bak aftur .
Það sjáum við skýrast með því að líta til Eystrasaltsríkjanna , sem hafa nú í hálfa öld búið við sovéskt ofríki um tilraunir Kremlverja til að uppræta menningu þeirra , trú og tungu .
" 