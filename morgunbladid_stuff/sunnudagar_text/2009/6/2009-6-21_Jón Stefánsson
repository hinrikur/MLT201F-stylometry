Jón Stefánsson fæddist á Hjaltastöðum í Blönduhlíð í Skagafirði 28. apríl 1923 .
Hann lést á Heilbrigðisstofnun Sauðárkróks 15. júní 2009 og fór útför hans fram frá Sauðárkrókskirkju 20. júní mbl / minningar Á grundunum í landi Flugumýrar , þar sem sumarhúsafélag fjögurra fjölskyldna myndaðist , drúpa fánar í hálfa stöng .
Jón Stefánsson , sem við kölluðum ætíð Nonna , er nú allur .
Það hefur verið höggvið stórt skarð í frændgarð og vinahóp sem dvalið hefur sín sumarfrí á þessum stað og gjarnan verið sem ein stór fjölskylda , og þannig var það einnig 17. júní fyrir 10 árum þegar Nonni mágur og vinur var burtkallaður úr þessu samfélagi .
Í huga okkar duldist það ekki hver var í forystu fyrir þetta samfélag .
Nonni var sá sem fyrst sá sæluna fyrir sér í þessum hrjóstuga reit við rætur Glóðafeykis , sem engum dylst að er sælureitur í dag .
Og þannig helgaðist það að í þessum sumarhúsa- og vinahópi var hann réttilega nefndur bæjarstjóri .
Að setjast niður og ætla að skrifa minningarorð um Nonna er eitthvað sem okkur finnst ekki alveg tímabært , og jafnvel þó hann hafi verið orðinn 86 ára þá var hann með allt á hreinu og ætíð tilbúinn til forystu .
Við erum búin að njóta hans sem yndislegs nágranna í 31 ár þar sem aldrei bar skugga á .
Oft var Bjössi fjarverandi og ég ekki mjög laghent við sláttuvélina og þegar hún gekk illa eða ekki þá þurfti ekki að kalla á Nonna , hann kom hlaupandi með skrúfjárn og skiptilykil , engin læti eða æsingur , sagði gjarnan að vélin væri búin að taka of mikið inn á sig , fór höndum um kerti og innsog , og þar með voru vandamálin úr sögunni og allt fór í gang .
Eiginleikar Nonna voru margir og var honum snyrtimennskan sannarlega í blóð borin og sést það best á öllum hans verkum að Lækjarbakka .
Þá hljóp það ekki á klukkutímum hvenær þau Peta mættu fram á grundir á föstudögum , ég held að mínútur hafi ráðið ferð , slík var stundvísin .
Í vinahópi var hann oft spaugsamur og glettinn og hafði einstakt lag að segja þannig frá að engan særði .
En minnisstæðast í fari hans var mikill drengskapur og hjartahlýja þeim sem hann unni .
Á síðstliðnum vetri leyndi sér ekki að heilsufari Nonna hrakaði , en síðastliðið ár hafði hann séð um öll heimilisverk þar sem heilsufar Petu gaf sig .
Við litum við hjá þeim hjónum af og til .
Laugardaginn 4. apríl sl. kom ég við hjá þeim , þá sagði Nonni mér að nú gæti hann ekki verið lengur heima .
Ég keyrði þau á sjúkrahúsið 6. apríl , þá var hann vissulega orðinn fársjúkur en bar allt í hljóði til síðustu stundar .
Baráttan er búin að vera hörð við illvígan sjúkdóm sem tekist var á við með hetjudáð .
Elsku Peta , þú hefur sýnt mikinn styrk á erfiðum tímum .
Við biðjum guð að gefa þér hann áfram .
Elsku Ingi , Guðlaug , Guðrún , Einar og fjölskyldur , megi ljós minninganna ætíð lýsa ykkur .
Elsku Nonni frændi og vinur , hafðu þökk fyrir allt , vináttu , allar veitingar innanhúss sem og af barnum góða sem enginn gat toppað .
Hvíl í friði .
Meðal granna geymist minning grandvarleika og heiðursmanns meðan andinn eygir vinning undir merkjum sannleikans .
( Sigurður Hansen .
) Lilja , Björn og fjölskyldur 