" FRAMTÍÐ norðurskautsins varðar allt mannkyn , enda er talið að 25-30% af gas- og olíuauðlindum heimsins liggi undir ísnum , " segir Michel Rocard , fyrrverandi forsætisráðherra Frakka , sem tekið hefur að sér að vera sendiherra Frakka gagnvart heimskautunum .
" Ef þessar orkulindir yrðu nýttar , þá gæti það magnað verulega gróðurhúsaáhrifin , og það er eitt af því sem margir vísindamenn óttast .
" Framundan eru erfiðar samningaviðræður um skiptingu hafsvæðanna , sem opnast vegna hlýnunar jarðar .
" Það er mikið í húfi , " segir Rocard .
" Með hlýnun sjávar má gera ráð fyrir að ný fiskimið verði til og að fiskiskipaflotinn fylgi í kjölfarið .
En þarna eru engir vitar , engir björgunarbátar , engin sjúkraþjónusta , engin landamæri og ekkert aflahámark .
" Rocard segir að samningarnir séu mun flóknari en þeir sem gerðir voru um suðurskautið , en hann átti stóran þátt í þeim í forsætisráðherratíð sinni .
" Þar voru bara mörgæsir og engir kjósendur , " segir hann brosandi .
" Við stöndum hins vegar frammi fyrir því að það búa um fjórar milljónir manna norðan heimskautsbaugs .
" | 14 