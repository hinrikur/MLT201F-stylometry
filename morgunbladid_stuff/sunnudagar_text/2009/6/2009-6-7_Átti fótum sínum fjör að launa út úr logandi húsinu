Eftir Halldór Armand Ásgeirsson haa@mbl.is TVEIR karlmenn og ein kona voru handtekin í gær í tengslum við eld sem kom upp á Kleppsvegi 102 í gærmorgun .
Eru þau grunuð um að skvett bensíni yfir innanstokksmuni .
Fólkið hefur áður komið við sögu lögreglu .
Eldur kviknaði í tvílyftu einbýlishúsi en slökkviliði höfuðborgarsvæðisins tókst fljótlega að ráða niðurlögum eldsins .
Að sögn slökkviliðs gekk starfið á vettvangi vel og vandræðalaust .
Þegar slökkvilið kom á vettvang hafði eldurinn náð að teygja sig upp í ris hússins .
Eldurinn var nokkuð umfangsmikill .
Búið var í húsinu og einn maður var inni í því þegar eldurinn kviknaði .
Hann átti fótum sínum fjör að launa en komst heilu og höldnu út og ekki þurfti að flytja hann á slysadeild .
Að sögn lögreglu og slökkviliðs eru umtalsverðar skemmdir á húsinu eftir brunann .
