LEIKKONAN America Ferrera segir að það taki marga klukkutíma að gera hana ljóta .
Leikkonan sem leikur hina forljótu Betty Suarez í bandaríska sjónvarpsþættinum Ugly Betty segir að það þurfi blóð , svita og tár til að breyta henni í persónu sína og að fólk verði ávallt mjög hissa þegar það sjái hana án farða , gleraugna og teina auk alls farðans sem til þarf .
Hins vegar geti hún vel fundið sig í persónu Ljótu Betty því hún hafi sjálf þurft að takast á við fordóma annarra gagnvart útliti hennar en Ferrera fæddist í Hondúras og fluttist til Bandaríkjanna með foreldrum sínum .
Fyrstu skólaárin hafi verið henni erfið og hún hafi oft velt því fyrir sér hvort hún myndi nokkurn tímann falla í hópinn .
