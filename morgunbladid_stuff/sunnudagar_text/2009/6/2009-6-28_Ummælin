Það er að mínu mati skylda íslenskra ráðamanna að tryggja þjóðinni réttinn til að láta hlutlausan dómstól dæma um þessa þungbæru skyldu sem nú stendur til að samþykkja .
Jón Steinar Gunnlausson hæstaréttardómari í grein í Mbl. um Icesave-samninginn .
Ég skal játa að sjálfur þarf ég að taka mér tak til að samþykkja umsóknarbeiðni að Evrópusambandinu .
Það ætla ég hins vegar að gera lýðræðisins vegna .
Ögmundur Jónasson heilbrigðisráðherra í grein í Mbl. Ég get ekki séð að stjórnin sé starfhæf ef hún kemur ekki í gegn jafnmiklu grundvallarmáli og þessu .
Gunnar Helgi Kristinsson , prófessor í stjórnmálafræði , um Icesave-samninginn .
Hugmyndir eins og þessar hjá mjög ungum vísindamanni á að skoða gaumgæfilega og hvetja hann til frekari dáða á þessu sviði .
Umsögn dómnefndar sem verðlaunaði verkefni hins 17 ára Kára Más Reynissonar , Líkan að gervitaug .
Það vantaði neistann en ég hélt þó að við myndum ná að kreista fram sigur en því miður tókst það ekki .
Guðmundur Þ. Guðmundsson , landsliðsþjálfari í handknattleik , eftir jafntefli við Eista .
Ég leyfi mér að fullyrða að ekkert ráðuneyti hefur nokkru sinni ráðist í annan eins niðurskurð á einu ári .
Ögmundur Jónasson heilbrigðisráðherra um niðurskurð í ráðuneyti hans .
Við munum ekki samþykkja að í þessu landi verði konur hafðar eins og fangar , sviptar tækifæri til að lifa eðlilegu félagslífi og sviptar sinni eigin ímynd .
Nicolas Sarkozy Frakklandsforseti ætlar ekki að líða íslömsku búrkuna í Frakklandi , enda sé hún táknræn fyrir undirokun kvenna .
Við höfðum ekki burði til að fjármagna það sem eftir var af kaupverðinu .
Hörður Arnarson , forstjóri Sjóvár , sem rifti kaupsamningi um 68 lúxusíbúðir í nágrenni Hong Kong og tapaði þar með ríflega 3,2 milljörðum .
Fáeinir einstaklingar hafa rænt til sín miklum fjármunum með því að halda því fram að framlag þeirra sé algerlega nauðsynlegt .
Ráðgjafinn Eva Joly beindi spjótum sínum að yfirmönnum stórra fjármálafyrirtækja og risastórum kaupaukum þeirra , þótt þeir skilji eftir sig sviðna jörð .
Við erum orðnir ýmsu vanir , en þetta er enn eitt reiðarslagið fyrir hópinn .
Jóhannes Bjarni Guðmundsson , formaður Félags íslenskra atvinnuflugmanna , um boðaðar uppsagnir 32 flugmanna hjá Icelandair .
Verkefnin eru það stór framundan að það verður ekki hjá því komist að hækka tekjuskattinn og óbeina skatta einnig á næsta ári .
Steingrímur J. Sigfússon fjármálaráðherra eftir undirritun stöðugleikasáttmála aðila vinnumarkaðarins og ríkisstjórnarinnar .
Við gætum fyllt sjúkrahúsið af sjúklingum .
Otto Nordhus , stofnandi Nordhus Medical , vill flytja sjúklinga til landsins og nýta skurðstofur Heilbrigðisstofnunar Suðurnesja .
Ef menn geta ekki haldið í sér þær vikur sem þessu vindur fram verða menn að eiga það við sjálfa sig .
Ögmundur Jónasson heilbrigðisráðherra segir ákvörðun um nýtingu Heilbrigðisstofnunar Suðurnesja verða að bíða uns endurskipulagningu heilbrigðisstofnana ríkisins er lokið .
Ég yrði ekkert hissa þó það myndu dúkka upp einhverjir spennandi fjárfestingarkostir hér á næstunni .
Jóhanna Sigurðardóttir forsætisráðherra er bjartsýn á stórframkvæmdir hér á landi , þrátt fyrir erfiða stöðu í efnahagsmálum .
