Eins og algengt er með afmælisbörn sem eiga afmæli á sunnudögum ákvað Einar Þór Bernhardsson að fagna 21 árs afmæli sínu í gær , laugardag .
Þar sem ekki sé um stórafmæli að ræða hafi fögnuðurinn verið hófstilltur en Einar fór ásamt vinum sínum á Metal-tónleika á Sódómu í gærkvöldi .
" Flestir vinir mínir eru í útlöndum núna svo við verðum nú ekki margir , " segir Einar en sumarfrí og fjarvera vina og fjölskyldu er þekkt vandamál þeirra sem eiga afmæli að sumarlagi .
Einar segir tvítugsafmælið í fyrra hafa verið eftirminnilegt .
" Ég var að vinna þennan dag en svo var náð í mig í vinnuna og bundið fyrir augun á mér og farið með mig í Adrenalíngarðinn , " segir Einar .
Fjölskyldan hafi verið búin að skipuleggja ferð í Adrenalíngarðinn þar sem hann hafi ásamt systkinum og vinum spreytt sig í ýmsum þrautum .
M.a. klifrað upp margra metra háan staur og svo þurft að stökkva niður .
Einar er einn af miklum fjölda ungs fólks sem ekki hefur fengið vinnu í sumar .
" Ég er búinn að sækja um út um allt , " segir Einar og segir erfitt að sjá fram á peningaleysi í sumar .
Á veturna stundar Einar nám í Tækniskólanum og vonast til að útskrifast þaðan eftir tvö ár .
jmv@mbl.is 