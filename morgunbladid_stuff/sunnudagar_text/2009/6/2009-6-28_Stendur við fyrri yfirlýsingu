" Ég stend við það sem ég hef sagt í minni fyrri yfirlýsingu og það hafa ekki komið fram neinar nýjar upplýsingar í málinu , " segir Flosi Eiríksson , bæjarfulltrúi Samfylkingarinnar í Kópavogi og stjórnarmaður í LSK .
Í Morgunblaðinu í gær , laugardag , sagði að stjórnarmenn LSK hefðu skv. tölvupóstsamskiptum vitað að ekki voru allar upplýsingar gefnar upp til Fjármálaeftirlitsins um lán sjóðsins til Kópavogsbæjar og að með þeim væri farið út fyrir lagaheimildir .
Ómar Stefánsson , bæjarfulltrúi Framsóknar í Kópavogi og einnig stjórnarmaður í LSK , gat ekki tjáð sig um málið að svo stöddu .
Báðir töldu þeir sig þurfa meiri tíma til að fara yfir gögn málsins og gátu því ekki tjáð sig um það við Morgunblaðið .
Ómar og Flosi höfðu áður gagnrýnt harðlega að almennir stjórnarmenn hefðu fengið villandi upplýsingar um gögn málsins .
haa@mbl.is 