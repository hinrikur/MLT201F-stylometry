HASARINN er aftur byrjaður á milli Lindsay Lohan og Samönthu Ronson .
Lohan elti fyrrverandi unnustu sína á milli klúbba í London á miðvikudaginn og reyndi mjög örvæntingarfull að tala við hana um framtíð þeirra saman .
Ballið byrjaði á Bloomsbury Ballroom þar sem Samantha var með útgefandanum sínum að horfa á tónlistarmann .
Þegar Lohan mætti á staðinn tóku þau leigubíl á annan klúbb , Bungalow 8 .
Þau höfðu verið þar skemur en tuttugu mínútur þegar Lohan hringdi í Ronson og sagðist vera á leiðinni til að fá sér drykk með þeim .
Þá kölluðu þau aftur á leigubíl og Ronson fór heim á hótelið sitt .
Stuttu síðar mætti Lohan þangað og var að lokum hleypt inn í herbergi Ronson um miðja nótt .
Heimildarmaður sagði Daily Mirror að ekkert gæti haldið Lohan í burtu frá Ronson .
Þær eyddu nokkrum klukkustundum saman á herberginu , Lohan yfirgaf það síðan með bros á vör og virtist hafa notið tímans með Ronson .
