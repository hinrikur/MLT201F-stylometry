Þóra Erlendsdóttir fæddist á Ísafirði 23 júlí 1930 .
Hún lést á Heilbrigðisstofnun Suðurnesja þann 26 maí síðastliðinn .
Faðir hennar var Erlendur Jónsson skósmiður ( Lindi Skó ) , f. 1. apríl 1894 , d. 7. september 1958 .
Móðir hennar var Gestína Guðmundsdóttir , fædd í Súðavík 14. maí 1895 , d. 7. febrúar 1978 .
Þóra og tvíburabróðir hennar voru næstyngst af 8 systkinum , fjögur látin og þrjú lifa hana .
Þau eru , Halldór , f. 1919 , d. 1975 , Guðmunda , f. 1920 , d. 1984 , Guðmundur , f. 1928 , d. 1978 , Ingimundur , f. 1930 , d. 2003 , Sigurður , f. 1922 , Jón , f. 1926 , Sigríður Kristín , f. 1931 .
Þóra kvæntist 8. mars 1952 Guðbrandi Þorsteinssyni , Reykvíking f. 18 maí 1928 .
Foreldrar hans voru Steinunn Guðbrandsdóttir , f. 9 júní 1899 , d. 23. apríl 1982 , og Þorsteinn Guðbert Sigurðsson skólastjóri , f. 14. maí 1886 , d. 19 ágúst 1954 .
Börnin eru fjögur , Steinunn f. 18 júní 1952 , Kristín f. 11 maí 1953 , m Ken Southon þau slitu samvistum , þau eiga 2 dætur og eitt barnabarn .
Ásdís f. 8 maí 1961 , m Óskari Færseth þau eignuðust 4 börn .
Er eitt þeirra látið .
Þau eiga 5 ömmubörn .
Erlendur Þorsteinn f. 30 maí 1965 , m Rósa Bragadóttir þau eiga 2 börn , áður átti Rósa eina dóttur og á hún 2 syni .
Þóra ólst upp á Ísafirði og bjó lengst af á Brunngötu .
Var nokkur sumur á Hesteyri .
Þegar hún var á 16 ári flutti hún til Reykjavíkur og bjó um nokkurt skeið hjá systur sinni Guðmundu .
Vann ýmis störf í borginni , lengst af var hún í Alþýðuprentsmiðjunni .
Kynnist í Reykjavík Guðbrandi Þorsteinssyni , sínum lífsförunaut til 59 ára .
Eftir nokkur ár í Reykjavík héldu þau suður með sjó til Keflavíkur 1954 .
Bjuggu lengst af á Faxabrautinni og nú síðast í Vatnsholti .
Á meðan börnin voru að alast upp var Þóra heimavinnandi húsmóðir en hóf svo störf við ræstingar .
Fyrst á Keflavíkur flugvelli og síðar í flugstöð Leifs Eiríkssonar Guðbrandur og Þóra eignuðust sumarhús , Asparlund 1980 í landi Efrireykja í Biskupstungum .
Þau höfðu mikið yndi af því að dvelja þar á sínum efri árum .
Þóra Erlendsdóttir var jarðsungin í kyrrþey 3 .
Júní 2009 frá Keflavíkurkirkju .
Nú er móður mín Þóra Erlendsdóttir látin eftir 6 vikna baráttu á sjúkrahúsi og þar áður rúmlega 6 ára baráttu við alzheimer. Það var ekki auðvelt að sjá á eftir henni en ég trúi því að hún sé komin á betri stað laus við alla sjúkdóma .
Faðir minn Guðbrandur Þorsteinsson hefur búið með móður minni í 59 ár og undanfarin ár hafa þau bætt hvort annað upp , þar sem hreyfigeta pabba er skert en stálminnið á sínum stað. Afar samstillt hafa þau alla tíð náð að búa saman í eigin húsi þar til mamma andaðist .
Margir í Keflavík tóku eftir því hversu órjúfanleg og samrýmd Þóra og Guðbrandur voru , aldrei sást annað án hins .
Missir föður míns er mikill .
Ég átti einkar jákvæða , barngóða og kærleiksríka móður sem mér þótti afar vænt um og hún stóð við bakið á mér alla tíð .
Ég stóð mig vel í skóla og skiptir þar miklu máli að ég fékk ávallt góðan stuðning og hvatningu að heiman .
Ef eitthvað bjátaði á var alltaf gott að leita til hennar .
Ef maður meiddi sig þá var alltaf viðkvæðið " Þetta grær áður en þú giftir þig " .
Einnig ef eitthvað óhapp kom fyrir þá kom ávallt Þetta getur komið fyrir alla , hafðu ekki áhyggjur af þessu " .
Hún forðaðist að skamma mann beint ef hjá því var komist , reyndi að taka á málum á jákvæðan hátt. Ég minnist þess þegar eldri dóttir mín , þá 6 ára gisti hjá föður mínum og móður í rúma viku , þegar hún kom heim sagði hún " Það er svo gott að vera hjá ömmu og afa þau skamma mann aldrei .
" Mamma lagði sig fram um að gæta jafnræðis og gera ekki upp á milli barna. Ef einhver var að hampa einu barni fullmikið kom setning eins og " Öll börn eru falleg " frá mömmu .
Ef eitthvað var að klárast þá gaf mamma okkur börnunum restina frekar en taka það sjálf , hún lét okkur börnin alltaf ganga fyrir .
Fyrir margt löngu , þegar ég var tvítugur þá tók ég upp á því að aflita hár mitt , hafði þá nokkrum mánuðum fyrr látið lita það hrafntinnusvart .
Er ég kom heim leist karli föður mínu ekkert á þetta og lýsti því yfir að ég yrði sköllóttur fyrir fertugt með þessu áframhaldi .
Móðir mín kom mér að vanda strax til hjálpar og benti á að ungdómurinn væri nýjungagjarn og þetta færi mér svo vel .
Það var sárt að sjá Alzheimer sjúkdóminn ágerast og gleymsku mömmu aukast , en hún hélt samt þrátt fyrir það sínum kostum og jákvæðni. Alla sína tíð gat hún gefið af sér , brosti svo fallega til barnanna , veitti þeim alla sína athygli og tíma og lék við þau þannig að þau hændust öll að henni .
Mamma var rík af sinni fjölskyldu .
Elsku mamma takk fyrir allt þitt ástríki og allt sem þú gerðir fyrir okkur og við pössum upp á pabba , hann er þó allavega heppinn að hafa haft þig í þessi 59 ár og þú hann .
Söknuður og missir fjölskyldunnar allrar er mikill , blessuð sé minning þín. Þinn sonur , Erlendur Þorsteinn Elsku mamma nú er þrautagöngu þinni lokið og við vitum að þér líður núna vel. Við sitjum hér með söknuð í hjarta , en gleðjumst yfir því að þú þjáist ekki lengur.Þú varst kletturinn í okkar lífi við gátum alltaf leitað til þín í okkar gleði og sorgum. Þú kenndir okkur gildi lífsins og vinna hvern dag fyrir sig , vera ekki með neinar væntingar og þakka fyrir hvern dag sem við fáum. Mamma elsku mamma Man ég augun þín Í þeim las ég alla Elskuna tíl mín .
/ Mamma elsku mamma Mann ég þína hönd Bar hún mig og benti Björt á dýrðarlönd .
/ Mamma elsku mamma Mann ég brosið þitt Gegnum hlýir geislar Gegnum hjartað mitt / Mamma elsku mamma Mér í huga skín Bjarmi þinna bæna Blessuð versin þín .
/ Mamma elsku mamma Mann ég lengst og best Hjartað blíða heita Hjarta er sakna ég mest .
( Sumarliði Halldórsson ) Við þökkum fyrir hvað við fengum að hafa þig lengi , og við munum hugsa vel um pabba fyrir þig. Okkur langar að nota þetta tækifæri og þakka öllu því góða fólki sem hefur stutt hana og okkur á þessum erfiðu tímum. Sérstakar þakkir fá starfsfólk D deildar Heilbrigðisstofnun Suðurnesja fyrir frábæra umönnun. Guð blessi ykkur öll .
Þínar dætur , Steinunn , Kristín og Ásdís .
Það er skrítið að sitja hér og skrifa minningargrein um einn stærsta hlekkinn í mínu lífi .
Frá því ég fæddist hefur þú alltaf verið til staðar fyrir mig og ekki skipti það máli hversu lítið eða stórt það var .
Alltaf var tekið á móti mér með kærleik og hlýju .
Fyrir mig eru það forréttindi að hafa fengið að vera barnabarnið þitt , allt sem þú hefur kennt mér er mér mikils virði bæði það sem þú sagðir mér og þeir hlutir sem ég lærði með því að fylgjast með þér .
Iðjusemi og dugnaður eru orð sem lýstu þér vel og er það vel sjáanlegt uppi í sumarbústað þar sem reist var upp sælureit frá grunni .
Þar eyddum við dágóðum stundum saman þegar ég var yngri , gróðursettum tré og löbbuðum um sveitina þar sem ég spurði um heiti á nánast öllum blómunum og fuglunum sem ég sá , ekki man ég eftir því að þú hafir ekki vitað hvað tegundin hét alltaf svaraðir þú mér með þinni miklu þolinmæði. Út frá þessum stundum vaknaði áhugi minn á náttúrunni og hvergi líður mér betur en á þeim stað sem þú og afi ræktuðuð upp með mikilli prýði .
Síðustu ár hafa stundirnar í eldhúsinu heima hjá mér verið mér og fjölskyldu minni mikils virði þar sem við spjölluðum saman um ýmsa hluti og mér fannst sögurnar frá Ísafirði alltaf vera jafn skemmtilegar .
Erfitt er að hugsa til þess að sjá ekki brosandi andlit þitt ganga hér inn um dyrnar , finna fyrir þinni yndislegu nærveru og ljúka svo heimsókninni með nebbakossi .
Ég elska þig amma mín og þakka fyrir allt sem þú hefur kennt og gefið mér , þau góðu gildi sem þú stóðst fyrir mun ég reyna að tileinka mér í mínu lífi og bera þau áfram til barnanna minna .
Sylvía Þóra .
Elskulega tengdamóðir mín .
Nú ert þú að eilífu horfin og ekkert fær því breytt .
Margs er að minnast .
Er ég kom fyrst inn í stórfjölskylduna tók ég eftir því hve róleg og yfirveguð þú varst og hafðir góða nærveru. Glaðlynd , frásagnargáfan allsráðandi , stálminnug og húmorinn í lagi. Barngóð með eindæmum og sást það best á því hve dætur mínar , Þóra og Soffía sóttu í að komast til ykkar hjóna .
Minnisstæðust eru jólaboðin og sumarbússtaðaferðirnar þar sem þér leið alltaf vel og heimsóknirnar á Laugarteig þar sem við sonur þinn bjuggum .
Brást það ekki að þið hjónin komuð a.m.k. einu sinni í viku í heimsókn til okkar frá Keflavík og voru þá reiddar fram veitingar sem þið kunnuð vel að meta .
Aldrei heyrði ég þig hallmæla nokkurri manneskju og voru þó árin okkar fimmtán saman .
Ávallt hafðir þú spakmæli á reiðum höndum sem hittu í mark og undraðist ég oft hvaðan öll þessi viska kom .
Líklega vestfirsk en þaðan komstu .
Þessi fátæklegu orð ná ekki yfir allt sem ég vildi segja um þig , en að lokum , betri tengdamóður hefði ég ekki getað eignast .
Takk fyrir allt og allt .
Rósa Þóra Erlendsdóttir , eiginkona Guðbrandar móðurbróður míns er látin .
Við það er horfinn fastur punktur í tilveru minni , sem nú kveð hana .
Ég mun hafa verið rúmlega þriggja ára að hún fer að koma með Guðbrandi í Skólavörðuholt 140 , þar sem afi minn og amma bjuggu .
Eftir á að hyggja , þá var þetta um margt sögulegur staður , Iðnskólinn í byggingu , Listvinahúsið á bakvið , Steinkudys útaf dyrum , stytta af Leifi Eiríkssyni , styttan Járnsmiðurinn eftir Ásmund , listmálari í hinum enda hússins og Hallgrímskirkja komin á stað , Austurbæjarskólinn og gagnfræðaskólinn , listasafn Einars Jónssonar handan við holtið .
Samofin þessu umhverfi var svo Þóra Erlendsdóttir frá Ísafirði , kona Guðbrandar frænda , einn af föstu punktunum í þeirri tilveru , sem ég sem barn var að læra að skilja .
Þóru og Brandi fylgdi alltaf velvild í minn garð , þau voru strax í bernsku minni það sem tilheyrði heimi mínum .
Eftir að amma mín flutti til Keflavíkur , þá bjuggu Brandur og Þóra þar spölkorn frá , og ég gekk þar á milli þegar ég stálpaðist , og naut besta atlætis .
Ég á mikið að þakka , þótt ég á þeim árum gengi að því sem sjálfsögðu að mér yrði vel sinnt. En tíminn flýgur og ég fór unglingur af Suðurnesjum , var í skólum innanlands og erlendis og kem rúmum tíu árum síðar aftur á Suðurnes .
Þá hófst meiri umgangur við Brand og Þóru , en fjórða barn þeirra var aðeins eldri en eldri sonur minn .
Það var því oft gagnkvæmt ef farið var eitthvað , að þeir voru báðir teknir með .
Með því varð til einlæg gagnkvæm vinátta milli Þóru og eiginkonu minnar Kristínar , sem hélst til að yfir lauk .
Þóra greindist með Alzheimer fyrir nokkrum árum og svo var vináttan djúp , að hún þekkti konu mína fram undir það síðasta .
Við hjónin þökkum fyrir vináttu Þóru í okkar garð .
Við vottum Guðbrandi frænda samúð okkar og börnum þeirra .
Megi Þóra bæta þá tilveru sem nú mætir henni eins og hún bætti þessa. Þorsteinn og Kristín .
Elsku besta amma .
Ég sendi þig kæra kveðju nú komin er lífsins nótt þig umvefji blessun og bænir ég bið að þú sofir rótt þó svíði sorg mitt hjarta þá sælt er að vita af því þú laus er úr veikinda viðjum þín veröld er björt á ný .
/ Ég þakka þau ár sem ég átti þá auðnu að hafa þig hér .
Og það er svo margs að minnast svo margt sem um hug minn fer .
Þó þú sért horfinn úr heimi ég hitti þig ekki um hríð .
Þín minning er ljós sem lifir og lýsir um ókomna tíð .
( Þórunn Sigurðardóttir ) Við þökkum allar góðar minningar og frábærar stundir sem við áttum með þér við munum ávallt varðveita þær. Þín barnabörn Gestína , Andrea , Sara , Óskar , Þóra og Soffía Elsku besta langamma Við kveðjum þig með bæn sem þú kenndir ömmum og mömmum okkar sem þær hafa kennt okkur. Vertu yfir og allt um kring með eilífri blessun þinni , sitji Guðs englar saman í hring sænginni yfir minni .
( Sig .
Jónsson frá Presthólum ) Megi guð og allir englarnir passa þig .
Þín barnabarnabörn , Sædís , Kamilla , Benóný , Viktoría Rose , Fjóla Dís og Ásdís Lilja .
Amma okkar var alltaf fín og góð .
Við elskuðum hana mjög og það gerum við enn .
Hún var góð í að brýna gogg .
Hún sagði oft og mörgum sinnum. Ég er mjög rík að eiga ykkur .
Það var mjög erfitt að kveðja en það tókst og nú lifum við í minningum .
Við sömdum smá ljóð sem tilheyrir ömmu okkar .
Elsku amma mín , þarf ekki að skammast sín , því hún var alltaf fín .
Ég hugsa hana í hvítum kjól , með hvíta vængi og fer ekki skjól , Ég hugsa hana vera bíða , já bíð og bíða með hárið hið síða .
En eitt veit að er fyrir víst , Hún er svo hamingjusöm að ei get ég lýst .
Veikin horfin er , eins og vera ber .
Hún er núna engill , með vini sínum að nafni Þengill .
( Þóra Katrín 10 ára ) Við elskum þig amma .
Þóra Katrín og Soffía Karen .
