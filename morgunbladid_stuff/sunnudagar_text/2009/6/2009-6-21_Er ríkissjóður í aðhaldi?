NÚ LIGGJA loks fyrir áætlanir ríkisstjórnar um ráðstafanir í ríkisfjármálum fyrir árin 2009 og 2010 .
Það er í sjálfu sér fagnaðarefni að óvissunni sé aflétt og verkefnið er vissulega brýnt .
Breyttar aðstæður í efnahagsmálum kalla auðvitað á breytt viðmið .
Þannig blasir staðan að minnsta kosti við heimilum og fyrirtækjum .
Verkefni síðustu 12 til 18 mánaða hefur verið að skera verulega niður útgjöld og laga rekstur og heimilisbókhald að stórminnkandi tekjum .
Hjá flestum sér ekki fyrir endann á þeirri vinnu .
Ætla mætti að sami veruleiki blasi við ríkisvaldinu og vilji til að skera niður rekstrarútgjöld sé skýr .
Þegar rýnt er í frumvarp um ráðstafanir í ríkisfjármálum er hins vegar ljóst að betur má ef duga skal .
Samkvæmt upplýsingum af heimasíðu fjármálaráðuneytis voru heildarútgjöld ríkisins árið 2003 um 280 ma.kr .
á þágildandi verðlagi .
Fjárlög fyrir árið 2009 hljóðuðu hins vegar upp á 555 ma.kr .
útgjöld .
Nafnútgjöld ríkissjóðs hafa með öðrum orðum nánast tvöfaldast á aðeins sex árum – það er gríðarleg útþensla jafnvel þótt há verðbólga hafi mikil áhrif á tölurnar .
Þegar sömu stærðir eru skoðaðar á föstu verðlagi sést að raunaukning á útgjöldum ríkisins á aðeins 6 ára tímabili er u.þ.b. 33% .
Að teknu tilliti til verðbólgu hefur ríkissjóður því þanist út um þriðjung á aðeins 6 árum – eða um tæplega 140 ma.kr .
Ofangreindar staðreyndir sýna einar og sér að tækifæri til aðhalds í ríkisrekstri hljóta að vera mýmörg .
Það er því jákvætt að ríkið ætli að skera niður um samtals 45 ma.kr .
á þessu og næsta ári .
Það er hins vegar öllu erfiðara að átta sig á hvers vegna þarf að grípa til skattahækkana sem eiga að skila örlítið lægri upphæð – 41 ma.kr .
– á sama tíma .
Skattahækkanir ofan í gríðarlegan samdrátt í efnahagslífi geta ekki verið farsæl leið til að koma hjólum efnahagslífsins í gang aftur .
Þær geta heldur ekki verið forgangsverkefni þegar litið er á staðreyndir um almennar rekstur ríkissjóðs ( óháð neyslu- og rekstrartilfærslum sem eru hluti af velferðarkerfinu ) .
Búið er að boða 16 ma.kr .
sparnað á rekstrarútgjöldum , sem er um 7% lækkun miðað við fjárlög 2009 .
Sami liður hefur vaxið um 45 ma.kr .
á síðastliðnum 6 árum ( á föstu verðlagi ) .
Með hliðsjón af þessu er engin ofrausn að skera rekstrarútgjöld ríkissjóðs niður um tvöfalt hærri upphæð , eða um 15% .
Þannig mætti ná um 16 ma.kr .
sparnaði til viðbótar og á móti hætta við stóran hluta af skattahækkunum .
Hér skal tekið fram að niðurskurður er ekki einfalt verkefni – hvorki fyrir ríki né fyrirtæki .
En það er mikilvægt að horfast í augu við aðstæður .
Veruleikinn sem blasir við fyrirtækjum er einfaldlega sá að horfa þarf kalt í alla rekstrarliði .
Þegar tekjur dragast saman um tug eða fleiri tugi prósenta verður einfaldlega að mæta því með hagræðingu .
Skera þarf niður kostnaðarliði sem mega missa sín , hvort sem um er að ræða utanlandsferðir , lokun einstakra deilda eða aðrar erfiðar ákvarðanir .
Á atvinnuleysistölum sést að fækka hefur þurft fólki .
En á sama tíma hafa fjölmörg fyrirtæki – í samvinnu við starfsfólk – fundið mögulegar leiðir til sparnaðar þannig að til sem minnstra uppsagna komi .
Hefur ríkisvaldið lagt í sambærilega vinnu ? Út frá sjónarhóli fyrirtækja er réttmætt að spyrja hvort ekki gildi sömu lögmál í rekstri ríkissjóðs og í rekstri fyrirtækja .
Og í framhaldi af því : Er ríkið í raunverulegu aðhaldi ? .
Höfundur er framkvæmdastjóri FÍS – Félags íslenskra stórkaupmanna .
