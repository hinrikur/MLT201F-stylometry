Gunnar I. Birgisson hefur vikið úr stóli bæjarstjóra Kópavogs á meðan lögreglurannsókn fer fram á meintum lögbrotum stjórnarmanna í Lífeyrissjóði starfsmanna Kópavogsbæjar .
Í stjórn sjóðsins sátu með Gunnari Flosi Eiríksson , bæjarfulltrúi Samfylkingarinnar , og Ómar Stefánsson , bæjarfulltrúi Framsóknarflokksins , ásamt öðrum .
Báðir hafa þeir sakað Gunnar um blekkingar ; að hafa lagt önnur gögn fyrir Fjármálaeftirlitið en fyrir stjórn lífeyrissjóðsins .
Og báðum finnst þeim væntanlega sjálfsagt að Gunnar hverfi úr stóli bæjarstjóra og bæjarfulltrúa .
Í Morgunblaðinu í gær var upplýst að báðir bæjarfulltrúarnir voru með í ráðum þegar Fjármálaeftirlitinu voru sendar upplýsingar frá lífeyrissjóðnum fyrr á árinu .
Báðir vissu þeir líka að bókhald sjóðsins stæðist ekki skoðun FME .
Framkvæmdastjóri sjóðsins sagðist hafa áhyggjur af því að eftirlitsmenn FME kæmu og heimtuðu að skoða bókhaldið .
" Og þá erum við í vanda , " skrifaði framkvæmdastjórinn stjórnarmönnunum .
Hvað ætla þeir Flosi og Ómar nú að gera ? Er ekki réttast að þeir fari með Gunnari í fríið ? 