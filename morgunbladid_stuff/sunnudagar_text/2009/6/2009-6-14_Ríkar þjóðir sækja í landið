Asíuríki hafa á undanförnum árum gert risasamninga um leigu eða kaup á ræktarlandi í fátækum ríkjum .
Það er vísbending um að togstreita sé hafin um ræktarland heimsins .
Ríkar þjóðir sækja í æ ríkari mæli í ræktarland utan eigin landamæra .
Suður-Kóreumenn hafa gert samninga um leigu á 690.000 hekturum í Súdan , en Súdanar þiggja mesta matvælaaðstoð allra þjóða .
Þá samdi suðurkóreska stórfyrirtækið Daewoo við yfirvöld á Madagaskar um leigu til 99 ára á helmingi ræktanlegs lands á eyjunni .
