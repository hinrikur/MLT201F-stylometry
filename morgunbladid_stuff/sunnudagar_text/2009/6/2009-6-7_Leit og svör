25. Jesús kenndi í brjósti um mennina ( Matt .
9,36 ) , vorkenndi þeim , svo hraktir og vegavilltir og þjáðir sem þeir eru .
Hann þráði ekkert heitar en að fá að hjálpa , styðja , græða , bjarga .
Það var og er kvölin hans , að mennirnir sjá ekki þörf sína og loka á hann .
Og Jesús veit , hvernig Guð hugsar .
Hver sem sér mig sér föðurinn , segir hann ( Jóh .
14,9 ) .
Orðin mín eru ekki mín , heldur hans , höndin mín er ekki mín , heldur hans .
Ég er kominn til að sýna hann og boða ríki hans .
Og ríki hans er náð .
Þar sem Guð ríkir og ræður þar er allt náð , eilíf náð .
Í þessu ljósi getum við séð , að það er náð að þessi heimur er til .
Það er náð , að þú færð að vera til .
Það er náð , að þessar dularfullu dyr að baki þér opnuðust og þú fékkst að koma út um þær hingað í heim .
Það er náð , að hinar dyrnar framundan þér , ekki síður dularfullar , opnast , þegar stundin er komin , og þú færð að fara út um þær þangað , sem Guð kallar þig þá .
Náðarríki hans er þar fyrir handan .
Þar verður það opinbert , sem hér er hulið : Að hann er " yfir og allt um kring með eilífri blessun sinni " , yfir fæðingu þinni og hverju fótmáli ævinnar , yfir dauða þínum og því sem þá tekur við .
Það er náð að fá að vita þetta og mega treysta því .
Taktu þetta til greina , taktu það til þín , sem Guð segir við þig í náð sinni .
Ljúk þér upp , þú hefur lykilinn : Biðjið og yður mun gefast , sérhver öðlast , sem biður , sá finnur , sem leitar , það er opnað fyrir þeim , sem knýr á , segir Jesús ( Matt , 7 ) , enginn fyrirvari um það , enginn vafi .
Getur hann sagt þetta ? Getur það verið satt ? Getur það staðist í ljósi áþreifanlegra , jarðneskra staðreynda ? Hvað heyrir maður og sér í daglegum fréttum ? Hvað getur maður orðið að horfa upp á af mannlegum raunum og þrautum , hörku , blindu og grimmd ? Og hverju getur maður ekki þurft að mæta af vonbrigðum , óleysanlegum vandamálum , áföllum , þjáningum , sorg ? Hvað skyldi verða úr þessum fagnaðarboðskap , þegar maður mætir algeru miskunnarleysi , þegar grimmdin urrar upp á mann úr öllum áttum , þegar allir snúa baki við manni , öll sund lokast , ekkert virðist vera til nema kvöl og myrkur ? Það var nú einmitt þetta , sem Jesús lifði sjálfur .
Og sjálfur Guð í honum .
Sá Guð , sem Jesús opinberar , er ljós og myrkur er ekki í honum ( 1 .
Jóh .
1,5 ) .
En ljósið skín í myrkrinu ( Jóh .
1,5 ) .
Guð sjálfur er í myrkrinu , neyðinni , kvölinni , örvæntingunni .
Guð lifir alla skelfingu , af því að hann þyrstir að hjálpa .
Því vill hann segja við hvern , sem þjáist : Ég er hjá þér , ég stend með þér , ég líð með þér og í þér , þín synd og þraut er mín , við líðum saman , við sigrum saman .
Ég er að endurfæða sköpunarverkið mitt með þraut .
Með krossins kvöl og þraut , sem fæðir af sér upprisuna , sigur lífsins , sigur kærleikans .
Sjá , ég gjöri alla hluti nýja .
Þannig er náðin mín , segir Guð .
Og það er þráin mín , að þú , litla barn , viljir verða barn náðar minnar að fullu , vitandi vits , og að eilífu .
Pistlar sr. Sigurbjörns Einarssonar , sem Morgunblaðið birti á sunnudögum á síðasta ári , vöktu mikla ánægju meðal lesenda .
Um það samdist , milli sr. Sigurbjörns og Morgunblaðsins , að hann héldi áfram þessum skrifum og hafði hann gengið frá nýjum skammti áður en hann lést .
