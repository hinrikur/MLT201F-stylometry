Lögfræðingarnir í Boston Legal-þáttunum á Skjá einum , sem nú hafa , illu heilli , sungið sitt síðasta , voru ofursnjallir og tóku oft að sér mál , sem virtust í meira lagi fjarstæðukennd .
Þættirnir voru lúmsk háðsádeila og eftir á að hyggja býsna raunsæir .
Þeim lauk með því að Kínverjar sölsuðu fyrirtækið undir sig .
Yfirtakan var mikið sjónarspil og ólíkindaleg vægast sagt .
En þó ekki , Kína er jú eitt mesta fjármálaveldi heims og svona nokkuð gæti vel gerst í raunveruleikanum , hefur kannski gerst og er að gerast .
Sjálf horfði ég í forundran á einn síðasta þáttinn þegar gömul kona stefndi bandarískum sjónvarpsstöðvum fyrir mismunun .
Henni fannst sér og sinni kynslóð gróflega misboðið með endalausu sjónvarpsefni fyrir unglinga .
Og vann .
Enda með rosalega flinkan lögfræðing .
Mér detta í hug ýmsir þættir , sem sú gamla hefur ábyggilega haft í huga .
Flestir þekkja framhaldsþættina um amerísku gelgjuna og kappleikina um hver sé besta fyrirsætan , söngvarinn , dansarinn ...
og allan tilfinningaharmleikinn hjá þeim sem tapa .
Kannski hefur Boston Legal vikið fyrir barnaþætti af þessu taginu .
Er góður lögfræðingur á lausu ? Valgerður Þ. Jónsdóttir 