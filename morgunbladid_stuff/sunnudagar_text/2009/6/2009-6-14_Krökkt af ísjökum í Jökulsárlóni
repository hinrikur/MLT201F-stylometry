Í JÖKULSÁRLÓNI er nú krökkt af ísjökum og er það vegna framhlaups í Breiðamerkurjökli .
Hlaup af þessu tagi eru þekkt í vissum jöklum en langt er síðan að framhlaup varð í Breiðamerkurjökli .
Með auknum fjölda ísjaka hefur lónið stækkað umtalsvert undanfarið .
Rósa Björk Halldórsdóttir , framkvæmdastjóri ferðaþjónustufyrirtækisins Ríkis Vatnajökuls , segist ekki kannast við að svo mikið af jökum hafi áður verið í lóninu .
" Það er alveg ótrúleg upplifun að sjá þetta , " segir Rósa en svo mikill ís var í lóninu á tímabili að erfitt reyndist að sigla þar með ferðamenn .
Hún segir að nú hafi þó losnað um og hægt sé að fara um lónið og njóta náttúrufegurðarinnar í návígi .
skulias@mbl.is 