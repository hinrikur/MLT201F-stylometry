María Ásgrímsdóttir var fædd að Hálsi í Öxnadal 14. júní 1925 og lést af slysförum 9. júní 2009 .
Foreldrar hennar voru Sigurrós Kristinsdóttir , f. 22.1. 1901 , d. 4.8. 2002 , og Ásgrímur Halldórsson , f. 21.11 .
1903 , d. 8.1. 1980 .
Systkini Maríu voru Jónina , f. 7.2. 1929 , Sigríður , f. 30.1. 1931 , Svana , f. 12.12 .
1932 , Hulda , f. 31.5. 1934 , d. 22.4. 2004 , og Sigurður Kristinn , f. 15.3. 1939 .
María kvæntist 9.9. 1950 Baldvini Ólafssyni frá Kljáströnd í Höfðahverfi .
Börn Maríu og Baldvins eru : 1 ) Ólafur Haukur , f. 2.12 .
1950 maki : Sigrún Jónsdóttir , f. 1953 .
Börn : a ) Sólrún María , f. 1979 , b ) Hafdís , f. 1983 , í sambúð með Gunnari Erni Sigfússyni , f. 1983. c ) Dagný , f. 1986 .
2 ) Elsa , f. 25.6. 1954 , maki Jón Arnar Pálmason , f. 1950 .
Börn : a ) Baldvin Már , f. 1976 , faðir hans er Hermann Haraldsson , maki : Margrét Ásta Ívarsdóttir , f. 1982. b ) Rúnar Þór , f. 1980 , c ) Jón Atli , f. 1991 .
3 ) Hilmar , f. 12.2. 1958 , maki : Emilía Jarþrúður Einarsdóttir , f. 1960 , börn : a ) Hallfríður , f. 1978 , móðir hennar er Steinunn Benediktsdóttir , maki : Óli Þór Péturson , f. 1976. b ) Halla Björk , f. 1980. c ) Magnús Birkir , f. 1989 .
Barnabarnabörn Maríu eru 5 .
María ólst upp í Öxnadalnum en lifði og starfaði á Akureyri frá því hún var um tvítugt .
Þau Baldvin byggðu sér íbúð á Reynivöllum 8 árið 1951 og þar bjó María er hún lést .
Lengst af starfaði María hjá Útgerðarfélagi Akureyrar .
Útför Maríu hefur farið fram í kyrrþey að hennar ósk .
Nú hefur María , tengdamóðir mín , kvatt í hinsta sinn .
Það eru rúm 30 ár síðan við kynntumst fyrst og þegar ég rifja upp okkar fyrstu kynni finn ég hvað þau voru einkennandi fyrir Maríu .
Ég hitti þarna konu sem var hnarreist og létt í spori , og heilsaði mér sem tengdadóttur af látleysi eins og ekkert væri sjálfsagðara , hefur trúlega treyst syninum til að hafa vit á því sem hann var að gera .
En það tók okkur báðar langan tíma að kynnast náið , hún var ekki að ausa út sínum hugsunum eða tilfinningum .
Þær komu fram smátt og smátt .
María ólst upp með fjölskyldu sinni á Hálsi í Öxnadal en foreldrar hennar höfðu þá keypt jörðina og byggðu þar upp allar byggingar og ræktuðu tún .
María lærði því snemma að taka til hendinni , vann m.a. við vegavinnu en 16 ára gömul flutti hún að heiman til annarra starfa , fyrst við hótelið í Bakkaseli , innst í Öxnadal .
Eftir að þau Baldvin stofnuðu sitt heimili á Reynivöllum 8 sinnti hún því vel , af metnaði og krafti .
Ekki síður afkastaði hún miklu árin sem hún vann hjá Útgerðarfélagi Akureyrar .
Þar dró hún ekki af sér við færibandið .
Það var gott að eiga Maríu að , hún var mikil fjölskyldukona og hugsaði vel um sína .
Hún var beinskeytt og ákveðin og vissi alltaf hvað hún vildi .
Að hennar mati var vinnusemi hin mesta dygð .
Barnabörnum sínum reyndist hún eins vel og hægt var að hugsa sér , kvatti þau áfram til allra góðra verka , sérstaklega til náms .
Hún gladdist yfir velgengni þeirra og studdi þau í sínu námi því það taldi hún forsendur fyrir góðri vinnu síðar .
María var mjög regluföst og hélt í heiðri hin gömlu gildi .
Það var gott að koma inn á heimili þeirra hjóna , þar ríkti , að manni fannst , óhagganleg ró og yfirvegun .
Þaðan lifa eftir margar og dýrmætar minningar og ekki eru fáar minningarnar frá Kljáströnd og samveru fjölskyldunnar þar .
Segja má að með því að taka saman við Baldvin á sínum tíma hafi María einnig gengið að stórum og fyrirferðarmiklum fjölskylduhóp frá Kljáströnd og hún var alltaf fram á síðasta dag tilbúin að fylgja Baldvini á þann sælureit .
María lagði fyllilega sitt af mörkum til þjóðfélagsins með dugnaði og fór vel með hverja krónu .
Þetta var kona sem bað aldrei um neitt fyrir sjálfa sig en var alltaf tilbúin til að gera allt fyrir sitt fólk .
Hún var snör og fljót að hjálpa til þar sem hún gat .
Því álítum við að á ögurstundu hafi hún ætlað að grípa inn í atburðarás sem hún því miður réð ekki við því þótt hugurinn hafi verið sterkur og skýr var líkaminn orðinn viðkvæmur og þreyttur .
Því fór sem fór og það er sárt til þess að hugsa .
Við kveðjum einstaka og sterka konu sem lifði hljótt en skilur mikið eftir sig .
Hennar er sárt saknað .
Sigrún .
Hún amma mín , María Ásgrímsdóttir , var einstök kona .
Hún var allt sitt líf með eindæmum dugleg .
Hún var kona athafna , hún sýndi stuðning sinn og kærleik í verki en var ekki gefin fyrir mörg orð , sérstaklega ekki hjal um tilfinngar .
Hún vildi allt fyrir okkur afkomendur sína gera en ekkert þiggja í staðinn .
Það var alltaf áskorun að reyna að finna handa henni gjafir sem hún myndi ekki gefa til baka .
Hún var alltaf tilbúin að þjónusta okkur barnabörnin en virtist sjaldan þurfa aðstoð sjálf .
Hún lagði á minnið kenjar barnabarnanna svo að hún gæti boðið upp á ístegundir að allra skapi eða rétt Coka cola fyrir hvern og einn .
Hún amma hafði miklar mætur á fólki sem leggur hart að sér og tekst að koma sér vel fyrir í lífinu .
Henni fannst mikilvægt að við barnabörnin menntuðum okkur vel og studdi okkur vel í því .
Að vanda ekki með orðum heldur athöfnum , án þess að eiga um það nokkur orð eða vænta þakklætis , átti hún það til að koma til mín einhverju lítilræði meðan á háskólanámi mínu stóð .
Á tímabili var stuðningurinn frá ömmu svo reglulegar að það var engu líkara en að ég starfaði við þrif á heimili hennar ( slíka hjálpsemi verð ég að viðurkenna að ég sýndi aldrei , amma hefði ekki tekið slíkt í mál ) .
Amma stóð líka fyrir því að okkur barnabörnin skorti ekki búsáhöld þegar við fluttum að heiman til náms eða annarra starfa .
Hún hugsaði fyrir hinum ýmsustu smáatriðum til að vera viss um að við gætum séð vel um okkur .
Amma var held ég ein af duglegustu manneskjum sem ég hef þekkt .
Hún vann af dugnaði allt sitt líf og vann lengi vel fyrir Útgerðarfélag Akureyrar .
Síðar þegar ég og frændsystkini mín fengum sumarvinnu hjá ÚA var hún harla ánægð með það .
Ég hélt lengi vel að amma hefði haft hið mesta yndi af frystihúsinu , en ég sé það nú að líklega studdi hún svo vel við okkur í náminu til þess að við þyrftum ekki að strita við línuna allt okkar líf .
Amma var alltaf stolt af okkur barnabörnunum .
Hún trúði á okkur og fannst við efni í forstjóra eða frægar fyrirsætur , allt eftir því hvað hvert og eitt okkar vildi .
Þegar ég fékk fína vinnu í útlöndum var engum betra að segja frá því en ömmu .
Það var alltaf gott að segja henni frá því þegar ég stóð mig vel en eftir á að hyggja hefði ég kannski oftar átt að tala um hana og hversu frábær hún var frekar en að baða mig bara í velþóknun hennar .
Nú hef ég stært mig við hana ömmu í síðasta sinn en ég hugga mig við það að amma þurfti í það minnsta ekki að liggja á sjúkrabeði áður en hún kvaddi .
Það var ekki ömmu stíll að láta þjóna sér og hjúkra .
Ég náði ekki að segja henni frá síðustu afrekum mínum en hlýnar um hjartaræturnar af að hugsa um hversu stolt hún hefði verið .
Ég ylja mér líka við að hugsa um það , hversu stolt ég er af henni .
Sólrún María .
Elsku amma , vitur maður sagði eitt sinn : það skiptir ei máli hvernig maður deyr , heldur hvernig maður lifir .
Sviplegt fráfall þitt var okkur öllum mikið reiðarslag , þú hafðir verið stór þáttur í okkar lífi og við elskuðum þig af öllu okkar hjarta .
Þrátt fyrir þann mikla söknuð og tómleika sem fylgir því að missa ástvin er okkur fyrst og fremst þakklæti í huga , þakklæti fyrir þau forréttindi að hafa fengið að taka þátt í þínu lífi , þakklæti fyrir allar þær góðu minningar sem þú skildir eftir þig , þakklæti fyrir allar þær dýrmætu stundir sem við áttum saman og þakklæti fyrir þau gildi er þú kenndir okkur .
Að lokum erum við þakklátir fyrir að okkar yndislega amma lifði í tæp 84 hamingjusöm ár og flest með manni , börnum og barnabörnum sem elskuðu hana af öllu hjarta .
Hver minning dýrmæt perla að liðnum lífsins degi , hin ljúfu og góðu kynni af alhug þakka hér .
Þinn kærleikur í verki var gjöf , sem gleymist eigi , og gæfa var það öllum , er fengu að kynnast þér .
( Ingibjörg Sigurðardóttir .
) Amma , þú hafðir svo marga kosti sem við munum ætíð sakna .
Þú varst hlý og umhyggjusöm á þinn einstaka hátt enda hafðirðu alltaf haft meiri áhyggjur af okkur en sjálfri þér .
Það einkenndi þig hversu hress þú alltaf varst , enda með beittan og ákveðinn húmor sem fékk okkur ósjaldan til að skella upp úr .
Vinnusemi og mikill dugnaður eru orð sem koma til hugar í sömu andrá og maður hugsar til þín .
Það fordæmi sem þú sýndir er hlutur sem við munum sýna okkar börnum og barnabörnum er fram líða stundir í þeirri von að þau líkist þér sem mest að þessu leyti .
Menntun var þér ávallt sérstaklega hjartfólgin líkt og þú sýndir í verki .
Stuðningur þinn þegar við vorum að mennta okkur var okkur ómetanlegur og vonandi veistu að við værum ekki þar sem við erum í dag ef ekki hefði verið fyrir þig .
Það veitir okkur huggun á þessum erfiðu tímum að vita til þess að andi þinn vakir ætíð yfir okkur , að vita til þess að gildi þín munu aldrei gleymast því þau munu lifa í gegnum afkomendur þína , að vita til þess að þú lifir af eilífu í hjörtum okkar .
En eins og Samuel Butler sagði : " Til þess að deyja að fullu , verður maður ekki bara að gleyma , heldur vera gleymdur og sá er ekki gleymist er ekki dáinn .
" Amma , við söknum þín meira en nokkur orð fá lýst .
Baldvin , Rúnar , Jón Atli .
María Ásgrímsdóttir er horfin á braut en hún skilur eftir sig minningu sem lifir í hugum þeirra sem þekktu til hennar .
María – eða Mæja – var hluti af tilveru minni til margra ára en á heimili hennar og Baldvins dvaldi ég ungur ; oft frá morgni til kvölds .
Hversdagshetjur á borð við Maríu Ásgrímsdóttur eru vandfundnar – en oftar en ekki er um að ræða konur sem hafa komið upp mannvænlegum börnum og sent þau út í lífið með nesti sem dugar ævina út .
María er verðugur fulltrúi kynslóðarinnar sem lagði grunninn að íslenska velferðarríkinu , sem nú á í erfiðleikum vegna þess að menn viku af vegi , sem María og samferðarmenn hennar lögðu .
María var heiðarleg kona sem ekki mátti vamm sitt vita .
Hún setti hagsmuni sína skör neðar en annarra – sem er eðlisþáttur sem er víkjandi nú um stundir .
María var alin upp í vinnusemi og nýtni .
Hún vissi að heimsins gæði koma ekki af sjálfu sér og hún lagði svo sannarlega sitt af mörkum svo engan skorti neitt á heimilinu .
Árum saman starfaði hún í frystihúsi ÚA og vílaði ekki fyrir sér að ganga í erfiðustu störfin .
Hún kom snemma svo aðrir hefðu nóg að gera þegar þeir mættu nokkru síðar .
Hún gekk einbeitt til verks og dugnaður hennar var rómaður .
Þegar ég horfi til baka sé ég ótrúlega sterka konu sem bognaði aldrei , bað aldrei um neitt sér til handa en gaf óspart til annarra .
Hennar lífsbók er skráð með stóru letri , eins og Davíð Stefánsson skáld sagði eitt sinn um tengdamóður hennar og ömmu mína .
Mér þótti vænt um Maríu og ég má fullyrða að við náðum vel saman .
Hún var vinur vina sinna .
Nú er ævidegi lokið .
María er gengin á vit feðra sinna og hefur án efa glaðst er hún hitti gamla sveitunga og góða kunningja sem tóku á móti henni í nýjum heimkynnum .
Blessuð sé minning Maríu Ásgrímsdóttur .
Við í Ekrusmára 9 vottum eiginmanni , börnum , barnabörnum og öðrum ættingjum okkar dýpstu samúð .
Áskell Þórisson .
