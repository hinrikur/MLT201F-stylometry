EINELTI á vinnustað er alvarlegt vandamál en talið er , að allt að 8% launþega verði fyrir barðinu á því .
Getur það haft mjög slæmar afleiðingar fyrir þann , sem fyrir því verður , og verið mjög dýrt fyrir fyrirtækin .
Kemur þetta fram í viðtali í Atvinnublaði Morgunblaðsins við Brynju Bragadóttur , mannauðsráðgjafa hjá Par-X , sem sérhæfir sig í streitu- og eineltismálum .
Brynja segir , að mörkin á milli aga og samkeppni á vinnustað og eineltishegðunar geti verið óglögg en eineltið hafi ávallt slæm áhrif á líkamlega og andlega líðan þolandans .
Afleiðingarnar birtist í auknum veikindum og fjarvistum , minni afköstum og verri ímynd fyrirtækisins .
Vitnar Brynja í enskar og sænskar rannsóknir , sem sýna , að einelti kostar meðalstóran vinnustað 3,5 til 12 milljónir króna árlega .
| Atvinna 