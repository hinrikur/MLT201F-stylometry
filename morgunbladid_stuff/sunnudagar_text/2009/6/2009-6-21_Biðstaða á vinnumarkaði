Eftir Halldóru Þórsdóttur halldorath@mbl.is BIÐSTAÐA er í viðræðum á vinnumarkaði um helgina .
Forsætisráðherra og fjármálaráðherra funduðu í gær með helstu forkólfum aðila vinnumarkaðarins .
Steingrímur J. Sigfússon fjármálaráðherra sagði að á fundinum ætti að bera saman stöðuna .
Nánari skýrsla um framvindu ríkisfjármála er væntanleg í vikunni .
" Þeir hafa þegar fullnaðarupplýsingar um aðgerðirnar 2009 og 2010 .
Þessi skýrsla lýsir framhaldinu og er besta mögulega mat sem er í boði núna , þótt það sé heilmikilli óvissu undirorpið .
" Engar viðræður um kjarasamninga hafa hins vegar verið boðaðar í Karphúsinu um helgina .
Tíu dagar eru þangað til boðuð frestun á launahækkunum rennur út , þann 1.júlí .
Gylfi Arnbjörnsson , forseti ASÍ , segir að ekki hafi fengist nægilega skýr svör frá ríkisstjórninni og því sé ekki forsenda fyrir kjaraviðræðum .
" Það hefur verið talað um að áætlun komi fyrir eða eftir helgi , við viljum fá hana fram og það er ljóst að hún kemur ekki fyrir helgi .
" Kristján Gunnarsson , formaður Starfsgreinasambandsins , segir Samtök atvinnulífsins halda kjaraviðræðunum í gíslingu .
" Þeir hafa sagt að þeir muni ekki framlengja samningana nema vextir lækki niður í eins stafs tölu , það er þrátefli þeirra við Seðlabankann .
" 