Byltingarferlið FÓLK sem stendur frammi fyrir óhjákvæmilegum missi fer oft í gegnum vel þekkt fimm stiga sorgarferli sem byrjar á afneitun áður en reiðin brýst fram og snýst yfir í málamiðlanir sem enda í sorg uns menn finna til sáttar .
Nýliðinn vetur fóru Íslendingar í gegnum þriggja stiga byltingarferli afneitunar , reiði og sáttar .
Stjórnvöld sáu reiðina magnast og fóru að kröfum þjóðarinnar .
En um það leyti sem landsmenn eru farnir að finna sáttina í sumarsólinni ætlar nýja stjórnin að slíta samfélagssáttmálann með því að leyfa svikahröppunum að sleppa og skilja okkur eftir með skuldirnar .
Ég er aftur orðinn reiður .
Til að afstýra því að réttlát reiði landsmanna brjótist út í annarri byltingu í haust þurfa stjórnvöld að standa við samfélagssáttmálann .
Sáttmálinn er vissulega óskrifaður , en fyrir fólk með sjálfsvirðingu segir hann að stjórnvöld skuli gera allt sem í þeirra valdi stendur til að sækja til saka þá sem svindla á þjóðinni og að þau skuli ekki skella skuldum svikahrappa á börn landsins .
Ef fyrir því væri pólitískur vilji væri í dag starfandi 20 til 30 manna rannsóknarhópur erlendra sérfræðinga í efnahagsbrotarannsóknum sem Eva Joly ráðlagði stjórnvöldum að stofna 8. mars á þessu ári í Silfri Egils .
Slík óháð rannsókn myndi bæði styrkja samningsstöðu okkar varðandi sátt um skuldir bankahrunsins og greiða fyrir innstreymi á fjármagni með því að sýna umheiminum að við tökum á spillingu .
Ég sé það skýrt í dag að fyrir þessu er ekki pólitískur vilji .
Nýja stjórnin ætlar að skattleggja okkur fyrir skuldum svikamyllunnar og leyfa flestum svikahröppunum að sleppa .
Ég sætti mig ekki við það .
Hvað með ykkur ? Sjáumst í byltingunni ! Jón Þór Ólafsson , viðskiptafræðinemi .
Högni í óskilum BRÖNDÓTTUR , gamall , blindur högni fannst í Hlíðunum í Reykjavík .
Hann er í Kattholti .
S. 567-2909 .
Svarað í síma 5691100 frá 10-12 velvakandi@mbl.is 