Mikill meistari er fallinn frá ; John Arthur Carradine , betur þekktur sem David , hefur kvatt .
Þessi ofurtöffari gerði garðinn frægan á áttunda áratug liðinnar aldar í sjónvarpsþáttunum Kung Fu sem löngu er tímabært að verði sýndir hér á landi .
Of mikið froðusnakk ratar á skerminn en of fáir költ-íkonar .
Í seinni tíð er karlinn þekktastur fyrir túlkun sína á Bill í Kill Bill Tarantínós .
Kappinn yfirgaf jarðvistina með látum , berrassaður , bundinn og reyrður inni í taílenskum hótelskáp .
Gamli að leyfa sér aðeins um of .
Inni í skáp .
Þó sjónarsviptir sé af karlinum er þetta útganga sem sæmir töffara á borð við Carradine .
Dean keyrði sig í klessu , Monroe át pillur og Hendrix drukknaði í bílnum sínum .
Harmþrungið mjög og eilítið ógeðfellt .
Ofboðslega töff .
Og á sama hátt og Bogart drafaði sín síðustu orð " Ég hefði aldrei átt að skipta úr skota yfir í martiní " hafa lokaorð Carradine vafalaust verið ódauðleg .
" Hengdu mig svo upp inni í þessum skáp , " eða eitthvað slíkt .
Skarð hefur verið höggvið í framvarðasveit költ-kúlsins , skarð sem seint verður fyllt .
Þegar ég fer ætla ég að fara eins og David Carradine .
Með kúlið .
Skúli Á. Sigurðsson 