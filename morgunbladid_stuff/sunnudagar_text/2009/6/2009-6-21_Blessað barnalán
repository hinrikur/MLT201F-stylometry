LEIKARINN Jack Black , sem fer mikinn um þessar mundir í bíóhúsum landans í myndinni Y ear One , er feginn að synir hans tveir eru loksins farnir að ná saman .
Synir hans , þriggja ára og 13 mánaða , heita Samuel og Thomas en móðir þeirra og eiginkona Black er leikkonan Tanya Haden .
" Samuel var lengi vel ekkert hrifinn af Thomas , " segir faðirinn stoltur .
" Þetta var svona , " oj , ég vil ekki hafa þennan " hlut " í kringum mig ! " En nú er persónuleikinn farinn að þroskast og hann er farinn að sjá að yngri bróðir hans kæmi hugsanlega að praktískum notum .
Það væri hugsanlega hægt að leika við hann ! " Allt er því að komast í lukkunnar velstand en Black viðurkennir þó að stundum þurfi hann að ganga á milli bræðranna , og sá eldri eigi það til að gefa þeim yngri á lúðurinn .
Hann sagði t.d. David Letterman á dögunum að þegar Samuel er gert að faðma Thomas í huggunarskyni eigi hann það til að þrýsta honum fullfast að sér - viljandi .
Black segir að vonandi geti hann átt eitthvað sameiginlegt með sonum sínum í framtíðinni - vonandi verði þeir listrænt þennkjandi og LA Lakers aðdáendur .
En hann geti þó engu um slíkt ráðið , strákarnir verði að móta lífsins farveg upp á eigin spýtur .
