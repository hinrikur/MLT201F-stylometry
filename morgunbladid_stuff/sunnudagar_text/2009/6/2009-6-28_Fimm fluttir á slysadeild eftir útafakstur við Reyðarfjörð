BÍLL lenti utan vegar í Fagradal rétt innan við Reyðarfjörð aðfaranótt laugardags .
Fimm ungmenni voru í bílnum og voru þau öll flutt á slysadeild .
Flogið var með tvo í sjúkraflugi á bráðamóttökuna í Reykjavík en þrír voru fluttir á sjúkrahúsið á Akureyri .
Að sögn lækna var líðan ungmennanna í gærmorgun góð eftir atvikum og er ekkert þeirra talið í lífshættu .
Samkvæmt upplýsingum frá Slökkviliði Fjarðabyggðar þurfti að beita klippum til að ná fólkinu út úr bílnum .
Tækjabíll frá slökkviliðinu var sendur á vettvang , fjórir sjúkrabílar úr Fjarðabyggð og tveir frá Egilsstöðum .
Ekki fengust nánari upplýsingar um tildrög slyssins áður en Morgunblaðið fór í prentun .
jmv@mbl.is 