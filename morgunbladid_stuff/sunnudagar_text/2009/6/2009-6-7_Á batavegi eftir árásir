MAÐURINN sem varð fyrir alvarlegri líkamsárás á Grettisgötu á fimmtudag er á batavegi og hefur nú verið fluttur af gjörgæslu yfir á almenna deild á Landspítalanum við Hringbraut .
Tveir karlmenn og tvær konur voru á föstudag úrskurðuð í gæsluvarðhald til 15. júní vegna málsins .
Þá er líðan mannsins , sem lagt var til með hnífi á föstudag í íbúð í Hafnarstræti á Akureyri , eftir atvikum góð .
Búist var við að hann yrði útskrifaður af Sjúkrahúsinu á Akureyri síðdegis í gær .
Karl á sextugsaldri er grunaður um að hafa stungið manninn í bakið en báðir voru þeir gestir í íbúðinni .
haa@mbl.is 