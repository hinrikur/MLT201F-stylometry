Þótt aðeins standist ein af hverjum tíu ásökunum á hendur íslensku útrásarvíkingunum , er líklega um að ræða stærsta svikamál Evrópu frá síðari heimsstyrjöld .
Úr grein á vefútgáfu viðskiptablaðs Berlingske Tidende .
Við erum í rauninni að bera burt syndir heimsins , eins og sagt var um Jesú Krist .
Svavar Gestsson , sendiherra , sem stýrði samninganefnd íslenska ríkisins vegna Icesave-reikninganna .
Hvort er verra ríkisstjórn sem blekkir eða ríkisstjórn sem skilur ekki grundvallaratriði efnahagsmála ? Sigmundur Davíð Gunnlaugsson , formaður Framsóknarflokksins , á Alþingi eftir að fjármálaráðherra kynnti skýrsluna um Icesave-viðræðurnar .
Þú skalt ekki væna mig um kjarkleysi , Sigmundur Davíð Gunnlaugsson , ég held að þú hafir ekki innistæðu fyrir því .
Steingrímur J. Sigfússon , fjármálaráðherra , í Kastljósi þar sem þeir Sigmundur Davíð Gunnlaugsson ræddu Icesave-samninginn .
Ég sé ekki að nokkurt land í heiminum sé með jafnmiklar erlendar skuldir og Ísland eftir þetta .
En ef Ísland ætlar að borga þetta [ Icesave-skuldirnar ] , þá er samkomulagið nokkuð gott fyrir bresk stjórnvöld .
Daniel Gros , framkvæmdastjóri Center for European Policy Studies í Brussel .
Þegar ég geng um stræti miðborgar Mílanó og sé allan þennan fjölda fólks sem er ekki af ítölskum uppruna finnst mér eins og ég sé ekki lengur í evrópskri borg heldur afrískri .
Silvo Berlusconi , forsætisráðherra Ítalíu .
Ein af helstu mannréttindasamtökum Afríku gagnrýndu harðlega þessi " fordómafullu " ummæli .
Eins og staðan er í dag er háskólanám að verða forréttindi hinna ríku .
Ingólfur Birgir Sigurgeirsson , fulltrúi Stúdentaráðs HÍ í LÍN , þegar ljóst varð að framfærslulán Lánasjóðs íslenskra námsmanna hækka ekkert .
Námsmenn með börn hafa ekki nóg til þess að sjá fyrir grunnþörfum barnanna og nú ætlar þessi jafnaðarstjórn ekki að hækka framfærsluna um krónu ! Arnþór Gíslason , stjórnmálafræðinemi við Háskóla Íslands , segist heppinn að eiga ekki börn undir þessum kringumstæðum .
Lánin og verðtryggingin eru að komast upp fyrir verðið bara vegna þess að ég sit hér og get ekki annað .
Guðbjörg Þórðardóttir , félagsráðgjafi og öryrki , keypti litla íbúð í fyrravor áður en hún seldi stærri eign , sem hún átti , og fasteignamarkaðurinn hrundi .
Okkur fannst hreinlegra að taka allt það sem innheimtist í oftekna bensínskatta og gefa til góðgerðarmála .
Hermann Guðmundsson , forstjóri N1 , en olíufélögin rukkuðu inn eldsneytisgjöld ríkisstjórnarinnar án þess að þau væru komin á birgðirnar .
Þetta eru ekki vinnubrögð sem við framsóknarmenn kærum okkur um að séu stunduð í Kópavogsbæ .
Ómar Stefánsson , formaður bæjarráðs Kópavogs , um niðurstöður endurskoðunarfyrirtækisins Deloitte á viðskiptum Kópavogsbæjar við Frjálsa miðlun ehf. , félag í eigu dóttur bæjarstjórans , Gunnars Birgissonar .
Ef sama fólkið er að mótmæla í dag og mótmælti fyrir nokkrum mánuðum þá er það raunverulega að mótmæla eigin trúgirni og einfeldni .
Sverrir Stormsker , tónlistarmaður og rithöfundur , í grein í Morgunblaðinu .
Við getum fundið peningana sem skotið var undan , sem var stolið eða komið í felur .
Með réttu úrræðunum og rétta fólkinu gætum við fundið þá .
Eva Joly , ráðgjafi sérstaks saksóknara , gagnrýndi ýmsa þætti rannsóknarinnar á bankahruninu , þ.ám .
fáliðað embætti sérstaks saksóknara .
Eva er dínamítskassi .
Ragna Árnadóttir dómsmálaráðherra .
Ætli heilsan sé ekki bara góð eftir aldri .
Ég elda matinn í okkur en eiginkonan hjálpar mér stundum við að steikja kjöt og svoleiðis .
Ólafur Pétursson á Giljum í Mýrdal , sem varð 100 ára í vikunni .
