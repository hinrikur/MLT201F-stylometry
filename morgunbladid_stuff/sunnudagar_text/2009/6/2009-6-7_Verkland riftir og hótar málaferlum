Eftir Gunnhildi Örnu Gunnarsdóttur gag@mbl.is Verktakafyrirtækið Verkland hefur krafið borgina um að greiða sér til baka , með vöxtum og verðbótum , lóð að Nönnubrunni í Úlfarsárdal sem fyrirtækið keypti í útboði í maí 2006 .
Fyrir byggingarrétt á lóðinni greiddi Verkland rúmar 78,5 milljón króna en vill nú þremur árum síðar rúmar 120 milljónir króna endurgreiddar .
Eins og kunnugt er hefur borgin hafnað því að taka við útboðslóðum , utan þess að borgarráð veitti framkvæmdasviði leyfi til að taka við sex lóðum greiddum með skuldabréfi frá borginni hefðu eigendur þeirra lent í vanskilum .
Framkvæmdasvið hefur tekið við einni slíkri .
Borgin tekur einungis við lóðum sem úthlutað var á föstu verði og greiðir út auk vaxta og verðbóta .
Byggingarréttur á hverri lóð í útboði í Úlfarsárdal kostaði milljónir , jafnvel tugi milljóna , og kappsmál fyrir þá sem keyptu og geta nú ekki byggt vegna efnahagsástandsins að skila þeim aftur .
Í ýtarlegri greinargerð Verklands , sem lögmaður þess Einar Gautur Steingrímsson undirbjó og sendi til borgarstjórnar á fimmtudag , er rakið hvernig borgin hefur að mati þess ekki staðið við sinn hluta samningsins .
Fallist hún ekki á að taka við lóðinni á grundvelli söluskilmálanna sjálfra , reglna borgarinnar um skil á byggingarrétti á lóðum eða af jafnræðissjónarmiðum , rifti verktakinn samningnum .
Það geri fyrirtækið á þeim forsendum að borgin hafi ekki afhent það sem hún seldi .
En það sem hafi gert útslagið að Verkland keypti lóðina hafi verið frétt á fréttatorgi Reykjavíkurborgar .
Þar stóð m.a. að skólar og þjónusta yrðu í göngufæri við íbúðir , byggðin þétt og íbúar gætu sótt vinnu í hverfinu og þyrftu sem minnst að sækja út fyrir hverfið .
Þessar forsendur hafi allar brostið .
Til dæmis sé nú engin atvinnustarfsemi á svæðinu eftir að lögreglan stöðvaði þar kumpána með ólöglega plönturæktun ! Þá hafi borgin með saknæmum hætti og af stórfelldu gáleysi valdið töfum á því að byggingarframkvæmdir gætu hafist , með því að hafa rangt deiliskipulag á vef sínum með ómældum kostnaði fyrir fyrirtækið , sem þurfti af þeim sökum að láta endurhanna blokkina sem það hugðist reisa á lóðinni .
Verktakinn náði því ekki að byggja í tíma áður en fasteignamarkaðurinn brast .
Verkland ætlar að stefna borginni fallist hún ekki á að taka við lóðinni .
Það gefur henni tíu daga til að svara .
Ágúst Jónsson , skrifstofustjóri framkvæmdasviðs borgarinnar , fékk bréfið ekki samdægurs í hendur en staðfestir að fyrirtækið hafi sent greinargerð fyrir mánuði með kröfum um að skila lóðinni .
Rök þess hefðu verið í skoðun hjá borginni og formlegt svar því ekki borist fyrirtækinu .
Hann telur málið þurfa úrskurðar dómstóla því sannarlega sé ágreiningur um það : " Dómstólaleiðin er opin .
" Nokkur mál séu einnig í samgönguráðuneytinu þar sem menn hafa kært synjun borgarinnar á að taka við útboðslóðum og hann staðfestir að þegar hafi eitt fyrirtæki stefnt borginni vegna lóðar í Hádegismóum sem það vilji skila : " Því fyrr sem fæst niðurstaða , því betra fyrir alla .
" Fjölskyldur fái að skila SAMFYLKINGIN lét bóka á fundi borgarráðs á fimmtudag að mikilvægt væri að útfæra tillögur um hvernig standa mætti að endurgreiðslu lóða til fjölskyldna sem fengu úthlutaðar lóðir eftir útboð , þannig að jafnræðis sé gætt .
" Til að það verði hægt óska fulltrúar Samfylkingarinnar eftir því að framkvæmda- og eignasvið upplýsi borgarráð og leggi mat á hugsanleg fjárútlát borgarinnar vegna slíkrar tillögugerðar .
" Ástæðu þessarar fyrirspurnar segir Samfylkingin vera að nú hafi 85 einbýlishúsalóðum , 16 lóðum undir par- og raðhús ( 94 íbúðir ) og fjórum lóðum undir fjölbýli með 216 íbúðum verið skilað .
Alls 395 lóðum á föstu verði hafi verið skilað en þar til nýlega engri sem úthlutað var eftir útboð .
