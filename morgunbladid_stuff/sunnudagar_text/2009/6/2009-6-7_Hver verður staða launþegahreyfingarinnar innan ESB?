SUNNUDAGINN 24. maí síðastliðinn skrifaði ég grein um ASÍ , Samfylkinguna og ESB .
Þar kom ég inn á hið svo kallaða Vaxholms-mál í Svíþjóð og afleiðingar þess fyrir launþegahreyfinguna á ESB-svæðinu .
Aðdragandi þessa máls var að bæjarfélagið Vaxholm í Svíþjóð ákvað árið 2004 að fara í endurbyggingu á skólahúsnæði í bænum .
Gerð voru tilboðsgögn þar sem meðal annars var kveðið á um að þau fyrirtæki sem áhuga hefðu á að gera tilboð í verkið skyldu skrifa undir samning við Byggnads um launakjör og aðbúnað ( kollektivavtal ) en það var hinn almenna regla á sænskum vinnumarkaði .
Lettneska fyrirtækið Laval un Partneris átti lægsta boðið í verkið og fékk það .
Laval hafði þegar þetta var þegar starfað á sænskum byggingamarkaði um nokkurt skeið en þá í gegnum dótturfélag sitt sem hét Baltic AB og á árunum 2002/03 hafði það veltu upp á um 20 milljónir sænskra króna .
Baltic AB hóf síðan störf við endurbyggingu skólans sem undirverktaki fyrir hönd Laval un Partneri en í júní árið 2004 hefur Byggettan samband við Baltic AB og fer fram á að þeir skrifi undir launasamninga við þá eða svo kallaðan tímabundinn kjara- eða vinnuréttarsamning ( hängaftal ) en það er vaninn í svona tilfellum .
Byggettan komst fljótt að því að Baltic AB hafði ekki áhuga á slíkum samningi þó að þeir hafi áður undirgengist það við tilboðið að slíkt skyldi gert .
Í september sama ár slitnar svo upp úr samningaviðæðum við Baltic AB og í nóvember sama ár er fyrirtækið sett í " frost " ( blockad ) .
Útilokunin stóð í einar 7 vikur og um jólin 2004 hættir Baltic AB störfum við skólabygginguna og fer til Lettlands .
Þetta mál fór síðan fyrir sænska vinnudómstólinn sem dæmdi Byggnads og LO í fullum rétti í þessum átökum , en þar sem dómurinn var ekki einhuga var ákveðið að sækja eftir áliti frá Evrópudómstólnum og settu fulltrúar LO sig ekki upp á móti því .
Niðurstaða Evrópudómstólsins var sú að heimilt var og er að greiða laun samkvæmt lettneskum launasamningum þó svo unnið væri í Svíþjóð .
Forsenda dómsins er sú að ESB lítur svo á að þjónusta fyrirtækja og vinnuafls skal geta farið óhindrað um ESB-svæðið án hafta og afskipta stéttarfélaga í viðkomandi landi og án þess að þurfa að gangast undir kjarasamninga viðkomandi lands .
Þetta á við öll fyrirtæki og launþega í ESB-löndunum .
Í svari sínu 25. maí 2009 við grein minni sem birtist í Mbl. 24 maí 2009 segir Gylfi Arnbjörnsson orðrétt : ASÍ gerði sérstakan kjarasamning við SA 2004 um málefni erlendra starfsmanna sem auðvelda okkur að koma í veg fyrir undirboð .
Einnig höfum við í samstarfi við SA og félagsmálaráðherra staðið fyrir innleiðingu ýmissa reglna sem er ætlað að koma í veg fyrir að fyrirtæki geti misnotað aðstöðu sína til að ná samkeppnisforskoti með því að grafa undan lögum og kjarasamningum .
Að okkar mati hefur skipulag íslensks vinnumarkaðar , þar sem saman fer mikil þátttaka í verkalýðsfélögum , samstarf við samtök atvinnurekanda um trausta kjarasamninga sem eru studdir nauðsynlegri löggjöf , reynst skila bestum árangri í að tryggja hagsmuni bæði launafólks og fyrirtækja .
Aðild að ESB ógnar þessu fyrirkomulagi ekki á nokkurn hátt nema síður sé .
Ég get ekki betur séð en að LO og Byggnads í Svíþjóð hafi talið sig vera í svipaðri stöðu á sænskum vinnumarkaði áður en til Vaxholms málsins kom .
Sjá grein á heimasíðu LO. http://www.lo.se / home / lo / home.nsf / uni View / 4CA5C8558AA549D2C1256 F720060D909 Málalok Vaxhólms málsins hafa sett af stað mikið umrót á meðal sænsku verkalýðshreyfingarinnar sem finnst gróflega vegið að launþegum landsins og að það ógni velferð sænskra launþega .
Nú í aðdraganda kosninganna til ESB-þingsins er þróun þessara mála mótmælt harðlega af sænska Sósíaldemókrataflokknum og LO / Byggnads og þess krafist að afstöðu ESB til þessara mála verði breytt eins og má sjá á heimasíðum félaganna .
Sjá : http://www.socialdemokraterna.se / Webben-for alla / EU / maritaulvskog / MediaKontakt / Artiklar / EU-kommissionens-ordforande-bor-avga / og http://www.byggnads.se / Europaparlamentsvalet / Byggnads-argument-for-att-du-ska-rosta / Í dag 28. maí 2009 fór hópur félagsmanna Byggnads og LO með Maritu Ulvskog í broddi fylkingar út til Vaxholms til að greiða atkvæði til ESB-þingsins utankjörstaðar .
Það var gert til að minna á Vaxhólms-málið og þá hættu sem þessir aðilar telja að steðji að sænskum launþegum og sænsku velferðarkerfi .
Það er augljóst að Sósíaldemokrataflokknum og aðildarfélögum LO finnst ástæða til að óttast þessa framvindu mála .
Það er mér óskiljanlegt að ASÍ skuli ekki óttast þessa þróun eða telja að hana þurfi að taka alvarlega .
Hvað gerir okkur betur í stakk búna til að takast á við slík mál innan ESB en önnur aðildarlönd sambandsins ? Höfundur er húsasmiður .
