Hvað efnisleg gæði snertir , þá er nægjusemin engin , aðeins græðgi , græðgi , græðgi , kröfur og kröfur .
En við sýnum því hinsvegar lítinn áhuga að rækta okkar innri mann .
Dalai Lama , trúarleiðtogi Tíbeta .
Á krepputímum á að lækka skatta og örva neyslu , en hækka skatta og draga úr neyslu á þenslutímum .
Ætlum við aldrei að læra svo einfaldan hlut ? Halldór I. Elíasson stærðfræðingur , í grein í Morgunblaðinu .
Þetta eru stærstu þáttaskilin í Íslandssögunni frá styrjaldarárunum og því draumur sagnfræðinga með áhuga á samtímanum að ráðast í svona skrif .
Guðni Th. Jóhannesson , lektor við Háskólann í Reykjavík , um efni nýrrar bókar sinnar " Hrunið " .
Nú erum við víst orðnir norðurbæingar á Akureyri .
Hríseyingar eru þá miðbæingar og allir hinir innbæingar .
Garðar Ólason , oddviti Grímseyinga , eftir sameiningu Grímseyjar og Akureyrar .
Ég óttast að það verði hrikalegar uppsagnir framundan ef svo heldur fram sem horfir .
Gylfi Arnbjörnsson , forseti ASÍ .
Í stað hjálpar búa þessi heimili við sértækar , flóknar og jafnvel lítillækkandi aðgerðir af hálfu stjórnarinnar .
Teygjulán , bómullargjaldþrot og þvíumlíkt .
Þráinn Bertelsson , þingmaður Borgarahreyfingarinnar .
Töfralausnirnar og yfirboðin og popúlisminn hjálpar ekki nokkrum manni nokkurn skapaðan hlut heldur raunhæfar aðgerðir , sem eru í samræmi við getu þjóðarbúsins .
Steingrímur J. Sigfússon , fjármálaráðherra .
Það má segja að það sé komið á kartöflustríð milli okkar , Þykkbæinga og " Kalla kartöflukóngs " .
Markús Ársælsson í Hákoti , en ágreiningur er á milli landeigenda nokkurra jarða í Þykkvabæ í Rangárþingi ytra og Karls Ólafssonar í Háfi um landskikann Borgartúnsnes .
Obama leitar sátta við múslima og Ísraelar munu verða að borga brúsann .
Ísraelskur fréttaskýrandi .
Íslendingar sitja ekki og væla yfir hlutunum .
Bretar hata ekki Íslendinga og aðrir eiga eftir að skilja út af hverju þegar þeir sjá þessa mynd .
Breska kvikmyndagerðarkonan Heather Millard , sem gerir heimildarmynd um Ísland eftir bankahrunið .
Mér varð hugsað til konunnar , en hún stóð á kajanum og horfði á þetta allt saman .
Karl Einar Óskarsson , annar tveggja manna sem voru í hafnsögubátnum Auðuni , sem sökk í Sandgerðishöfn .
Okkur er umhugað um að heildarmarkmiðum sé náð , en ekki um smáatriði eins og hver vaxtaprósentan er , hversu mikið henni er breytt og hvenær .
Slíkar ákvarðanir eru komnar undir Seðlabankanum sjálfum og peningastefnunefnd .
Franek Rozwadowski , fastafulltrúi IMF á Íslandi .
Mín skilaboð til stjórnvalda eru þessi : Hendið hugmyndinni og byrjið að bjarga þjóðinni .
Þorvarður Gunnarsson , framkvæmdastjóri Deloitte , um fyrningarleiðina , á fundi um auðlindanýtingu í Vestmannaeyjum .
