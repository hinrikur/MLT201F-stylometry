24. júní 1979 : " " ...
En í þjóðfélagi , sem byggist á tölvuvísindum og nafnnúmerum , hlýtur þetta að teljast vafasamt fyrirtæki , því að allur kraftur myndlistarmanna ætti frekar að beinast að því að opna augu manna fyrir lífinu allt um kring , — þessu merkilega lífi , þar sem gerviþarfir eru ræktaðar af ofurkappi með tilstuðlan alls konar skrumpésafræðinga , sálfræðinga og félagsfræðinga , sem leggja áherzlu á það að búa til " þarfir " og " vandamál " , sem menn höfðu ekki hugmynd um áður .
Í gamla daga lærðu menn að lesa án þess að það væri skipulagt og tók það skamman tíma , — í dag tekur það mörg ár með tilstuðlan skólarannsókna , skipulagið uppgötvaðist , en tilfinningin gleymdist .
" Þessi orð mættu menn festa sér vel í minni á tímum óforbetranlegr- ar skipulagshyggju og viðstöðulausra krafna um að hafa forsjá fyrir öðru fólki , enda þótt sjaldnast sé tekið tillit til hjartans og tilfinninganna .
Gervitilfinningar eiga samleið með gerviþörfum , en við erum sem betur fer ekki komin svo langt í " hámenningunni " , að gervimennskan sé orðið fyrsta , annað og þriðja boðorð þjóðfélagsins .
Samt er óhætt að staldra við og íhuga aðvórun listamannsins .
" 25. júní 1989 : " Enginn getur séð fyrir afleiðingar slíkra aðgerða , fremur en afleiðingar austantjaldsaðgerða af því tagi að hvetja fólk til þess að benda á meinta skattsvikara .
Hvað vita menn um skattaaðstæður náungans ? Fjármálaráðuneytið á að afþakka ógeðfelldar ábendingar af þessu tagi , því þær gætu leitt til útrásar fyrir ofsóknarhneigð , sem við kynnumst nú í Kína og breytir þjóðfélagi í harmsögu .
" 