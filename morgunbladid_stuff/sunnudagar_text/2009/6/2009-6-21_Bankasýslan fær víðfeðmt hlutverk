Eftir Ómar Friðriksson omfr@mbl.is NÝ stofnun , Bankasýsla ríkisins , verður sett á fót ef frumvarp sem fjármálaráðherra hefur lagt fram , verður að lögum .
Bankasýsla ríkisins á að fara með eignarhluti ríkisins í fjármálafyrirtækjum meðan á uppbyggingu og endurreisn fjármálakerfisins stendur .
Þrír stjórnarmenn eiga að fara fyrir stofnuninni , ráða á forstjóra og gert er ráð fyrir að þrír til fimm starfmenn verði þar til viðbótar .
Ljúka samningum við kröfuhafa í síðasta lagi 17. júlí Er reiknað með að útgjöld ríkissjóðs hækki um 70 – 80 milljónir króna árlega næstu fimm árin eða á meðan stofnunin er starfrækt .
Helstu verkefni stofnunarinnar verða þau að halda utan um eignarhluti ríkisins í fjármálafyrirtækjum , setja með samningum fjármálastofnunum í eigu ríkisins viðmið í rekstri svo sem um arðsemi af eigin fé og almennar áherslur varðandi endurskipulagningu fjármálakerfisins .
Þá verður stofnuninni gert að hafa eftirlit með því að settum markmiðum verði náð innan fjármálafyrirtækjanna .
Í frumvarpinu kemur fram að stefnt sé að því að ljúka samningum milli kröfuhafa í fjármálafyrirtækjum í seinasta lagi 17. júlí nk. , og að ljúka á endurfjármögnun þeirra sem fyrst þar á eftir .
Þar sem nokkurn tíma taki að koma Bankasýslunni á fót er talið rétt að veita fjármálaráðherra heimild til að leggja fjármálafyrirtækjum til eigið fé án milligöngu Bankasýslunnar að því lágmarki sem lög mæla fyrir um .
Í hnotskurn » Stofnunin mun gera tillögur til fjármálaráðherra um hvort og hvenær fýsilegt sé að bjóða tiltekna eignarhluti til sölu á almennum markaði .
» Sérstök valnefnd tilnefnir einstaklinga til setu í stjórnum og bankaráðum fjármálafyrirtækja en Bankasýsla ríkisins á að kjósa stjórnir fyrirtækjanna á hlutahafafundum .
