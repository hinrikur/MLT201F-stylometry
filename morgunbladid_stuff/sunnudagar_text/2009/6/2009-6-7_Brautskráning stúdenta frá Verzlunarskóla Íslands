Verzlunarskóla Íslands var slitið í 104. sinn 23. maí sl. og var það fjölmennasta brautskráning í sögu skólans .
Alls brautskráðust 280 nýstúdentar og þar af 8 úr fjarnámi skólans .
Í útskriftarhópnum voru 166 stúlkur og 144 drengir .
Dúx skólans var Helga Theódóra Jónasdóttir með aðaleinkunnina 9,3 .
Næstir voru fimm nemendur með aðaleinkunnina 9,1 .
Á útskriftinni var í annað sinn úthlutað úr VÍ 100 sjóðnum sem stofnaður var í tilefni af aldarafmæli skólans .
Gamlir nemendur skólans og velunnarar hans lögðu fé í sjóðinn og skal hann m.a. verðlauna afburðanemendur og þá sem lagt hafa mikið af mörkum til félagslífs skólans .
Fékk dúx skólans 500 þúsund króna styrk úr sjóðnum og þeir sem náðu 1. ágætiseinkunn 200 þúsund hver .
Alls var úthlutað 2.650 þúsund krónum úr sjóðnum .
