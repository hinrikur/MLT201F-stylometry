Það er mat lögfræðinga að það sé ekki hægt að snúa þessari gjörð stjórnar Kaupþings .
Gylfi Magnússon viðskiptaráðherra um niðurfellingu skuldaábyrgðar á lánum sem stjórn bankans veitti stjórnendum .
Það væri fínt ef umsóknarferlið gæti hafist í formennskutíð Svía í lok þessa árs og mín vegna má það gjarnan enda með inntöku Íslands 2012 þegar Danir hafa tekið við formennskunni .
Lars Løkke Rasmussen , forsætisráðherra Danmerkur , tekur hugsanlegri umsókn Íslendinga um aðild að ESB fagnandi .
Það er ekki hægt að skrifa upp á eitthvað sem maður veit ekki hvað er .
Birgitta Jónsdóttir , þingmaður Borgarahreyfingarinnar , ósátt við leyndina yfir Icesave-samningnum .
Það er greinilega áhugi hjá fólki ennþá á að kaupa lóðir .
Jón Guðmundur Valgeirsson , sveitarstjóri í Grímsnes- og Grafningshreppi , þar sem 65 sumarhúsalóðir voru boðnar upp .
Ég missti töluverð borgararéttindi við að flytja yfir Holtavörðuheiðina .
Þorsteinn H. Gunnarsson búfræðingur er ósáttur við misvægi atkvæða eftir kjördæmum .
Þetta er bara tekið af séreignasparnaði Sigurjóns .
Hann vantaði peninga .
Sigurður G. Guðjónsson , lögmaður Sigurjóns Árnasonar , fv. Landsbankastjóra , skýrir 70 milljóna lán til Sigurjóns úr lífeyrissjóði í vörslu bankans .
Það hefur kannski verið tekið ofan af höfði og samt hélt maðurinn áfram .
Þetta voru hörkunaglar .
William R. Short hefur ritað bók um víkinga og segir þá hafa haldið áfram að berjast til síðasta blóðdropa .
Fólk sér minni hagkvæmni í því námi út af ástandinu sem ríkir nú .
Steinn Jóhannsson , forstöðumaður kennslusviðs HR , skýrir hvers vegna færri sækja um að stunda nám í viðskiptafræði nú en í fyrra .
Það er í takt við okkar stefnu , flokkanna sem mynda ríkisstjórn , að horfa frekar til þess að hækka skatta á þá sem standa best og eiga mest af peningum .
Steingrímur J. Sigfússon fjármálaráðherra kynnti áform ríkisstjórnarinnar um skattahækkanir .
Það er gaman að fá þessi verðlaun og sérstaklega gaman að fá verðlaun sem listafólk veitir , ekki síst verðlaun frá listafólki sem er svo landar mínir að auki .
Helgi Tómasson , listrænn stjórnandi San Francisco-ballettsins , hlaut heiðursverðlaun Grímunnar .
Ég er oddviti flokksins og bæjarfulltrúi og er staðráðinn í því að vera að áfram .
Gunnar I. Birgisson lét af starfi bæjarstjóra í Kópavogi eftir að upplýsingar komu fram um viðskipti bæjarins við fyrirtæki í eigu dóttur hans .
