Óheimilt er að veðsetja aflahlutdeild fiskiskips sérstaklega þótt aðilaskipti geti orðið að henni með öðrum hætti samkvæmt ákvæðum laga eða reglugerða .
Fylgi hlutdeildin aftur á móti skipi er þekkt að lánastofnanir láni út á hana og þá umfram verðmæti skipsins .
Hafi fiskiskip verið veðsett er eiganda þess einnig óheimilt á gildistíma veðsetningar að skilja aflahlutdeildina frá skipinu nema fyrir liggi þinglýst samþykki veðhafa .
Af lögum um stjórn fiskveiða má skilja að veiðiheimildir feli fyrst og fremst í sér takmarkaðan og tímabundinn nýtingarrétt og að ákvæði laganna feli ekki í sér breytingu á eðli og inntaki þess réttar .
Hvað þýðir það þá í raun þurfi lánastofnun að leysa til sín aflahlutdeild með skipi ? Felst í þeim gjörningi viðurkenning á því að aflahlutdeild njóti verndar sem " eign " í skilningi 72. gr. stjórnarskrár lýðveldisins ? 