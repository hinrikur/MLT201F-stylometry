Belle & Sebastian Áhrifa þessarar viðkvæmnislegu , kammerskotnu blómanýbylgjutónlistar skosku " indí " -sveitar gætir víða hjá Hjaltalín .
Arcade Fire Strengjabundinnar , ofsafenginnar dramatíkur þessarar Montrealsveitar gætir þar einnig .
Genesis Ör kaflaskipti og skrýtnar takttegundir Genesis og fleiri proggsveita eru þarna líka .
Þursaflokkurinn Dufl við þjóðlög ( " Goodbye July " ) og spunakenndir kaflar með dassi af nútímatónlist skjóta upp kolli hjá Hjaltalín .
Jón Múli Góð og gegn , íslensk dægurlagatónlist , eins og t.d. í ábreiðu þeirra á laginu " Sjómannavalsinn " .
Jeff Buckley Rödd Högna Egilssonar er nett hás ( á svalan hátt ) og tilþrifamikil .
ERTU alveg týnd ( ur ) í öllu þessu flóði nýrra ungra sveita og hefur ekki tíma til þess að kynna þér þær ? Örvæntið ekki , því Morgunblaðið hefur ákveðið að ráðast í það á næstu vikum að birta leiðbeinandi skífurit þar sem tónlist ýmissa sveita er krufin til mergjar .
Hvort sem sveitirnar gera sér grein fyrir því sjálfar eður ei má klárlega greina áhrif frá þeim sveitum er nefndar verða hverju sinni .
Hafið þið gaman af einhverjum þeirra listamanna sem eru á skífuritinu eru líkur á að þið tengið líka við sveitina .
Við byrjum á Hjaltalín .
