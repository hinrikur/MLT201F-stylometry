" ÉG held að helsta skýringin sé sú að komin er upp allt önnur staða og viðhorf í samfélaginu eftir efnahagshrunið .
Í andrými dagsins í dag þykir allt tortryggilegt , " segir Gunnar I. Birgisson , fráfarandi bæjarstjóri í Kópavogi .
Gunnari þykja pólitískir andstæðingar sínir og fjölmiðlar hafa farið offari í málinu .
Hann segir vonlaust að verjast áhlaupi af þessu tagi .
" Þetta er eins konar múgsefjun .
Það er bara keyrt á mann án þess að maður fái rönd við reist .
Þetta hefur verið mikið álag á fjölskylduna , konu mína og ekki síst dóttur , sem komin er sjö mánuði á leið .
Hún hefur tekið þetta mjög nærri sér .
Fyrirtæki hennar hefur beðið verulegan hnekki af þessu máli og óvíst að hún geti starfað áfram í faginu .
" Hann óttast ekki lögreglurannsóknina sem stjórn Lífeyrissjóðs starfsmanna Kópavogsbæjar sætir .
" Við vorum ekki að fremja neinn glæp .
Hvað áttum við að hafa út úr þessu , stjórnarmennirnir ? Ekkert .
" | 14 