EF sést til leikarans Matts Damons á reiðhjóli á næstunni gæti verið að hann væri að undirbúa sig fyrir væntanlegt hlutverk á hvíta tjaldinu .
Hann hefur nefnilega verið orðaður við hlutverk hjólreiðakappans Lance Armstrongs í mynd sem gera á um æviferil þess merka íþróttamanns .
Ekkert hefur þó verið staðfest í þessum efnum utan þess að Columbia Pictures hyggst framleiða myndina og handritsgerð mun vera í höndum Garys nokkurs Ross ( Seabiscuit ) .
Armstrong hefur unnið Tour de France hjólreiðakeppnina alls sjö sinnum en auk afreka á hjólreiðasviðinu vakti hann einnig athygli fyrir opinbera baráttu sína við krabbamein fyrir nokkrum árum , sem hann sigraðist á .
