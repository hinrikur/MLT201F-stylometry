ÁGÚST Einarsson , rektor Háskólans á Bifröst , er þeirrar skoðunar að kanna eigi með formlegum hætti hvort stofna eigi nýjan háskóla með sameiningu Háskólans á Bifröst , Listaháskólans og Háskólans í Reykjavík .
Þetta kom fram í ræðu rektors við útskrift á Bifröst í gær , laugardag .
Tvær nefndir , önnur skipuð erlendum sérfræðingum og hin innlendum , skiluðu nýlega áliti um uppstokkun háskólastigsins og voru niðurstöðurnar þær að fækka ætti háskólum niður í tvo eða þrjá .
Í máli Ágústs kom fram að niðurstöðurnar gæfu hugmyndinni um samstarf byr í seglin .
Þá sagði Ágúst jafnframt að Bifröst hefði nú keypt aftur stærstan hluta fasteigna skólans .
Skólinn hafði selt þær til fjárfestingafélagsins Nýsis fyrir tveimur árum en fyrirtækið var tekið til gjaldþrotaskipta í mars .
haa@mbl.is 