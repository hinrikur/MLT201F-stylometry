Bæjarhátíðir og skipulögð mannamót af margvíslegum toga verða um 210 talsins um allt land í sumar .
Landsmenn ætla að ferðast innanlands í sumar , ef marka má kannanir .
Níu af hverjum tíu fara eitthvað um landið og sex af hverjum tíu ætla að dvelja um skeið í tjaldi , fellihýsi eða húsbíl .
Það má því reikna með að bæjarhátíðir verði enn fjölmennari nú en fyrri sumur .
Möguleikarnir eru fjölbreyttir ; tónlist af ýmsum toga , leiklist , þjóðlegur fróðleikur og skemmtan , landsmót , fiskidagar , danskir dagar , írskir dagar , berjadagar og humarhátíð .
Stóru hátíðirnar um verslunarmannahelgina verða svo að sjálfsögðu á sínum stað .
Það ætti því að vera úr nógu að velja hjá ferða- og skemmtanaþyrstum landanum í sumar .
