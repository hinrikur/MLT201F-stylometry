SVEITABALLAHLJÓMSVEITIN sívinsæla SSSól , með Helga Björnsson í fararbroddi , ætlar að slá upp risasveitaballi í Offiseraklúbbnum með Sprengjuhöllinni næstkomandi laugardag .
Helgi rekur leikhús í Berlín og á liðnum vetri léku drengirnir í Sprengjuhöllinni hjá Helga og nú hafa þeir félagar ákveðið í sameiningu að bjóða Íslendingum upp á eitt gott ball .
Ballið fer fram á gömlu herstöðinni í Keflavík laugardaginn 13. júní eins og áður segir .
Sætaferðir verða frá BSÍ kl. 23 , sem ætti að skila Reykvíkingum í Offiseraklúbbinn í tæka tíð fyrir fyrsta band á svið .
Það er yfirlýst stefna Einars Bárðarsonar , herforingja í Offiseraklúbbnum , að nota sumarið í sumar til að endurvekja alvöru sveitaböll og því spennandi að fylgjast með hvaða hljómsveitakokteil hann býður upp á næst .
