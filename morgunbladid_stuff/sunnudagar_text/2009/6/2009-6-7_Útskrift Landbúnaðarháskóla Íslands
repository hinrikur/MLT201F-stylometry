LANDBÚNAÐARHÁSKÓLI Íslands brautskráði 54 nemendur 29. maí sl. við athöfn sem fór fram í Reykholtskirkju .
Þetta er fimmta vorið sem nemendur eru brautskráðir frá Landbúnaðarháskóla Íslands .
Árið 2009 er mikið tímamótaár fyrir skólann en nú eru 120 ár liðin frá því að fyrsti nemandinn innritaðist til náms á Hvanneyri sem markar upphaf skólastarfs á staðnum .
Þá eru nú liðin 70 ár frá því að garðyrkjumenntun hóf göngu sína og markar þannig árið 1939 upphaf starfsins á Reykjum í Ölfusi þar sem höfuðstöðvar garðyrkjunáms eru .
Í vor eru 60 ár liðin frá því að fyrstu búfræðikandídatarnir útskrifuðust en þann lærdómstitil báru háskólamenntaðir Hvanneyringar allt til ársins 1999 .
