Fáar – ef einhverjar – rokksveitir íslenskar sitja á jafnháum goðsögulegum stalli og hin hafnfirska Ham .
Tónleikar hennar jöfnuðust á við messur þar sem rokkþyrst ungmenni sátu í tilbeiðslu við fótskör hertogans og hans manna .
Fólk hefur flykkst á endurkomutónleika sveitarinnar en hún treður næst upp á þungarokkshátíðinni Eistnaflugi á Neskaupstað , og er þar að sjálfsögðu aðalnúmerið .
