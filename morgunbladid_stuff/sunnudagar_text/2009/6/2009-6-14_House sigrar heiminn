HINN miður glaðlegi dr. House hefur nú allavega eina ástæðu til að gleðjast því þáttaröðin um hann er sú áhorfsmesta á heimsvísu samkvæmt mælingum Eurodata TV Worldwide .
Talið er að 1,6 milljarðar manna hafi fylst með þáttunum í 66 löndum á síðasta ári .
Það er talsvert meira áhorf en sigurvegarar undanfarinna ára geta státað af , en undanfarin tvö ár hafa þættirnir CSI : Las Vegas og CSI : Miami haft mest áhorf á heimsvísu .
Þegar horft var til undirflokka í mælingunum voru það Aðþrengdu eiginkonurnar ( Deseperate Housewives ) sem mældust með mest áhorf allra gamanþátta og skutu þar með þáttum á borð við Monk og Ugly Betty ref fyrir rass .
The Bold and the Beautiful var svo sú sápuópera sem flestir jarðarbúar horfðu á í fyrra .
