SJÓMANNADAGURINN er haldinn hátíðlegur um allt land í dag í 71. sinn .
Á þessum árlega hátíðisdegi sjómanna liggja flestar fleytur bundnar við bryggju og sjómenn og fjölskyldur þeirra gera sér glaðan dag .
Sjómannadagurinn er reyndar sannkölluð þjóðarhátíð , enda vandfundinn sá Íslendingur sem ekki tengist hetjum hafsins á einhvern hátt .
Í sérhverju sjávarplássi klæðist fólk í sitt fínasta púss , tekur þátt í fjölbreyttum hátíðahöldum og heiðrar aldnar kempur , sem nú eru komnar í land eftir ævistarf á sjó .
Kríur , mávar og múkkar munu líklega hafa sig hæg í dag , enda lítil von um æti frá fiskiskipum á þessum degi .
Það var hins vegar nóg að fá þegar Aðalbjörgin RE var á leið til Vestmannaeyja úr róðri í síðustu viku í blíðskaparveðri .
Þá kættist fuglinn yfir slóginu sem kastað var yfir borðstokkinn og tróð í sinn gogg .
Árni Sæberg ljósmyndari var um borð í varðskipinu Ægi , sem sinnti reglubundnu eftirliti á miðunum , og notaði tækifærið til að mynda Aðalbjörgu og önnur fley .
| 28 