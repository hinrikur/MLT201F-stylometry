KARLMAÐUR var stunginn aftur og aftur með hnífi í Kópavogi aðfaranótt laugardags .
Fékk lögreglan tilkynningu þess efnis klukkan 04.44 um nóttina .
Samkvæmt upplýsingum frá lögreglunni á höfuðborgarsvæðinu lenti mönnunum saman innanhúss og tókust á .
Annar maðurinn stakk hinn ítrekað með þeim afleiðingum að hann var fluttur á spítala .
Var hann þá talinn í mikilli lífshættu en líðan mannsins skánaði þegar leið á nóttina og var hann úr bráðri hættu undir morgun .
Líðan hans er stöðug .
Aðdragandi og málsatvik hnífstungunnar liggja ekki fyrir enn sem komið er en lögreglan rannsakar málið og hefur grunaðan árásarmann í haldi .
Bæði hann og hinn stungni eru af erlendu bergi brotnir .
skulias@mbl.is 