ÁHRIFA dauðsfalls Michaels Jacksons gætir víða .
Ákveðið hefur verið að klippa út atriði úr kvikmyndinni Bruno , með breska gamanleikaranum Sacha Baron Cohen , áður en hún verður frumsýnd vestra .
Að sögn bandaríska blaðsins Wall Street Journal var atriði , þar sem gert er grín að LaToya , systur Jacksons , klippt úr myndinni .
Þar borðar LaToya sushi af líkama nakins mexíkósks verkamanns .
Blaðið segir að ólíklegt sé að atriðið verði í myndinni þegar hún verður frumsýnd formlega í Bandaríkjunum þann 10. júlí næstkomandi , af virðingu við hinn látna og aðstandendur hans .
