VOR- og sumartískan 2010 fyrir herramenn var sýnd á Ítalíu í vikunni .
Eins og fyrr er hún fjölbreytt og hver og einn ætti að geta fundið eitthvað við sitt hæfi til að klæðast næsta sumar .
Áberandi voru víð föt úr léttum efnum , rifnar gallabuxur , herralegir jakkar og peysur .
Líka mátti sjá áhrif frá klæðnaði kúasmala og nörda auk þess sem risastórar töskur eða lítil veski eru að koma inn í auknu mæli .
Bert hold sást ekki í miklum mæli m.v að um sumartísku er að ræða .
Innblástur frá áttunda og níunda áratugnum er augljós og gæti leikarahópur Leiðarljóss hafa verið fyrirmyndin .
Herratíska næsta árs á eitt sameiginlegt , hún er frekar hversdagsleg og kósí .
ingveldur@mbl.is 