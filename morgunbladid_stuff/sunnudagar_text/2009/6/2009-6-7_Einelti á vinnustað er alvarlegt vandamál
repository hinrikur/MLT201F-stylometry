Eftir Ásgeir Ingvarsson asgeiri@mbl.is Fólk gerir sér oft ekki grein fyrir hvernig einelti brýtur einstaklinginn niður og gerir hann jafnvel á endanum óvinnufæran vegna skertrar heilsu og sjálfstrausts .
Hver sem er getur líka orðið þolandi eineltis á vinnustað , jafnvel sterkustu einstaklingar sem einhvern veginn lenda á röngum stað á röngum tíma , " segir dr. Brynja Bragadóttir , mannauðsráðgjafi hjá ParX og sérfræðingur í streitu- og eineltismálum .
Dýrt fyrir fyrirtækið Rannsóknir hennar benda til þess að á bilinu 4 til 8% starfsfólks hjá íslenskum fyrirtækjum verði á hverjum tíma fyrir einelti .
Segir Brynja sérstaklega mikilvægt að huga að einelti á vinnustöðum nú þegar þrengir að í efnahagslífinu : " Rannsóknir erlendis hafa sýnt að á tímum breytinga og óvissu aukist einelti iðulega , en auk þess að hafa mikil neikvæð áhrif á þann sem fyrir eineltinu verður þá getur einelti reynst fyrirtækjum mjög kostnaðarsamt , " segir hún .
" Fjarvistir , aukin veikindi og starfsmannavelta , minnkuð afköst , verri starfsandi , verri gæði þjónustu og jafnvel sködduð ímynd fyrirtækisins verða fljótt þungur baggi á rekstrinum .
" Að sögn Brynju hafa sænskar og enskar rannsóknir leiott í ljós að kostnaðurinn vegna eineltis sé frá 3,5 til 12 milljónir króna árlega á meðalstórum vinnustað , eftir umfangi vandans .
" En þessi kostnaður nær þá bara til þeirra mála , sem eru formlega tilkynnt , og eftir að bæta við kostnaði vegna þess eineltis sem er " falið " eins og iðulega vill verða raunin .
" Síendurtekið og sársaukafullt Brynja bendir á að einelti á vinnustað geti oft verið erfitt viðfangs .
Mörkin geta t.d. oft verið óljós milli aga og samkeppni á vinnustað og eineltishegðunar : " Gott er að miða við þá skilgreiningu að einelti sé ámælisverð eða síendurtekin og ótilhlýðileg háttsemi sem er til þess fallin að niðurlægja , gera lítið úr , móðga , særa , mismuna eða ógna og valda vanlíðan hjá þeim sem hegðunin beinist að .
Fellur kynferðislegt áreiti og líkamlegt ofbeldi þarna undir , " segir hún .
" Til frekari skýringar má miða við að ef hegðunin varir í sex mánuði eða lengur og kemur fram a.m.k. einu sinni í viku sé hægt að tala um einelti , en ekki er hægt að kalla það einelti ef núningur verður á milli starfsmanna eins og oft vill verða og varir í skamman tíma .
" Einnig segir Brynja að nota megi líðan þolanda sem mælistiku á það hvort um einelti er að ræða eða t.d. heilbrigðan ríg og stríðni meðal vinnufélaga : " Einelti hefur slæm áhrif á andlega líðan þess sem fyrir því verður .
Einelti getur t.d. valdið þunglyndi og kvíða eða streitueinkennum eins og höfuðverkjum og magaverkjum .
" Grunlausir gerendur Að sögn Brynju gerir það einelti erfiðara viðfangs að gerendurnir gera sér oft ekki grein fyrir áhrifum gjörða sinna .
" Oft stafar einelti ekki af slæmum ásetningi , heldur meira af hugsunarleysi .
Gerandi eða gerendur upplifa jafnvel hegðun sína sem saklausa og sem einn og einn skaðlausan atburð , en þegar atvikin safnast upp geta þau orðið alveg ólíðandi í augum þolandans , " segir hún .
" Fræðsla er því það sem hjálpar mest : að tala við fólkið í fyrirtækinu um einelti og ólíkar birtingarmyndir þess , svo allir hugsi sinn gang .
" Stöðug gagnrýni eða álag Algengustu birtingarmynd eineltis á vinnustöðum segir Brynja starfstengt einelti , þ.e. þar sem starfsmaður í krafti valdamisræmis , t.d. vegna hærri stöðu eða meiri reynslu , níðist á undirmanni eða samstarfsfélaga .
" Það getur birst í því að ítrekað er verið að grafa undan faglegri hæfni eða frammistöðu einstaklingsins með stöðugri gagnrýni á störf hans eða verk .
Önnur birtingarmynd getur verið þegar fólk upplifir að stöðugt er verið að fylgjast með því við störf , jafnvel leitað eftir mistökum hjá því og mikið gert úr þeim þegar þau finnast , " segir Brynja og minnir á að þessi hegðun teljist til eineltis þegar hún beinist áberandi mikið að einum eða nokkrum starfsmönnum .
" Í þriðja lagi má nefna þegar starfsmanni er gert að sinna verkefnum sem ekki samræmast hæfni hans og getu .
Verkefnin geta þá ýmist verið of flókin eða of einföld .
Eineltið getur falist í að verksviði starfsmanns er breytt án málefnalegra raka eða að skoðanir hans eru vanvirtar .
" Eineltið segir Brynja einnig geta komið frá jafningjum innan vinnustaðarins : " Félagsleg einangrun er t.d. algengur vandi : einhver einn aðili er settur út í kuldann , hann er útilokaður frá hópnum t.d. í matar- og kaffitímum , látinn afskiptur í störfum sínum og honum jafnvel ekki heilsað .
" Ábyrgðin er ekki þolandans Brynja segir mikilvægt að falla ekki í þá gildru að líta svo á að þolendur eineltis hafi kallað vandann yfir sig með einum eða öðrum hætti .
" Orsakir eineltis liggja oftast á mörgum stöðum .
Þolandi kemur með eitthvað inn í aðstæðurnar , t.d. ákveðið viðhorf , reynsluleysi , útlit eða hegðun , en það eru alltaf einhverjar aðstæður á vinnustað sem ýta undir eineltið og leyfa neikvæðri hegðun af hálfu samstarfsfólks og / eða yfirmanna að líðast .
Ekki er hægt að fría stjórnendur ábyrgð með því að varpa sökinni yfir á þolandann , " útskýrir hún .
" Hér á landi hvílir líka rík lagaleg skylda á fyrirtækjum að fyrirbyggja einelti á vinnustað og taka á málunum ef þau koma upp .
" Þurfum að vera vakandi Að draga úr möguleikanum á einelti innan vinnustaðar segir Brynja ekki snúast um að skapa vinnumenningu þar sem starfsmenn eru allir höndlaðir með silkihönskum : " Svo fremi sem við tölum um þessa hluti og hugsum um hvernig hegðun okkar hefur áhrif á fólkið í kringum okkur getum við sinnt vinnunni af metnaði og gáska eða sýnt undirmönnum aðhald án þess að fara yfir strikið , " segir hún .
" Einelti á vinnustað má ekki vera tabú sem umræðuefni og æskilegt er að fyrirtæki setji ákveðin viðmið um hegðun starfsmanna , en þau viðmið þarf að laga að verkefnum og starfsanda á hverjum stað .
" Fautar eru ekki góðir starfskraftar SUMIR gætu haldið að einelti geti verið ákveðin stjórnunaraðferð : að níðast á einum starfsmanni öðrum til varnaðar eða útiloka einn til að þjappa hinum betur saman .
Harðneskjuleg aðferð – en á ekki að beita öllum brögðum til að skila hagnaði ? Brynja segir þetta sjónarmið byggja á misskilningi og að einelti á vinnustað sé alltaf kostnaðarsamt fyrirtækinu : " Til skamms tíma getur það hugsanlega aukið afköst ef komið er harkalega fram við starfsfólk , en til lengri tíma fer streitan að hafa neikvæð áhrif á frammistöðu og afköst , " segir hún .
" Eineltið hefur ekki aðeins áhrif á þann sem fyrir því verður , heldur breiðir úr sér til þeirra sem verða vitni að meðferðinni og spillir fljótlega starfsandanum innan fyrirtækisins .
Vinnustaðir gera sér óleik með því að hafa í vinnu einstaklinga sem nota einelti sem samskipta- og stjórnunartæki .
" www.parx.is 