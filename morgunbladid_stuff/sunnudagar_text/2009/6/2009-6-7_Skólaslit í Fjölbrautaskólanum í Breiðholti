FJÖLBRAUTASKÓLANUM í Breiðholti var slitið í íþróttahúsi FB föstudaginn 22. maí sl. í sjötugasta og fyrsta sinn en 174 lokaprófsskírteini afhent .
Bestum árangri á stúdentsprófi náði Ragna Ólöf Guðmundsdóttir , 9,09 .
Athygli vekur að nú voru 35 rafvirkjar útskrifaðir , en þeir hafa aldrei verið fleiri .
Kristín Arnalds lætur í sumar af störfum við Fjölbrautaskólann í Breiðholti eftir 33 ára starf við skólann .
Framkvæmdir við nýja viðbyggingu ganga samkvæmt áætlun og er mikil tilhlökkun meðal starfsfólks og nemenda að taka bygginguna í notkun , en afhending er áætluð síðsumars .
Byggingin mun gerbylta aðstöðu kennara og nemenda , því þar verða kennslustofur og góð mötuneytisaðstaða fyrir nemendur .
Fjölbrautaskólinn í Breiðholti tekur þátt í ýmsum þróunar- og samstarfsverkefnum .
Listnámsbraut skólans tekur þessi misserin þátt í evrópsku Comenius-verkefni og voru t.d. 32 nemendur og kennarar frá þremur löndum gestir FB nú á vordögum .
Þá fékk skólinn m.a. styrk frá Evrópusambandinu vegna Leonardo-verkefnis á innflytjendabraut , en hún tekur þátt í ýmsum verkefnum .
Starfsbraut skólans hefur einnig fengið góða styrki og tekið þátt í fjölda þróunarverkefna .
