BRESKI leikarinn Robert Pattinson varð fyrir leigubíl á flótta undan æstum táningsstúlkum í New York í fyrradag .
Æstur hópur stúlkna sótti að leikaranum þegar hann var við tökur á kvikmyndinni Remember Me en leikarinn er einkum þekktur fyrir leik sinn í blóðsugumyndinni Twilight .
Þar fór hann með hlutverk vampírunnar Edward Cullen .
Aðdáendur Pattinson geta engu að síður glaðst yfir því að hann er heill heilsu þrátt fyrir að hafa fengið leigubíl í mjöðmina .
Fimm öryggisverðir gættu leikarans við tökur en þó tókst ekki að verja hann fyrir hópi stúlkna á táningsaldri .
Öryggisverðirnir voru að vonum ekki sáttir við lætin í stelpunum og sögðu þær hafa stefnt lífi hans í hættu .
Pattinson þessi þykir hið mesta kyntákn og var í vikunni kjörinn myndarlegasti karlmaður heims , af tímaritinu Vanity Fair .
