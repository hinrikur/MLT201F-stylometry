Fangaskip ÞAÐ kom yfir mig undarleg tilfinning þegar fangelsismálastjórinn lýsti því yfir í fréttum að það væri einhvers konar viðbótardómur að láta dæmda menn taka út sérstakan biðtíma sem viðbótardóm við refsingu .
Gerir fangelsismálastjórinn sér grein fyrir pyntingarákvæðinu sem í orðum hans felast ? Má ætla að þetta sé mannréttindabrot ? Á biðtími refsingar að vera pyntingartími ? Er þetta ekki sadismi ? Þessi frétt kom á undarlegum tíma því ég í áhuga mínum á lausn á kostnaði við fangavist hafði samband við fangelsismálastjórann með spurningu um að nota fangaskip sem lausn á því plássleysi sem nú er uppi í þessum málaflokki .
Fangelsismálastjórinn svaraði erindinu á hefðbundinn hátt með skætingi um skort á lagaheimildum og öllum pakkanum því tengdum .
Hann hafði allt á hornum sér við þennan málatilbúnað en upplýsti þó að kostnaður á refsifanga væri ca .
24.000 krónur á sólarhring .
Fangar og fangabiðtími væri 160 einstaklingar á ársgrundvelli .
Síðan kom messan um skort á fangelsum og fangarýmum með kröfu um meiri peninga til fangelsa frá skattgreiðendum .
Ég spurði sjálfan mig hvort fangelsin væru fyrir fangana eða fangaverðina .
Ég gerði mér það til gamans að kanna hvaða tegund af fangaskipi gæti hentað hér við land og hvaða skip gætu komið til greina við málatilbúnaðinn .
Til leigu eða sölu var ísbrjótur frá Kanada með aðstöðu fyrir 54 menn , þar af 14 í áhöfn en aðstaða var fyrir 40 vísindamenn .
40 fangar á dag í 365 daga gera ca 350 milljónir .
Skipið var boðið til sölu fyrir ca 250 milljónir .
Næst var að finna verkefni fyrir skipið í siglingu á milli Vestfjarða og Grænlands með 800 tonn af vörum og verslunarvarningi frá Íslandi á 20 daga fresti .
Tekjur af þessum rekstri eru óþekkt stærðargráða en þó verður góður arður af þessari viðskiptahugmynd .
Ég ákvað að hrekkja fangelsismálastjórann í eitt skipti fyrir öll og lagði til við hann að ég eða aðrir færum í það að breyta skemmtiferðaskipi sem boðið var til sölu á ca 1.000 milljónir og gerðum það að fangaskipi fyrir alla 160 fangana á ársgrundvelli , 160 fangar x 24.000x365 gera : 1.401.600.000 .
Ég er hér kominn með 400 milljónir í plús áður en ég nýti 500 herbergi í skemmtiferðaskipinu til annarra hluta .
Á skipinu er spítalarými sem ég ætla að stækka og bæta við 4 skurðstofum og lyfjaverslun .
Hver sjúklingur á íslensku spítalarými kostar skattgreiðendur 36.000 krónur á sólarhring .
Ég ætla að sætta mig við fangataxta upp á 24.000 krónur á sólarhring og fengi á þann hátt 4.380.000 milljónir í aukatekjur af spítalarekstri á þessu fangaskipi í þjónustu íslenska ríkisins .
Þetta erindi sendi ég á sínum tíma til þáverandi félagsmálaráðherra , frú Jóhönnu Sigurðardóttur , nú háttvirts forsætisráðherra .
Erindinu vísaði ráðherra þá í kot .
Ég er að fá það á tilfinninguna að opinberir starfsmenn í þjónustu ríkisins séu veruleikafirrtir þegar kemur að því að reka þjónustukerfi íslenska ríkisins í krónum og aurum eða evrum og dollurum á kostnað skattgreiðenda .
Vilja fangar á Íslandi þjóna á fangaskipi ? Guðbrandur Jónsson , verslunarmaður , flugstjóri og skipstjóri .
Enn af Sigmund ÉG hef svo sem áður kvartað vegna brotthvarfs Sigmunds af síðum Morgunblaðsins en án árangurs .
Eldri borgari í Árborg kvartar yfir því sama í Velvakanda 26. júní .
Ég er honum svo hjartanlega sammála og þeim sem sendu bréf um sama efni áður .
Þær teikningar sem tóku við af teikningum Sigmunds hafa ekki einu sinni tærnar þar sem hans höfðu hælana og ég tel að Morgunblaðið hafi sett ofan vegna þessa .
Áskrifandi og lesandi í 50 ár .
Svarað í síma 5691100 frá 10-12 velvakandi@mbl.is 