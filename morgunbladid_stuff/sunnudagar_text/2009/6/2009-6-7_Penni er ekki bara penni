VANDAÐUR penni er af mörgum talinn jafnómissandi hluti af vinnufatnaðinum og bindið og vandlega pússaðir skórnir .
Þegar klæðast þarf virðulegum jakkafötum í vinnunni og jafnvel sýsla með mikil verðmæti er eins og það passi engan veginn að hafa venjulegan plastpenna í vasanum og enn síður þegar þarf að undirrita mikilvæg skjöl og samninga .
Smáir safngripir Þegar að er gáð reynist úrvalið í hágæðapennum nánast óendanlegt .
Hægt er að finna fallega penna , jafnvel úr eðalmálmum , sem kosta nokkra tugi þúsunda króna , jafnt sem útskorna og handmálaða penna sem væri nær að kalla listaverk og safngripi en ritáhald .
Frægastir eru sennilega Montblanc-pennarnir sem byggja á rösklega 100 ára hefð en eru að auki áberandi í öllum glanstímaritum og jafnvel að stjörnur eins og Johnny Depp og Nicolas Cage ljá vörumerkinu ásjónu sína í auglýsingaherferðunum .
En önnur merki láta ekki síður að sér kveða í heimi lúxus-pennanna .
Nefna má Caran D ' ache-pennana frá Sviss , sem kosta margir á við dýran smábíl .
Sömu sögu má segja um hina ítölsku Omas-penna , sem einkannast margir af meiri litanotkun , mynstrum og myndskreytingu en hinir einföldu og stílhreinu pennar Caran D ' ache .
Japanir eiga líka sína fulltrúa í lúxuspennaheiminum , eins og Namiki sem er undir sterkum áhrifum asískrar skreytilistar , en Namiki er sproti af Pilot-pennafyrirtækinu og má rekja sögu merkisins fram fyrir seinna stríð .
Fleiri kannast þó sennilega við S.T .
Dupont-pennana frá samnefndu frönsku skartgripafyrirtæki sem stofnað var 1872 .
Þeir eru fjarri því jafn rándýrir og pennar flestra þeirra framleiðenda sem hafa verið nefndir hér að framan , en þó slaga dýrustu útgáfurnar vel upp í verðið á góðri tölvu og sumir rúmlega það .
