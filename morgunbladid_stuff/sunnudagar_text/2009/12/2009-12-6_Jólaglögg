Fáir drykkir eru jafn tengdir aðventunni og jólaglögg enda ákaflega notalegt að ylja sér á heitum drykk í vetrarkuldunum sem fylgja þessari árstíð .
Glöggið má hafa bæði áfengt og óáfengt og er oft hægt að kaupa sérstakan grunn fyrir glöggið í verslunum fyrir jólin .
Í eftirfarandi uppskrift er þó glöggið gert frá grunni en hún er upprunalega komin frá Árna Þorsteinssyni framreiðslumeistara .
1 flaska rauðvín 1 appelsína 15-20 negulnaglar ½ vanillustöng 1 dl sykur Hellið víninu í pott .
Stingið negulnöglunum í appelsínuna og leggið í pottinn og látið malla um stund .
Bragðbætið með vanillu og sykri .
Glöggið er best rjúkandi heitt .
