Fyrirbyggjandi taflmennska átti ekki upp á pallorðið hjá skákunnendum fyrr á árum .
Eins og að horfa á grasið gróa , sagði einn .
Algerlega áunnið bragð , sagði annar .
Helsti spámaður þeirrar deildar var Anatolí Karpov .
Leysti af hólmi Tigran Petrosjan sem var heimsmeistari óslitið í sex ár á sjöunda áratugnum .
Petrosjan virtist skynja hættur betur en aðrir .
Kannski var óttaskynið of þróað ; Tigran virtist stundum alveg lafhræddur löngu áður en taflið hófst og jafnteflistilboðunum rigndi yfir mótstöðumanninn .
Ekki alltaf með berum orðum heldur einnig með ýmsu látbragði ; þegar Bobby Fischer háði einvígi sitt við Petrosjan í Buenos Aires haustið 1971 bað hann um vistaskipti því að hann kvaðst alltaf vera að rekast á Petrosjan í hótellyftunni með yfirþyrmandi vesældarsvip .
Karpov bætti þann ermska upp að flestu leyti þótt þeir væru líkir um margt .
Skákstíll hann einkenndist af alls kyns smáspili , " raðtækni " , endurtekningum og beinum en þó oftar óbeinum hótunum .
Margir reyndu að líkja eftir Karpov en það var erfitt því stíll hans var persónulegri og útsmognari en menn hugðu , það var eins og einhver óljós ógn héngi yfir höfði mótstöðumanna hans ; hann gat fyrirvaralaust breytt um tempó í leik sínum og var að mati endataflssérfræðingsins Averbakh " endurskoðunarsinni " – fyrir honum staðan á borðinu alltaf " ný " .
Karpov má í dag muna sinn fífil fegurri en áhrif hans eru engu að síður gífurleg og auðsæ .
Meistari dagsins , Magnús Carlsen , virðist t.d. hafa lært heilmikið af honum .
Hann hefur nú unnið tvær fyrstu skákir sínar á London chess classic , sterkasta móti sem haldið hefur verið í London í 25 ár .
Töfluröðin er þessi : 1 .
Carlsen 2 .
McShane 3 .
Howell 4 .
Nakamura 5 .
Ni Hua 6 .
Short 7 .
Adams 8 .
Kramnik .
Ef viðureign Magnúsar Carlsen við Vladimir Kramnik úr 1. umferð er skoðuð má greina ýmsa þætti sem áður var getið um t.d. raðtækni og óbeinar hótanir .
Hann lét aldrei beinlínis til skarar skriða og þegar Kramnik lagði niður vopnin gátu hinir ávallt sögufróðu Englendingar altént vitnað í nokkrar orrustur sem lauk án þess að skoti hefði verið hleypt af .
Kasparov mun hafa mælt með að Carlsen beitti enska leiknum , 1. c4 sem er athyglisvert því sjálfur brá hann aldrei á það ráð í einvígi sínu við Kramnik í London árið 2000 .
Fyrirbyggjandi leikir í þessari skák teljast t.d. 37 .
Hb4 og 39 Bf4 og 43 .
Re2 .
Raðtæknileikir eru nokkrir þ. á m. 40.Kf2 .
London 2009 ; 1. umferð : Magnús Carlsen – Vladimir Kramnik Enskur leikur 1. c4 Rf6 2 .
Rc3 e5 3 .
Rf3 Rc6 4. g3 d5 5. cxd5 Rxd5 6 .
Bg2 Rb6 7 .
0-0 Be7 8. a3 0-0 9. b4 Be6 10 .
Hb1 f6 11. d3 a5 12. b5 Rd4 13 .
Rd2 Dc8 .
14. e3 Rf5 15 .
Dc2 Hd8 16 .
Bb2 a4 17 .
Hfc1 Rd6 18 .
Rde4 Re8 19 .
De2Bf8 20. f4 exf4 21. gxf4 Dd7 22. d4 c6 23 .
Rc5 Bxc5 24. dxc5 Rc4 25 .
Hd1 Dc7 26 .
Bc1Ra5 27. bxc6 bxc6 28 .
Rxa4 Hxd1 + 29 .
Dxd1 Hd8 30 .
Dc2 Df7 31 .
Rc3 Dh5 32 .
Re2 Bf5 33. e4 Bg4 34 .
Rg3 Df7 35 .
Bf1 Be6 36 .
Dc3 Ha8 37 .
Hb4 Dd7 38. f5 Bf7 39 .
Bf4 Dd1 40 .
Kf2 Rb3 41 .
Be2 Db1 42 .
Bc4 Hxa3 43 .
Re2 – og Kramnik gafst upp .
Frá heimsbikarmóti FIDE í Khanty Maniysk í Síberíu berast þau tíðindi að úrslitaeinvígi muni heyja Ísraelsmaðurinn Boris Gelfand og Ruslan Ponomariov frá Úkraínu .
Yfir 130 skákmenn hófu keppni .
Helgi Ólafsson helol@simnet.is 