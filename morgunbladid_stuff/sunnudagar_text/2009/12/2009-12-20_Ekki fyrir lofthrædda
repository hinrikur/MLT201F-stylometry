Evil , " syngur Hilmir Snær rámri röddu á leiksviðinu .
Æfingar standa yfir á Faust í Borgarleikhúsinu .
Strengt hefur verið sirkusnet yfir stóra salinn , þar sem leikritið fer fram að hluta yfir hausamótunum á áhorfendum , og kaðlarnir hafa styrk til að draga togara .
" Ef strekkt er of mikið á þeim slitna þeir ekki , " segir leikhússtjórinn íbygginn , " veggirnir fara fyrst .
" Þorsteinn Gunnarsson situr við píanóið í atriði , sem er ansi svart , eins og búningar Filippíu , og stemningin í verkinu eins og hún sé sprottin úr morðballöðu Nicks Cave .
Enda samdi hann tónlistina .
Í salnum situr Rúnar Freyr og bíður þess makindalega að það komi að sér .
Hann er enn að jafna sig eftir æfinguna um morguninn , en þá lét hann sig falla úr loftinu af fjórðu hæð og sveif marga metra í lausu lofti .
Hann er ekkert að bera sig karlmannlega , til þess voru of mörg vitni , og segist hafa verið lafhræddur þegar hann stökk .
" En svo var þetta ekkert vont , " segir hann , gleðst greinilega enn yfir því og bætir við spenntur .
" Maður verður hooked á þessu .
" Það kemur blik í augun .
" Á ég að stökkva aftur ? " Það er forvitnilegt að fylgjast með leiksýningu á vinnslustigi þegar ljósin vantar , tónlistina , búningana á suma og enn er verið útfæra atriðin , leikstjórinn Gísli Örn Garðarsson sallarólegur á miðju sviðinu innan um leikhópinn .
Á sirkusnetinu stendur gjörvilegur sviðsmaður eitthvað að baksa og Pála sýningarstjóri hnippir í blaðamann og spyr : " Sástu Stúlkuna sem lék sér að eldinum ? " – Já , svarar blaðamaður .
" Hann gæti verið bróðirinn .
" Því næst sest Unnur Ösp Stefánsdóttir við hliðina á blaðamanni .
" Ég á að fljúga , " segir hún .
" Þeir prófa það fyrst með handlóði og svo með mér .
" Og viti menn , blátt handlóð svífur út í salinn .
" Þetta er ekki þægileg innivinna , maður , " bætir hún við og horfir upp , " og ekki fyrir lofthrædda .
" Sviðsmaðurinn kallar út í salinn til Unnar , þannig að hún nái þessu örugglega : " Þú ert þetta bláa lóð , svo erum við með handlúppu og hjólabúnað ! " Þetta er sýning sem krefst líkamlegrar áreynslu af leikurunum , sem er jafnvel slöngvað út í salinn .
En allt hefur gengið stórslysalaust á æfingum , fyrir utan að Hilmir Snær tognaði og Nína Dögg fékk gat á hausinn .
" Mamma ! " kallar lítil dóttir Nínu , sem mætt er á staðinn með afa sínum .
Þær hlaupa þvert yfir salinn , mætast á miðri leið , við sæti númer 33 og 34 á fimmta bekk , og fallast í faðma .
Svona enda bíómyndir í Hollywood .
En maður hefur á tilfinningunni að leikritið um Faust endi ekki svona vel .
pebl@mbl.is 