Svokallaðar súpergrúppur eða stjörnuhljómsveitir , hljómsveitir sem skipaðar eru tónlistarmönnum sem eru þekktir fyrir sólóverk sín , eða hafa þegar slegið í gegn með öðrum hljómsveitum , eru eins misjafnar og þær eru margar .
Tilgangurinn er líka misjafn , stundum er verið að reyna að blása lífi í gamla jálka líkt og var með The Traveling Wilburys ( George Harrison , Jeff Lynne , Roy Orbison , Tom Petty og Bob Dylan ) , eða þá að ná inn smá pening eins og Blind Faith ( Eric Clapton , Ginger Baker , Steve Winwood og Ric Grech ) .
Þær geta líka verið afrakstur fylleríssamkomu , nú eða bara það að áþekkir tónlistarmenn / hljómsveitir ferðist um heiminn saman líkt og var með Monsters of Folk sem sendi frá sér fyrstu plötuna um daginn .
Þjóðlagaófreskjur , eða hvað ? Monsters of Folk er hljómsveit þeirra Conor Oberst og Mike Mogis úr Bright Eyes og Jim James ( sem kallar sig Yim Yames þegar hann er í sveitinni ) úr My Morning Jacket og Matthew Stephen Ward , sem jafnan er kallaður M. Ward .
Þeir kynntust á tónleikaferð þar sem Bright Eyes , M. Ward og Jim James kynntu hver sitt efni , en eftir því sem leið á ferðina fóru þeir að spila hver hjá öðrum og síðan saman eftir hverja tónleika og þegar færi gafst .
Í lok tónleikaferðarinnar bundust þeir fastmælum um að gera meira úr kunningsskapnum og helst að setja saman hljómsveit og gefa út breiðskífu .
Þó heiti sveitarinnar bendi til þess að um sé að ræða þjóðlagasveit þá er það öðru nær , músíkin er mjög í takt við það sem þeir félagar hafa verið að gera hver í sínu lagi með þeirri áherslubreytingu þó að tónlist er ekki eins rafmögnuð og vill vera hjá þeim mörgum .
Nafnið er einmitt komið upp úr þeirri pælingu að þeir segja , þ.e. að tónlistin átti að vera órafmögnuð að mestu .
Margföld uppskera Í ljós þess að þeir eru allir önnum kafnir , ýmist sem sólólistamenn eða sem liðsmenn hljómsveita kemur ekki á óvart að það tók þá nokkur ár að koma þessari hugmynd á koppinn , og í raun merkilegt að það hafi ekki tekið þá nema fimm ár , en fyrstu drög að skífunni voru tekin upp í heimahljóðveri Mike Mogis í janúar 2008 .
Þá urðu til grunnar að fimmtán lögum sem síðan voru slípaðir í öðru hljóðveri í maí .
Að sögn mætti hver með tvö lög sem allir mátti fikta í og það sem á vantaði sömdu þeir saman .
Liðsmenn Monsters of Folk eru mis-þekktir , sumir nánast orðnir stjörnur , eins og til að mynda Conor Oberst / Bright Eyes , en aðrir njóta mikillar virðingar en minni vinsælda , eins og M. Ward .
Af viðtökum Monsters of Folk má þó ráða að í þessu tilfelli virðist sem uppskeran ætli að verða margfalt útsæðið .
Íslenskar stjörnur Sú " súpergrúppa " sem kemur fyrst upp í hugann er náttúrlega Trúbrot , enda má segja að allt hafi leikið á reiðiskjálfi á Íslandi þegar fréttist að Gunnar Þórðarson , Rúnar Júlíusson og Shady Owens hefðu sagt skilið við Hljóma og stofnað nýja hljómsveit með þeim Karli Sighvatssyni og Gunnari Jökuli Hákonarsyni úr Flowers .
Af öðrum súpergrúppum íslenskum má nefna GCD , sem þeir Bubbi Morthens og Rúnar Júlíusson settu saman og svo er spurning hvort ekki megi kalla samstarf þeirra Kristjáns KK Kristjánssonar og Magnúsar Eiríkssonar súpergrúppu , eða kannski súperdúó .
Árni Matthíasson arnim@mbl.is 