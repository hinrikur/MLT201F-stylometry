Helstu tónlistarritin eru búin að birta lista sína yfir plötur ársins og athygli vekur að sama plata toppar lista Uncut og Mojo , sem eru helstu þungavigtarblöð Bretlands .
Um er að ræða ansi súra plötu , þ.e. nýjasta verk hinnar bandarísku Animal Collective , Merriweather Post Pavilion .
Platan kom út í janúar og fóru hökustrjúkarar þegar að ræða um hana sem plötu ársins .
Klárlega aðgengilegasta verk sveitarinnar til þessa - og besta - en þess má geta að einn meðlima er spúsi Kristínar Önnu Valtýsdóttur sem eitt sinn var kennd við múm .
Svo við höldum nú stolt Íslandstengingunni til haga ! 