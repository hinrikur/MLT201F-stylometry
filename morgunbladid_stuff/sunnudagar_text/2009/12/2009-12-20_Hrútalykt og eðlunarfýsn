Á þessum árstíma er heldur betur fjör í fjárhúsum landsins .
Fengitíminn stendur sem hæst og brjálað að gera hjá hrútunum við að leggja sitt af mörkum við búa til lömb sem verða að grillbitum eða jólahangiketi næsta árs .
Hjá búsmala þeim sem flokkast undir sauðfé er því hátíð í bæ í desember í fleiri en einum skilningi þess orðs .
Reyndar er hrópandi kynjamisrétti í þessum málum því ærnar fá að njóta kynlífs í eitt einasta sinn á öllu árinu , á meðan hrútarnir eru í fullri vinnu við að sprauta sínu gjöfula sæði inni hverja kindina á fætur annarri , dag eftir dag .
Og ekki nóg með að þær fái það bara einu sinni á ári , heldur stendur þetta eina skipti yfir í MJÖG stutta stund .
Hrútarnir láta sig litlu skipta hvað þær fá út úr þessu , heldur skvera sér af á svo stuttum tíma að vart er hægt að festa auga á .
Þeir verða jú að flýta sér , þurfa að komast yfir svo svakalega margar .
Það er náttúrulega ekkert réttlæti í þessu fyrir veslings rollurnar .
Þessar eðlunaraðferðir eru líkastar akkorðsvinnu eða keppni í því hver er fljótastur .
Það er svo mikið lagt á karlkynið í þessum efnum að sumir hrútarnir eru kúguppgefnir í lok dags .
Það rennur af þeim lýsið við þessa krefjandi vinnu sem þeir reyndar sinna mjög fúslega .
Úthaldsgóður hrútur fær auk þess hrós frá húsbónda sínum fyrir bullandi lauslætið .
Margir hrútar nota svo þá litlu orku sem eftir er til að berjast innbyrðis , þeir hafa ekki einu sinni vit á að hvílast almennilega og safna orku fyrir verkefni morgundagsins .
Gera má ráð fyrir að kumrið í þeim innihaldi meting eða mont , nema hvort tveggja sé : " Hvað komst þú yfir margar í dag ? Þessi nýja flekkótta var nú heldur betur fönguleg ...
ég náði henni á undan þér ! " Þó okkur finnist ýmislegt í þessari mökunarhegðun dýranna lítt til fyrirmyndar , er ótrúlegt hversu margt má finna líkt með því sem gerist hjá mannfólkinu .
Þegar hrúti er sleppt lausum inn í kindahóp á fengitíma fara þær allar á ið , verða dálítið undarlegar til augnanna og láta jafnvel eins og þær sjái hann ekki þar sem hann fer rymjandi á milli þeirra , þefandi af þeim til að tékka á hver sé blæsma ( eðlunarfús ) .
Ekki ósvipað gerist þegar föngulegur leitandi karlmaður gengur inn á skemmtistað troðfullan af konum en þar er fengitími allan ársins hring .
Konurnar rétta úr bakinu , slá til hárinu og hreyfa sig á girnilegan hátt , þær finna fyrir straumunum en þykjast samt ekki hafa of mikinn áhuga , þó svo þær brenni að innan .
Vilja láta ganga mátulega mikið á eftir sér .
Blessaðar skepnurnar .
Ég hef það eftir óskeikulum heimildum að kynsvall hrútanna í desember hafi góð áhrif á frammistöðu bænda í bólinu , þeir séu í meira lagi eðlunarfúsir á þessum árstíma .
Hamagangurinn í ferfætlingunum í fjárhúsinu vekur upp í þeim hrútinn og þeir ganga rymjandi til rekkju á hverju kvöldi .
Vonandi að satt sé .
Konur upp til sveita fá þá í það minnsta meira í jólamánuðinum en rollugreyin í fjárhúsinu .
Annars eru ástartilburðir hrúta ekki nærri eins fallegir og hjá graðhestunum .
Þá erum við að tala um æsandi leiki .
Það er dásamlega kröftugt og kynþokkafullt að sjá graðhest með sinn risastóra og beinstífa besefa , skella sér upp á hryssu og renna sér fimlega inn í hana .
Faxið flaksast og vöðvarnir hnyklast .
Og þeir gefa sér líka aðeins meiri tíma en hrútarnir , það er meiri snerting .
Þannig að hryssurnar fá væntanlega pínulítið meira út úr þessu en eina örstutta augnabliks sælu .
Gleðileg jól ! 