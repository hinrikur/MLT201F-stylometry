Eitt af því sem kom mönnum á óvart með vinsældir Susan Boyle vestan hafs er sölumetið sem hún setti ; 701.000 eintök fyrstu vikuna , sem er talsvert meira en U2 og Eminem náðu á árinu .
Annað sem kom mönnum til að sperra eyrun var að hlutfall af sölu á plötunni á stafrænu sniði var mun lægra en vant er : Sex prósent af sölunni voru á stafrænu sniði sem er mun minna en skífan sem fór á toppinn vikuna á undan , en þar voru diskar 55% af sölunni , hitt selt í stafrænu formi .
Skýringin er væntanlega sú að þeir sem keyptu plötu Boyle voru eldri áheyrendur , vildu fá eitthvað áþreifanlegt í hendurnar , og þá vaknar spurningin : Af hverju hefur þessum hópi ekki verið sinnt hingað til ? Eflaust mun rigna yfir okkur plötum með einmana piparjúnkum á næstu mánuðum .
