Undir síðustu mánaðamót kom hrollvekjuhöfundurinn Stephen King með nýja bók sem nefnist Under the Dome .
Hún kippti Dan Brown snarlega úr efsta sæti New York Times-metsölubókalistans og hefur fengið mun betri dóma en síðustu verk höfundarins .
Samtímis tilkynntu þeir jöfrarnir , King og Steven Spielberg , að þeir hygðust gera sjónvarpsþáttaröð ( mini-series ) byggða á bókinni .
DreamWorks TV verður framleiðslu- og dreifingaraðili og hyggst leggja mikið í verkið og dreifa því fyrst á kapalstöðvum .
Líkt og mörg fyrri verk höfundar er Under the Dome yfirnáttúrleg spennusaga , doðrantur upp á 1.100 síður .
Hún fjallar um hóp fólks sem einangrast frá umhverfinu þegar ósýnileg , óyfirstíganleg hvelfing leggst yfir strandbæ í Maine .
saebjorn@heimsnet.is 