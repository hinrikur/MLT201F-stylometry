Margir þeirra , sem tóku myntkörfulán , standa nú frammi fyrir því hvort þeir eigi að breyta þeim í innlend lán byggð á krónum .
Það kann að hljóma skynsamlega , en hafa þarf í huga að staða þeirra gjaldmiðla , sem lánin voru miðuð við , mun ekki verða óbreytt um ókomna tíð .
Japanska jenið og svissneski frankinn léku stórt hlutverk í myntkörfunum .
Báðir þessir gjalmiðlar eru sterkir núna , en hverjar eru horfurnar á að svo verði áfram ? Sterk staða japanska jensins er áhyggjuefni í Japan .
Um mánaðamótin stóð jenið það sterkt að það hafði ekki verið jafn öflugt gagnvart Bandaríkjadollara í 14 ár .
Þessi tíðindi leiddu til þess að hlutabréf í útflutningsfyrirtækjum á borð við Sony og Honda féllu .
Á þessum 14 árum hefur vart verið um verðbólgu að ræða í Japan .
Nú óttast menn hins vegar verðhjöðnun .
Þessi ótti endurspeglaðist í ákvörðun japanska seðlabankans á föstudag að halda stýrivöxtum áfram í 0,1 prósenti .
Í tilkynningu frá bankanum var um leið greint frá því að ýmis merki væru um að japanskt efnahagslíf væri að taka við sér .
Sérfræðingar seegja að lítil verðbólga auðveldi fyrirtækjum í útflutningi að kljást við sterkt gengi .
Dollarinn kostar nú um 90 jen , en ekki horfi til alvarlegra vandræða fyrir útflutningsfyrirtæki fyrr en hann fari í 55 jen .
Samdráttur í eftirspurn í Evrópu og Bandaríkjunum hefur bitnað harkalega á japönskum framleiðendum og hátt gengi jensins hefur gert þeim enn erfiðara fyrir .
Hin nýja ríkisstjórn landsins hefur á stefnuskrá sinni að draga úr því hvað japanskt efnahagslíf er háð útflutningi .
Þess vegna megi ekki eiga von á því að stjórnin grípi til aðgerða til að draga úr styrk jensins .
Að auki fari viðskipti Japana við Kínverja vaxandi og þá fari staða jensins gagnvart dollara og evru að skipta minna máli .
Sérfræðingar eiga hins vegar margir von á því að jenið muni ekki halda stöðu sinni mikið fram á næsta ár og spá því að gengi þess muni lækka er líður á 2010 , en vitaskuld er ógerningur að segja til um hversu mikið .
Stjórn Yukos Hatoyamas forsætisráðherra tók við völdum í september eftir að flokkur hans , Lýðræðisflokkurinn , vann yfirburðasigur .
Hirohisa Fujii fjármálaráðherra hefur ekki viljað segja hvað þurfi til að stjórnvöld reyni að hafa áhrif á gengið .
Ekki virðist þó ástæða til þess enn , enda ekkert óvenjulegt að sjá við það hvernig það myndast .
Skapist hins vegar óeðlileg tilhneiging til að kaupa jen vegna yrirlýsinga hans um að ekki eigi að keyra gengið niður gæti stjórnin ákveðið að grípa í taumana .
Hægur bati í Sviss og betri frammistaða í efnahagslífinu en í hrjáðum grannríkjum Í Sviss skall á alvarleg bankakreppa fyrir rúmu ári og af henni spratt umræða um það hvað bæri að gera þegar bankastarfsemi lands væri margöld á við stærð hagkerfis þess .
Ef bankar á borð við UBS eða Credit Suisse hryndu , tækju þeir landið allt með sér .
Niðursveiflan í Sviss hefur þó verið mun minni en í grannríkjunum .
Fyrir viku birtust fréttir um " svimandi " atvinnuleysi , sem ekki hefði verið meira í fimm ár .
Þegar nánar var að gáð fór atvinnuleysið úr 4,0% í október í 4,2% í nóvember .
Í löndum Evrópusambandsins er atvinnuleysið að jafnaði rúmlega helmingi meira .
Sviss er í hópi þeirra ríkja , sem enn eru með hæstu einkunn , AAA , í lánshæfismati matsfyrirtækisins Moody ' s frá því á þriðjudag .
Í greiningu Moody ' s sagði að ekki væri hætta á að neitt þessara landa missti þá stöðu .
Í úttekt greiningardeildar vikuritsins The Economist frá því í upphafi mánaðarins sagði að Svisslendingar væru komnir út úr kreppunni og þótt hægt gengi stæðu þeir sig betur en grannar þeirra .
Það er því ólíklegt að svissneski frankinn lækki á næstunni .
