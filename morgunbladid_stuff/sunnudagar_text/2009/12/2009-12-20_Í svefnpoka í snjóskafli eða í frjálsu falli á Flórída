Sigurður Baldursson hefur verið langdvölum á fjöllum frá því hann var drengur .
Faðir hans ferðaðist með fólk um óbyggðir á snjóbíl og fjallatrukkum og Sigurður var oft með honum á Vatnajökli og víðar .
Á jólum hefur hann líka verið í snjó , en líka í hitanum á Flórídaskaga .
" Fyrsta minningin um jól sem tengist vondu veðri er frá því ég var tíu eða tólf ára .
Pabbi fór alltaf með jólapakka fyrir ömmu gömlu og aðra í fjölskyldunni til ættingja á Dalvík , í þetta skipti var gríðarlegur snjór og brjálað veður þannig að skyggni var ekkert og það varð að ganga á undan snjóbílnum til þess að vísa veginn , " segir Sigurður í samtali við Morgunblaðið .
Jafnan var lagt í hann á Þorláksmessu og ferð út á Dalvík og til baka gat tekið hálfan sólarhring eða meira þegar veðrið var sem verst .
Einhverju sinni lagðist Sigurður til svefns við þriðja mann á Súlum ofan Akureyrar að kvöldi annars dags jóla ; ekki í tjaldi heldur voru þeir í svefnpokum .
Óvenjulegustu jólanóttinni eyddi hann líka í svefnpoka en þó ekki úr alfaraleið ; svaf þá í skafli á lóðinni við heimili foreldra sinna í gamla innbænum á Akureyri .
" Ég var um tvítugt , systir mín keypti tvöfaldan dúnsvefnpoka í Noregi og gaf mér og ég vildi auðvitað athuga hvort hann væri nógu góður .
" Á aðfangadagskvöld gróf hann því í skafl og lagðist til hvílu í pokanum þótt frostið væri hátt í 20 gráður .
Og svaf eins og steinn til klukkan átta um morguninn .
" Þessi poki hefur oft komið sér vel ef ég hef þurft að hlúa að fólki á fjöllum .
" Þá fimm vetur sem Sigurður bjó og kenndi fallhlífarstökk á Flórída var líka oft gaman um hátíðarnar .
Jafnvel stokkið í stuttbuxum og með jólasveinahúfur og um áramót var " stokkið á milli ára " eins og hann segir .
" Rétt áður en dimmdi þar voru áramót hér heima á Íslandi og þá stukkum við oft saman , Norðurlandabúarnir .
Við vorum í frjálsu falli í eina mínútu og vorum það gjarnan nákvæmlega þegar miðnætti var á Íslandi .
Það lifir í minningunni .
" 