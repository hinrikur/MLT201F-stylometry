Bankster heitir skáldsaga eftir Guðmund Óskarssonar sem segir frá sviptingum í lífi bankamanns þegar fjármálakerfi Íslands hrynur í sviphendingu .
Guðmundur segist hafa skrifað bókina nánast í rauntíma frá hruninu haustið 2008 og fram á síðastliðið sumar , en hann skrifaði síðasta kaflann sumardaginn fyrsta .
Handritið var bólgið að því hann segir , 30-40% lengra en bókin varð á endanum .
" Aðalverkefnið var að vinna í í strúktúrnum á bókinni , enda var hún ekki það sem maður myndi kalla plottdrifin , ég vildi hana hana í stíl við lífið .
" Bókinni hefur verið vel tekið , var meðal annars tilnefnd til Íslensku bókmenntaverðlaunanna , og hann segist eiginlega undrandi á viðtökunum , enda bjóst hann við að einhverjir myndu taka henni sem góðu tækifæri til þess að berja á bankamanni enda starfar hann hjá Landsbankanum .
Að því sögðu segist hann þó ekki vera bankamaður í þeirri merkingu sem það orð hefur fengið á undanförnu ári og innblásturinn að Bankster sé ekki kominn úr vinnu hans , að því hann segir : " Ég á vini frá því í menntaskóla sem unnu hjá fjármálastofnunum , menn sem ég umgengst mikið og spjalla við og sögupersónan og umhverfi hennar er sprottið úr þeim samtölum að einhverju leyti , þannig að bókin er byggð á óbeinni reynslu , " segir Guðmundur og bætir við að í raun sé sögupersónan að sýna sígild viðbrögð við áfalli , sorgarviðbrögð .
" Vinnuheiti bókarinnar var " Framtíðarmissir " og það var útgangspunkturinn , en fólk upplifir slíkt annað slagið , það þarf ekki heilt efnahagskerfi að hrynja til þess .
" Guðmundur Óskarsson hóf sinni rithöfundarferil með örsagnasafninu " Vaxandi nánd " sem kom út fyrir tveimur árum og " Hola í lífi fyrrverandi golfara " kom út á síðasta ári .
" Bankster " er því hans þriðja bók , en hann segir að hún sé " hálfgerð bónusbók " : " Ég ætlaði ekkert að skrifa bók þannig að hún datt eiginlega upp í hendurnar á mér .
Ég er annars að skrifa smásögur , enda er ég áhugasamur um það form og ætla að glíma við það fram á vor og sjá hvað verður úr því .
Undanfarin ár hef ég verið að koma mér upp verkfærum til að skrifa og átta mig á hvar takmarkanir mínar liggja og það hefur verið skemmtilegt ; maður upplifir metnaðarfullnægju þegar vel gengur að skrifa , þegar maður nær utan um eitthvað .
" arnim@mbl.is 