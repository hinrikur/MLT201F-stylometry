Örn Arnar Óskarsson er fæddur og uppalinn á Kópaskeri þar sem rjúpa var ávallt á borðum á aðfangadagskvöld .
Örn býr ásamt fjölskyldu sinni , eiginkonu og þremur börnum , á Akureyri .
Eiginkona Arnar , Þórdís Ósk Sævarsdóttir , var ekki vön rjúpu á aðfangadagskvöld á æskuheimili sínu " en af ótrúlegri gæsku í minn garð leyfði hún mér að halda mínum sið og fjölskyldan er mjög sátt við það í dag , " segir Örn .
Sérstaklega er elsta barnið , Karen Lind sem er 11 ára , sólgin í rjúpurnar .
Örn sér um að elda á heimilinu .
Hann segist tvívegis hafa boðið upp á hreindýr á aðfangadag og einu sinni kalkún – en hafi áttað sig á því eftir þær tilraunir að rjúpan sé málið þetta sérstaka kvöld .
Matargerðin á aðfangadag hefst í raun skömmu fyrir hádegi þegar Örn hittir bræður sína tvo sem búa í höfuðstað Norðurlands ; og þá er haldið í fjölskylduhefðina því þeir reyta rjúpurnar og svíða .
" Flestir hamfletta þær og ég þekki satt að segja enga aðra sem nenna að svíða rjúpurnar .
" Örn hefur einstaka sinnum boðið upp á rjúpu á öðrum árstíma en jólum .
" Þá hef ég verið með hana sem forrétt en nota að sjálfsögðu ekki jólauppskriftina .
" Hann veiðir jafnan eigin rjúpur og hefur lengi gert .
Svínaflensan kom að vísu í veg fyrir að hann gengi til rjúpna fyrir þessi jóla en frændi húsmóðurinnar bjargaði málunum í þetta skipti .
Örn tekur skýrt fram að ekki hafi verið hvikað frá uppskrift móður hans , Sigríði Methúsalemsdóttur , að jólarjúpunni en viðurkennir að sósan hafi tekið einverjum smávægilegum breytingum með tilraunastarfsemi í gegnum tíðina .
Tvíreykt hangikjöt Örn og fjölskylda borða ekki forrétt á aðfangadagskvöld , " en þegar ég horfi á hangilærið mitt fæ ég hugmynd að jólalegum forrétti , " segir Örn þegar hann ræðir við blaðamann : Tvíreykt hangilæri Parmasenostur Svartur pipar Hunangsmelóna Sneiðið tvíreykt hangilæri ( best að nota innanlærisvöðvann ) í mjög þunnar sneiðar ; jafnvel hafa það hálffrosið svo auðvelt sé að ná þunnum sneiðum .
Raðið sneiðunum á disk þannig að þær myndi nokkurskonar rós .
Rífið parmesan-ost yfir og jafnvel örlítinn svartan pipar og berið herlegheitin fram með hunangsmelónukúlum og grilluðu hvítlauksbrauði .
Jólarjúpa að hætti mömmu Uppskriftin miðast við 5 – 7 fullorðna .
Rjúpur 10 rjúpur , reyttar og sviðnar eða hamflettar 6 fóörn úr rjúpu 2 msk smjör 1 msk olía Salt og pipar 4 lárviðarlauf 15 – 20 þurrkuð einiber ½ grófskorinn laukur Miðað er við 1 ½ – 2 rjúpur á mann .
Þegar tekið er innan úr rjúpunum þá er hjartað skilið eftir í fuglinum .
Geymið fóörnin .
Rjúpunar eru skolaðar lauslega að innan og utan og þerraðar .
Kryddið með salti og pipar að innan og utan .
Skerið fóörnin í tvennt , takið himnuna ásamt lyngi o.þ.h. innan úr og hendið .
Kryddið með salti og pipar .
Brúnið rjúpurnar og fóörnin í smjörinu og olíunni á vel heitri pönnu .
Gætið þess að brúna vel á öllum hliðum .
Setjið rjúpurnar í pott ásamt fóörnunum , lárviðarlaufunum , einiberjunum og lauknum .
Bætið við vatni svo fljóti yfir , sjóðið í u.þ.b. klukkustund .
Sósa 1 l sigtað soð 3 – 4 dl rjómi 1 – 1 ½ matskeið góður kjötkraftur , t.d. Oscar nautakraftur .
Smjörbolla til að þykkja ( u.þ.b. 75g bráðið smjör og 75g hveiti hrært saman þar til kekkjalaust ) 1 – 2 msk rifsberjasulta 1 – 2 msk gráðostur Salt og pipar eftir smekk Sigtið 1 líter af sigtuðu soði í pott , eftir að suða er komin upp , bætið þá kjötkrafti útí .
Þykkið sósuna með smjörbollunni .
Hellið rjómanum saman við og fáið aftur upp hæga suðu .
Smakkið til með salti og pipar .
Bætið loks rifsberjahlaupi og gráðosti út í sósuna og hrærið í þar til allt hefur samlagast .
Brúnaðar kartöflur 15 – 30 kartöflur 100 gr sykur 50 gr smjör Sletta af rjóma Sjóðið kartöflurnar og flysjið .
Bræðið smjör og sykur saman á pönnu þar til komin er ljósgullin karamella , bætið smá slettu af rjóma út í og blandið saman .
Setjið kartöflurnar út í og látið krauma við lágan hita þar til kartöflurnar eru orðnar fallega hjúpaðar karamellunni .
Meðlæti Rauðkál ( gjarnan heimalagað ) Grænar baunir – frá Ora að sjálfsögðu ! Jólasalat 2 stk ljósgræn epli Rauð vínber eftir smekk , 100 – 200 gr 100 – 150 gr sýrður rjómi Smá sykur , u.þ.b. 1 tsk .
Afhýðið og kjarnhreinsið eplin , skerið þau síðan í netta bita .
Skerið vínberin til helminga og takið steinana úr .
Pískið sýrða rjómann og sykurinn saman þar til kekkjalaust .
Öllu blandað saman .
Berið fram með malti og appelsíni undir taktföstum kirkjuklukknahljómi .
Tobleroneís Eftirréttur þeirra Arnar á aðfangadag , Tobleroneís , hefur áratugum saman verið borinn fram á aðfangadagskvöld í fjölskyldu tengdaforeldranna .
6 eggjarauður ½ bolli púðursykur 1 tsk .
vanilludropar ½ l. þeyttur rjóma 100 til 300 g Toblerone Eggjarauður og púðursykur þeytt vel saman .
Vanilludropum bætt við og þeytta rjómanum , og loks er Toblerone bætt út í .
Þessu er blandað varlega saman og fryst .
skapti@mbl.is 