Friðrik Ólafsson er liðsstjóri " Reynslunnar " sem þessa dagana etur kappi við úrvalslið kvenna í Marianske Lazne í Tékklandi , smábæ sem er rómaður fyrir heilsulindir .
Friðrik er að þessu sinni í hlutverki liðsstjóra en Viktor Kortsnoj , Vlastimil Hort , Robert Hubner og Jan Timman heyja keppni á fjórum borðum gegn indversku skákdrottningunni Humpy Koneru , Katerinu Lahno frá Úkraínu og tékknesku skákkonunni Jönu Jackovu og Önnu Muzychuku frá Slóvakíu .
Heiðursgestur er fyrrverandi heimsmeistari , Boris Spasskí .
Hinir nafntoguðu jaxlar af gamla skólanum eiga við ramman reip að draga ; eftir fimm umferðir af átta höfðu konurnar náð öruggri forystu : 11½ : 8½ .
Margvísleg vopnaviðskipti hafa átt sér stað millum sexmenninganna um áratuga skeið .
Sumir hafa háð fleiri en eitt einvígi sín í milli .
Þar ber hæst tvö mögnuð einvígi sem Spasskí og Kortsnoj háðu með tíu ára millibili en sigurvegarinn vann sér þá inn rétt til skora á heimsmeistarann .
Spasskí vann í Kænugarði árið 1968 6½ : 3½ en í Belgrad í ársbyrjun 1978 snerist dæmið við og Kortsnoj vann 10½ : 7½ .
16 ára Filippseyingur sló út Ivantsjúk og Kamsky Fyrir daga Anand og kínversku skákbyltingarinnar voru Filippseyingar herraþjóðin á skáksviðinu í Asíu .
Eftir mikinn uppgang á áttunda áratug síðustu aldar var eins og einhver stöðnun tæki við og lítil endurnýjun átti sér þar til nú að 16 ára Filippseyingur Wesley So kveður sér hljóðs á heimsbikarmóti FIDE sem stendur yfir í Khanty Mansiysk í Siberíu .
Slær úr keppni tvo af sigurstranglegustu keppendunum , þá Vasilí Ivantsjúk og Gata Kamsky .
Ekki vakti minni athygli hvernig nýjar reglur FIDE um mætingu urðu Kínverjunum Wang Yue og Li Chao að fótakefli í 3. umferð ; rétt fyrir umferð virðist Wang Yue hafa " slakað jurt " til landa síns Li Chao en þar sem þeir stóðu í hvíldarherberginu og svældu hvor sína rettuna var skáklukkan sett í gang .
Engin viðvera þýðir tap : þeir féllu báðir úr keppni .
Yfir 130 skákmenn hófu keppni á heimsbikarmótinu sem fram fer með útsláttarfyrirkomulagi .
Gaman var að sjá Judit Polgar mætta til leiks .
Hún sigraði Rúmenann í Nisipeanu í 2. umferð 4½ : 3½ .
Svo mætti hún Boris Gelfand .
Fyrri kappskákinni af tveimur tapaði hún svo ekkert nema sigur dugði .
Baráttukraftur hennar í þessari mikilvægu skák er athyglisverður .
Kraftmiklir leikir eru 19. g4 og 21 .
Rf5 en 21 .
Hxf7 virðist sterkara með hugmyndinni 21 .
...
Rxd2 22 .
Rf5 ! Gelfand er með dágóð færi en flækjurnar eiga illa við hann og þegar hann opnar allt upp á gátt með 27. f5 lifna biskuparnir við , 32 .
Hg6 er skemmtilegur lokahnykkur .
Heimsbikarmót FIDE : Judit Polgar – Boris Gelfand Vínartafl 1. e4 e5 2 .
Bc4 Rf6 3. d3 c6 4 .
De2 Be7 5 .
Rf3 0-0 6 .
Bb3 d6 7 .
0-0 Rbd7 8. c3 a5 9. a4 b5 10 .
Bc2 Ba6 11. axb5 cxb5 12 .
Rbd2 Dc7 13. d4 a4 14 .
Bd3 Hfb8 15 .
Rh4 g6 16. f4 exf4 17 .
Rdf3 Rh5 18 .
Bd2 Rb6 19. g4 fxg3 20 .
Rg5 Rc4 21 .
Rf5 Bxg5 22 .
Bxg5 f6 23 .
Bh4 gxh2 + 24 .
Dxh2 Hf8 25 .
Be2 gxf5 26 .
Bxh5 fxe4 27 .
Df4 f5 ? 28 .
Kh1 ! Kh8 29 .
Hg1 Hf7 30 .
Bxf7 Dxf7 31 .
Dh6 Hf8 32 .
Hg6 – og svartur gafst upp .
Eftir þetta var gripið til skáka með styttri umhugsunartíma og þar varð Ísraelsmaðurinn hlutskarpari .
Lokatölur urðu 3½ : 1½ .
Helgi Ólafsson helol@simnet.is 