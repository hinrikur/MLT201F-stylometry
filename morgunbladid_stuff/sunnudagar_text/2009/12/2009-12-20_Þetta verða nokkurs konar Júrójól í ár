Helgin gæti orðið skemmtileg ef marka má " stundaskrána " sem er nokkuð þétt .
Laugardagana hef ég tekið snemma í vetur og farið út að hlaupa með nokkrum félögum .
Á því verður engin breyting þessa helgi en jólahlaðborðið frá því kvöldinu áður gæti sett strik í reikninginn .
Síðdegis verðum við eitthvað að jólast , fjölskyldan .
Það er sitthvað sem þarf að selflytja heim og koma frá sér áður en við fögnum fæðingu frelsarans .
Um kvöldið verð ég svo ásamt hljómsveitinni minni , Mönnum Ársins , að spila á Hressó .
Það er ólíklegt að reistir verði minnisvarðar vegna afreka minna í þágu mannkyns þennan sunnudagsmorgun .
Síðar þann dag þurfum við að undirbúa okkur ég og Haraldur Vignir , spila- og sálufélagi minn , því Menn Ársins verða með í Júróvisjón í ár .
Erum einmitt að ljúka upptökum þessa dagana á laginu sem við munum tefla fram .
Svo þetta verða nokkurs konar Júrójól í ár ! Á sunnudagskvöldið verður svo keppni um besta sófann í stofunni fyrir framan imbakassann .
Ég hef í herramennsku minni tapað þeirri keppni vísvitandi fyrir elskulegri eiginkonu minni lengi vel .
Hún veit ekki af því svo ...
uss ! 