Borghildur Gunnarsdóttir fatahönnuður hannar trégleraugu undir merkinu Milla Snorrason en hún er að auki að hanna flíkur sem hún ætlar að koma í sölu á næsta ári .
" Gleraugun eru með satínbandi og eru notuð sem hálsmen .
Þau eru í raun eins og gleraugnagrímur , " segir hún .
Gleraugun eru skorin út í planka af Oregon-furu , svo eru þau pússuð , máluð og sandblásin og loks sett í litla poka sem Borghildur saumar .
Borghildur notaði gleraugnagrímurnar í útskriftarsýningunni frá LHÍ í vor .
" Það voru margir sem spurðu um gleraugun .
Síðan fór ég til Danmerkur á sýningu sem heitir CPH Vision , en innan hennar er nemendasýning sem heitir Designers Nest , og þar var líka mikið spurt um gleraugun þannig að ég ákvað að fara að selja þau .
" Gleraugun fást í Belleville og verða að auki til sölu á Pop Up markaðnum sem haldinn verður um helgina í Hugmyndahúsi háskólanna .
ylfa@mbl.is 