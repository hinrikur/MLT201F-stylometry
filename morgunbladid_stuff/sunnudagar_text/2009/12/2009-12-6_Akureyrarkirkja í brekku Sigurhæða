Eftir Pétur Sigurgeirsson 1 .
Hátt rís kirkja Akureyrar , orð Guðs til vor ber .
Ljóssins áhrif , ekki setjum undir mæliker .
Uppi ' á hæð þar öll vér sjáum , upplýst musterið .
Guð í Kristi , syni sínum , sættist manninn við .
2 .
Jesús trúar traustið veitir , trú í gleði og sorg .
Fögur hér er útsýn yfir Eyjafjarðarborg .
Tifar klukkan tímans stundir , tónar æviskeið .
Guðs eilífð , ár og stundir , eignist hver þá leið .
3 .
" Ó , Guð vors lands " – geisli sólar , grunntónn lífsins er .
Sálmaskáldið Sigurhæða , sannleikann fram ber .
Þjóðskáld hinna " háu tóna " hér og boðar Krist sem er hirðir hjarðarinnar .
Há er Guðdómslist .
Klukkan á framhlið kirkjunnar , sem minnst er á í öðru erindi ljóðsins , leikur á hverjum klukkutíma lag eftir Björgvin Guðmundsson tónskáld .
Lagið táknar æviskeið mannsins frá bernsku til elli .
Klukkan slær tóna úr laginu á stundarfjórðungs fresti , fyrst 4 tóna , síðan 8 , svo 12 , en á heilum tíma alla 16 tóna lagsins .
Í loka erindi ljóðsins er vitnað til ummæla Davíðs frá Fagraskógi þar sem hann kallar séra Matthías " skáld hinna háu tóna .
" Séra Matthías er eitt af okkar mestu trúarskáldum , það var hann sem gaf okkur Þjóðsönginn , " Ó Guð vors lands .
" Hann endaði sinn embættisferil sem þjónandi prestur á Akureyri , hann var elskaður og dáður , ekki síst af almenningi .
Þegar útvarpsþátturinn Nýárshringing hóf göngu sína í útvarpinu um 1960 og klukkur kirknanna hljómuðu sólarsinnis um landið , var kirkjan á Akureyri kynnt sem Matthíasarkirkja .
Það var ekki eina tilfellið sem hún var kölluð þessu nafni .
Þetta meðal annars sýnir áhrifamátt þjóðskáldsins , sem óneitanlega fer vel miðað við aðstæður ( samanber , Hallgrímskirkjan í Reykjavík ) En þessi tvö skáld bera af öðrum skáldum í kveðskap að flestra áliti , samanber " Passíusálmarnir " og " Ó , Guð vors lands .
" Kristján Halldórsson úrsmíðameistari á Akureyri gaf klukkuna og klukkuspilið sem prýðir stafn Akureyrarkirkju .
