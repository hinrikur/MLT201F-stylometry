" Í mínum huga er aðeins einn Tom Cruise – sá sem leikur með Arsenal – og hann er mjög góður leikmaður .
" Arsène Wenger , knattspyrnustjóri Arsenal , en átján ára bakvörður með þessu ágæta nafni þreytti frumraun sína fyrir félagið í vikunni .
" Það hefði verið ömurlegt að drepa einhvern með remúlaði .
" Steinþór H. Steinþórsson , Steindi Jr. , var að vinna í sjoppu á 18 ára afmælisdaginn .
Hann setti remúlaði á pylsu eins viðskiptavinarins sem bað um eina með öllu nema remúlaði , og varð að kalla til sjúkrabíl þar sem maðurinn var með bráðaofnæmi fyrir remúlaði .
" Þetta er stærsta einstaka verkefni sem nokkur kynslóð hefur staðið frammi fyrir .
" Svandís Svavarsdóttir umhverfisráðherra um loftslagsráðstefnu Sameinuðu þjóðanna sem var sett í Kaupmannahöfn á mánudag .
" Gestir sem hingað koma á jólahlaðborð eru gjarnan með flöskuna í töskunni og geyma upp á hótelherbergi og skjótast síðan þangað við og við .
" Ónafngreindur veitingamaður segir að færst hafi í aukana að gestir veitingahúsa í borginni reyni að smygla vínföngum í hús .
" Íslendingar eru ekki dónalegir en það leynist alltaf einn og einn inn á milli sem er úti á þekju .
" Egill Einarsson , Gillzenegger , hefur sent frá sér mannasiðabók .
" Þetta gengur alltof hægt .
Þetta er á algjörum skjaldböku- og skriðdýrshraða .
" Kristján Gunnarsson , formaður Starfsgreinasambandsins , um viðleitni stjórnarinnar til að skapa störf .
