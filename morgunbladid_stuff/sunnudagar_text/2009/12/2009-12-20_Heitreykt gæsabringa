Tíu ár verða í janúar frá því að Ostabúðin við Skólavörðustíg hóf rekstur og allan þann tíma hefur heitreykt gæsabringa verið meðal vinsælustu söluvara verslunarinnar .
" Salan á bringunni hefur bara aukist og aukist , " segir Jóhann Jónsson , eigandi búðarinnar .
" Það er rosalegur fjöldi sem mætir hér hjá okkur í desember til að kaupa jólaforréttinn og þar er gæsabringan mjög ofarlega á blaði .
" Af öðrum vinsælum forréttum má nefna hrossafilé og grafið ærfilé sem hvort tveggja er eftirsótt af viðskiptavinum búðarinnar .
Jóhann mælir með hindberjavinaigrette sem sósu á heitreyktu gæsabringuna en hvort tveggja er búið til frá grunni af matreiðslumönnum Ostabúðarinnar .
" Við fáum heilar gæsir inn til okkar sem við tökum alveg í sundur og nýtum eins og hægt er í t.d. gæsalifrarterrín , gæsalæri eða gæsalifrarpaté .
" Jóhann segist ekki í vandræðum með að fá hráefni í vinnsluna .
" Það hefur verið mikið framboð af gæs enda er gæsastofninn mjög stór og fer stækkandi .
" Undanfarið hefur verið háannatími hjá Jóhanni , ekki bara vegna forréttanna heldur hefur starfsfólk staðið í ströngu við að útbúa gjafakörfur sem eru vinsælar fyrir jólin .
Hann segir ekkert lát hafa orðið á sölunni þrátt fyrir kreppuna .
" Þvert á móti finnum við að fólk sparar gjarnan við sig að fara út að borða og heldur góð matarboð í heimahúsum í staðinn .
Þá kostar forréttur hjá okkur ekki nema brot af því sem sambærilegur réttur á veitingastað kostar .
Fólk sækir líka meira í íslenskar vörur en áður .
Þannig selst okkar gæsalifrarpaté miklu frekar en " foie gras " sem við flytjum inn frá Frakklandi og erum líka með til sölu .
" 