Laugardagur 12.desember Skottmarkaður verður haldinn í dag , 12.12 , frá kl. 12-14 , á bílastæði Kjarvalsstaða .
Þá býðst fólki að selja úr skottinu , en óskað er eftir skráningu á skottmarkadur@gmail.com .
" Við stefnum að léttri Kaupmannahafnarstemmningu með ristuðum möndlum og báli í tunnu , jólatónlist og heitu kakói , " segir Steinunn Þórhallsdóttir .
" Ég veit um fólk sem ætlar að selja handverk , kakó , grillaðar pylsur , smákökur og nýleg barnaföt , svo fátt eitt sé nefnt ! " Sunnudagur 13. desember Rýnt í sögu tónskálda í verkum Errós frá kl. 15-16 með Sigfríði Björnsdóttur tónlistarsagnfræðingi í Hafnarhúsinu og hlustað á tóndæmi , en á meðal þeirra eru Brahms , Wagner , Stravinsky og Schumann .
Föstudagur 18.desember Mið-Íslands-hópurinn með uppistand í Batteríinu kl. 21.30 .
Þorsteinn Guðmundsson setur á sig kórónuna og gegnir aðeins nafninu Rex , Hugleikur Dagsson leikur Jesúbarnið og einnig troða upp Bergur Ebbi , Ari Eldjárn , Jóhann Alfreð og Dóri DNA .
