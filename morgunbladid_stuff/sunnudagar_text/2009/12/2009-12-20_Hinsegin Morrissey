Manchesterundrið eina og sanna , Morrissey , hefur á undanförnum árum notið nokkurs sem kalla mætti listræna endurreisn .
Þrjár undanfarnar breiðskífur hafa þótt mikill eðall , en þær eru You Are the Quarry ( 2004 ) , Ringleader of the Tormentors ( 2006 ) og Years of Refusal , sem út kom í ár .
Söngvarinn hefur í kjölfarið orðið nokkuð bísperrtur , svei mér þá ef ekki bara hnarreistur og hefur aftur uppgötvað þá eðlu list að trana sér í fjölmiðla með vafasömum yfirlýsingum til hægri og vinstri .
En að tónlistinni , því að nýútkomin er safnplata með völdum b-hliðum sem allar tengjast inn á nefndar plötur .
Kallast hún hinum glettilega titli Swords og er átján laga .
Gæðin eru mikil þarna , en Morrissey er einn af þeim fáu sem kastar ekki til höndunum þegar kemur að þessum efnum .
