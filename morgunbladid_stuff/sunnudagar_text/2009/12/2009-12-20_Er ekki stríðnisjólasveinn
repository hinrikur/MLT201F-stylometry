Það hafa fáir jafnmikið að gera á jólunum og jólasveinarnir .
Þeir þeysast milli húsa á nóttunni til að gefa börnunum í skóinn og á daginn þramma þeir um bæinn eða syngja og dansa á jólaböllum .
Það er því ekki að undra að þeir þurfi stundum á dálítilli aðstoð að halda og hefur Ketill Larsen verið þeirra helsta stoð og stytta síðustu ár .
8:30 Dæmigerður dagur hjá Katli hefst með góðum og hollum morgunverði .
" Svo þegar ég er búinn að fá mér morgunverð skrifa ég morgunljóð .
Það er hollt fyrir sálina að yrkja um fallegt efni , t.d. sólina og fuglana .
" Þegar Ketill hefur lokið við að yrkja þarf hann að huga að ýmsu í sambandi við starf sitt sem hjálparhella jólasveinanna .
" Það er í mörg horn að líta í sambandi við búninga og gervi og annað sem tengist þessu .
Það er ekki nóg að vera í fötum , það þarf að vera með skegg og slíkt .
Svo er ég alltaf með galdralurkinn , náttúrulega .
Það er hægt að nota hann fyrir síma , hægt að nota hann til að breyta veðrinu , sitja á honum og fljúga um himingeiminn .
Fyrir utan flugskó og norðurljós sem svífa í loftinu .
" 10:00 Ketill fer í leikskólann Fellaborg að skemmta börnunum .
" Við syngjum og spilum en félagi minn , Árni Ísleifsson , leikur með mér .
Hann spilar á harmonikku og við syngjum ýmis skemmtileg lög og gerum eitthvað sniðugt .
Við sýnum börnunum líka hluti sem við erum með , t.d. trefil sem er óvenjulangur og vettling jólasveinsins sem er með stóran og langan þumal , vel á þriðja metra , því þegar jólasveinarnir eru að prjóna og undirbúa jólin geta þeir stundum gleymt sér .
" 13:00 Þegar Ketill er búinn að sinna verkefnum morgunsins tekur hann á móti pöntunum og skrifar skilmerkilega niður stað og stund .
" Svo verður maður að hafa í huga ef maður er að leika við börn að hafa eitthvað fallegt fyrir þau .
Ég er ekki stríðnisjólasveinn , það er nóg af stríðni í þessu lífi án þess að demba henni sérstaklega á börnin því þau eru svo viðkvæm .
Ég hef frekar kátt og fjörugt og geri ýmislegt skemmtilegt fyrir þau .
" 14:50 Ketill mætir á Skólavörðuholtið þar sem stór bíll tekur á móti pökkum fyrir Fjölskylduhjálp .
Inn í bílnum eru hljómflutningstæki og jólasveinar syngja og spila .
Keyrt er niður á Ingólfstorg þar sem tekið er á móti fleiri pökkum og loks farið í jólaþorpið á Hljómalindarreitnum .
" Það er eins og í ævintýralegu sveitaþorpi með bjálkakofum , trjám og fallegum ljósum , " segir Ketill .
Katli liggur þó ekkert á að fara heim að þessu loknu .
" Ég er óskaplega duglegur að vera í bænum fram eftir öllu .
Ég er oft að mála myndir á BSÍ því ég er frístundamálari .
Ég borða oft kvöldmat þar , " segir hann .
23:00 Ketill kemur heim og fær sér eitthvað létt í gogginn , t.a.m. ávexti .
" Svo fer ég að sýsla í ýmsu .
" 1:00 Ketill fer að sofa og ekki veitir af góðum svefni þar sem annasömustu dagar aðstoðarmanna jólasveinanna eru framundan .
ylfa@mbl.is 