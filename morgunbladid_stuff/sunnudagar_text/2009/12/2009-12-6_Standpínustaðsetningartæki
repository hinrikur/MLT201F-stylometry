Hvað á fólk að gera í því svokallaða siðmenntaða samfélagi sem við búum í , þegar yfir hellist af ógnarþunga heiftarlegt greddukast ? Kannski á versta tíma og á versta stað .
Ef viðkomandi á maka getur hann vissulega hringt í hann og komið á skyndifundi .
Eða reynt að halda í sér þar til hann hittir maka sinn seinna og þá svalað fýsnum sínum á honum .
En hvað með hina einhleypu sem ekki geta gengið að einhverjum vísum í þessum efnum ? Og hvað ef þetta gerist þar sem engin leið er að komast í burtu , til dæmis á fundi í vinnunni ( flestir eyða jú lunganum úr deginum í vinnunni ) .
Hvað skal þá til bragðs taka ? Það er ekkert grín að vera staddur á grafalvarlegum fundi og geta með engu móti haldið einbeitingu vegna fýsnar sem bankar upp á af slíkum krafti að engin leið er að stoppa nema með einu móti : Svölun .
Konur sem vegna aðstæðna þurfa að fela að þær eru í meira lagi eðlunarfúsar það augnablikið , eru betur settar en karlar að því leyti að það sést ekki svo glögglega utan á þeim .
Þótt þær iði kannski í sætunum og frygðin skíni í gegnum fyrirlestrasvipinn , þá er ekki hægt að herma það svo glatt upp á þær .
En karlagreyin geta með engu móti þrætt fyrir holdris sem teygir buxur óeðlilega mikið út fyrir neðan beltisstað .
Ég man eftir manni sem fór mjög reglulega á klósettið í vinnunni og hristi fram úronum , til þess eins að geta einbeitt sér í starfi , slíkur var þrýstingurinn sem stundum er kallaður BFG ( brundfyllisgremja ) .
BFG leggst á konur ekki síður en karla , þótt þær séu vissulega ekki með yfirfulla punga .
BFG hjá konum mætti kannski kalla FÞ : Fyllingarþörf ( þær verða að fáana fyllta ) .
Þegar fyrirbærin BFG og FÞ fá ekki eðlilega útrás í mjög langan tíma samfleytt , getur það brotist út í mjög slæmri geðvonsku og viðbúið að illgjörn hvæs og hverslags hreytingur berist frá þeim sem er illa haldinn .
Allt getur farið upp í loft í næsta nágrenni við viðkomandi , hvort sem það er heima , í vinnunni eða á opinberri samkomu .
Það er því bráðnauðsynlegt að finna lausn á því hvernig skal losa um losta sem læsir klóm í fólk og gerir það friðlaust og óstarfhæft .
Það er full ástæða til að taka alvarlega þessa baráttu gegn dýrslegum hvötum , því hún getur verið harður slagur .
Séð hef ég konu gnísta tönnum og ríghalda sér í skrifborðsbrún í baráttu sinni við löngun til að skella sér klofvega á vinnufélaga sinn í næsta bás .
Viðurkennd siðferðileg viðmið samþykkja því miður ekki að gripið sé til næsta vinnufélaga sem er í kallfæri og biðja hann vinsamlegast um að koma afsíðis um stundarsakir svo hægt sé að létta aðeins á þörfinni .
Eða hnippa í girnilegan sessunaut á siðprúðri samkomu og misnota hann í rúmlega eitt sjóðheitt augnablik .
En þótt okkur leyfist ekki að vera þau dýr sem okkur langar stundum mest til að vera , þá mætti kannski nota eitthvert kerfi til að fá það fólk til að rata saman sem hefur sameiginlegar langanir á sömu stundu .
Þannig mætti spara tíma , því sumt þolir alls enga bið .
Mér skilst að samkynhneigðir einhleypir karlar í útlandinu hafi komið sér upp einhvers konar GPS-tæki , sem geri það að verkum að hægt er að fá upplýsingar um staðsetningu á manni sem er á lausu og með standpínu á sama tíma og maður sjálfur .
Fólk slær þá inn helstu upplýsingar um sjálft sig og á hvaða sviðum langanir og áhugamál liggja .
Ef þetta passar vel við einhvern í gagnagrunninum , þá birtast upplýsingar á skjánum : Á ákveðnum stað er maður sem passar við þig og langar það sama og þig núna .
Hvílík blessun væri svona tæki fyrir alla einhleypa , af báðum kynjum .
Í bráða-greddukasti væri hægt að hleypa klárnum strax og vinnufriður kæmist á .
