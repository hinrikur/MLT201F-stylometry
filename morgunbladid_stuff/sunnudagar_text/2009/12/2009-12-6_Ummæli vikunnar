" Mér finnst bara lífið í heild svo mikil hátíð að ég gleymi stundum að halda stórhátíðir til að merkja sérstaka daga .
" Þráinn Bertelsson er nýorðinn 65 ára .
" Það er hægt að fara í það óendanlega í skreytingum .
Sumir hafa farið yfir kílómetra af seríum í garðinum hjá sér ! " Brynjar Kjærnested , framkvæmdastjóri Garðlistar .
" Stundum hefur verið sagt að við höfum besta heilbrigðiskerfi í heimi .
En það er ekki þannig .
" Jón Atli Árnason , gigtarlæknir á sjúkrahúsinu á Akranesi og Læknasetrinu , um aukningu atgervisflótta úr læknastétt .
" Ég fékk að vita að skóli lífsins er sá skóli sem skipti öllu máli og ég hef útskrifast úr þeim skóla með hæstu einkunn .
" Kleopatra Kristbjörg , forstjóri Gunnars Majones , segist ung hafa ákveðið að menntun væri óþarfi .
" Þrátt fyrir alla erfiðleika er gaman að vera til og lífið er sjaldnast svo ömurlegt að maður geti ekki hlegið .
" Mikael Torfason rithöfundur sem sent hefur frá sér skáldsöguna Vormenn Íslands .
" Mörkin mín voru því " lummur " en ekki " slummur " að þessu sinni og ég ætla að vera kominn í skyttustöðuna áður en allt fer í gang í Austurríki .
" Logi Geirsson lék í vinstra horninu í sínum fyrsta handboltaleik með Lemgo í átta mánuði .
" Ég hefði séð eftir því alla ævi ef ég hefði ekki tekið tilboðinu .
" FH-ingurinn Kristján Gauti Emilsson sem gengur til liðs við draumafélagið , Liverpool , í næstu viku .
