Eygló Margrét Lárusdóttir hannar kvenmannsföt undir merkinu Eygló .
" Ég er aðallega að gera partýföt fyrir hressar konur .
Línan sem ég er að hanna núna er innblásin af smásjármyndum af grjóti , " segir Eygló og blaðamaður kemst ekki hjá því að spyrja hvaðan sú hugmynd hafi komið .
" Kærastinn minn fór í Háskólann til að athuga hvað hann vildi læra .
Hann fékk bækling frá jarðfræðideildinni og þar var þessi fína mynd af grjóti .
Ég byrjaði á að skoða stuðlabergið og svo þróaðist þetta .
Ég skoðaði líka Hin fjögur fræknu [ hópur ofurhetja í vinsælum teiknimyndablöðum , innsk .
blm .
] , en það er grjótkall í því , " segir Eygló sem hefur hannað föt síðan hún útskrifaðist úr fatahönnunardeild Listaháskóla Íslands árið 2005 .
Aðspurð segist Eygló aðallega nota jersey efni þar sem svo auðvelt sé að komast í það .
" Svo er ég líka búin að nota bambusefni , t.d. í jakka , og svo er " díteillinn " prentaður á pólýester .
" Hönnun Eyglóar fæst á Pop Up markaðnum og verður því til sölu í Hugmyndahúsi háskólanna um helgina .
" Svo er ég komin alla leið til Færeyja .
Það var verið að opna barinn Sirkus þar og á jarðhæðinni er búð sem heitir Zoo og þar eru fötin mín seld .
Svo er hægt að nálgast þau á birkiland.com og eyglocollection.com .
" ylfa@mbl.is 