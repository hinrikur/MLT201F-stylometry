Þegar baka á hnoðað deig er mikilvægt að smjörið eða smjörlíkið sé kalt en ekki mjúkt .
Þurrefnin eru ýmist sett á borð eða í skál og smjörið eða smjörlíkið er mulið saman við .
Athugið að hnoða því ekki saman við , síðan fer oftast egg og einhver annar vökvi saman við og þá er deigið hnoðað .
Ef notað er lint smjör eða smjörlíki þarf meira af hveiti svo að þið ráðið við deigið og kökurnar verða ekki eins og þær eiga að vera .
Í sumum uppskriftum er talað um að skýra smjörið , þá er átt við að smjörið sé brætt við lágan hita , því hellt í skál og látið storkna .
Þá sest á botninn á skálinni vatn og salt , sem síðan er hnoðað saman við smjörið .
Þetta á t.d. við Bessastaðakökur .
Gætið þess að fylgjast vel með ofninum þegar smákökur eru bakaðar .
Stundum þarf að snúa plötunni og einnig að taka sumar kökur af fyrr en aðrar .
Þetta á ekki bara við um gamla ofna .
Þótt gefinn sé upp ákveðinn bökunartími getið þið ekki alveg treyst á að hann sé réttur .
Margrét Dóróthea Sigfúsdóttir , skólastjóri Hússtjórnarskólans .
