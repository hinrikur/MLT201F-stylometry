Þessi jól er kynþokkafyllst að vera hagnýtur .
Græðgi er dottin úr tísku en hinsvegar eiga margir í vandræðum með að kaupa gjafir sem setja þá ekki á hausinn .
Nú er áherslan lögð á að hugsa vel hvort um annað og eiga einfaldar en tvíræðar gjafir því vel við .
Með því að snúa sér aftur að undirstöðuþáttunum fá pör fullkomna afsökun til að dekra hvort við annað og þannig meta hvort annað betur , með smá kynþokkafullu ívafi .
Það eru til margar gjafir sem geta kveikt lostann og það besta er að flestar þeirra kosta ekkert , eða nánast ekki neitt .
Unaðsmiðar .
Bæklingur með ástar- og kynlífsmiðum sem elskhugi þinn getur leyst út hvenær sem er .
Hvort heldur sem er smá kelerí þegar enginn sér , eyða heilli helgi uppi í rúmi eða prufa eitthvað nýtt í kynlífinu , þá er þessi gjöf fullkomin sönnun þess að ánægjan margfaldast sé henni deilt með öðrum .
Líkamsmálning .
Hægt er að fá slík krem í mörgum ólíkum bragðtegundum en sykurbráð á líkamann veitir fullkomna afsökun til að kanna sköpulag hvort annars á nýjan hátt .
Auðvelt er að nálgast ódýrari útgáfur af líkamsmálningu í eldhúsinu , t.d. með því að nota sprauturjóma , súkkulaðisósu eða hunang .
Það hefur aldrei verið jafngaman að þrífa upp eftir sig ! Svefngríma .
Grímuna er ekki hægt að nota til að bæta svefninn heldur getur hún bætt dulúð við kynlífið , auk þess að örva skilningarvitin .
Nuddkerti .
Dragðu maka þinn á tálar með snertingu og lykt sem hann hefur aldrei kynnst áður .
Þegar kveikt er á þessum sérstöku nuddkertum breytist vaxið í prýðisnuddolíu .
Láttu olíuna drjúpa varlega á líkama makans og dreifðu svo vel úr henni með blíðum strokum .
Svampur .
Bjóddu upp á lúxusbað þar sem makinn er nuddaður með svampi frá toppi til táar .
Ekki er verra að bæta út í vatnið unaðsbaðolíum .
Sápur .
Eitt sinn voru sápur aðeins sápur en nú eru fyrirtæki farin að framleiða margar ólíkar gerðir sem örva skilningarvitin .
Dagbók .
Skráið sögu ykkar saman .
Kauptu dagbók sem þið getið bæði skrifað í , t.d. mismerkileg tilefni , tilfinningar í garð hvort annars og væntingar ykkar fyrir framtíðina .
Myndaalbúm .
Skrásettu sögu ykkar með myndum .
Prentaðu út allar myndirnar sem eru geymdar í tölvunni eða taktu saman gamlar myndir sem eru á víð og dreif .
Raðaðu þeim skipulega í albúm , sem verður tileinkað lífi ykkar saman , og gefðu makanum .
Búðu til eitthvað .
Hvort sem þú hefur gaman af því að skapa eða ekki , taktu smá áhættu og búðu til eitthvað sem er ómetanlegt aðeins vegna hugsunarinnar sem býr að baki , t.d. lítinn bækling með heitinu " Það sem ég elska við þig " þar sem útlistaðir eru allir eiginleikarnir í fari makans sem þú kannt vel að meta .
Mynd .
Rammaðu inn mynd af ykkur tveimur .
Þannig geturðu styrkt sambandið , svo ekki sé minnst á þær góðu tilfinningar sem myndin vekur upp í hvert skipti sem horft er á hana .
Nú um jólin snýst allt um að hverfa aftur til þess sem raunverulega skiptir máli á sama tíma og nýju upphafi er fagnað .
Besta leiðin til að fanga hinn sanna jólaanda er að gefa af sjálfum okkur og hafið í huga að hugsunin að baki gjöfinni er margfalt verðmætari en það sem hún kostaði .
