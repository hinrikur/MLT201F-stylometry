Laugardagur 5. og sunnudagur 6. desember Íslandsmót í atskák 2009 fer fram báða dagana í húsnæði Taflfélags Reykjavíkur að Faxafeni 12 .
Tefldar verða tvær 25 mínútna skákir og verði jafnt skal tefla 7 mínútna bráðabana þar til hrein úrslit fást .
Öllum er heimil þátttaka og skal teflt með útsláttarfyrirkomulagi .
Laugardagur 5. desember Jólamarkaður Smugunnar verður haldinn á Klapparstíg 28 frá kl 12-17 .
Flóamarkaður , myndlist , handunnið jólaskraut , ljósmyndasýning , jólakort , jólagjafir og margt fleira .
Risamarkaður verður í KR-heimilinu , Frostaskjóli 35 , frá kl. 12-17 .
Eins og verið hefur eru öllum velkomið að koma með það sem þeim dettur í hug að selja .
Ungmennaráð Vesturbæjar verður með jólapappír og jólakort til sölu .
Veitingar , kakósala unglinga í Frosta og fleira .
Sunnudagur 6. desember Friðarsúlan – Imagine Peace tower .
Opin listsmiðja og notaleg samverustund fyrir börn og fullorðna verður í Viðeyjarstofu frá kl. 14:30 -16 : 30 .
Unnið verður út frá friðarsúlu Yoko Ono og orðunum " hugsa sér frið " .
