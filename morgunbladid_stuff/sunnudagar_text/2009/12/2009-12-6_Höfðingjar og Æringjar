Hangikjötið íslenska hefur í aldaraðir þótt hinn mesti herramannsmatur hjá háum sem lágum .
Engin breyting hefur orðið þar á en undanfarin ár hafa kjötframleiðendur þróað nýjar aðferðir við að meðhöndla kjötið , samhliða þeim hefðbundnu .
Meðal þeirra er Fjallalamb á Kópaskeri sem flestir tengja kannski fyrst og fremst við Hólsfjallahangikjötið sívinsæla .
Fyrir utan það reykja Fjallalambsmenn m.a. veturgamalt kjöt og þaðan af fullorðnara og ekki má gleyma sérverkaða hangilærinu .
Það er af veturgömlu fé , en reykt tvisvar sinnum meira en venjulegt hangikjöt .
Þeir sem þekkja til segja best að borða sérverkaða kjötið hrátt og sér slíkum krásum æ oftar bregða fyrir á jólahlaðborðum eða fjölskylduveislum yfir hátíðirnar .
Þá sækja forréttir Fjallalambs stöðugt í sig veðrið .
" Höfðinginn okkar fær í raun sömu meðhöndlun og hangikjötið en hann er úr veturgömlu sauðafillé , " segir Björn Víkingur Björnsson , framkvæmdastjóri Fjallalambs .
Æringi þeirra Fjallalambsmanna er hins vegar ekki reyktur heldur grafinn , en eins og nafnið bendir til er þar á ferðinni ærkjöt .
" Við byrjuðum með þann forrétt árið 1998 .
Fyrstu árin jókst salan á honum og öðrum forréttum okkar hægt og sígandi en fyrir jólin í fyrra stökk þetta svo upp á við , það var gríðarleg eftirspurn .
" Nýjasta afurðin er svo Fjallabitinn .
" Þetta er hálfþurrkað kjöt , svokölluð ölpylsa sem er skorin niður í þunnar sneiðar , " segir Björn Víkingur .
Erlendis þekkist að narta í slíkar pylsusneiðar með bjór .
" Fjallabitinn er ekki saðsamur heldur virkar svolítið eins og harðfiskur – það er rosalega gott að narta í hann meðan verið er að bíða eftir aðalrétti .
" 