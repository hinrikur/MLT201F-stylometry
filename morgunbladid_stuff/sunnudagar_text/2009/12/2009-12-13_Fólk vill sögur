Meðal lykilrita í sögu lands og þjóðar er saga um franska sjómenn og þrjú hundruð ára útgerð þeirra hér við land á gólettunum sínum , bókin Fransí Biskví eftir Elínu Pálmadóttur .
Frönsku sjómennirnir komu til Íslandsstranda síðla vetrar og sneru ekki aftur heim til Frakklands fyrr en í sumarlok , ef þeir þá sneru aftur því fjölmargir hlutu hinstu hvílu í úfnu Atlantshafinu .
Árni Matthíasson arnim@mbl.is F ransí Biskví kom út fyrir tuttugu árum og seldist fljótlega upp .
Síðan hefur bókin verið ófáanleg með öllu og þó mikið eftir henni spurt , enda hefur áhugi manna á veiðum frönsku Íslandssjómannanna aukist umtalsvert undanfarin ár og eykst enn .
Það var því vel til fundið hjá Elínu og bókaforlaginu Opnu að koma bókinni aftur út og það í mikið endurbættri og aukinni útgáfu .
Átta ára vinna Kveikjan að bókinni var að Elín var við störf í íslenska sendiráðinu og franskir viðmælendur hennar voru í sífellu að segja henni frá skáldsögunni Pêcheur d ' Islande eftir Pierre Loti , en hún segir frá örlögum franskra fiskimanna við Íslandsstrendur .
Þegar Elín heimsótti síðan hafnarbæina á Bretaníuskaga þaðan sem sjómennirnir reru og skrifaði greinar um það í Morgunblaðið rigndi yfir hana símtölum og bréfum frá fólki sem mundi þessa daga og vildi segja frá þeim , enda hafði lítið verið skrifað um þá hér á landi .
Smám saman vatt þetta verkefni upp á sig með viðamikilli heimildasöfnun og setum í frönskum bókasöfnum í átta ár og lyktaði með Fransí Biskví fyrir tveimur áratugum , eins og rakið er .
Elín segir að bókin hafi klárast á skömmum tíma þegar hún kom út enda hafi útgefandinn ekki staðið við það að láta prenta hana aftur , en eftir því sem lengra hafi liðið frá útgáfunni hafi hún ekki vilja gefa hana út aftur óbreytta .
" Ég er búin að læra svo mikið á þessum tuttugu árum , enda hefur mér verið boðið svo oft til Frakklands á hátíðir í fiskimannabæjunum og líka á Austurlandi þar sem áhugi fyrir þessari sögu hefur aukist gríðarlega mikið .
Það má svo segja að ég hafi áttað mig á því fyrir ekki svo löngu að ég yrði ekki eilíf og því ekki eftir neinu að bíða að koma bókinni í þann búning sem ég vildi , " segir Elín og bætir við að heimildasöfnun sé mun auðveldari nú en forðum þegar hún þurfti að handskrifa eftir bókum í frönskum bókasöfnum og jafnvel að sitja með gæslumann yfir sér í frönsku þjóðarbókhlöðunni þegar hún var að rýna í skýrslur lækna af frönskum spítalaskipum .
" Það er þó margt sem ekki er hægt að finna í dag , enda eru þeir ekki margir eftir sem lifðu það að vera á skútu við Íslandsstrendur og ómetanlegt fyrir mig að hafa getað rætt við marga gamla Íslandssjómenn þegar ég var að vinna að bókinni fyrir rúmum tuttugu árum .
" Fólk vill sögur Sagan af frönsku Íslandssjómönnunum er mikil og flókin og verður vitanlega ekki sögð til fulls í einni bók , en Elín segist hafa haft að leiðarljósi þau orð rithöfundarins Gabriels Garcia Marquez að sama sé hvort verið sé að skrifa bók eða blaðagrein : Fólk vilji sögur .
Þannig var lítið um beinar tilvitnanir í upprunalegri gerð bókarinnar .
Í þeirri nýju hefur hún bætt um 100 tilvitnunum við til að auðvelda þeim sem vilja rekja söguna frekar .
Hún skipti einnig út ýmsum myndum fyrir merkari eða betri myndir sem henni höfðu áskotnast frá því bókin kom út á sínum tíma .
" Þetta var gríðarleg vinna og ég ætlaði ekki að gera svo mikið .
Það var meira að segja erfiðleikum bundið að koma upprunalegum texta inn í nýtt tölvuumhverfi enda átti ég hann bara til á stórum mjúkum tölvudiskum sem enginn getur lesið í dag .
Ég er mjög ánægð með útkomuna og ekki síst samstarfið við Opnu .
" Konan í ruggustólnum Vincent van Gogh málaði þessa mynd , La Berceuse , Fóstruna , eftir samtal við Gauguin vin sinn um Íslandssjómenn , eins og hann lýsti í bréfi til bróður síns í janúar 1889 : " Ég var að segja við Gauguin um þessa mynd að þegar við , ég og hann , vorum að ræða um frönsku Íslandsfiskimennina , þungbæra einangrun þeirra , aleinir á drungalegu hafinu , í stöðugri lífshættu , Já , ég var einmitt að segja við Gauguin , að í kjölfarið á þessum einlægu samræðum okkar , hefði ég fengið þá hugmynd að mála svona mynd .
Fiskimennirnir sem eru í senn börn og píslavottar , myndu sjá hana fyrir sér í káetunni í fiskibáti á Íslandsmiðum og liði í ölduganginum eins og þegar þeim var vaggað í bernsku við vísnasöng fóstrunnar sinnar .
" 