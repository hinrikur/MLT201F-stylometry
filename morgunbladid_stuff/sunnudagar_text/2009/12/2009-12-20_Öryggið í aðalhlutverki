Þeir sem eldri eru gera aðrar kröfur til farsíma en hinir yngri ; víst vilja þeir geta notað það helsta sem farsímar bjóða upp á alla jafna , en leggja þó einatt mesta áherslu á öryggi .
Nýtt fyrirtæki á markaði hér á landi er austurríska fyrirtækið emporia sem framleiðir ýmsar gerðir farsíma .
Þeir eru um margt sambærilegir við aðra farsíma sem ætlaðir eru fólki með skerta hreyfigetu eða færni , en eru um leið smekklega hannaðir og fara vel í vasa .
Gott dæmi um það er emporiaLIFEplus síminn , sleðasími í stærri kantinum sem fer þó býsna vel í hendi .
Í stað þess að notandi velji hluti úr valmynd á skjá þá eru á honum hnappar fyrir læsingu og vekjara og ámóta .
Hátalari er líka öflugri en alla jafna og hringitónar líka , aukinheldur sem áberandi ljós blikkar þegar hringt er .
Á baki símans er sérstakur neyðarhnappur og ef honum er haldið inni hringir síminn sjálfkrafa í fyrirfram tiltekið símanúmer á ákveðnum og ef það svarar ekki þá næsta númer í listanum , fimm númer alls .
Ef enginn svarar heldur síminn áfram að hringja í hver númerið af öðru þar til einhver svarar .
arnim@mbl.is 