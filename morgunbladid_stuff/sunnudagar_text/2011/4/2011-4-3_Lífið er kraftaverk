Guðni Gunnarsson lífsráðgjafi rekur Rope yoga setur í Listhúsinu í Laugardal og þar er stunduð alls kyns holl hreyfing en setrið er einnig vagga fyrir umræðu um lífsstíl og andlegan þroska .
Nýlega sendi Guðni frá sér bókina Máttur viljans þar sem hann fjallar um hug- og heilsurækt .
Bókin heitir Máttur viljans , hversu mikill er máttur viljans ? " Máttur viljans er óendanlegur , það er að segja ef maður er vaknaður til vitundar .
Að vakna til vitundar þýðir að maður skilur að einstaklingurinn er orka , sál og kærleikur .
Við erum geislar Guðs .
Allt sem við veitum athygli vex og dafnar .
En það er ekki nóg að vakna til vitundar um orkuna sem í manni býr heldur verður maður að taka ábyrgð á henni og þá fyrst hefur maður frjálsan vilja .
Þeir sem eru tilbúnir að taka ábyrgð hafa endalausan mátt .
Það er ekki á ábyrgð annarra hvernig okkur líður , það er á okkar eigin ábyrgð .
Ef einhver gerir mér eitthvað þá ræð ég hvernig ég upplifi það .
Ef ég ætla að upplifa það sem fórnarlamb þá er upplifun mín önnur en ef ég ætla að upplifa það sem tækifæri til að breyta eða skapa .
" Ísskápurinn er afdrep flóttamannsins Þegar þú horfir á ástandið í þjóðfélaginu í dag með kenningar þínar í huga , hvað sérðu þá ? " Ég sé söguna um manninn sem eltir snákinn sem beit hann .
Ég sé reiði og vonbrigði vegna þess að menn vilja ekki taka ábyrgð heldur vilja þeir að aðrir taki ábyrgð fyrir þá .
Það er mikil afþreying í gangi og stór hluti þjóðarinnar vill frekar fara á hjómleika og í bíó en að horfa í eigin barm .
Margir nota svo mat sem afþreyingu .
Þetta er skiljanlegt því það er búið að ganga svo mikið á og við höfum lifað miklar hremmingar .
En við höfum ekki misst neitt .
Tækifærin eru þarna ennþá og mannauðurinn sömuleiðis en við erum ekki að nýta okkur þetta .
" Af hverju segirðu að fólk noti mat sem afþreyingu ? " Við notum mat sennilega hundrað sinnum meira en áfengi , eiturlyf og tóbak til að viðhalda óhamingju .
Við borðum 60-80% meira af mat en við þurfum , og þetta á jafnvel við um grannt fólk .
Ísskápurinn er afdrep flóttamannsins .
Við högum okkur mjög sérkennilega og erum alltaf að leita að einhverju til að réttlæta afþreyinguna , hvort sem það eru bíómyndir , bækur , matur eða áfengi .
Matur er orka og þeir sem borða sér til óbóta eru að næra vansældina .
" Var dauðhræddur við sjálfan mig Í bókinni er fjallað um sjálfstraust , hvernig öðlast maður varanlegt sjálfstraust ? " Að fyrirgefa sjálfum sér er fyrsta skref í átt til velsældar og sjálfstrausts .
Þegar maður fyrirgefur sér endurheimtir maður þá orku sem maður hefur varið í höfnun , iðrun og eftirsjá og getur nýtt hana í mikilvægan tilgang .
Af hverju vantreystum við öðrum ? Er það ekki af því að við vantreystum sjálfum okkur ? Ef ég sem einstaklingur er hræddur , er ég þá hræddur við eitthvað annað en sjálfan mig ? Er ég ekki bara hræddur við mína getu til að vinna úr áreiti ? Mér finnst ég ekki traustsins verður af því að ég er búinn að ljúga , svíkja og pretta sjálfan mig frá blautu barnsbeini .
Uppáhaldsiðjan mín er kannski frestun og ég skil ekkert í því að ég kem of seint annan hvern dag .
Ég reyki , borða meira en ég tel mig þurfa og segi hvítar lygar annað slagið .
Svo skil ég ekkert í því að ég er alltaf fullur af orkuleysi og vantrausti .
En auðvitað er það þannig að ef maður lítur niður á sig lítur maður niður á sig .
" Hvað með þig , hefur þú litið niður á sjálfan þig og efast um þig ? " Já , ég hef gert allt þetta .
Ég kem úr umhverfi þar sem ég hafði snemma tækifæri til að horfa á ýmsar hliðar lífsins .
Þegar ég var að alast upp í Keflavík var mikill uppgangur .
Menn unnu myrkranna á milli og drukku brennivín þess á milli .
Foreldrar mínir voru báðir í neyslu .
Móðir mín andaðist þegar ég var nítján ára af völdum neyslu .
Pabbi var AA-maður í þrjátíu og fimm ár og stóð sig með sóma .
Mjög ungur gerði ég mér grein fyrir því að mér stóð mikil ógn af sjálfum mér .
Ég var svo ástríðufullur og því veikur fyrir að mörgu leyti .
Snemma varð ég dauðhræddur við sjálfan mig og mér leið illa .
Ég skammaðist mín og mér fannst ég vera minni maður en aðrir vegna umhverfis míns , neyslu og hegðunar .
Ég treysti ekki sjálfum mér .
Ég efaðist um að lífið væri gott af því ég upplifði mikla þjáningu .
Svo fór ég að gera mér grein fyrir því að með því að stunda líkamsrækt , borða hollan mat og segja sannleikann og standa við það sem ég sagði þá öðlaðist ég kraft .
Mér fór að líða betur með sjálfum mér af því að ég gat staðið við það sem ég setti mér .
Ég bjó til umgjörð sem snerist um að sanna fyrir sjálfum mér að mér væri treystandi .
Þegar ég var í kringum tvítugt þá lenti ég nánast í gjaldþroti .
Ég hafði laðað að mér verðmæti og viðskipti sem ég gat ekki staðið undir .
Ég gekk þannig frá samningum að ég fór halloka og þurfti að berjast til að halda lífi .
Fjármunirnir fóru allir út um gluggann .
Ég byrjaði upp á nýtt í viðskiptum þegar ég var þrítugur og smám saman var ég kominn í sama farið og tíu árum áður .
Ég varð magnþrota , flæktur og týndur í minni eigin tilvist .
Ég líki þessu oft það að hafa barist við vindmyllur .
Eftir skilnað fór ég til Bandaríkjanna , 35 ára gamall , og ætlaði að vera þar í tvo mánuði en ílengdist og bjó þar í sextán ár og starfaði lengst af sem lífsráðgjafi .
Í Bandaríkjunum fékk ég tækifæri og rými til að horfa á tilvist mína frá öðru sjónarhorni .
Þá fór ég að skilja að ég hafði tvívegis eða jafnvel þrívegis verið að viðhalda sama ferlinu lífi mínu .
Það ferli byggðist á skömm .
Mér fannst ég ekki vera nógu góður og þátttaka mín í lífinu snerist fyrst og fremst um að verða maður á meðal manna .
En þegar á hólminn var komið þá þoldi ég ekki við í ljósinu og byrjaði að grafa undan mér á einn eða annan hátt .
Í Bandaríkjunum kynntist ég mönnum sem kenndu ýmiss konar lífsspeki .
Þeir voru að hvetja fólk til dáða og telja því trú um að það gæti allt .
En ég segi : Ég hef enga löngun til að kveikja eld hjá fólki þar sem ekki er innistæða .
Við verðum að byrja á því að endurheimta okkur sjálf og okkar eigið traust .
Við byrjum á því að vinna litla sigra og byggjum þannig upp sjálfstraust okkar .
Sálfræðin á bak við bók mína snýst um það að þú getur ekki öðlast hamingju nema þú eigir inni fyrir henni og þolir við í ljósinu .
Við getum með mjög einföldum aðgerðum öðlast traust á okkur sjálfum og svo smám saman vaxið ásmegin og fyllst orku og hugrekki sem gerir okkur kleift að brjótast út úr ferlinu og létta álögunum sem við höfum sjálf viðhaldið .
" Hamingja er heilt hjarta Sérðu mikið af óhamingjusömu fólki ? " Ég sé ekki mikið af hamingjusömu fólki .
Þegar þú horfist í augu við fólk , hvað sérðu þá mörg brosandi augu sem geisla af áræði , hamingju og gleði ? Mér finnst ekki nóg að vera sáttur , það finnst mér einungis vera málamiðlun .
Ég vil vera hamingjusamur og njóta þess að vera með sjálfum mér .
Ég spyr : Er fólk almennt tilbúið að vera með sjálfu sér ? Flestir segjast vilja vera öðruvísi en þeir eru .
Fólk segir við sjálft sig : Ég ætla að verða betri manneskja þegar ég er búinn að kaupa mér nýjan bíl ...
þegar ég finn konu .
Minn boðskapur er að himnaríki sé hér en ekki þar .
" En heldurðu að það sé til líf eftir dauðann ? " Ég held að það sé ekki til neinn dauði , bara umbreyting .
Ég er sannfærður um að við höfum aldrei dáið heldur birst aftur og aftur .
Lífið er kraftaverk og mikil gjöf .
Ég treysti því og trúi að við höfum aldrei dáið , aldrei fæðst heldur alltaf verið .
" Nú eru örugglega allir að leita að hamingjunni , en fólk er svo upptekið af þeirri hugmynd að finna manneskju sem gerir það hamingjusamt .
Hvað segirðu um það viðhorf ? " Af hverju viljum við að aðrir beri ábyrgð á því hvernig okkur líður ? Ég spyr fólk stundum hvort það sé gift .
Já , segir viðkomandi .
Ég spyr hann : Ertu heitbundinn sjálfum þér ? Þá skilur hann ekki hvað ég á við .
Ég segi : Heitbast þú þér áður en þú heitbast annarri manneskju ? Nei , er svarið og þá spyr ég : Hvaða hluta af þér varstu þá að heitbindast ? Fólk heitbinst annarri manneskju án þess að vera í sambandi við sjálft sig .
Einstaklingurinn er oft tvístraður og brotinn og ég viðurkenni að ég hef verið það líka .
En við verðum að skilja að við getum breytt sjálfum okkur og síðan heiminum bara með því að breyta viðhorfum okkar .
Við eigum að hætta ofbeldi gagnvart okkur sjálfum , í huga , orðum , hegðun og mat og segja : Ég er geisli Guðs og hvað ætla ég að gera fyrir mig , umhverfi mitt og landið mitt ? Hvernig ætla ég að verja minni orku ? Ég segi alltaf að fólk sem leiti að hamingjunni geti ekki fundið hana .
Það er hægt að finna hamingjuna en ekki með því að leita að henni .
Hamingja er kyrrð , friður , alsæla og þakklæti .
Þegar maður finnur þakklæti í hjarta sínu þá er þar hvorki myrkur né skortur .
Hamingja er heilt hjarta .
Við getum aldrei orðið hamingjusöm fyrr en við náum tengingu við okkur sjálf og annað fólk .
Þá erum við komin í takt við slátt hjartans og erum í samhljómi við aðra .
Þá skiljum við að lífið snýst um okkur , ekki bara mig .
Þá verðum við hamingjusöm .
Sjálfur er ég hamingjusamur þegar ég blómstra .
Sá sem hefur engan tilgang verður ekki hamingusamur því tilgangurinn er kjölfesta hamingjunnar .
" 