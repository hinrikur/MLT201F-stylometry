Vorinu fylgir margt skemmtilegt .
Betra veður auðveldar fólki að stunda ýmsa útivist eins og göngur og hlaup .
Birtan á morgnana auðveldar okkur að vakna og einhvern veginn verður almennt léttara yfir fólki .
Tískan fylgir líka árstíðunum og margt skemmtilegt framundan á því sviði fyrir vorið .
Ef þú tímir ekki að endurnýja algjörlega fataskápinn er um að gera að kaupa sér samt sætan fylgihlut eða nýja skó .
Rokkaðar blúndur Í vortískunni verða blúndur vinsælar , bæði í kjólum , pilsum og öðrum klæðnaði .
Blúndur eru ekki nýjar af nálinni og poppa alltaf upp öðru hvoru .
Þær eru elegant en það má líka gera þær dálítið rokkaðar með réttri samsetningu .
Fyrir þær sem finnst of mikið að klæðast blúndum er hægt að ná sér frekar í fylgihluti skreytta þeim .
Rendur verða líka áberandi í vor og sumar .
Þeir sem hafa keypt sér fatnað í sjóarastíl , það er að segja með bláum og hvítum röndum , verða því örugglega glaðir að heyra að slíkt dress þarf ekki að fela inni í skáp .
Svo er bara að skella sér berfættur í skóna , setja kisusólgleraugum upp og smella belti um sig miðja sem mittistaska er áföst við .
Þá er maður tilbúinn til að fara flottur og fínn út í vorið og sumarið ! 