Á tveggja ára fresti veitir sérstök verðlaunanefnd svonefnd alþjóðleg Booker-verðlaun fyrir ævistarf rithöfunda .
Stuttlisti verðlaunanna 2011 var kynntur á fimmtudag og á honum eru Bretarnir James Kelman , John le Carré og Philip Pullman , bandarísku höfundarnir Marilynne Robinson , Philip Roth og Anne Tyler , Wang Anyi og Su Tong frá Kína , Spánverjinn Juan Goytisolo , Líbaninn Amin Maalouf , David Malouf frá Ástralíu , Dacia Maraini frá Ítalíu og indversk-kanadíski höfundurinn Rohinton Mistry .
Þess má geta að le Carré hefur óskað eftir því að hans nafn sé ekki á listanum .
Verðlaunin nema ríflega ellefu milljónum króna og verða tilkynnt í Sydney 18. maí næstkomandi .
