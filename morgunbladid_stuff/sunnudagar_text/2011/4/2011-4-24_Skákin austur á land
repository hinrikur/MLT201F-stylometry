Íslandsmótinu í skák lýkur í dag , laugardag , en það fer fram á Eiðum .
" Þetta er nokkuð sterkt mót að styrkleika , því það eru í fyrsta skipti í langan tíma þrír stórmeistarar með , " segir Gunnar Björnsson , forseti Skáksambands Íslands .
" Það er að vísu skarð fyrir skildi , að Hannes Hlífar Stefánsson , ellefufaldur Íslandsmeistari í skák , skuli ekki hafa séð sér fært að vera með .
" Hann segir að þetta sé í fyrsta skipti sem mótið er haldið á Austurlandi í 21 ár , en síðast var það haldið á Höfn í Hornafirði árið 1990 og þá vann Héðinn Steingrímsson fimmtán ára og sló um leið aldursmet sem stendur enn .
Þegar þetta er skrifað er Héðinn einmitt efstur keppenda , en staðan þó jöfn á toppnum .
Og það er athyglisvert að í síðustu umferð mætast stórmeistararnir Héðinn og Henrik Danielsen .
Víst er að Austfirðingar munu flykkjast að Eiðum til að fylgjast með hápunkti mótsins .
Enda fóru stórmeistarinn Þröstur Þórhallsson og skákkennarinn Stefán Bergsson í rúmlega tíu skóla í aðdraganda mótsins til að breiða út fagnaðarerindi skáklistarinnar .
– Hafa menn teflt þarna alla daga , skírdag og föstudaginn langa ? " Já , já , " segir Gunnar .
" Og við byrjum níu á laugardagsmorgun , því síðasta vél fer klukkan sex , og það má búast við að skákirnar verði orðnar spennandi um ellefu tólf .
Verðlaunaafhendingin verður svo upp úr þrjú á Hótel Héraði .
" Pétur Blöndal pebl@mbl.is 