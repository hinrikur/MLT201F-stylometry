Að morgni 12. apríl árið 1951 ræsti Páll Magnússon hreyflana á nýskráðri Airspeed Consul vél með einkennisstafina TF-RPM , og hóf sig á loft frá flugvellinum í Croydon .
Verkefnið var að koma flugvélinni frá Liverpool til Prestwick , þar sem tekið yrði eldsneyti fyrir næsta áfangastað , Ísland .
Með í för voru samlandi hans , Jóhann Rist , 35 ára , og enskur loftskeytamaður , Alexander Watson , 42 ára .
Watson hafði verið fenginn að láni frá Morton-flugþjónustunni til íslenska fyrirtækisins , sem hafði keypt hina breyttu RAF-æfingavél [ sem notaðar voru til að þjálfa flugmenn í breska flughernum ] frá Airspeed .
Fyrirtækið hafði upphaflega smíðað hana sem Oxford HN471 , en síðan innréttað hana eftir stríðið sem farþegavél .
Innan við tveimur tímum síðar , 40 mílur af leið og í miðjum stormi , hrapaði vélin á Crow Stone Edge í Derbyshire .
Mennirnir þrír létust samstundis og það liðu dagar áður en ferðalangur , Ronald Yates frá Sheffield , fann flak vélarinnar og gerði yfirvöldum viðvart .
Páll Magnússon var aðeins 26 ára .
Eins og félagar hans hafði hann lifað stríðið og vafalaust litið björtum augum til framtíðar .
Flugvél hans var að mestu smíðuð úr kanadísku greni og krossviði úr birki , óravegu frá málmum eða nútímavarahlutum flugvéla í dag .
Eftir sextíu harða vetur á fjöllum , er lítið eftir af braki úr TF-RPM , fyrir utan hreyflana og nokkra málmhluti , en á sumum má enn greina merki um bláa málningu .
Reiturinn með flakinu er merktur með þremur krossum , sem smíðaðir eru úr hlutum úr brakinu .
Lítið handskrifað viðarskilti greinir frá dagsetningu flugslyssins , skráningarnúmeri vélarinnar og fjölda þeirra sem létust .
Það eru [ við síðustu talningu ] 63 kunnir flugslysastaðir í Peak-héraðinu einu [ að mestu frá stríðstímum ] .
Sem betur fer , urðu ekki alltaf banaslys , en hver staður er einskonar minningarreitur og ber með sér sína sögu .
Til þess að minnast þess að 60 ár eru liðin frá sorglegu fráfalli Magnússonar , Rist og Watson , var blómsveigur lagður á slysstað .
Hann er að finna á skika af mýrlendi , er svipar til landslags sem finna má víða á Íslandi .
Veðrið var algjör andstæða þess sem geisaði árið 1951 , glaðasólskin , hlýtt og aðeins nokkur ský á himni .
Yfir mýrinni mátti greina þunnar rákir eftir þotur nútímans , þar á meðal þær sem fljúga frá London til Prestwick .
Áætlunarflug liggur yfir Crow Stone Edge á hverjum degi .
Þær hafa það forskot að fljúga í allt að 17 þúsund feta hæð og ráða yfir nákvæmum flugstjórnar- og leiðsögutækjum .
Páll , Jóhann og Alexander voru ekki svo lánsamir .
HVÍL Í FRIÐI Þið eruð ekki gleymdir .
Mikilsvert framtak Stephen Bond er Breti sem oft hefur komið hingað , fyrst með foreldrum sínum Ted og Jean Bond , sem voru raunverulegir Íslandsvinir , en svo seinna með eigin fjölskyldu .
Hann er umhverfissérfræðingur að mennt og býr í Birmingham .
Stephen hefur verið áhugamaður um flugsögu og m.a. unnið við að skrásetja ýmsa atburði henni tengda og koma flugvélum úr seinni heimsstyrjöldinni í sýningarhæft form .
Stephen vissi af flaki flugvélarinnar sem grein hans fjallar um og fékk þá hugmynd á 60 ára ártíð þess flugslyss sem hann lýsir stuttlega , að heiðra minningu mannanna þriggja sem með henni fórust .
Hann og sonur hans Peter gerðu sér ferð til Peak District , eins og þessi hluti Bretlandseyja er nefndur , með blómakrans og áletrun , og áttu þar kyrrðarstund .
Þessi látlausa athöfn og hugurinn sem henni fylgir eru hjartnæm skilaboð og um leið kveðja til allra sem eitthvað þekkja til atburðarins hér heima og raunar til okkar allra .
Ari Trausti Guðmundsson 