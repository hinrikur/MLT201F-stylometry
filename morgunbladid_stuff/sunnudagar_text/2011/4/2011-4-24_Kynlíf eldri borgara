Það gæti komið þér á óvart hverjir eru leyndardómar þess að lifa fullnægjandi kynlífi á efri árum en meðal þeirra eru ekki stinningarlyf , kynörvandi vörur , sérstakar hreyfingar eða einhverjar töfralausnir til að verða ungur á ný .
Samkvæmt rannsóknum þarf ekkert slíkt en fjöldamargt annað , til að lifa fullnægjandi og eftirminnilegu kynlífi .
Í könnun sem birtist í The Canadian Journal of Human Sexuality og byggðist á viðtölum við hjón eldri en 60 ára , kom í ljós að eftirfarandi atriði komu við sögu í bestu kynlífsreynslu lífs þeirra : Að VERA í augnablikinu , einbeitt og meðvituð – elskhugarnir upplifðu að vera algjörlega í núinu .
Að tengjast , stilla sig saman , vera í takt og verða eitt – pörin upplifðu djúp tengsl , að verða eitt .
Djúpstæð erótísk nánd , sem m.a. felur í sér væntumþykju , gagnkvæma virðingu , aðdáun og viðurkenningu á hinum aðilanum .
Þögul samskipti og næmari skilningur .
Elskhugarnir gátu lesið líkamsviðbrögð hvort annars og skynjað það sem ekki var sagt en tjáð með líkamanum .
Raunveruleg , óbeisluð , einlæg samskipti ; að geta verið tilfinningalega nakin , tjáð allt og fundið fyrir öryggi .
Að leyfa sér að vera viðkvæmur og gefa sig algjörlega , elskhugarnir bera sig algjörlega til að sjá inn í sálu hvort annars .
Algleymi , hamingja , friður , umbreyting , heilun – kynlíf sem sálrænn og tímalaus fögnuður .
Athugun , áhætta og gaman – kynlíf sem skemmtilegt ævintýr .
Það er mikilvægt að hafa í huga að það er hægt að upplifa þessi atriði sem hámarka kynlífsreynsluna þó að fullnægingu sé ekki alltaf náð .
Þau afhjúpa þá staðreynd að besta kynlífið er ekki háð líkamlegum skilyrðum heldur er það samþætt upplifun hugar , líkama og sálar .
Þau sýna einnig að það er hægt að lifa stórkostlegu kynlífi þrátt fyrir líkamlega fötlun , sjúkdóma eða það að líkaminn sé einfaldlega að eldast .
Rétt hugarástand skilar besta kynlífinu , svo og það að gefa sjálfum sér leyfi , á fleiri en eina vegu , til að verða kynferðislega fullnægð / ur .
