Þorgeir Halldórsson , sem varð Íslandsmeistari með KR á nítjánda ári sumarið 1919 , hlaut grimmileg örlög .
Skömmu eftir mótið gerðist hann aðstoðarmaður í eldhúsi á farþegaskipinu Gullfossi og fór síðan til matreiðslunáms í Kaupmannahöfn , þar sem hann lést sumarið 1921 .
Bróðir Þorgeirs , Gísli Halldórsson , sem síðar varð líka Íslandsmeistari með KR , segir svo frá í endurminningum sínum : " Þegar Ísland fékk sjálfstæði 1. desember 1918 mislíkaði mörgum Dönum þetta frelsisbrölt Íslendinga .
Lengi eimdi eftir af þessum misþótta Dana og kvöld eitt í júlí 1921 urðu deilur milli þeirra og Íslendinga á veitingahúsi um sjálfstæðismál .
Þar var Þorgeir bróðir minn í hópi Íslendinga .
Hann var einlægur ættjarðarvinur , eins og Íslendingi sæmdi , og hefur eflaust látið það í ljós .
Þarna voru menn úr lífverði Danakonungs með alvæpni .
Einum þeirra varð svo skapbrátt að hann lagði til Þorgeirs með byssusting og varð það honum að bana .
" 