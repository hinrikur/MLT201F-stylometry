Mikki gamli mús var í banastuði á föstudag , þegar Asíu-athvarf hans , Disneyland í Tókýó , var opnað á ný eftir mánaðar hlé vegna afleiðinga náttúruhamfaranna í Japan 11. mars .
Nokkurn tíma tók að opna skemmtigarðinn vinsæla á ný vegna skorts á rafmagni á svæðinu en garðurinn er í Urayasu , austur af höfuðborginni .
Mikki var sérstaklega kvensamur þennan dag og faðmaði hverja snótina á fætur annarri eða hvíslaði þeim ástarorð í eyra .
Ekki er annað að sjá en þeim hafi líkað það vel enda Mikki annálað séntilmenni .
