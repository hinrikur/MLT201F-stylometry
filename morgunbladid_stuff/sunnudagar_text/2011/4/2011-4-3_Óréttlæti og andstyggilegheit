Í vikunni hef ég verið með fjórar bækur í takinu .
Fyrst er rétt að nefna White Tiger ( Hvítur tígur ) eftir Aravind Adiga .
Hún er verulega ágeng og nöturleg ; saga um hræðilegt óréttlæti og andstyggilegheit og áhrif þess á alla sem að því koma .
Myndin sem dregin er upp af indversku samfélagi er ekki falleg , allir sparka í þá sem þeir geta sparkað í og þeir sem gera það ekki troðast undir ...
Það er kannski einmitt það hvernig tekst að draga upp mynd af því hvernig hvíta tígrinum er gert ( næstum ) ómögulegt að hegða sér siðlega , sem gerir bókina jafn sláandi og raun ber vitni .
En ég las hana mestmegnis í rykk á sunnudag og mánudag – hún heldur manni fullkomlega .
Þá er það Dronningeofret eftir Hanne-Vibeke Holst .
Femínísk pólitísk spennusaga , sjálfstætt framhald af Krónprinsessunni sem kom út á íslensku .
Margt er skondið í þessari og margt mjög vel gert en hún er á köflum afar dökk .
Sem mótvægi við það hef ég verið að fletta garðyrkjubókum og láta mig dreyma um hverju ég ætli að sá fyrir sumarið ( það er reyndar að verða svolítið seint , en ég læt það ekki þvælast fyrir mér ) .
Sú sem er á náttborðinu núna er Den nye haveejer , sem er með mörg praktísk ráð en kannski ekki sú besta til að velja plöntur fyrir íslenskar aðstæður .
En hún er full af ógurlega fallegum gróðurmyndum ! Ég er alltaf með einn til tvo krimma í takinu og mjög oft hef ég lesið þá áður .
Nú er það End Games eftir Michael Dibdin , saga um Aurelio Zen .
Mig grunar ég hafi lesið hana , en man ekkert eftir henni ! Hún byrjar hæfilega óhugnanlega .
Loks verður svo að nefna Matinn hennar Nönnu eftir Nönnu Rögnvaldardóttur en við fengum hana í síðbúna jólagjöf nýlega og erum búin að lesa hana og prófa tvo rétti – svona að stofni til a.m.k. Uppskriftirnar reyndust stórkostlega , sem kom ekkert á óvart .
