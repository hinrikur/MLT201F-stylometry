8.30 Vakna yfirleitt í kringum hálfníu og er frekar fljót á fætur því ég hlakka alltaf svo til að fá mér gott kaffi .
Ef ég hef tíma þá bý ég mér til " mega sega smoothie " sem Eva María vinkona mín kom mér upp á en það er frosinn mangó , rauðrófa , spínat , banani , avókadó , gúrka og kókosvatn .
Hef mig til og keyri upp á skrifstofu um hálftíuleytið .
10.00 Komin á skrifstofu Elite Model Management og Reykjavík Fashion Festival ( RFF ) uppi á Klapparstíg .
Það er annasamur dagur því RFF og Elite-keppnin eru um næstu helgi .
Ég opna dagbókina mína og fer í dagskrá dagsins áður en ég byrja að lesa tölvupóstana mína sem eru yfirleitt svona 40-50 þegar ég mæti á morgnana en orðnir 150 í loks dagsins .
Nú er samstarfsfólk mitt , Tinna Aðalbjörns , Antoine Fons og Sara Dögg , nemi hjá okkur , líka öll mætt á svæðið og við tökum stöðuna á deginum saman , deilum niður verkefnum og svo fara allir á fullt .
11.00 Rölti yfir á Súfistann í Mál & menningu þar sem ég á fund með Þóreyju , Helgu Lilju og Aroni sem sjá öll um Pop up-markaðinn á Reykjavík Fashion Festival og förum yfir málin .
Þau eru öll í góðum gír og vel skipulögð .
Við förum yfir það sem þarf að panta og prenta fyrir markaðinn , neglum allt niður og skiljum sátt .
11.45 Komin aftur fyrir framan tölvuna uppi á skrifstofu .
Síminn hringir stanslaust vegna ýmissa mála .
Það er verið að leggja lokahönd á sérstakt vefblað Reykjavík Fashion Festival sem við erum að gefa út 31. mars inni á heimasíðunni okkar svo ég heyri frá Jóhönnu Björgu ritstjóra og Herði grafíker sem eru að koma öllu saman , greinum , myndum og auglýsingum .
Tek svo stöðuna með Konna hjá Saga Film og Ragnheiði Bogadóttur sem eru að vinna að bæði Elite-þáttum og RFF-heimildarmynd með okkur .
Skiptumst á upplýsingum og leggjum svo á .
12.45 Hitti Ellen Loftsdóttur stílistann okkar í stuttum hádegismat á Vegmótum þar sem ég fæ að frétta af afrakstri helgarinnar .
Ellen var nýbúin að gera tískumyndatöku á Þingvöllum með fötum frá öllum fatahönnuðum Reykjavík Fashion Festival ásamt Sögu Sig ljósmyndara , Andreu Helgadóttur make up-artista og Ísak Frey Helgasyni hársnillingi svo ég fékk að sjá smá " preview " á öllu og leist rosalega vel á , mjög ánægð með teymið okkar .
Bæði ég og Ellen höfum í nóg að snúast enda mátun fyrir alla fatahönnuði RFF seinna um daginn svo um leið og allur maturinn er kominn í maga , greiðum við reikninginn og skundum í sitthvora áttina .
13.30 – Komin aftur upp á skrifstofu sem er í blússandi gír þar sem bæði Guðrún Margrét fjármálastýra og Þórey Eva , sviðstjóri RFF , eru mættar .
Tek stöðuna með þeim báðum í sitthvoru lagi og held svo fram með tölvupóstana sem streyma stöðugt inn .
14.30 Keyri niður í Listasafn Reykjavíkur í Hafnarhúsinu þar sem tískusýningar Reykjavík Fashion Festival og Elite-keppnin mun fara fram ásamt Þóreyju Evu sviðstjóra og við hittum Aron Bergmann sviðshönnuðinn okkar .
Röltum saman í gegnum staðinn og förum yfir planið hjá okkur , förum yfir aðstöðuna og allt sem við þurfum að gera .
15.00 – Bruna upp í Háskóla Íslands þar sem ég stunda nám í viðskiptafræði því ég á að flytja kynningu fyrir bekkinn minn í " business communication " -tíma og ég rétt næ inn áður ég á að hefja minn lestur .
Kynningin fólst í því að selja bekknum mínum eitthvað og ég ákvað auðvitað að reyna selja þeim miða á Reykjavík Fashion Festival .
Allt gekk vel og bekkjarfélagar mínir keypti þetta á staðnum svo ég skilaði mínu .
16.30 Komin aftur upp á skrifstofu , á annarri hæð á Klapparstígnum , þar sem mátun fyrir sýningarnar fer fram , hár og make up-prufur og allt í gangi .
Ég heilsa upp á liðið , hitti ljósmyndarann frá þýska Vogue sem er mættur til að fylgjast með ásamt upptökuliðinu frá Saga Film og allt virðist ganga mjög vel .
19.00 Lít á klukkuna , hún er strax orðin sjö ! Skrepp heim til mömmu og pabba í mat .
Reyni að horfa á fréttirnar en næ ekki að einbeita mér að þeim .
Þarf að fara aftur upp í vinnu .
20.30 Komin aftur upp á skrifstofu .
Klára að svara tölvupóstum dagsins og sinna öðrum verkefnum sem fyrir liggja .
23.00 Kíki eins og oft áður í heimsókn til Carmen vinkonu minnar til að spjalla um daginn og veginn og hreinsa hugann .
Fer svo beina leið heim .
Hlakka til að skríða upp í yndislega rúmið mitt og svífa inn í draumalandið .
