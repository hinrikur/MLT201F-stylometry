Ekki lesa bækur ! Ekki söngla ljóð ! Þegar þú lest bækur visna augasteinarnir og skilja eftir tómar tóftir .
Þegar þú sönglar ljóð vætlar hjarta þitt hægt út með hverju orði .
Fólk segir að bóklestur sé ánægjulegur .
Fólk segir að það sé gaman að söngla ljóð .
En ef varir þínar eru sífellt að búa til hljóð einsog krybbur sem tísta að hausti , þá muntu aðeins breytast í veiklaðan gamlingja .
Og jafnvel þó þú verðir ekki veiklað gamalmenni er það öðrum til angurs að þurfa að hlusta á þig .
Það er svo miklu betra að loka augunum , sitja í kytru sinni , draga tjöldin fyrir , sópa gólfið , brenna reykelsi .
Það er unaðslegt að hlusta á vindinn , hlusta á regnið , fara í göngu þegar hugurinn býður , og sofna þegar þreytan sækir að .
Úr Tunglið braust inn í húsið , Ljóðaþýðingar Gyrðis Elíassonar .
