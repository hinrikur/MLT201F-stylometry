Vorið tengir maður gjarnan við dugnað og nýja byrjun .
Nú er tíminn til að þvo rúðurnar , henda út úr skápunum og gera alvöru vortiltekt .
Slíkt vill oft verða mun léttara þegar hlýnar í veðri og birtir úti .
Þá bætast við nokkrir tímar í daginn sem nýta má vel og vandlega .
Byrjaðu á að gera lista yfir það sem þarf að gera og þokaðu þér svo smám saman nær markmiðinu .
Gerðu svalirnar fínar og pússaðu gluggana að utan , taktu til í fataskápnum og rýmdu jafnvel fyrir fínum , nýjum vor- og sumarfötum .
Svo er bara að fagna góðum árangri að loknu dagsverki og bjóða vinum í mat .
Ef veðrið er þurrt og gott er ekkert að því að skella í fyrstu grillveislu sumarins .
Þjófstart kannski en hvers vegna ekki að flýta sumrinu dálítið ! 