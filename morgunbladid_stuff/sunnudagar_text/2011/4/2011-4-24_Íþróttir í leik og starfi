Eiríkur Björn Björgvinsson fæddist á því herrans ári 1966 , sama ár og fyrsta íslenska sjónvarpsútsendingin fór í loftið .
Hann ólst upp sem Framari í Háaleitishverfinu í Reykjavík fram á unglingsárin en lagði land undir fót 1986 og gerðist " atvinnumaður " í knattspyrnu á Húsavík , eins og hann tekur til orða .
" Þar kynntist ég eiginkonu minni , Ölmu Jóhönnu Árnadóttur , og hef ekki búið í Reykjavík síðan .
" Eiríkur Björn lauk íþróttakennaraprófi frá Íþróttakennaraskólanum á Laugarvatni 1990 og stundaði framhaldsnám í íþróttafræðum við Íþróttaháskólann í Köln í Þýskalandi 1990 til 1994 .
Hann starfaði í framhaldi af því sem íþrótta- og tómstundafulltrúi á Egilsstöðum og á Akureyri á árunum 1994 til 2002 .
Hann hefur starfað sem bæjarstjóri frá árinu 2002 , fyrst á Héraði og nú á Akureyri .
Íþróttir hafa alla tíð skipað stóran sess í lífi Eiríks .
" Ég hef verið svo heppinn að geta nýtt mér reynslu á því sviði bæði í starfi og leik , " segir hann .
