Páskum líkt og öðrum trúarlegum hátíðum tengjast ýmsar hefðir og siðir .
Í Ungverjalandi tíðkast að skvetta heilu fötunum af vatni á ungar stúlkur en hefðin hefur þó breyst og er útfærð á annan hátt í dag .
Fá koss og egg að launum Á dögunum skvettu ungir menn og drengir vatni úr fötum á ungar yngismeyjar í þorpinu Holloko .
Þar tíðkast hefðin enn en þorpið er undir vernd Unesco .
Þar hefur menningu og lífsháttum 17. og 18. aldar verið viðhaldið á einstakan hátt og mikilvægar minjar þannig varðveittar .
Þeim sem eru forvitnir um að kíkja á þorpið skal bent á að það er um 100 km norðaustur af Búdapest .
Þar eru samtals 126 hús og stundaður landbúnaður á gamla mátann líkt og áður en iðnbyltingin umturnaði slíkum störfum .
En þá hefð að vökva stelpur má rekja aftur til helgisiða sem tengjast frjósemi og voru iðkaðir áður en kristni var tekin upp í landinu .
Í dag viðhalda margir þessari hefð annan í páskum en með nokkuð öðrum hætti .
Nú tíðkast að karlkynið spreyi ilmvatni á stúlkurnar og fái að launum koss og rauðmálað hænuegg eða súkkulaðiegg .
Einnig segir hefðin til um að karlmennirnir skuli fara með ljóð fyrir stúlkurnar .
Ýmist frumsamið eða ljóð sem þeir hafa lært utan að .
