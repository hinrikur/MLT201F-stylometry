Páskaeggin hans Francs Groms eru sannarlega listaverk og talið að þau geti orðið jafnmikilvægir safngripir og hin þekktu Fabergé-egg .
Hinn slóvenski listamaður Grom skreytir nefnilega eggin með litlum rafmagnsbor og borar í þau á milli 2.500 og 3.500 göt .
Þannig mótar hann ýmiss konar mynstur að slóvenskri fyrirmynd en mest hefur hann borað 17.000 göt í eggjaskurn .
Slík skreytilist er hið mesta vandaverk og eins gott að vera ekki sérlega skjálfhentur við verkið .
Páskaegg ku fyrst hafa verið skreytt á 13. öld og er vinsælt að börn og fullorðnir eigi saman notalega stund fyrir páskana með því að mála saman egg .
