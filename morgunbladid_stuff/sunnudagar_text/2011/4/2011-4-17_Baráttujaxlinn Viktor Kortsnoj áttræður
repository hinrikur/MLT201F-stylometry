Þegar Viktor Kortsnoj varð áttræður þann 23. mars sl. héldu vinir hans og velunnarar skákhátíð og veislu en meðal gesta þar voru samferðamenn og gamlir keppinautar í skákinni sem fyrir sitt leyti hafa slíðrað sverðin þó baráttunni sé í raun aldrei lokið hjá Viktor Kortsnoj .
Meðal gesta í Zürich í Sviss voru Garrí Kasparov og Mark Taimanov , sonurinn Igor auk eiginkonunnar Petru Leuwerijk .
Nú er óumdeilt að Viktor Kortsnoj skýtur öllum höfuðpersónum skáksögunnar ref fyrir rass þegar litið er til afreka á seinni árum ferilsins .
Í þessu samhengi er afrek Vasilís Smyslovs og Emanuels Laskers stundum rifjuð upp en standast ekki samanburð við sigra Kortsnojs á svipuðu aldursskeiði .
Hér á landi skipar Kortsnoj sérstakan sess .
Alltaf annað veifið skaut nafn hans upp kollinum , fyrst þegar hann varð efstur ásamt Friðrik Ólafssyni á Hastings-mótinu 1955- ´ 56 en síðar fékk Friðrik ýmis vandræðamál hans í arf þegar hann tók við embætti forseta FIDE árið 1978 .
Þegar Kortsnoj " stökk yfir " einn júlídag í Hollandi sumarið 1976 var íslenskur blaðamaður , Gunnar Steinn Pálsson , fyrstur til að ná tali af honum .
Svo settist Jóhann Hjartarson andspænis honum í fyrstu hrinu áskorendakeppninnar 1988 og runnu á menn ýmsar grímur þegar hinn áður sæmilega þokkaði Viktor Kortsnoj spúði tóbaksreyk framan í ungan andstæðing sinn .
Beinar útsendingar Stöðvar 2 milli heimsálfna í gegnum gervihnött brutu blað í skáksögunni en fréttamaðurinn Hallur Hallsson hjá samkeppnisaðilanum RÚV benti hins vegar á að jafnhliða hefði það skemmtilega gerst í fyrsta sinn í sögu sjónvarps , að bein útsending hafði tapað í samkeppni við einhverskonar " blöndun á staðnum " eða það sem kalla mátti litríkan spuna í sjónvarpsveri .
Jóhann var vel undir einvígið búinn , náði snemma tveggja vinninga forskoti , en með framkomu sinni við skákborðið komst Kortsnoj " inn í hausinn á andstæðingnum " eins og það er stundum orðað og jafnaði metin .
Afskipti dómara , Friðriks Ólafssonar og jafnvel Canmpomanesar , forseta FIDE , urðu til þess að Jóhann náði vopnum sínum og vann að lokum 4 ½ : 3 ½ .
Saint John , Kanada 1988 : 1. einvígisskák : Jóhann Hjartarson – Viktor Kortsnoj Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 Rf6 5 .
O-O Rxe4 6. d4 b5 7 .
Bb3 d5 8. dxe5 Be6 9. c3 Be7 10 .
Rbd2 Rc5 11 .
Bc2 Bg4 12 .
He1 Dd7 13 .
Rf1 Hd8 14 .
Re3 Bh5 15. b4 ! Leynivopn Jóhanns , riddarinn hrekst til e6 þar sem 15 .
...
Re4 strandar á 16 .
Rxd5 ! Áður höfðu margir leikið 15 .
Rf5 gegn Kortsnoj og ekkert komist áleiðis .
15 .
...
Re6 16 .
Rf5 d4 17 .
Be4 ! Nú rann upp fyrir Kortsnoj að 17 .
...
dxc3 er svarað með 18 .
Dxd7 + Kxd7 20 .
Bxc6 + og vinnur mann .
17 .
...
Bg6 18. g4 h5 19. h3 Kf8 20. a4 hxg4 21. hxg4 De8 22. axb5 axb5 23 .
Ha6 ! Rb8 – Sjá stöðumynd – 24 .
Hxe6 fxe6 25 .
Rxe7 Bxe4 26 .
Hxe4 dxc3 26 .
...
Kxe7 eða 26 .
...
Dxe7 strandar á 27 .
Bg5 með vinningsstöðu .
27 .
Rg6 + Kg8 28 .
Hd4 Hxd4 29 .
Dxd4 Hh3 30 .
Rg5 Hh6 31 .
Rf4 Rc6 32 .
Dxc3 Dd8 33 .
Rf3 ! Það kemur á daginn að eftir 33 .
...
Dd1 + 34 .
Kg2 Dh1 + 35 .
Kg3 verja riddararnir kóngsstöðuna fullkomlega .
33 .
...
Rxb4 34 .
Bd2 Da8 35 .
Kg2 Rc6 36. g5 b4 37 .
Dc5 Hh7 38 .
Rxe6 g6 39 .
Dd5 Kh8 40 .
Red4 Dc8 41. e6 Rxd4 42 .
Rxd4 c5 43 .
Bf4 Ha7 44 .
Rc6 .
Og Kortsnoj gafst upp .
Helgi Ólafsson helol@simnet.is 