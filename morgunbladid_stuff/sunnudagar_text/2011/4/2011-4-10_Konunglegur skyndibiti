Ekki er óalgengt að frægt fólk eigi sér tvífara og jafnvel fleiri en einn eða tvo .
Er þá átt við fólk sem sent er út af örkinni þegar fræga fólkið vill vera í friði .
Þá má draga athygli aðdáenda að bíl með þeim sem allir bíða eftir .
En sjá , í bílnum er í raun bara allt önnur Ella með hárkollu í anda frægrar söngkonu eða karlkyns leikari með svipað húðflúr og frægur fótboltamaður .
Mörgum Lundúnabúum hefur sjálfsagt brugðið í brún við að sjá Vilhjálm prins og verðandi eiginkonu hans Kate Middleton spranga í gegnum miðbæinn á dögunum , þangað til í ljós kom að um var að ræða eins konar kynningarviðburð fyrir brúðkaupið .
Auk þess fór gangan fram þann fyrsta apríl svo þetta var í raun einstaklega vel útfært aprílgabb , enda hefði nokkur maður trúað því í raun og veru að Kate og Vilhjálmur létu sjá sig í brúðkaupsfötum á skyndibitastað .
Eða er það nokkuð ? 