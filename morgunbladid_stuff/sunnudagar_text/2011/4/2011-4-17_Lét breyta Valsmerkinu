Hér til hægri , má sjá peysuna , sem Egill Kristbjörnsson , leikmaður Vals , var í þegar hann tryggði Valsmönnum Íslandsmeistaratitilinn 1936 .
" Þessi peysa er frá árinu 1935 , en þá hóf ég að leika með meistaraflokki Vals , " segir Egill í samtali við Sigmund í bókinni .
" Þá var Valsmerkið í einum lit – blátt , en knötturinn var brúnn .
Ég var ekki sáttur með það – vildi fá rauðan lit .
Það varð til þess að ég bað Guðrúnu systur mína að sauma rauða geisla á það .
Þetta varð til þess að fljótlega var Valsmerkinu breytt , þannig að rauðir geislar voru settir í merkið , eins og systir mín hafði saumað í merkið mitt .
Valsmerkið hefur verið þannig síðan .
" Agnar Breiðfjörð átti peysuna til vinstri – með Valsmerki eins og það var áður en Egill lét breyta því .
