Íslensku skákmennirnir sem tefldu á Evrópumeistaramóti einstaklinga í Aix Le Bains í Suðaustur-Frakklandi sem lauk um síðustu helgi , Hannes Hlífar Stefánsson , Bragi Þorfinnsson og Lenka Ptacnikova , náðu sér aldrei almennilega á strik í stóru og öflugu móti þar sem tefldu tæplega 400 skákmenn , þar af 163 stórmeistarar .
Hannes var með á þessu móti í fyrra og er á svipuðum slóðum og þá , hlaut 6½ v .
af 11 mögulegum og varð í 119. sæti .
Bragi hlaut 5 v .
og varð í 260. sæti og Lenka fékk sama vinningafjölda en raðast í 265. sæti .
Á Evrópumótinu var keppt um 23 sæti á heimsbikarmóti FIDE .
Fjórir skákmenn tylltu sér í efsta sætið en stigaútreikningur úrskurðaði að Evrópumeistari 2011 sé rússneski stórmeistarinn Vladimir Potkin : 1.-4 .
Potkin ( Rússlandi ) , Wojtaszek ( Póllandi ) , Judit Polgar ( Ungverjalandi ) og Moissenko ( Rússlandi ) 8 ½ v .
Í 5.-15. sæti með 8 vinninga komu ýmsir þekktir meistarar þ.ám .
Peter Svidler og sá sem mesta athygli vakti , franski stórmeistarinn Sebastian Feller sem varð í 7. sæti .
Dimmur skuggi hvíldi yfir þátttöku hans eftir svindlmálið frá síðasta Ólympíumóti en keppnisbann franska skáksambandsins er ekki gengið í gildi .
Mikil tortryggni ríkti á skákstað í Frakklandi og búast má við því að gerðar verði sérstakar ráðstafanir á mótum í framtíðinni til að girða fyrir svindl af þessu tagi .
Sól skákdrottningarinnar Juditar Polgar skein skært .
Hún hefur fyrir nokkru stofnað fjölskyldu , eignast tvö börn og ekki verið jafn mikið í sviðsljósinu og áður .
Hefur þó engu gleymt og ýmislegt lært og tefldi af miklum krafti .
Þessi sigur hennar markar í raun endurkomu hennar á leiksvið þeirra allra bestu .
Í hverju liggur svo styrkur hennar ? Margir þættir leika þar saman en alltaf skín í gegnum taflmennsku hennar hversu mikils hún metur frumkvæðið og er ævinlega tilbúin að láta liðsafla af hendi til þess að geta ráðið ferðinni .
Að þessu leyti á hún samleið með sínum gamla erkifjanda , Garrí Kasparov .
Eftirfarandi skák sem tefld var í 10. umferð er gott dæmi um þetta .
Strax í 16. leik setur Judit af stað atburðarás þar sem hún er við stjórnvölinn frá byrjun til enda : Judit Polgar – Viorel Jordaseschu Caro-Kann vörn 1. e4 c6 2. d4 d5 3. e5 Bf5 4 .
Rd2 e6 5 .
Rb3 Rd7 6 .
Rf3 Bg6 7 .
Be2 Rh6 8 .
O-O Rf5 9. c3 Hc8 10 .
Bf4 c5 11. dxc5 Bxc5 12 .
Rxc5 Rxc5 13 .
Bb5 + Rd7 14 .
Bg5 Dc7 .
15. c4 a6 .
16. cxd5 ! ? axb5 17 .
Hc1 Db8 18. dxe6 fxe6 19 .
Db3 Rf8 ? ! Hér var 19 .
...
Kf7 eða 19 .
...
Hc4 betra .
20 .
Dxb5 + Kf7 21 .
Hxc8 Dxc8 22 .
Hc1 Db8 23. g4 Rh6 24 .
Db4 ! Það er aldrei friður ! 24 .
...
Kg8 25 .
Bxh6 gxh6 26 .
De7 De8 27 .
Dxb7 Da4 28. b4 Ekki 28 .
Hc7 vegna 28 .
...
Dxg4 + og svartur vinnur ! 28 .
...
Be8 29 .
De7 Dd7 30 .
Hc7 ! Manni undir getur hvítur leyft sér drottningakaup .
30 .
...
Dxe7 31 .
Hxe7 Bc6 32 .
Rd4 Bd5 33. b5 Rg6 34 .
Hc7 Rxe5 35. f4 Rf7 36. f5 exf5 37 .
Rxf5 Be6 38. b6 Bxf5 39. gxf5 Kg7 40. b7 Hb8 41. a4 ! Eftir óaðfinnanlega taflmennsku rennur a-peðið af stað .
Svartur er varnarlaus .
41 .
...
Kf6 42. a5 Rd6 43. a6 Kxf5 44. a7 Hg8 45 .
Kf2 Rxb7 46 .
Hxb7 Ha8 47 .
Ke3Ke5 48 .
Hxh7 Hc8 49 .
Kd3 Kd5 50 .
Hxh6 Kc5 51 .
Ha6 Ha8 52. h4 Kb5 53 .
Ha1 Kb6 54 .
Ke4 - og svartur gafst upp .
Helgi Ólafsson helol@simnet.is 