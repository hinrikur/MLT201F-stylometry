Heimsmeistaramótið í áhaldafimleikum stendur nú sem hæst í Max Schmeling-höllinni í Berlín og hefur að vanda verið mikið um kostuleg tilþrif .
281 keppandi frá 39 löndum tekur þátt í mótinu í borg sem af mörgum er álitin vagga íþróttarinnar .
Á myndinni hér að ofan má sjá Úkraínumanninn Vitaliy Nakonechnyy í æfingum á svifrá , þar sem verulega reynir á handstyrk og fimi keppenda .
Æfingarnar dugðu honum ekki til sigurs .
Mótið dregur að jafnaði fjölda áhorfenda að sér og árið í ár er engin undantekning .
Meðal gesta á föstudag var engin önnur en Angela Merkel , kanslari Þýskalands , sem mótshaldarar vildu greinilega ekki að missti af neinu sem fram fór , svo framarlega var henni stillt upp .
Ekki kom þó til þess að Merkel spreytti sig á áhöldum enda styðst hún við hækjur þessa dagana eftir aðgerð vegna meiðsla á hné .
