Ég fékk óvænta afmælisgjöf fyrir viku .
Það var sjálf Bósa saga .
Sagan segir frá þeim fóstbræðrum Bögu-Bósa og Herrauði sem ganga vasklega til verka , hvort sem þarf að drepa nokkra menn eða liggja konur .
Bósi er frekari til kvenna en Herrauður og lætur ekki ófreistað að fleka heimasætur þær sem verða á vegi hans .
Reyndar gerir hann það yfirleitt í þeim tilgangi að ná upp úr þeim áríðandi upplýsingum og minnir þar á kvennaljómann James Bond sem löngum hefur notað sína kyntöfra sér og sínum málefnum til framdráttar .
Þó nokkru púðri er eytt í að lýsa samförum Bósa við bóndadætur þær sem hann serðir svo fimlega og líkingamálið og glettnin eykur sannarlega gleði lesanda .
Samtöl Bósa og stúlknanna sem á vegi hans verða eru hreint dásamleg .
Þegar hann hefur smeygt sér undir sæng hjá þeirri sem veitir honum hans fyrstu kynlífsreynslu , þá fer hann að hjala um að hann vilji herða jarl sinn í aflinum .
Og hann vill láta hann mýkjast í myrkholunni .
Næst þegar Bósi leggst með konu sækir hann þó nokkuð í sig veðrið , er málglaðari , jafnvel rómantískur og jarlinn hans er þá orðinn þyrstur og óstýrilátur hestur : " Ég vil brynna fola mínum í vínkeldu þinni , " sagði hann .
" Mun það hægt vera , maður minn ? " sagði hún , " eigi er hann vanur þvílíkum brunnhúsum , sem ég hef .
" " Ég skal leiða hann að fram , " sagði hann , " og hrinda honum á kaf , ef hann vill eigi öðruvísi drekka .
" " Hvar er folinn þinn , hjartavinurinn minn ? " " Á millum fóta mér , ástin mín , " kvað hann " og tak þú á honum og þó kyrrt , því að hann er mjög styggur .
" Hún tók nú um göndulinn á honum og strauk um og mælti : " Þetta er fimlegur foli og þó mjög rétt hálsaður .
" " Ekki er vel komið fyrir hann höfðinu , " sagði hann , " en hann kringir betur makkanum , þá hann hefur drukkið .
" " Sjá nú fyrir öllu , " segir hún .
" Ligg þú sem gleiðust , " kvað hann , " og haf sem kyrrast .
" Hann brynnir nú folanum heldur ótæpilega , svo að hann var allur á kafi .
Bóndadóttur varð mjög dátt um þetta , svo að hún gat varla talað .
" Muntu ekki drekkja folanum ? " sagði hún .
" Svo skal hann hafa sem hann þolir mest , " sagði hann , " því að hann er mér oft óstýrinn fyrir það hann fær ekki að drekka sem hann beiðist .
" Í þriðja sinn sem Bósi hittir fyrir konu vill hann að hún hólki stúfa sinn og hann gengur svo freklega til verks að allt gengur " upp undir bringspölum .
" Bósa saga er sannkallaður unaðslestur .
Og ekki skemma fyrir teikningar norska listamannsins Audunar Hetland .
