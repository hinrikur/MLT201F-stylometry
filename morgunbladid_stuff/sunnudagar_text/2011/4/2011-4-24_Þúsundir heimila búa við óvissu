Enn er unnið að endurútreikningi á húsnæðislánum þúsunda heimila , en áður en dómur Hæstaréttar féll voru 37 þúsund heimili með gengistryggt lán í einhverju formi og 9% heimila með húsnæðislán voru með gengistryggð húsnæðislán .
Kemur í ljós eftir páska Íslandsbanki vinnur enn að endurútreikningum á erlendum lánum , en Landsbankinn hefur lokið þeirri vinnu og Arion banki að langmestu leyti .
Um leið er umboðsmaður skuldara með það til skoðunar hvort bankarnir og aðrar fjármálastofnanir séu ekki allir að endurreikna lánin úr erlendri gjaldmiðlum yfir í krónu með sama hætti .
" Við óskuðum eftir endurútreikningi á föstum dæmum svo við sæjum mismuninn og Raunvísindastofnun Háskóla Íslands er að skoða dæmin fyrir okkur , " segir Svanborg Sigmarsdóttir , sviðsstjóri kynningarsviðs Umboðsmanns skuldara .
" Það kemur í ljós eftir páska hver niðurstaðan verður úr þeim útreikningum .
" Þá er einkum til athugunar , hvort verið sé að reikna húsnæðislán og bílalán á mismunandi hátt , en því hefur verið haldið fram að bankar geri það með öðrum hætti en fjármögnunarfyrirtækin .
Ásta Sigrún Helgadóttir , umboðsmaður skuldara , hefur bent á það í viðtali í Morgunblaðinu að heppilegra hefði verið að hafa skýrari reglugerð um það hvernig ætti að reikna lánin út .
" Það er ýmislegt sem engin niðurstaða fæst um fyrr en búið verður að útkljá það fyrir dómstólum , eins og hvort heimild sé til að reikna vaxtavexti , " segir Svanborg .
Flestir koma betur út Aðspurð hvernig fólk kemur almennt út úr þessum endurútreikningi segir Svanborg það misjafnt .
" Það eru flestir að koma betur út , en kannski ekki eins vel og þeir áttu von á , " segir hún .
" En það fer líka eftir því hvenær lánin voru tekin .
Ef þetta eru eldri lán , þar sem fólk hefur í langan tíma verið greiða minna en endurútreikningar segja til um að það hefði átt að greiða , þá hefur það auðvitað áhrif til hækkunar .
" Hún segir að fjármálastofnanir eigi í meiri vandræðum með að reikna út sum lán , þar sem hafa orðið skuldaraskipti og greiðslusaga sé flókin , og síðan séu einhver lán sem þær vilji ekki endurreikna , af því að þær telji að þær falli ekki undir endurútreikning .
Það hafi til dæmis komið fram í fréttum að 29 lánþegar hjá Lýsingu hafi fengið bréf þess efnis að þeir væru með erlent lán en ekki gengistryggt .
" Og þeir eru að bíða eftir hæstaréttardómi .
" En hvað ef fólk er ósátt við endurútreikningana – hvað á það þá til bragðs að taka ? " Það getur sent okkur endurútreikninga og beðið okkur um að fara yfir þá , " segir Svanborg .
" Svo virðist sem fólk sé ósátt við ýmislegt , jafnvel þó að almennt sé farið eftir lögunum .
Fólk þarf ekki að vera í greiðsluaðlögun eða greiðsluerfiðleikum til að leita til okkar .
Ætli við höfum ekki fengið um 200 beiðnir um að fara yfir endurútreikninga á lánum .
En af því að við höfum beðið eftir niðurstöðum frá Raunvísindastofnun höfum við beðið með að senda út niðurstöður .
Þegar þeir útreikningar liggja fyrir verðum við ekki lengi að afgreiða þau mál .
Svo er spurning hverju skoðun Raunvísindastofnunar skilar , hvort við sendum fjármálafyrirtækjum erindi um að reikna upp á nýtt , eða hvað það verður .
" 40 til 50 milljarðar Kostnaður fjármálakerfisins af dómunum er metinn 40-50 milljarðar króna , ef aðeins er litið til lána heimila .
• Bókfært virði gengistryggðra húsnæðislána var rúmir 78 milljarðar í marslok 2010 .
• Bókfært virði gengistryggðra bílalána einstaklinga var rúmur 61 milljarður í marslok 2010 .
• Bókfært virði annarra gengistryggðra lána einstaklinga var rúmir 45 milljarðar í marslok 2010 .
Ákvæði um betri rétt viðskiptavina " Ég myndi segja að endurútreikningur á húsnæðislánum gangi vel miðað við okkar áætlanir , " segir Una Steinsdóttir framkvæmdastjóri viðskiptabankasviðs Íslandsbanka .
" Við erum að vinna í fjölda samninga , höfum lokið við bílalánin og erum komin vel á veg með húsnæðislánin og áætlum að ljúka þeim að stærstum hluta í lok maí , en verðum að vinna að flóknum samningum inn í júní .
Það hefur komið fram að við göngum ögn lengra en lögin segja , fjöldi samninga er því upp undir 4 þúsund og meðallækkun um 40% .
" Hún segir það hafa legið ljóst fyrir í desember , þegar lögin voru sett , að Íslandsbanki yrði seinni en aðrir bankar .
" Við vissum þá að við myndum ekki getað lokið við samningana í febrúar , en sú tímasetning er í frumvarpinu .
Það spilar líka inn í að við göngum lengra en lögin kveða á um , þar er fyrst og fremst talað um lánsasamninga með veði í eigin húsnæði og lán sem falla undir skilgreiningu um vaxtabætur , en við setjum það ekki fyrir okkur .
Auk þess vorum við með tugþúsundir bílalánasamninga , það veldur meira álagi hjá okkur .
Hún segir eitt að endurreikna lánin og annað að ganga frá uppgjör við viðskiptavini .
" Tölur hjá okkur sýna að innan við 30 til 40% af þeim sem hafa fengið sinn endurreikning birtan í netbanka hafa gengið frá sínum málum .
Við hvetjum viðskiptavini til að koma í útibúin og höfum frá upphafi haft ákvæði í okkar samningum um betri rétt , það er að viðskiptavinir muni alltaf njóta þess ef í ljós kemur að réttur þeirra sé meiri en samningarnir kveða á um .
Við bjóðum einnig upp á önnur úrræði , eins og 110% leiðina og höfuðstólslækkun og geta viðskiptavinir valið það sem er hagkvæmast fyrir þá .
En það hefur verið umræða í þjóðfélaginu um óvissu , sem hefur truflað ákvarðanir hjá fólki .
Það er engum gott að þetta taki langan tíma , hvorki viðskiptavinum né bönkunum .
" 