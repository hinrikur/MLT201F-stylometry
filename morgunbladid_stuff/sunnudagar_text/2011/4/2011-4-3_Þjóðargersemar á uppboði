Nú um helgina verður boðið upp hjá Philip Weiss í New York taflborð og taflmenn sem notaðir voru þegar þriðja einvígisskák Boris Spasskí heimsmeistara í skák og áskoranda hans Bobby Fischer fór fram í borðtennisherbergi Laugardalshallar sunnudaginn 16. júlí 1972 .
Skráður eigandi er Guðmundur G. Þórarinsson sem var forseti Skáksambands Íslands meðan á einvíginu stóð .
Haustið 1972 ákvað stjórn SÍ að færa Guðmundi taflið að gjöf .
Guðmundur átti stóran þátt í að koma þessu einvígi í höfn þrátt fyrir risavaxin vandamál sem vöktu heimsathygli .
En gjöfin var umdeild á sínum tíma og á aðalfundi Skáksambands Íslands á Hótel Esju vorið 1974 gagnrýndi hinn kunni skákmeistari Freysteinn Þorbergsson Guðmund harðlega fyrir að hafa þegið gjöfina og taldi hana best komna á Þjóðminjasafni Íslands .
Freysteinn leit svo á að fjölmarga muni tengdir einvíginu , ekki síst taflmenn og þau taflborð sem notuð voru , bæri að flokka sem þjóðargersemar .
Má rifja upp að íslensku þjóðinni voru í aðdraganda einvígisins reglulega færðar fréttir af smíði skákborðsins og einkum þess taflborðs sem unnið var úr íslenskum steintegundum .
Þriðja einvígisskákin er tvímælalaust ein frægasta viðureign skáksögunnar .
Þrem dögum fyrr hafði heimsmeistarinn Spasskí mátt sitja einn á sviði Laugardalshallar og bíða þar í eina klukkustund eftir Fischer .
Þá voru í hámæli deilur hans við skipuleggjendur einvígisins um kvikmyndatökur .
Spasskí var dæmdur sigur og jók því forskot sitt í tvo vinninga .
Fullkomin óvissa ríkti um það hvort Fischer myndi mæta til leiks í þriðju skák einvígisins .
Spasskí féllst á að tefla í borðtennisherberginu , " ...
til þess að reyna að bjarga einvíginu , " eins og hann orðaði það .
Loft var lævi blandið þegar kapparnir gengu til leiks bak við luktar dyr .
Eitthvert orðaskak átti sér stað milli Fischer og Lothar Schmid sem lauk með því að Fischer sagði yfirdómaranum að halda kjafti .
Þá var Spasskí nóg boðið og var á leið út úr borðtennisherberginu en Schmid náði að stöðva för hans .
Mynd úr innanhússjónvarpskerfi sýnir þegar yfirdómarinn bókstaflega þrýstir Spasskí og Fischer niður í stóla sína og skákin hófst .
Fischer vann þarna sinn fyrsta sigur yfir Spasskí og skákin reyndist vendipunktur einvígisins .
Hún geymir óræðan leik og margslunginn í byrjun tafls sem lengi hefur heillað menn , 11 .
....
Rh5 .
Sagt er að Ingi R. Jóhannsson skákskýrandi hafi fölnað upp þegar leikurinn birtist og talið að Fischer væri genginn af göflunum .
Það sem eftir fylgdi var frábært dæmi um kristaltæran skákstíl Fischers : 3 einvígisskák : Boris Spasskí – Bobby Fischer Benony – vörn 1. d4 Rf6 2. c4 e6 3 .
Rf3 c5 4. d5 exd5 5. cxd5 d6 6 .
Rc3 g6 7 .
Rd2 Rbd7 8. e4 Bg7 9 .
Be2 O-O 10 .
O-O He8 11 .
Dc2 Rh5 12 .
Bxh5 gxh5 13 .
Rc4 Re5 14 .
Re3 Dh4 15 .
Bd2 Rg4 16 .
Rxg4 hxg4 17 .
Bf4 Df6 18. g3 Bd7 19. a4 b6 20 .
Hfe1 a6 21 .
He2 b5 22 .
Hae1 Dg6 23. b3 He7 24 .
Dd3 Hb8 25. axb5 axb5 26. b4 c4 27 .
Dd2 Hbe8 28 .
He3 h5 29 .
H3e2 Kh7 30 .
He3 Kg8 31 .
H3e2 Bxc3 32 .
Dxc3 Hxe4 33 .
Hxe4 Hxe4 34 .
Hxe4Dxe4 35 .
Bh6 Dg6 36 .
Bc1 Db1 37 .
Kf1 Bf5 38 .
Ke2 De4 + 39 .
De3 Dc2 + 40 .
Dd2 Db3 41 .
Dd4 Biðleikurinn .
41 .
...
Bd3 + – og Spasskí gafst upp .
Helgi Ólafsson helol@simnet.is 