Þegar vora tekur byrja trén að laufgast og blóm að spretta .
Þá fá garðar og umhverfið allt sannarlega á sig annan svip .
Snjórinn hverfur smám saman úr fjöllunum , þó oftast verði eitthvað eftir af honum , og náttúran býr sig undir að springa út ef svo má segja .
Á þessum árstíma kemur gjarnan upp í huga mér vorsöngur Ronju ræningjadóttur .
Í Anímónusöngnum syngur hún um anímónur sem ljósan daginn anga og syngur síðan til þeirra – Ó anímónur , hvítu vinir , það er komið vor .
Já , það má sannarlega kætast yfir því þegar blessuð blómin byrja að sýna sig og teygja sig út í vorið .
