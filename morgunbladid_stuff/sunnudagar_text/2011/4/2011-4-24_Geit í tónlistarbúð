Geit gekk inn í tónlistarbúð .
Þessi setning gæti hæglega verið upphafið að lélegum brandara en svo er ekki .
Þessi óvenjulegi viðburður átti sér í raun og veru stað í fásinninu í Ammon í Idaho-ríki í Bandaríkjunum á dögunum .
Geitin kom inn í búðina í fylgd konu og dóttur hennar sem þó vissu engin deili á henni .
Afgreiðslustúlkan í búðinni hafði á orði að geitin hefði verið dásamleg , þar sem hún stóð og virti fyrir sér dýrðina .
Ekki fékkst upp gefið hvernig tónlist hún var að leita að .
Starfsfólk leiddi geitina inn á klósett uns dýraeftirlitið bar að garði .
Geitin , sem gefið hefur verið nafnið Beethoven , dvelst nú í dýraathvarfi í Ammon .
