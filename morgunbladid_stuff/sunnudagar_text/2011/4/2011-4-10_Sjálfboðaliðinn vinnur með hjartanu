Þær hringsnúast brosandi í kringum viðskiptavininn á þessum fáu fermetrum sem hýsir þessi litlu kaupfélög sem kvennadeild Reykjavíkurdeildar Rauða kross Íslands stofnaði fyrst árið 1967 á spítala í Reykjavík .
Þær þekkjast á bláum svuntum eða jökkum með rauðum krossi í barminum .
Unnur H. Jóhannsdóttir Fyrsta sölubúðin var opnuð í Landakoti árið 1967 , " segir Jóhanna Jónsdóttir sem verið hefur sjálfboðaliði í 30 ár í versluninni í Fossvogi og er hafsjór af fróðleik um starfsemina .
" Það var Ragnheiður Guðmundsdóttir augnlæknir sem átti hugmyndina að stofnun búðanna .
Hún hafði dvalist í Bandaríkjunum og kynnst þessu þar og kynnt sér og stofnaði þetta félag , kvennadeild Reykjavíkurdeildar Rauða Kross Íslands árið 1966 .
Við erum því 45 ára á þessu ári .
" Að afla fjár fyrir bágstadda og fyrir tækjum Tilgangur verslunarinnar var að afla fjár til þess að aðstoða bæði einstaklinga , t.d. blinda , en einnig að safna fyrir tækjum fyrir Landakotspítala .
Fljótlega jókst starfsemin því fleiri þurftu á aðstoð að halda .
Nú rekur kvennadeildin tvær verslanir á Landspítalanum – Háskólasjúkrahúsi , eina í Fossvogi og eina við Hringbraut .
En hvers vegna skyldu þær Jóhanna og Helga Friðbjarnardóttir sem staðið hefur vaktina í 25 ár í versluninni við Hringbraut hafa byrjað að vinna í búðunum ? " Ég hef nú alltaf haft áhuga á kven- og góðgerðarfélögum , " segir Helga og brosir .
" Þá er ég líka utan af landi og þar sem fámennið er oft meira er fólk oft virkara í félagsstarfi svo ég hafði töluvert verið í því .
Þegar ég síðan flutti til Reykjavíkur þá hitti ég konu sem spurði mig hvort ég hefði ekki áhuga á því að vinna í verslunum RKÍ og ég sló til .
Mér fannst svo gaman að afgreiða í búð og fannst auk þess tilvalið að hitta aðrar konur .
Þegar ég síðan var komin í vinnu , vann ég eftir hádegi en í RKÍ búðinni fyrir hádegi .
" Jóhanna hafði einnig verið útivinnandi ásamt sjálfboðaliðavinnunni .
" Ég fór að vinna í RKÍ búðinni í Fossvogi til að láta gott af mér leiða og hitta gott fólk .
Ég sé ekki eftir einni stund .
Mér finnst þetta svo gaman að í síðustu viku tók ég tvær vaktir , " segir hún og hlær .
Finnum að við erum að gera gagn Hélduð þið í byrjun að þið mynduð endast öll þessi ár ? " Við vorum nú ekkert að spá í það þá , " segja þær brosandi .
" En við hlökkum enn til að fara á vakt .
Fólk er mjög þakklátt fyrir það starf sem við innum af hendi og þá þjónustu sem við veitum .
Það segir jafnvel : " Mikið eruð þið góðar að gera þetta .
" Það hjálpar að finna að við erum að gera gagn .
Hér eru konur að vinna sem geta ekki hætt og eru orðnar 80-85 ára .
Það segir bara til um hvað starfið er skemmtilegt .
" Þær Helga og Jóhanna segja að vöruúrvalið í búðunum hafi lítið breyst frá því að þær byrjuðu .
" Reyndar vorum við í fyrstu með sígarettur og eldspýtur og þeim var raðað upp á besta stað í versluninni .
Það var ekki lítil óánægja þegar við hættum með þær , " segja þær og hlæja .
" Við vorum langt á undan okkar samtíð hvað það varðaði en okkur fannst við ekki geta selt tóbak og starfað á þessu sviði .
Við töpuðum vissulega svolítið á því að hætta með sígaretturnar því fólk keypti yfirleitt eitthvað annað líka .
En það var alveg þess virði því eins og nú er vitað er tóbak svo heilsuspillandi .
En enn þann dag í dag spyr fólk um sígarettur og verður svolítið hvekkt þegar við segjumst ekki selja tóbak og spyr þá gjarnan .
" Hvar er næsta sjoppa , " segir þær stöllur og brosa .
Vöruúrvalið er annars ótrúlegt í ekki stærri búðum .
" Við erum með mikið úrval af gosi og sælgæti , kaffi og samlokur , snyrtivörur , gjafavörur , símakort , frímerki , sokkabuxur , sokka , rakvörur , rafhlöður , dömubindi , hækjur , tímarit hárskraut og hálsfestar svo eitthvað sé nefnt , " segir Helga og sýnir blaðamanni nokkrar slíkar og mátar um leið við mikla hrifningu gesta og gangandi .
" Þetta er hálfgert kaupfélag , " segir Jóhanna .
Þekkja þarfir margra viðskiptavina Helstu viðskiptavinirnir eru starfsfólkið og sjúklingarnir og það er einnig töluvert um að gestir , sem eru að koma með fólk í rannsóknir komi og versli í RKÍ búðunum .
" Já , já , við höfum kynnst mörgum viðskiptavinum ágætlega og vitum vel hvað þeir vilja .
Sumir þurfa ekkert að opna munninn .
Einn hjúkrunarfræðingur kaupir til dæmis alltaf tvær diet kók og einn læknir aðeins rækjusamloku og ekkert annað .
" Þá eru það einnig sjálfsalarnir sem líka eru reknir af kvennadeild Reyikjavíkurdeildar RKÍ en þeir eru opnir allan sólarhringinn .
Þær Jóhanna og Helga segjast njóta þess að vera sjálfboðaliðar .
" Viðhorfið gagnvart sjálfboðaliðum er mjög jákvætt og vinnan okkar kemur frá hjartanu .
Það er einnig svo ánægjulegt að sjá hversu miklu þetta starf skilar og hversu mörgum það hjálpar .
Það er alltaf þörf á sjálfboðaliðum í verslanir RKÍ svo við hvetjum alla sem vilja vinna skemmtilegt starf með skemmtilegum konum að sækja um .
Það er líka svo mikið félagsstarf í kringum þetta .
" En hver skyldi helsti sjarmi búðanna vera ? " Nú hann er auðvitað við , þessar yndislegu konur , sjálfboðaliðarnir , sem gera allt fyrir viðskptavinina , " segja þær Jóhanna og Helga hlæjandi og mega nú ekki lengur vera að þessu spjalli því það eru komnir viðskiptavinir sem ætla að kaupa gos og sælgæti .
Gjafirnar koma að góðum notum Árið 2010 var ágóðinn af rekstri RKÍ-búðanna rúmlega níu milljónir og var fénu ráðstafað til eftirfarandi verkefna : Mentor ; félagsvinur kvenna af erlendum uppruna 1.000.000 kr. Líknardeild LSH Landakoti 1.105.825 kr. Blindrabókasafnið styrkur 300.000 kr. Bókasöfn sjúkrahúsa styrkur 500.000 kr. Samhjálp – súpueldhús 750.000 kr. Karlmenn og krabbamein – , , mottumars " 500.000 kr. Dropinn 600.000 kr. Skógarbær 868.100 kr. Heilsuhýsi Reykjavíkurdeildar 300.000 kr. LSH – Svæfinga og gjörgæsludeild Kvennasviðs 3.214.624 kr. Samtals 9.138.549 kr. Gróðinn af sölubúðunum gengur í sjóð Í vorferð sem kvennadeilld Reykjavíkurdeildar Rauða kross Íslands fór í árið 2006 samdi Unnur Halldórsdóttir nokkrar skemmtilegar vísur um starfssemi deildarinnar við lagið , , Ég langömmu á sem að létt er lund " .
Hér er ein vísa úr þeim bálki .
Á spítölum standa þær valkyrjur vakt .
Í verslunarstarfsemi mikið er lagt .
Gróðinn af sjoppunum gengur í sjóð fyrir græjum og tækjum sem skima vort blóð .
Í þessum sjóð er ávöxtun góð , rausnarleg framlögin þakkar vor þjóð .
