Sú ímynd lifir í ævintýrunum að allar stúlkur vilji verða prinsessur .
Klæðast glæsilega skreyttum prinsessukjól með kórónu á höfði og prins sér við hlið .
Þannig geti þau svo lifað hamingjusöm til æviloka .
Oftast eftir að vonda stjúpan hefur aðeins reynt að eyðileggja fyrir þeim en ekki tekist og hlotið makleg málagjöld .
Læra að hneigja sig Hamingju til æviloka er líklegast ekki lofað í prinsessuskólanum Princess Prep en þar geta litlar stúlkur á aldrinum 8 til 11 ára sótt námskeið til að læra að hegða sér eins og alvöru prinsessur .
Stofnandi skólans er hin bandaríska Jerramy Fine .
Hún hefur löngum verið gjörsamlega heilluð af bresku konungsfjölskyldunni og er skólinn settur upp samkvæmt hennar æskudraumi .
Námskeiðið er sett þannig upp að stúlkurnar dvelja saman í litlum hóp í lúxusíbúð í Kensington og Chelsea í London í heila viku .
Á þeirri viku sækja þær daglega tíma í borðsiðum og kurteisi .
Þar læra þær meðal annars hvernig borða skuli sushi og smárétti án þess að sulla niður á sig og hvernig sitja skuli rétt við matarborðið .
Síðan er farið í teboð í Kensington Palace og ýmsir mikilvægir staðir í lífi konungsfjölskyldunnar heimsóttir .
Sjón er sannarlega sögu ríkari á vefsíðu skólans , princess-prep.com .
