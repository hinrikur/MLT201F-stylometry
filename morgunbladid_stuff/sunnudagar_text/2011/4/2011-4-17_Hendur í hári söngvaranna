Akureyringum og gestum þeirra verður boðið að rifja upp anda liðinna tíma í Hofi á næstunni .
Hipparnir og þær frjálsu ástir , eiturlyfjanotkun og fleira sem þeim fylgdi eru yfir og allt um kring .
Eins og músíkin vitaskuld ; þessi frábæra músík sem hvert mannsbarn síðustu kynslóða þekkir .
New York - Glaumbær - Hof Leikið er á sviðinu í Hofi , sem vart þarf að taka fram , en áhorfendur verða þar líka en ekki úti í sal .
Sumir í hefðbundnum sætum en einhverjir á púðum í mikilli nálægð við leikarana / söngvarana .
Söngleikurinn Hárið var frumsýndur seint á sjöunda áratug síðustu aldar í New York og var fyrst settur upp hér á landi árið 1971 í Glaumbæ .
Á Akureyri er um að ræða samstarf nokkurra vina úr Rocky Horror , sem Leikfélag Akureyrar sýndi við miklar vinsældir fyrr í vetur .
Þau fengu til liðs við sig fáeina til viðbótar og er óhætt að fullyrða að hér sé á ferðinni einvala lið söngvara : Úr Rocky , Eyþór Ingi Gunnlaugsson , Mattthías Matthíasson , Jana María Guðmundsdóttir og Magni Ásgeirsson , og í hópinn bættust Pétur Örn Guðmundsson , Ólöf Jara Skagfjörð , Erna Hrönn Ólafsdóttir og Ívar Helgason .
Leikstjóri er Jón Gunnar Þórðarson , sem líka hélt um stjórnartaumana í Rocky .
" Þetta er lítill hópur að búa til stóra sýningu , " segir Jón Gunnar við Morgunblaðið um daginn .
Gjarnan er fjölmenni á sviðinu , helst stór kór , en áttmenningarnir sjá um allan leik og söng í þetta skipti .
Boðskapur Ekki er allt til fyrirmyndar sem fram fer á sviðinu , eins og nærri má geta þegar hippatíminn er rifjaður upp en margir hafa örugglega gaman af , ekki síst ungt fólk þess tíma , og ungu kynslóð dagsins í dag verður sýningin eflaust víti til varnaðar .
Stéttaskipting , fordómar , andúð á stríðsrekstri : " Daginn sem þessi boðskapur hættir að eiga erindi verður gaman að vera til , " sagði Magni við Morgunblaðið .
