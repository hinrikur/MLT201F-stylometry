Þrír skákmenn berjast um Íslandsmeistaratitilinn í skák í keppni landsliðsfokks Skákþings Íslands sem stendur yfir þessa dagana á Eiðum .
Þegar þetta er ritað trónir stigahæsti keppandinn Héðinn Steingrímsson á toppnum með fullt hús vinninga eftir fjórar umferðir .
Henrik Danielsen og Bragi Þorfinnsson deila 2. sæti með 3½ vinning en þar á eftir koma Þröstur Þórhallsson og Stefán Kristjánsson með 2 vinninga .
Keppendur i landsliðsflokknum eru færri en oftast áður eða tíu talsins en hafa yfirleitt verið 12 talsins og stundum 14 .
Greinarhöfundur minnist Íslandsþingsins 1953 þegar tíu skákmenn tefldu um titilinn .
Það breytir því ekki að Austfirðingar með Sverri Gestsson í broddi fylkingar bjóða upp á frábærar aðstæður fyrir þátttakendur .
Hannes Hlífar Stefánsson sem vann Íslandsþingið fyrst árið 1998 og alls tíu sinnum eftir það tók sér frí að þessu sinni en aðrir virkir skákmenn sem gætu styrkt mótið , Björn Þorfinnsson , Jón Viktor Gunnarsson , Hjörvar Steinn Grétarsson , sem ákvað að tefla í áskorendaflokki , Sigurbjörn Björnsson og Snorri Bergsson svo nokkrir séu nefndir eru ekki með að þessu sinni .
Héðinn kom inn þegar Björn Þorfinnsson forfallaðist og er fengur að þátttöku hans .
Hann ber höfuð og herðar yfir aðra keppendur þegar kemur að byrjanakunnáttu enda hafa sigrar hans ráðist í þeim þætti skákarinnar .
Ýmsir í landsliðsflokknum gætu bætt sig verulega á þessu sviði og hafa sumir setið uppi með óteflandi stöðu jafnvel með hvítu eftir aðeins tíu leiki ! Þetta á þó ekki við Henrik Danielsen sem hefur þróað með sér persónulegt byrjanakerfi sem gefist hefur vel í keppni við skandinavíska skákmenn á undanförnum misserum .
Bragi Þorfinnsson hefur verið að bæta sig hægt og bítandi undanfarið og teflir af miklu öryggi .
Fátt bendir til þess að aðrir keppendur nái að blanda sér í baráttuna um titilinn .
Guðmundur Kjartansson var með jafntefli í hendi sér þegar hann tefldi við Henrik í fyrstu umferð en teygði sig of langt í vinningstilraunum og tapaði .
Þetta tap virðist hafa slegið hann út af laginu .
Héðinn gaf engin grið þegar þeir mættust í þriðju umferð : Skákþing Íslands , 3. umferð : Héðinn Steingrímsson – Guðmundur Kjartansson Nimzo-indversk vörn 1. d4 d5 2. c4 e6 3 .
Rc3 Bb4 4 .
Rf3 Rf6 5. cxd5 exd5 6 .
Bg5 Rbd7 7 .
Hc1 h6 Upphafið að vafasamri áætlun .
Traustara er 7... .
c6 eða jafnvel 7... .
c5 .
8 .
Bh4 g5 9 .
Bg3 Re4 10 .
Rd2 Rxg3 11. hxg3 Rb6 12. a3 Bxc3 13 .
Hxc3 Be6 14 .
Dc2 c6 15. e3 De7 16. b4 Bd7 17 .
Bd3 0-0-0 18 .
Ke2 Kb8 19. a4 f5 ? 19... .
Dxb4 er varla gott .
Eftir 20 .
Hb1 hefur hvítur sterka sókn eftir b-línunni.Best var hinsvegar 19... .
Bg4 + ! því að 20. f3 má svara með 20... .
Hhe8 með færum eftir e-línunni .
Betra e 20 .
Rf3 en þá kemur til greina að leika 20.... .
f5 .
20. a5 Rc8 21. a6 b6 22 .
Bxf5 Dxb4 ? Skárra var 22... .
Bxf5 23 .
Dxf5 Dxb4 24 .
Hhc1 Db5 + 25 .
Dd3 Dxd3 26 , Kxd3 Re7 28 .
Rf3 hhf8 og svartur getur varist .
23 .
Bxd7 Hxd7 24 .
Hb1 Df8 25 .
Rf3 Hf7 26 .
Hf1 Rd6 27 .
Re5 Re4 28 .
Rxf7 Rxc3 29 .
Dxc3 Dxf7 30 .
Dxc6 Hc8 31 .
Dd6 + Ka8 32 .
Hc1 ! Laglegur lokahnykkur , 32... .
Hxc1 er vitanlega svarað með 33 .
Dd8 + og mátar .
32... .
Hf8 33. f3 g4 34 .
Hc7 gxf3 35 .
Kd2 – og svartur gafst upp .
Helgi Ólafsson helol@simnet.is 