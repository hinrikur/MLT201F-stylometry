Rússneska skáldið Mikhail Lermontov sagði að skáldskapurinn væri eins og rýtingur sem nýtist ekki lengur , boðaði fall keisarastjórnarinnar og einvaldann sem færi landið ótta og vonleysi , vopnaður stálhnífi .
Þannig voru skáldin áður fyr vopnaðir spámenn , einnig á Íslandi .
Ég dáist að þessum fyrirmyndum okkar sem höfum gleymt því að minna á hvað það land á skilið sem flytur inn læpuskaps ódyggðir eins og Bjarni Thorarensen varaði við í sígildu kvæði sínu , Ísland , og þessi íslenzki Lermontov segir að slíkt land ætti að hníga í sjá og hverfa þangað sem það er komið .
Það er ekki úr vegi að hvetja rýtinginn enn og aftur og minna á þá vellyst og vesöld sem hruninu ollu , en þó er Ísland enn nafnkunna landið sem lífið oss veitti , því það átti engan þátt í þeim mannskemmdum kreppu og ódugnaðs sem við blasir .
Það vorum við sjálf sem hleyptum völskunum í opið sár þess kveifarskapar sem kallaði á siðferðisbrest græðginnar .
Og enn standa kerúbar vörð með sveipanda sverði þar sem bláfjötur Ægis hnígur að klettóttri strönd .
Ljóðið birtist á vefsetri Matthíasar , http://matthiasj.squarespace.com / .
