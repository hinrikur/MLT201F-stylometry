Sú var tíðin að allir símar voru Nokia eða vildu vera Nokia .
Svo sofnuðu Nokia-menn á verðinum og misstu nánast af snjallsímabyltingunni .
Það breytir því þó ekki að þeir kunna að framleiða frábæra síma eins og sannast á Nokia n8 .
Það var eiginlega klúður , fannst mér , þegar Nokia N8 var auglýstur sem snjallsími og þá í samkeppni við iPhone- og Android-síma – af hverju auglýstu menn hann ekki einfaldlega bara sem frábæran síma ? Nefni sem dæmi að í honum er framúrskarandi myndavél – sú besta í farsíma .
Eins og sjá má er á símanum HDMI-tengi og því hægt að tengja hann beint við flest sjónvarpstæki og það svínvirkar hvort sem maður ætlar að skoða myndskeið sem tekið var á símann , eða horfa á kvikmyndir sem búið er að lesa inn á hann .
Þeim sem hafa nasasjón af Android- eða iOS-stýrikerfunum finnst það eflaust ókostur að á símanum sé Symbian-stýrikerfi , en allir þeir sem notað hafa Nokia-síma kunna á hann fyrir vikið .
Það er þó óneitanlega orðið nokkuð við aldur .
Síminn er með 12 milljón díla myndflögu , en það segir ekki alla söguna því hann er með Carl Zeiss-linsu sem skiptir gríðarmiklu máli .
Í símanum er líka fínn hugbúnaður til að sýsla með myndir , grófvinna þær og senda áfram .
Hann tekur 720 díla myndskeið .
Ferðagræja Tónlistarteningurinn mikli Um daginn var fjallað um bítbox frá TDK hér í blaðinu sem var bæði mikið um sig og níðþungt .
TDK Sound Cube ekki af sama meiði , en útfærlsan talsvert frábrugðin eins og sjá má .
Teningurinn er með hátalara á hverri hlið og ætlaður sem " bíotbort " sem hægt er að fara með hvert á land sem er og framleiða almennilegan hávaða .
Græjan gengur fyrir rafhlöðum ef vill ( D-hlúnkum ) , en einnig er rafmagnstengi .
Hún er með USB-tengi til að taka við músík frá Apple iPod / iPhone / iPad , en líka er hægt að tengja hvaða spilastokk sem er við hana með minijack-snúru .
Hljómur er þrælfínn og ekki vantar kraftinn .
Bassinn og þéttur og fínn .
Þeir sem notað hafa hallærisgræjur við iPodinn sinn hingað til fá kannski áfall þegar þeir heyra hvernig músíkin hljómar , enda gerir góð græja kröfu um almennilega þjöppun á músíkinni .
Í tækinu er FM-útvarp og innbyggt loftnet sem hægt er að draga út .
Það er líka með hljóðjöfnun ( eq ) og hægt er að tengja við það gítar eða hljóðnema og stilla svo styrk á því saman við músíkina sem spiluð er til dæmis af spilastokk .
