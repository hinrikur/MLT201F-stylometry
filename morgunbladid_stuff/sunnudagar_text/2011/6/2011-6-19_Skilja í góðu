Rokkarinn Jack White og fyrirsætan Karen Elson hafa ákveðið að skilja .
Yfirvofandi skilnaður virðist vera laus við dramað og deilurnar , sem oft einkenna hjónaskilnaði fræga fólksins .
Þau segjast skilja í góðu og héldu af þessu tilefni skilnaðarpartí þar sem sex ára brúðkaupsafmæli þeirra var ennfremur fagnað .
Veislan var haldin um síðustu helgi í Nashville , Tennessee , þar sem þau eru búsett .
" Í veislunni verður dansað , teknar myndir , skapaðar minningar og þar verða drykkir með áfengi .
Þetta er bara fyrir góða vini og fjölskyldu svo ekki taka neina óvænta gesti með eða fýlupoka , " sagði í boðskortinu .
Giftu sig í Brasilíu White og Elson giftu sig í júní 2005 í Brasilíu þar sem árnar Rio Negro , Solimones og Amazon mætast í borginni Manaus .
Athöfnina framkvæmdi Shaman-prestur en hjónabandið var eftir það staðfest í nálægri kaþólskri kirkju .
Þau eiga tvö börn saman , Scarlett og Henry Lee .
" Við erum þakklát fyrir þann tíma sem við höfum átt saman og tímann sem við eigum eftir að eyða bæði saman og í sitt hvoru lagi í að fylgjast með börnum okkar vaxa úr grasi , " sögðu þau í yfirlýsingu en létu hinsvegar ekkert uppi um af hverju þau væru að skilja .
" Þau sögðu ennfremur að þau myndu " vera áfram góðir vinir og ala saman upp yndisleg börn okkar " .
Þetta eru ekki orðin tóm því samskipti þeirra eru greinilega góð því kvöldið áður en yfirlýsingin var send út fylgdist White með Elson koma fram á Bonnaroo-tónlistarhátíðinni .
Tónlistarferill Elson White varð frægur fyrir veru sína í rokktvíeykinu The White Stripes , sem hætti störfum fyrr á árinu en hann leggur nú áherslu á hljómsveit sína The Raconteurs .
Elson , sem hefur notið mikillar velgengni sem fyrirsæta , hefur nú hafið tónlistarferil en hún gaf út sína fyrstu plötu á síðasta ári en hún ber nafnið The Ghost Who Walks .
Platan hefur fengið ágætar viðtökur en á Metacritic.com er hún með einkunnina 68 af 100 .
