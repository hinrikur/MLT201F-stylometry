Nei , ekki er um að ræða þetta eilífðar smáblóm sem tilbað guð sinn og dó í þjóðsöngnum , heldur á þetta við um manneskju sem liggur í fleti sínu ( eða annars staðar ) skjálfandi að morgni eftir næturbrölt þar sem öl hefur verið kneyfað af miklum móð .
Allir sem hafa einhverntíma sogið ofan í sig meira áfengi en þeir hefðu kannski átt að gera og mætt fyrir vikið í morgunsárið heiftarlegu heilsuleysi sem gengur undir nafninu þynnka , vita að skelfingu þeirri fylgir einn unaðslegur kostur : Þynnkugreddan góða .
Þegar fírtommu naglinn í hnakkanum lætur á sér kræla við minnstu hreyfingu og maginn er líkastur ólgusjó , þá er sannarlega huggun harmi gegn að geta leyft þeirri einstöku eðlunarfýsn að yfirtaka sig sem gjarnan brýst fram í þessu annars dapra ástandi .
Svona er náttúran mikið ólíkindatól , að þrengja æpandi þynnkugreddu fram í hvern útlim þegar viðkomandi er nánast ófær um að standa í lappirnar .
Þetta merkilega fyrirbæri sem á sjálfsagt einhverjar skýringar í löskuðu miðtaugakerfi eftir eiturárás göróttra drykkja , magnar svo upp alla næmni í skrokknum ( og líka í brothættri sálinni ) að hvert líkamsins bifhár logar sem sprengjuþráður .
Og hjartað bráðið smér undir dúandi brjóstum .
Það þarf vart annað en anda á neðrivarirnar miðsvæðis á konunni , og allt stendur í björtu báli .
Og karlsins kóngur þrútnar glatt undir tunguleik .
Ljúfsár er sú sæla þegar tvö óseðjandi titrandi strá fléttast saman milli rekkjuvoða fram eftir degi og njóta þeirra margfeldisáhrifa sem þetta undarlega ástand hefur á skilaboðin sem berast til heilans .
Á slíkum morgnum er eðli málsins samkvæmt gott að eiga vísan rekkjunaut en illt er að vakna einn í fleti og engjast sundur og saman með óslökkvandi þorsta í hverri taug .
Húðin öll svo sólgin í strokur að hún andar og bifast eins og hungrað dýr .
Við slíkar aðstæður er hætta á að gripið verði til örþrifaráða .
Því vitneskjan er til staðar um að fátt er árangursríkara lækningameðal en að ríða hreinlega úr sér óværuna með þynnkugredduna að vopni .
Kæru lesendur , njótið Jónsmessunnar .
Ölvist af öðru en vínsins eitri .
Gerið frekar eins og skáldið kvað : " Skála í silfurvíni , sem dalsins dísir vinna úr dögg og mánaskini .
" 