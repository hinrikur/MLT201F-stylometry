Það þarf þolinmæði til að ná fiski upp við þessar aðstæður , " segir Árni Björn þar sem við stöndum upp í hné í allstríðum streng austan við Varastaðahólma í Laxá , ofarlega í Laxárdal .
Hann fiskar hitamæli upp úr vasa og mælir lofthitann , sem er ekki nema tvær gráður , og síðan vatnshitann .
" Vatnið er ekki nema 4,7 gráður , " segir hann og brosir , dregur síðan línu út af hjólinu og byrjar að kasta straumflugunni .
" Vanalega nenni ég ekki að veiða ef vatnið er einungis um fjórar gráður , þá er erfitt að fá fiskinn til að taka , " segir hann og fylgist með rennsli línunnar , sem dansar eftir strengnum , yfir ólgur sem grjót í botni mynda .
Þegar línan er komin niður af Árna Birni dregur hann svolítið af henni að sér , sveiflar henni aftur fyrir sig og leggur hana síðan aftur út í strauminn um leið og hann gengur áfram .
" Kolbein Grímsson sagði réttilega að það væri nóg að sveifla einu sinni , maður veiðir bara þegar línan er í vatninu , " segir hann og veiðir niður strenginn .
" Þótt aðstæður séu erfiðar , eins og núna , þá finnst mér samt alltaf eins og hann taki í næsta kasti .
Það er svo sérkennilegt .
En áin er líka full af fiski .
" Þarf að leggja talsvert á sig Það er ekkert ný staðhæfing að urriðasvæðin í Laxá séu sögð full af fiski .
Þau eru tvö þessi svæði , ofan Laxárvirkjunar ; Laxá í Mývatnssveit er það kallað þar sem Laxá rennur úr Mývatni , þar er veitt með 14 stöngum , og síðan tekur Laxárdalurinn við , veiðisvæði með tíu stöngum .
Þetta er kyngimagnað en jafnframt furðulega lokað og afskekkt veiðisvæði við suðurenda Aðaldals , í þröngum dal þar sem búið er á nokkrum jörðum en aðrar löngu komnar í eyði .
Margir hafa haldið því fram að á þessum urriðasvæðum Laxár sé einhver besta urriðaveiði sem finnist á þessari jörð , enda er fæðiframboðið fyrir fiskana með ólíkindum gott , segja sérfræðingar .
Neðan virkjunar , þar sem áin er þekkt sem Laxá í Aðaldal , eru fleiri urriðasvæði , kennd við Hraun , Staðar- og Múlatorfu , og laxveiðisvæðin kennd við Laxárfélagið og Nes .
Árni Björn Jónasson er með reynslumestu veiðimönnum á urriðasvæðunum ofan virkjunar , enda hefur hann veitt í nokkra daga árlega á þeim báðum í yfir tuttugu ár .
Ég fylgi þeim Jóansi syni hans suður eftir dalnum , framhjá eyðibýlinu Ljótsstöðum og við stöðvum bílinn undir kjarri vaxinni hlíð , á bakkanum gegnt Varastaðahólma en hér áður var þar á vesturbakkanum kotbýlið Varastaðir .
" Ég veð þetta allt hér meira og minna , " segir Árni Björn þegar þeir Jónas gera stangir sínar klárar .
" Menn þurfa að leggja talsvert mikið á sig við þennan veiðiskap .
En botninn er meira og minna sendinn og þótt staðir virðist illa væðir , eins og Húsapollar , þá hef ég samt vaðið þar um allt gegnum árin .
" Hann segist ætla að veiða strengina austan hólmans með straumflugu en Jónas að beita andstreymistækninni ; dagin áður , opnunardaginn fékk hann þarna fjóra væna fiska , meðalþyngd þeirra var um 1,8 kíló .
" Ég ætla að reyna straumfluguna í svona tvo tíma og ef það gengur ekki verður bara að hafa það , enda eru aðstæðurnar erfiðar , afskaplega kalt , " segir Árni Björn .
Vætt er út í hólmann að ofanverðu , við læsum örmum saman og göngum út í strauminn , varlega , enda er mikið í ánni og straumurinn stríður .
Notar veiðna sem heilsubót Ég kom til móts við Árna Björn þar sem hann var ásamt ættingjum og öðrum veiðifélögum í veiðihúsinu Rauðhólum í Laxárdal .
Veiðin í dalnum hafði hafist daginn áður og veiðimenn nokkuð ánægðir með árangurinn , miðað við norðanáttina og kuldann ; þeir höfðu haft hendur á nokkrum tugum vænna silunga .
" Að grunni til hefur þessi hópur verið að koma hingað í opnunina síðan 1988 , " segir Árni Björn .
Einhverjir hafa fallið út og aðrir bæst við , eins og gengur .
" Gunnar Rafn Jónsson frá Húsavík stjórnaði þá veiðinni og með honum voru bræður hans og starfsfélagar Gunnars úr læknastétt .
Við byrjuðum með tvær stangir í hópnum þeirra , vorum svo komnir með fjórar , síðan sex .
" En Árni Björn veiddi fyrst í Laxárdalnum sumarið 1986 .
" Það var Rafn Hafnfjörð heitinn sem benti mér á að fara hingað , þegar ég spurði hann hvert væri gott að fara með fjölskylduna í veiðiferð .
Það er því honum að þakka að ég uppgötvaði Laxárdalinn .
Fram , að því hafði ég verið að veiða í Þorleifslæknum og hér og þar á Suður- og Vesurlandi , en Rafn benti mér á þessa perlu .
" Í fyrstu veiðiferðinni voru Árni Björn , eiginkona hans og tvo barna þeirra , þau tjölduðu á Jónasarvöllum og þá veiddi hann í einn dag - og segist hafa sett strax í rosalegan bolta .
" Það er trúlega stærsti fiskur sem ég hef sett í hérna .
Hann var með kryppu , hann var svo stór .
Ég var búinn að missa han þrisvar sinnum frá mér en var loksins að ná honum ; þá kunni ég ekkert að veiða á flugu en var með kaststöng með flugu og sökku .
Þegar ég var loksins búinn að koma fiskinum upp að fótunum á mér þá kvaddi hann með því að spretta upp flugunni .
" Árni Björn réttir úr tveimur fingrum til að sýna hvernig réttist úr krókunum - " þetta var tvíkrækja , " segir hann .
" Þetta var á Ytri-eyri og þarna féll ég fyrir þessari á , " segir hann og hlær .
" Annars veiddi ég nokkra fiska þennan dag , flakaði , saltaði og pakkaði þeim í álpappír .
Þeir brögðuðust yndislega í tjaldinu .
" Árið eftir kannaði Árni Björn Laxá í Aðaldal , laxasvæðið fyrr neðan stíflu , ásamt Sigurði Ringsted félaga sínum .
" Ég áttaði mig þá á því að þar sem ég byggi fyrir sunnan gæri ég ekki sinnt allri ánni .
Ég ákvað því að einbeita mér að silungasvæðunum og vera ekkert að veiða fyrri neðan virkjun .
Ég leit frekar á veiðina sem afslöppun en keppni .
Ég rak ásamt félögum mínum verkfræðistofu í áratugi og ég sótti hingað í slökun - en fyrir mörgum öðrum er veiðin alltaf keppni , " segir hann og brosir .
" Þeir vilja veiða sem mest .
Ég er enginn stórveiðimaður .
Ég er gutlari .
Ég nota veiðina sem heilsubót og afslöppun .
Þegar ég rak verkfræðistofuna var ég sífellt í hasar og samkeppni og þá var gott að koma hingað í sambandsleysið .
Ég hef notið lífsins hér .
" " Það er ekkert sem toppar þessa á " Við Árni Björn sitjum fyrir utan veiðihúsið Rauðhóla og drekkum kaffi .
Þangað til okkar koma þau Andrés Magnússon , sem hefur veitt álíka lengi í dalnum og Árni Björn , og Ebba systir hans en hún hefur komið þangað í tvo áratugi og hefur setið í stjórn veiðifélagsins Ármanna eins og Árni Björn bróðir hennar ; hún var fyrsta konan í stjórn stangveiðifélags hér á landi .
Árni Björn hefur frá árinu 1988 alltaf veitt í þrjá daga í Laxárdal á vorin og aftur í þrjá eða fjóra síðustu dagana á haustin , áður en veiðinni lýkur í ágústlok .
" Ég veiði síðan alltaf líka í sex daga í Mývatnssveitinni , fyrst um Jónsmessuna og síðan í ágúst - og svo veiði ég eitthvað smávegis annarsstaðar .
" Hann kímir .
" Hér í Laxárdal var þetta hús komið þegar ég byrjaði að veiða hér en það var líka hægt að tjalda .
Ég byrjaði hinsvegar að veiða í Mývatnssveitinni árið 1992 og þar var alltaf verið í tjaldi .
Þar veiddi ég með Bjarna Kristjánssyni rektor , Jóhanni Bjarnasyni og Hauki Brynjólfssyni .
Hérna í dalnum lærði ég allt sjálfur , á veiðina og veiðistaðina , en upp frá kenndi Bjarni mér á ána , " segir hann og brosir .
Það kemur á óvart að þrátt fyrir allar ferðirnar í Laxárdal hefur Árni Björn aldrei veitt þar í júlímánuði frá því hann kom þangað fyrst .
Hann segist ætla að bæta úr því í sumar og er mjög spenntur fyrir því ; þá ætlar hann að veiða með þurrflugu .
En hver skyldi munurinn vera á því að veiða í Laxárdal og efra svæðinu , í Mývatnssveitinni ? " Himinn og haf ! " segir hann ákveðinn .
Andrés bætir við að í Laxárdalnum þurfi að ganga mikið um þegar komið er að vori og kanna aðstæður , því botninn breyti sér svo mikið milli ára .
" Það er mun erfiðara fyrir óvana að koma hingað í dalinn að veiða og ætla að setja í fiska , " segir Árni Björn .
" Oft tekur menn langan tíma að læra á ána hér .
Ætli það hafi ekki tekið mig fimm til tíu ár að ná þokkalegur tökum á þessu .
En eftir rúm tuttugu ár er ég samt ennþá að læra á ána .
Í Mývatnssveitinni er áin auðveiddari og meira af fiski sem tekur .
Hann er erfiðari hérna , en hinsvegar er umbunin sú að hér er fiskurinn svolítið stærri að meðaltali .
Það má fá stóra bolta hérna .
" Þeir segja erfitt að kenna óvönum á veiðisvæðið þar sem veiðistaðir breytast milli ára .
" Á vorin hópar urrðinn sig og er víða í torfum .
maður hittir ekki alltaf á slíkar torfur en það kemur fyrir og það er gaman , " segir Árni Björn og glampinn í augunum staðfestir það .
Þeir Árni Björn og Andrés fullyrða að áin verðlauni þá veiðimenn fyrir þolgæðið , sem leggi á sig að kynnast leyndardómum hennar .
" Það er ekkert sem toppar þessa á , hér í Laxárdalnum .
Hún er algjör snilld .
Ég hef ekki fundið neitt í veiði sem toppar Laxárdalinn , ekki síst þegar gróðurinn er kominn vel af stað .
" En hvað með eftirlætis veiðistaði ? " Ég gæti nefnt staði á öllum svæðum .
Þeir eru allir í uppáhaldi .
Ég gæti verið bara í Birningsstaðaflóanum hér við húsið í þrjá daga .
Ef enginn fiskur tæki yrði ég líklega svolítið leiður , en það er gríðarlega mikið af fiski hér .
Ég stoppa aldrei lengi á sama stað , ég er hér til að hreyfa mig og safna þreki ; hreyfa mig og njóta náttúrunnar .
Að fá fisk er bara bónus .
" Gaman að sjá fiskinn elta Það er svalt þótt við sitjum í skjóli við veiðihúsið og Árni Björn segir að ekki hafi verið svona kalt í opnun síðan vorið 1995 en þá fraus í lykkjum stanganna .
" Þá gekk á með hríð og við gátum varla veitt fyrir snjókomu .
Þá fékk Magnús tengdarsonur minn sinn fyrsta fisk og hann man vel eftir þeirri ferð .
Veðrabrigðin geta líka verið snögg hér .
Eitt árið sveiflaðist hitinn um ein 26 stig á einum degi .
Við fórum út í hörku frosti en um kvöldið voru menn að veiða berir að ofan í vöðlunum .
Það var ævintýralegt .
" Aftur berst talið að muninum á veiðinni í Mývatnssveit og Laxárdal og segir Árni Björn veiðina tvisvar til þrisvar sinnum meiri í Mývatnssveitinni , en þar er líka veitt á fleiri stangir .
" En hér þarf meira að leita að fiski og það er skemmtilegra að ná honum , " segir hann .
" Hér þarf að hafa fyrir þessu .
En veiðitæknin hefur breyst talsvert .
Hér áður fyrr veiddu menn bara með straumflugum , stundum með dropper , en nú er andstreymisveiðin orðin mjög algeng .
Það er nýtt og menn veiða miklu meira á þann hátt .
Þetta er hluti af þróuninni .
Einn veiðifélagi okkar , Valgarð Ragnarsson , var að leggja til að veiðimenn ættu að sleppa öllum fiski sem þeir veiða andstreymis en þeir gætu tekið þá sem elta straumfluguna og taka .
Mér finnst það ekki vitlaus hugmynd .
Sjálfur hef ég ekki veitt mikið með andstreymistækninni , mér finnst skemmtilegra að kasta straumflugu , og finnst gaman að sjá fiskinn elta .
En hver hefur sitt lag á þessu , þetta er eins og með ánamaðkinn , fluguna og spúninn .
Þegar veitt er andstreymis er agnið fært nær fiskinum og sumir ná gríðargóðum árangri í því .
Mér finnast báðar aðferðirnar ágætar .
" Spurningin hvenær hann tekur Við Varastaðahólma kastar Árni Björn á báðar hendur þegar hann veiðir sig niður strengina .
Að þessu sinni nær hann ekki að landa fiski þótt þeir séu þarna , enda eru aðstæðurnar ekki beint veiðimönnum vinsamlegar , í bítandi kuldanum .
Jónas veður upp gegn straumnum og kastar stutt fram fyrir sig , með þrjár púpur á taumnum og tökuvara .
Í eitt sinn bregður hann við fiski og hátt upp úr vatninu hendist þriggja til fjögurra punda urriði en losnar af króknum .
Þegar Árni Björn kemur aftur upp í hólmann lítur hann yfir strengina og segir að reynslan hafi kennt sér að fiskarnir séu þarna víða .
" Aðal tökustaðurinn er við grjótið þarna , " segir hann og bendir , " þar hjá er stríður straumur og flúðir á milli , þar má líka hitta á hann .
Svo liggja fiskar í rennunni hérna við landið , og í gamla daga lá hann oft í víkinni fyrir handan , í kyrrara vatni .
Þó við förum héðan fisklausir , eða setjum í einn eða tvo og missum þá , þá vitum við samt að hann er hérna .
Spurningin er bara hvenær hann tekur , " segir hann og brosir .
Þegar ég spyr hvort þa sé einhver regla hvenær urriðin tekur , þá segist Árni Björn ekki geta sagt til um það , bætir síðan við að það sé ekki gæfulegt að kasta í tveggja til þriggja stiga hita .
Hann lítur aftur út yfir ána og hugsar sig um , segir síðan að það gangi ekki alltaf jafn vel .
" En þetta er ævintýraheimur og margir veiðimenn hafa ekki hugmynd um að hann sé til .
" Veitt með Árna Birni Jónassyni í Laxá í L Hefur veitt í opnunarhollinu síðustu 23 árin " Veiðimenn hafa ýmsa sérvisku .
Ég hef veitt með þessa húfu í yfir tuttugu ár , " segir Árni Björn Jónasson verkfræðingur þegar við Jónas sonur hans höfum vaðið út í Varastaðahólma í Laxá í Laxárdal , í Suður-Þingeyjasýslu , þar sem þeir köstuðu síðan flugum sínum fyrir urriðana .
Þeir feðgar voru í hópi veiðimanna sem " opnaði " þetta rómaða urriðasvæði um helgina og gekk vel , þrátt fyrir umtalsverðan kulda ; hollið fékk um 100 silunga á stangirnar tíu og flesta rígvæna .
Í hópnum voru fleiri skyldmenni Árna Björns ; Ragna dóttir hans , tengdasonurinn Magnús og Ebba systir hans .
Fjölskyldan heldur tryggð við þennan hrífandi dal og ána sem um hann rennur .
Með eru líka veiðifélagarnir Hilmar Ragnarsson , Andrés Magnússon , Þorbjörn Helgi Þórðarson , Valgarð Ragnarsson , Gunnar Baldur Norðdahl , Alexander Smárason , Jón Eyjólfur Jónsson , Ásgeir Böðvarsson og Björn Steinar Sólbergsson .
Það sem Árni Björn kallar sérvisku veiðimanns , bláu prjónahúfuna , má líka segja um ástundun hans á þetta svæði , Laxárdalinn , en þar hefur hann veitt í opnunarhollinu síðust 23 árin .
Og hefur hann einnig veitt í síðasta holli sumarsins ár hvert og ennfremur í sex daga á sumri í Laxá í Mývatnssveit , svæðinu fyrir ofan Laxárdal .
Í árnefndum Laxár í Laxárdal og Hítarár Árni Björn rak í tæp þrjátíu ár verkfræðistofuna Línuhönnun og sinnir ennþá ýmiskonar verkfræðistörfum og ráðgjöf .
Hann veiðir ekki bara í Laxá í Laxárdal heldur er þar líka í árnefndinni .
" Árnefndin var stofnuð þegar Stangaveiðifélag Reykjavíkur tók við svæðinu fyrir tveimur árum , " segir hann .
" Þá komu í hana fjórir menn að norðan og ég að sunnan .
Síðan hefur reyndar verið fjölgað í nefndinni enda hefur verkefnunum fjölgað .
" Þetta er ekki eina árnefndin sem Árni Björn situr í fyrir SVRF .
" Nei , ég hef líka verið í árnefnd Hítarár .
Í gamla daga var ég að aðstoða Odd Helgason , fyrrum leigutaka hennar og tengdason hans og vin minn Steinar Friðgeirsson , en ég byrjaði að veiða í Hítará ásamt félögum árið 1982 og hefur sá hópur veitt í henni síðan .
Þegar SVFR tók ána yfir æxluðust mál þannig að ég lenti í árnefndinni og sá verkfræðistofan sem ég rak , Línuhönnun , einnig um endurbygginguna á veiðihúsinu Lundi við Hítará , ásamt Vatnari Viðarssyni arkitekt , þeim mikla öndvegismanni .
" axárdal 