Átröskun er geðröskun og einkennist hún af alvarlegum truflunum á matarvenjum .
Átröskun er samheiti yfir nokkra mismunandi geðsjúkdóma .
Algengustu flokkarnir eru ofát ( e. gluttony ) , lystarstol ( e. anorexia ) , lotugræðgi ( e. bulimia ) , íþrótta-anorexia og vöðvaröskun .
Þá er óskilgreind átröskun ( e. eating disorder not otherwise specified ) einnig mjög algeng , en það er sambland af nokkrum flokkum átröskunar .
Ýmsar ástæður liggja að baki því að fólk fær átröskun .
Algengasta orsök átröskunar er áfall eða misnotkun .
Oft byrjar átröskun þó á saklausri megrun sem þróast síðar út í öfgakennda megrun þannig að fólk sveltir sig eða losar sig við mat á einn eða annan hátt .
Slíkur megrunarkúr getur endað með vítahring þar sem einstaklingnum finnst hann aldrei nógu grannur eða léttur og hann missir sjónar á því hvað sé eðlileg máltíð eða líkamsþyngd .
Þess konar átröskun er jafnan kölluð lystarstol ( e. anorexia ) .
Lotugræðgi ( e. bulimia ) er einnig mjög algengt form átröskunar .
Lotugræðgi er alvarlegt ofát þar sem einstaklingur missir sjónar af því magni af mat sem hann lætur ofan í sig og losar sig síðan við hann , t.d. með uppköstum .
Alma Geirdal , stofnandi Vökuróar , samtaka átröskunarsjúklinga , segir algengustu átraskanirnar á Íslandi vera ofát og óskilgreinda átröskun þar sem blandast saman ofát , lotugræðgi og lystarstol .
Engar staðfestar heimildir eru til um fjölda einstaklinga sem þjást af átröskunum , en Alma telur þá vera að lágmarki 10.000 .
Líkamleg og andleg vanlíðan fylgir átröskunum , sem og kvíði , þunglyndi og almenn óánægja með eigið útlit og líkamsburði .
Hugsanir um mat , þyngd og hræðsla við að borða heltekur einstaklinga sem þjást af sjúkdómnum .
" Sjúkdómnum fylgir gríðarlega mikið niðurrif , bæði andlegt og líkamlegt , " segir Alma .
" Þetta er svakaleg vanlíðan og sjálfseyðing og sjúkdómurinn stjórnar manni algjörlega .
Sjúkdómurinn tekur frá manni alla skynsemi og löngun til að lifa af því að maður er að raska því sem er eðlilegast í lífi manns .
Maturinn er ekki vandamálið , það er vanlíðanin , en maturinn er fíknin ; stjórntækið .
Hvorki ofáts- né lotugræðgisjúklingar hafa stjórn á sér þegar kemur aðmat og lystarstolssjúklingar stýra algjörlega næringarinntöku .
" Persónuleikinn breytist fljótt Augljósustu merki þess að einstaklingur þjáist af átröskun er breytt umgengni hans við mat sem og útlitsbreytingar .
Þá breytist persónu- leiki fólks mjög fljótt .
" Skrítin umgengni við mat , þyngdaraukning eða þyngdartap eru fyrstu merki þess að manneskja þjáist af átröskun , " segir Alma .
Meðferðarúrræði á Íslandi eru af skornum skammti , en börn yngri en 18 ára geta sóst eftir því að komast að hjá barna- og unglingageðdeild og fullorðnum er bent á að sækja sína hjálp á Landspítalann .
" Þú færð ekki innlögn nema þú sért í bráðaástandi .
" Hvítabandið , átröskunarteymi Landspítalans , býður upp á stuðning , matarprógramm og viðtal við lækna .
" Í nágrannalöndum okkar eru meðferðarúrræði töluvert betri .
Þar eru heimili , sem takast á við vandann , fleiri og sérhæfðari og jafnframt einkarekin .
Meðferðin sem þú færð á þessum einkareknu heimilum miðast fyrst og fremst að því að sætta einstaklinginn við sjúkdóminn .
Allt ferlið sem fylgir á eftir er í miklu meiri ró , " segir Alma og bætir við að það séu engin úrræði í boði á Íslandi fyrir þá sem eru á fyrri stigum sjúkdómsins .
Vökuró vill berjast fyrir því að bæta meðferðarúrræði og forvarnir , ásamt því að veita átröskunarsjúklingum rödd í íslensku samfélagi .
Að sögn Ölmu á Vökuró að gegna hlutverki samtaka sem þú getur leitað til og skiptir þá ekki máli hversu langt þú ert leiddur .
Samtökin eru að koma sér upp aðstöðu á Nönnustíg 8 í Hafnarfirði , en þar munu fara fram stuðningsfundir fyrir fólk sem þjáist af sjúkdómnum .
Fundirnir verða auglýstir síðar á fésbókarsíðu samtakanna .
Sími samtakanna er 616-9909 , en þú getur einnig sent samtökunum skeyti á vokuroiceland@gmail.com .
Þá er fésbókarsíða félagsins mjög öflug .
Alma gaf nýlega út ljósmyndabókina 24 tímar í búlimíu og í henni er að finna myndir af Ölmu frá því hún barðist sjálf við lotugræðgi og lystarstol .
Heimasíður sem hvetja til átraskana Heimasíður sem hvetja til átraskana , eða pro-ana-heimasíður , eru hættulegur vettvangur fyrir fólk með átraskanir eða sem er óánægt með líkamsþyngdina .
Á síðunum fer fram gegndarlaus áróður fyrir átröskunum og er því haldið fram að lystarstol ( e. anorexia ) sé lífsstíll , ekki geðsjúkdómur .
Aðstandendur síðnanna fara fram á viðurkenningu samfélagsins á þessum skoðunum sínum , og þar er sjúkdómurinn stundum persónugerður og talað um stelpu að nafni Ana í því skyni að gera hugmyndina viðkunnanlegri .
Á fyrrnefndum heimasíðum kennir ýmissa grasa .
Þar er meðal annars að finna " gagnleg " ráð fyrir einstaklinga með átraskanir : Pistla um það hvernig á að leyna átröskunum , lista yfir mat sem ber að forðast og endalaus ( óholl ) ráð til að grennast .
Á fjölmörgum slíkum síðum má einnig finna svokallaða megrunar-hvatningu ( e. thinspiration / thinspo ) .
Í því felst að birtar eru myndir og myndbönd af grönnu fólki , sem oft eru þekktir einstaklingar í samfélaginu .
Jafnframt eru birtar myndir af of þungu fólki og offitusjúklingum í varnaðarskyni .
Með þessu vilja aðstandendur og fylgjendur pro-ana-heimasíðna hvetja hver annan til þyngdartaps .
Þessar heimasíður hafa sumar hverjar allt að trúarlegan undirtón .
Á mörgum þeirra má finna tilvísanir í trúarrit og -hefðir , eins og föstur og hreinsanir .
Talað er um " megrunarboðorðin " og grannir einstaklingar eru birtir í formi engla og dýrlinga .
Þá er oft vísað í ljóð og vinsæla texta til að styðja boðskap síðnanna .
Hafa ber í huga að átraskanir eru geðsjúkdómar , og að þessum heimasíðum er því haldið úti af alvarlega veikum einstaklingum í mikilli afneitun .
Íþrótta-anorexía Íþrótta-anorexía ( e. anorexia athletica ) , einnig þekkt sem æfingafíkn , er minna þekkt átröskun en ekki síður alvarleg .
Einstaklingur sem þjáist af íþrótta-anorexíu hefur enga ánægju af eða löngun til þess að æfa , en finnur sig knúinn til þess .
Sjúklingar finna fyrir miklum kvíða og þunglyndi þegar þeir sleppa æfingu og þeir eru jafnvel einnig mjög uppteknir af mataræði sínu .
Sjúkdómurinn hefur mjög skaðleg áhrif á líkamann , en honum fylgir oft mikið álag á hjartað og getur hann í alvarlegustu tilvikum dregið fólk til dauða .
Vísbendingar um að einstaklingur þjáist af íþrótta-anorexíu eru meðal annars síendurteknar æfingar , breytt umgengni við mat , óánægja með eigin íþróttaárangur og þreyta .
Einstaklingur sleppir jafnvel vinnu og skóla til þess að komast á æfingu , og hvorki meiðsli né veikindi aftra honum .
