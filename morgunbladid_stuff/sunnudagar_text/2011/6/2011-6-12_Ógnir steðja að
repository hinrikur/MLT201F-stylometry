Staða barna á Íslandi er almennt góð en margar ógnir steðja að , vegna ofbeldis , áfengis og eineltis og allir þessir þættir tengjast , " segir Lovísa Arnardóttir stjórnmálafræðingur , höfundur skýrslu um stöðu barna á Íslandi sem Unicef á Íslandi gaf út nýverið .
Í skýrslunni eru ýmis ófögur dæmi nefnd og áhersla lögð á að vekja athygli á þeim með frábærri grafík Þorbjörns Ingasonar , sem sjá má dæmi um hér á opnunni .
Fram kemur að þúsundir barna verði fyrir ýmiss konar ofbeldi , t.d. kynferðislegu og heimilisofbeldi , og vakin athygli á því að enginn á vegum hins opinbera berjist gegn því með sama hætti og forvörnum er sinnt vegna umferðar eða notkunar áfengis og tóbaks .
Þá er bent á hrópandi misræmi fjárupphæða til forvarna .
Lovísa segir að eitt það ánægjulegasta sem hún komst að hafi verið hve gríðarlegur árangur hafi náðst í baráttunni gegn notkun áfengis og tóbaks .
" En tölur um ofbeldi eru alveg hræðilegar og mér finnst líka sláandi hve mörg börn hafa ekki farið til tannlæknis , " segir hún .
