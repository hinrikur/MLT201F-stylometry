" Ég held að Vinnueftirlitið ætti að koma hingað , ég er búinn að vera með hellu í eyrum síðan í morgun .
" Höskuldur Þórhallsson .
Ásta Ragnheiður Jóhannesdóttir forseti Alþingis vék honum úr ræðustóli undir miklum bjölluhljómi fyrr um daginn .
" Ég er Ratko Mladic hershöfðingi .
Ég er ákaflega veikur maður .
" Fyrrverandi hershöfðingi Bosníu-Serba þegar hann kom fyrir stríðsglæpadómstól Sameinuðu þjóðanna í gær .
" Nei , það er ómögulegt að slíkar myndir séu til .
" Karl Gústaf Svíakonungur svarar ásökunum um að til séu myndir af honum með tveimur nöktum konum á nektardansstað .
" Hann lýgur , lýgur , lýgur .
" Deanne Rauscher höfundur bókar þar sem greint var frá myndunum .
" Tími hæstvirts ráðherra er liðinn .
" Forseti Alþingis þegar Jón Bjarnason sjávarútvegsráðherra var í ræðustóli .
" Tóbak er ávanabindandi fíkniefni og krabbameinsvaldandi og hvers vegna á að vera að dreifa slíkum efnum um allar grundir í óvörðu umhverfi ? " Birna Jónsdóttir , formaður Læknafélags Íslands .
" Hvað svo sem gerðist í Srebrenica átti hann engan hlut að máli .
Hann bjargaði fjölda kvenna , barna og hermanna .
...
Þótt aðrir hafi gert eitthvað án hans vitundar er það ekki hans mál .
" Darko Mladic , sonur Ratko , fyrrverandi hershöfðingja Bosníu-Serba sem sakaður er um að bera ábyrgð á þjóðarmorðum í Bosníustríðinu 1993-1995 .
