Danskur sjónþjálfari sem væntanlegur er til landsins heldur því fram að í langflestum tilfellum séu gleraugu óþörf og hægt sé að laga sjón með því að þjálfa augun með markvissum æfingum .
Forvitni Einhverjum kann að koma þetta spánskt fyrir sjónir og skyldi engan undra því umræða um slíka þjálfun hefur ekki farið hátt , að minnsta kosti ekki hér heima .
Þegar sjónin versnar fá menn sér gleraugu eða linsur og hugleiða málið sjaldnast frekar .
Þrír forvitnir Íslendingar heyrðu af umræddum manni , dr. Leo Angart , fyrir nokkrum misserum , kynntu sér þau fræði sem hann hefur stundað árum saman og í fyrra kom Angart til landsins og hélt námskeið á þeirra vegum .
Birgir Jóhannsson , einn þremenninganna , segir Angart hafa fengist við sjónþjálfun í 17 ár og segir hann einmitt hafa náð að laga mikla nærsýni hjá sjálfum sér með nokkurra vikna æfingum á sínum tíma .
Þannig hafi ævintýrið byrjað .
Birgir tekur skýrt fram í samtali við blaðamann að ekki sé um gróðastarfsemi að ræða hjá Íslendingunum þótt vissulega kosti að taka þátt í námskeiði hjá dr. Angart , en hann gefi vinnu sína hér á landi og þeir sem standi að komu hans vinni einnig kauplaust og eigi engra hagsmuna að gæta .
Birgir er rekstrarverkfræðingur , Hafsteinn G. Hafsteinsson er MA í átakastjórnun en hefur mikið unnið við auglýsingar og kvikmyndir og Guðmundur J. Haraldsson er leikstjóri .
Kvikmyndagerðin sameinaði þá raunverulega í þessu verkefni því Birgir , Hafsteinn og Guðmundur vinna nú að gerð heimildarmyndar um sjónþjálfun Danans og það sem hann hefur upp úr krafsinu fyrir Íslandsferðina séu myndbrot sem þeir taki upp á námskeiðinu og hann fái að nota á heimasíðu sinni .
Umhverfið hefur áhrif " Eftir að Gummi , sem er 48 ára , fékk einkenni aldursfjærsýni heyrði hann af dr. Angart og við urðum strax mjög forvitnir .
Við komumst í samband við hann og höfðum áhuga á að fá hann hingað en þá kom í ljós að hann var bókaður í heilt ár .
" Þeir tóku sig þá til og lásu í staðinn allt sem þeir komust yfir um þann danska og aðra sem hafa stundað þessa þjálfun .
" Seinna hafði Angart svo samband við okkur þegar ein vika losnaði og við fengum hann hingað í nóvember í fyrra .
" Þremenningarnir vilja fyrst og fremst vekja athygli á þessu fyrirbæri sem sjónþjálfun er því að þeir trúa á hana .
Birgir segir hins vegar vel skiljanlegt ef almenningur efist um gildi sjónþjálfunarinnar og sjálfur hafi hann haft ákveðnar efasemdir á sínum tíma .
Dr. Angart hafi hins vegar sannfært hann .
Eins og í ræktinni Birgir segir að tæp 80% þeirra sem tóku þátt í námskeiðinu í fyrra og gerðu sjónæfingarnar hafi náð að losa sig við gleraugu .
Sumir hafi einungis gert æfingar í skamman tíma , fundið mun á sér en ekki náð umtalsverðum árangri .
Æfingarnar virki því vel en séu þær ekki gerðar náist að sjálfsögðu ekki árangur .
" Þetta er eins og að fara í ræktina , " segir hann .
" Það er ekki nóg að kaupa sér kort ! Þeir sem æfa vel ná árangri en ekki hinir .
" Birgir segir 98% allra barna vera með fullkomna sjón um fimm ára aldur .
Eftir áratug í skóla sé hins vegar fjórðungur þeirra kominn með gleraugu , skv. evrópskri tölfræði , flest vegna nærsýni .
Með þessu er hann ekki að segja að óhollt sé að vera í skóla ( ! ) " heldur að í raun er það umhverfið sem hefur mest áhrif á sjónina .
Ég get nefnt sem dæmi að árið 1985 þekktist ekki nærsýni á Grænlandi , þá var skólaganga lengd þar og upp úr því fór að bera á nærsýni hjá krökkum þótt fullorðna fólkið sæi vel eftir sem áður , bæði stutt eða langt .
" Einhæfni er slæm Það sem er óhollt , segir Birgir , er sem sagt einhæfnin .
" Það er ekki tilviljun að mun fleiri skólamenn og skrifstofufólk eru með gleraugu heldur en jógakennarar , bændur eða menn í byggingavinnu .
" Hinir fyrrnefndu rýni mikið á sama stað allan vinnudaginn , sérstaklega þeir sem sitja mikið við tölvu , en sjón hinna flökti mun meira um .
Þeir horfi bæði stutt og langt .
" Fullkomin , náttúruleg sjón er innbyggð í líkamann en þegar hún versnar er hægt að snúa ferlinu .
Málið snýst um að þjálfa vöðvana í kringum augun því með tímanum slappast þeir eins og aðrir vöðvar líkamans .
Sjónþjálfunin snýr því ferli við .
" Í hjólastól Birgir líkir þessu við að maður sem sæti allan daginn og kvartaði undan því að fæturnir yrðu slappir yrði settur í hjólastól .
" Hann kæmist um allt en vöðvarnir í fótunum myndu ekki styrkjast .
" Þjálfun vöðvanna í kringum augun lúti sömu lögmálum og annars staðar í líkamanum .
Þá þurfi að hreyfa til að halda þeim í þjálfun .
Birgir heldur því fram að ef þeir sem nota gleraugu yrðu spurðir hvort sjónin hefði lagast eftir það yrði aðeins um tvö svör að ræða ; annaðhvort hefði sjónin staðið í stað eða versnað .
Hún batni aldrei .
Tvær ástæður eru fyrir því að augunum hrakar , að sögn Birgis .
Annars vegar stress því það hefur áhrif á taugakerfið og þar með augun eins og önnur líffæri og hins vegar vondar sjónvenjur .
Birgir segist ekki geta sagt til um hvers vegna sjónþjálfun sé ekki útbreiddari en raun ber vitni .
Hún sé reyndar þekkt víða en ekki megi búast við að augnlæknar , sjóntækjafræðingar og gleraugnasalar taki henni fagnandi .
Hafi hann þó alls engan áhuga á að deila við þá .
" Þeir læra allir sömu fræði og fara eftir þeim .
En gaman yrði í framtíðinni að sjá þá kynna sér sjónþjálfun og snúa sér að fyrirbyggjandi aðgerðum .
" Það er spurning hvort maður fer að æfa .
Best að sjá til .
