Ágústa Dröfn Sigmarsdóttir gerir skemmtilegt hálsskraut úr notuðum karlmannsbindum , sem hún kallar Dömubindi .
" Ætli það séu ekki svona tveir mánuðir síðan ég byrjaði að gera þetta fyrir mig , " segir Ágústa .
Hún fór að gera þetta fyrir alvöru þegar fjölskylda hennar stóð fyrir handverksmarkaði í Vestmannaeyjum þaðan sem hún er ættuð en mikið er um handverks- og hönnunarfólk í ættinni .
Í kjölfarið bjó hún til síðu á Facebook sem er hægt að finna undir nafninu " Dömubindin " .
Karllægt verður kvenlegt " Mér finnst gaman að bæði endurnýta hlutina og líka gera kvenlegt það sem hefur svona sterka karlmannlega ímynd , " segir hún .
" Það voru miklar vangaveltur um nafnið og mér datt þetta náttúrlega strax í hug , " segir Ágústa en henni fannst nafnið fyndið .
Hún bætir því við að mörgum hafi ekki fundist þetta nafn við hæfi og ráðlagt henni að láta vöruna heita eitthvað annað .
Dömubindi , í upphaflegri meiningu þessa orðs , er eitthvað sem allar konur nota en tala kannski ekki mikið um .
Nafnið er að minnsta kosti eftirminnilegt .
" Ég vildi gera orðið fallegra .
Ef fólki finnst þetta fallegt man það allavega eftir nafninu , " segir hún .
Saga á bak við hvert bindi Bindin hefur hún ekki fengið á mörkuðum heldur er meiri saga á bak við þau .
" Ég hef fengið bindin frá karlmönnum sem ég þekki eða fæ sögur af .
Þegar ég fæ bindi , þá spyr ég hver átti þau og hvað hann gerði .
Þínu Dömubindi fylgir saga .
Mér fannst það einhvern veginn persónulegra .
Fyrir karlmenn hafa bindi líka verið visst stöðutákn .
" Hún hefur reyndar líka fengið bindi frá konum .
" Ég var að fá mjög skemmtileg bindi , frá þessu tímabili á níunda áratugnum þegar konur voru líka með bindi .
Þau eru ótrúlega skræpótt og skemmtileg .
Ég á ennþá eftir að vinna úr þeim .
" Ekkert Dömubindi er eins , bæði er efniviðurinn einstakur og líka útlitið .
" Lögunin getur kannski verið svipuð en ég hef aldrei fengið tvö eins bindi gefins .
Hvert bindi fær bara sína lögun þegar það kemur í hendurnar á mér , " segir Ágústa , sem notar stundum tvö bindi í hálsskrautið þegar hún " á bindi sem passa fallega saman " .
Vinnur í Hjartavernd Hún er gift með tvö börn , fimm ára strák og tveggja ára stelpu .
Hún er ekki hönnunarmenntuð en hefur saumað talsvert á sjálfa sig og börnin .
" Ég vinn í frekar rúðustrikuðu starfi , " segir Ágústa , sem er geislafræðingur og vinnur við myndgreiningu í Hjartavernd .
" Ég fæ útrás fyrir sköpunargleðina í Dömubindunum .
" Ágústa verður með Dömubindin til sölu á Pop Up-markaði , sem verður haldinn á Grettisgötu 3 , beint á móti Eymundsson og við hliðina á Þráni skóara , um komandi helgi , 16.-19. júní .
