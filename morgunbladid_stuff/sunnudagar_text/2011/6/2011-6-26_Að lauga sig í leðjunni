Leðja er og verður snar þáttur í Glastonbury-tónlistarhátíðinni sem haldin er ár hvert í Somerset á Englandi .
Hátíðin hófst á fimmtudaginn og lýkur nú á sunnudag og ef marka má meðfylgjandi myndir er leðjan í prýðilegu formi að þessu sinni .
Af listamönnum sem troða upp á hátíðinni um helgina má nefna Cold Play , Beyoncé , Paul Simon , Queens of the Stone Age , Kaiser Chiefs og Robyn , þannig að flestir ættu að finna eitthvað við sitt hæfi .
Leiðist mönnum þófið má svo alltaf lauga sig í leðjunni .
