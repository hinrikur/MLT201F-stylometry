Bragi Þór er fjölskyldumaður en hann er giftur Jóhönnu Frímann .
Þau eiga þrjú börn , Bergþór Frímann Sverrisson , 20 ára , en hann er fóstursonur Braga , Ernu Ísabellu , 13 ára , og Hinrik Huldar , sem er þriggja ára .
Bergþór lenti í því að veikjast skyndilega af geðsjúkdómi þegar hann var ásamt Braga Þór við tökur á Skoppu og Skrítlu-bíómyndinni í Flórída í Bandaríkjunum fyrir tveimur árum .
" Þetta er geðrof , en greining getur tekið mörg ár , " segir hann og útskýrir að geðklofi sé ekki rétta orðið .
" Þetta var tímabundið geðrofsástand sem var spornað við og það hefur endurtekið sig einu sinni síðan þá .
" Hann segir fólk ekki vita mikið um þennan sjúkdóm og segist sjálfur hafa þurft að horfast í augu við eigin fordóma .
" Þegar þetta kemur fyrir mann kemur í ljós hvað maður hefur sjálfur haft mikla fordóma .
Maður skilur þetta ekki .
Það kom mér ofboðslega á óvart hvað ég vissi lítið um þetta .
Pabbi hans fékk þetta og ég vissi af því en ekkert meira en það , " segir Bragi Þór , sem kom inn í líf Bergþórs þegar hann var fimm ára .
Hann segir bæði í gríni og alvöru að Englar alheimsins hafi nánast verið það eina sem hann vissi um geðklofa og geðsjúkdóma .
" Maður hafði heyrt að þetta væri ættgengt en þegar þetta gerist getur enginn sett þig í stellingar fyrir það .
Það er ofboðslega sjokkerandi að sjá þetta gerast , " segir hann en áfallið kom á síðasta tökudegi úti í Pensacola .
Héldu að það væri ólyfjan í drykknum " Við fórum með hann á sjúkrahús í nágrenninu .
Við héldum fyrst að einhver hefði lætt lyfjum í drykkinn hans .
Það var margt fólk á hótelinu og þar á meðal nokkrir partíglaðir strákar .
Við létum taka blóðprufu til að vita hvort það væri eitthvað í blóðinu en svo var ekki .
Læknirinn sem var á vakt , sem var reyndar ekki geðlæknir , sagði okkur að það sem honum sýndist vera að gerast væri að þetta væri fyrsta geðrofskastið .
Ég kveikti þá strax á því að það væri möguleiki , " segir hann en Bergþór fékk lyf en fyrir höndum var langt ferðalag til Íslands .
Hann útskýrir að ástand stráksins hafi lýst sér þennig að hann hafi fengið miklar ranghugmyndir um allt og alla .
" Við flugum frá Pensacola til Atlanta , Atlanta til New York , og New York til Íslands .
Allt starfsfólk myndarinnar lagðist á eitt við að hjálpa til .
Við töluðum við hann til að láta hann vita að þetta væri ekki eðlilegt ástand , á fimm mínútna fresti í tvo sólarhringa .
Við sáum að við náðum aðeins sambandi við hann inni á milli .
Við sögðum við hann : " Þetta er ekki eðlilegt , þú ert á leiðinni heim og við erum að fara til læknis .
" Við gerðum þetta alveg þangað til við vorum komin uppá Landspítala .
Við hugsuðum ekki um neitt annað en að koma drengnum heilum heim og undir læknishendur , " segir Bragi Þór , sem vissi ekki á þessum tímapunkti hvort þetta væru rétt viðbrögð eður ei en fylgdi eigin hugboði .
Bergþór fór inn á BUGL ( barna- og unglingageðdeild Landspítalans ) .
" Þar fengum við ómetanlega hjálp frá starfsfólkinu sem okkur er mjög minnisstæð , " rifjar hann upp .
Þetta fór vel og Bergþór náði góðum bata .
" Hann fór á lyf og kom til baka .
Hann er búinn að standa sig ofboðslega vel í skólanum .
Hann fékk annað kast um síðustu jól , fór aftur á lyf og náði öllum prófunum núna í vor .
Í augum mínum er þessi drengur algjör hetja og ég þreytist aldrei á að segja það , " segir hann stoltur .
" Þetta er strákur í blóma lífsins .
Það sem maður vill að gerist er að hann geti haldið áfram að lifa eðlilegu lífi .
" Bragi Þór segir vinahóp Bergþórs hafa verið mikla stoð og styttu í veikindunum .
" Þetta var mikið sjokk fyrir hópinn en þau fóru öll með okkur í gegnum þetta , heimsóttu hann á BUGL og tóku þátt í hópfundum þar sem veikindin voru útskýrð fyrir þeim .
Það hefur verið alveg ómetanlegt .
" Skrifa handritið saman Feðgarnir eru búnir að ákveða að gera stuttmynd um þessa lífsreynslu .
" Hann kallar þetta að vera heilabrotinn .
Við erum að skrifa hana saman , hún er að mestu byggð á því hvernig hann upplifði þetta .
Þetta verður dramatísk stuttmynd sem lýsir strák sem fær geðrof .
Þó Bergþór sé búinn að ná bata , sé á lyfjum , þá er minningin um lífsreynsluna svo sterk .
Hann hlustar á læknana , tekur lyfin og treystir okkur og læknunum .
Hann viðurkennir og skilur að þetta er sjúkdómur en upplifunin er svo raunveruleg .
Það er fókus myndarinnar .
Við ætlum að kafa ofan í þennan punkt með myndinni sem okkur langar að gera , " segir hann en þeir ætla að gera hana næsta vetur .
Bergþór stefnir sjálfur á að leika aðalhlutverkið .
" Hann langar að leika þetta og ég held að hann geti það .
Þegar hann var yngri var hann að leika í auglýsingunum hjá mér .
Hann þarf bara að dusta rykið af hæfileikunum , " segir Bragi Þór léttur .
