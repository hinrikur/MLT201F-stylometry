Stefnumótasíðan BeautifulPeople.com er eins og nafnið gefur til kynna vettvangur fallega fólksins sem er að leita sér að maka .
Aðeins einn af hverjum sjö umsækjendum er tekinn inn í þetta samfélag .
Tölvuvírus olli hins vegar verulegum usla á síðunni nýverið og gerði það að verkum að 30.000 manns , " of ljótt fólk " , fengu aðgang .
Nú hefur þessu fólki verið hent af síðunni , að sjálfsögðu við lítinn fögnuð þess enda niðurlægjandi að vera hafnað með þessum hætti .
Sérstök símahjálparlína hefur verið sett á laggirnar til að hjálpa fólkinu og er kostnaður eigenda síðunnar um 15 milljónir króna vegna þessa .
Vírusinn hefur verið kallaður Shrek , eftir teiknimyndinni þar sem fjallað er um að útlit sé ekki allt , og réðst hann á hugbúnaðinn sem notast er við til að takmarka aðgang að síðunni .
" Við verðum að halda okkur við þá grundvallarreglu að taka aðeins við fallegu fólki .
Það er það sem okkar fólk borgar fyrir , " sagði Greg Hodge , framkvæmdastjóri BeautifulPeople.com , í samtali við breska dagblaðið Guardian .
Talið er líklegt að óánægður fyrrverandi starfsmaður fyrirtækisins hafi plantað vírusnum , sem virðist hafa gert það að verkum að allir umsækjendur fengu aðgang að stefnumótasíðunni .
" Okkur fór að gruna að eitthvað væri að þegar tugir þúsunda nýrra meðlima fengu aðgang á sex vikna tímapili og margir voru engin olíumálverk , " sagði Hodge .
Írar reiddust síðunni í síðasta mánuði þegar það kom yfirlýsing frá henni um að írskir karlar væru á meðal þeirra ljótustu í heimi .
Það var byggt á því að aðeins um 9% írskra karlkyns umsækjenda fá að jafnaði aðgang .
Hlutfallið er 20% hjá írskum konum .
Það er ekki mikið miðað við sænskar konur en 70% kvenmanna frá Svíþjóð sem skrá sig er hleypt þarna inn .
Óheppið fólk trúði í stutta stund á eigin fegurð Breskum karlmönnum farnast ekki betur en líklegast er að þeim verði hafnað .
" Mér sárnar þetta svolítið því ég er Breti , " sagði hann .
Líkurnar eru manni hins vegar mjög svo í hag ef viðkomandi er norsk kona eða sænskur karl en notendur síðunnar eru jákvæðastir í garð þessara hópa .
Brasilískir og danskir karlmenn eru líka vinsælir og sömuleiðs konur frá Svíþjóð og Íslandi .
Hodge viðurkenndi að það að reka fólk af síðunni hafi verið mjög vandræðilegt og sagðist hann vera miður sín vegna þessa " óheppna fólks sem fékk ranglega aðgang og trúði því , þó í skamman tíma , að það væri fallegt " .
Rachel Godfrey , 31 árs áströlsk barnapía sem býr í Los Angeles , fékk höfnunarpóstinn tveimur vikum eftir að hún var samþykkt inn .
" Mér kom mjög vel saman við bandarískan mann og við ætluðum á stefnumót en núna er bara búið að henda mér út af síðunni .
Ég get því ekki komist í samband við hann , " sagði hún .
Godfrey sagði Guardian að hún ætlaði að fara í allsherjar útlitsyfirhalningu og láta atvinnuljósmyndara taka mynd af sér , áður en hún sækti um aðgang að stefnumótasíðu fallega fólksins á ný .
" Hvað ef hann er sá rétti ? Þetta er eina leiðin sem ég hef til þess að komast í samband við hann .
Ef það gengur ekki , þá ætla ég að sjá hvað hægt er að gera með Photoshop .
" Norrænar konur vinsælar Ekki eru allar þjóðir jafn vinsælar á BeautifulPeople.com og eiga breskir , rússneskir og pólskir karlar ekki mikla möguleika .
Norrænum konum gengur hins vegar vel og sömuleiðis karlmönnum frá Brasilíu , Danmörku og Svíþjóð .
Fitnuðu yfir jólin og var hent út af síðunni Þetta er ekki fyrsta hneykslið í kringum síðuna BeautifulPeople.com því skömmu eftir jól var um 5.000 meðlimum hent þaðan út eftir kvartanir um að þeir hefðu þyngst yfir jólin .
Fólkinu var neitað um áframhaldandi aðild að síðunni eftir að hafa sett myndir inn á síðu sína sem sýndu meinta þyngdaraukningu .
Fólk frá Bandaríkjunum , Bretlandi og Kanada var efst á lista þeirra sem hent var út .
Frumkvæðið kom víst ekki frá eigendum síðunnar heldur frá meðlimunum sjálfum , sem fylgjast vel hver með öðrum til að viðhalda því sem þeir telja vera háan standard síðunnar .
" Sem fyrirtæki þá hörmum við þennan missi en staðreyndin er að meðlimir okkar krefjast þess að haldið sé uppi háum fegurðarstandard hér , " sagði stofnandi síðunnar , Robert Hintze , í samtali við BBC .
" Það að leyfa feitu fólki að ganga lausu á síðunni ógnar viðskiptamódeli okkar og hugmyndafræðinni sem BeautifulPeople.com stendur fyrir .
