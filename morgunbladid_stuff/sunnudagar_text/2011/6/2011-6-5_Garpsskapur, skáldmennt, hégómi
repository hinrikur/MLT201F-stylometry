" Laxness byggði skáldsögu sína Gerplu meðal annars á Fóstbræðrasögu , en nú hafa Baltasar Kormákur og leikhópur hans tekið skáldverk Laxness og skapað úr því hrífandi leikhúsverk .
Sýningin er nokkurs konar leikur með þjóðararfinn , þar sem vísað er í hugmyndir okkar um Ísland og söguöldina , í þjóðleg minni og eldri leikhúsform .
Kjarni sýningarinnar er saga Þormóðs Kolbrúnarskálds , skáldsins sem leggur allt í sölurnar fyrir hetjuhugsjónina og skáldskapinn , yfirgefur konu og börn – og þarf að lokum að horfast í augu við það að ef til vill hefur hann fært allar þessar fórnir fyrir rangan málstað , fyrir eitthvað sem var hégómi einn .
" - Af vefsíðu Þjóðleikhússins " ...
Þetta hentar leikhúsforminu mjög vel þótt atburðarás sögunnar eins og höfundur setur hana fram í bók sé ekki fylgt eftir í hörgul ...
Til að mynda eru allir leikarar í glímubúningum í grunninn og íslensk dægurlög eru leikin í fimmundarútsetningu ...
Ljóst er að leikhópurinn hefur unnið vel saman sem ein heild , en vinna Baltasars í leikhúsi byggist mikið á hópvinnu .
Hér hefur það sýnt sig að litlir og einfaldir leikhústöfrar með samstilltum hópi geta skipt sköpum í verki sem þessu .
" Ingibjörg Þórisdóttir , í dómi um verkið fyrir Morgunblaðið , febrúar 2010 .
