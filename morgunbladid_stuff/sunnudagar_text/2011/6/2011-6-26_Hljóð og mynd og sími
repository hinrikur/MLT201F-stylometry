Það felast ýmis tækifæri í því að allir noti sama stýrikerfið fyrir farsíma og ýmsir sem áttu í erfiðleikum sækja í sig veðrið eins og til að mynda Sony Ericsson sem nýtir kunnáttu í hljóð- og myndmiðlun vel í nýrri símalínu .
Eitt af því fyrsta sem maður tekur eftir er kúpt bakið á símanum .
Vissulega fer hann betur í hendi fyrir vikið , en bakið hefði líka mátt vera aðeins stamara .
Í símanum er innbyggt FM útvarp og Blátönn og svo er hann náttúrlega með þráðlausu neti .
Á símanum er USB-tengi , minijack fyrir heyrnartól og HDMI-útgangur til að spila vídeó beint í sjónvarpi og til þess fylgir snúra .
Stýrikerfið á símanum sem ég prófaði var Android 2.3.2 en líkt og flestir stórframleiðendur hefur Sony gert smábreytingar á viðmótinu , bætt við fídusum til að bjóða upp á eitthvað annað en hinir sem kemur yfitrleitt vel út , til að mynda hvað varðar Facebook .
Myndavélin er 8,1 M dílar og mjög fínt LED flass .
Takið eftir því að myndavélarlinsan er nálægt miðju á bakinu sem gerir símann myndavélarlegri .
Mjög ljósnæmur skynjari er í símanum sem gerir kleift að taka myndir í lítilli birtu án þess að nota flassið .
Skjárinn er frábærlega bjartur og skýr , 3,7 " , 854 × 480 dílar .
Með bestu farsímaskjám sem ég hef séð .
Það gekk fínt að horfa á kvikmyndir í honum , upplausn og hljómur í besta lagi enda stæra Sony-menn sig af nýjum vídeóhugbúnaði .
Þegar við bætist fínn hljómur er hér kominn framúrskarandi spilastokkur sem er líka fínn snjallsími .
Í honum er pláss fyrir um 7 GB af músík og myndum .
