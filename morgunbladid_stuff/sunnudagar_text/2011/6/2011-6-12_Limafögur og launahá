Ofurfyrirsætan Adriana Lima fagnar þrítugsafmæli sínu um helgina .
Hún ólst upp í Salvador í Bahia í Brasilíu og er best þekkt sem ein af englum bandaríska undirfatamerkisins Victoria ' s Secret .
Hún hefur starfað fyrir nærfatarisann frá árinu 2000 en hún var líka andlit Maybelline-snyrtivara á árunum 2003-2009 .
Þótt hún sé grönn sveltur hún ekki því frá árinu 2005 hefur Lima verið á topp fimm á lista Forbes yfir tekjuhæstu fyrirsætur í heimi .
Lima fór í fyrirsætustarfið fyrir tilviljun eins og svo margar stúlkur .
Hún tók þátt í fyrirsætukeppni vegna þess að vinkona hennar vildi ekki gera það ein .
Skömmu síðar , þegar hún var fimmtán ára , vann hún keppnina " Ofurfyrirsæta Brasilíu " og tók síðan þátt í keppninni " Ofurfyrirsæta heims " á vegum Ford-módelskrifstofunnar en þetta var árið 1996 .
Þar lenti hún í öðru sæti .
Þremur árum síðar flutti hún til New York og hefur hún notið mikillar velgengni í tískuheiminum allar götur síðan .
Hún hefur prýtt forsíður margra útgáfna af Vogue og Marie Claire og gengið sýningarpallana fyrir marga helstu hönnuði heims .
Hún hefur látið til sín taka í leiklistarheiminum en hún lék í stuttmyndinni The Follow árið 2001 ásamt Clive Owen og Mickey Rourke .
Hún kom fram sem hún sjálf ásamt fleiri Englum í þáttunum How I Met Your Mother árið 2007 .
Hún lék líka sjálfa sig í einum þætti af tískutengdu sjónvarpsþáttunum Ugly Betty en þar vingaðist hún við aðalpersónu þáttanna , sem America Ferrera leikur .
Hún var um tíma kærasta bandaríska rokksöngvarans Lennys Kravitz en er nú er gift serbneska körfuboltamanninum Marko Jaric .
Þau eiga saman dótturina Valentinu Lima Jaric , sem kom í heiminn 15. nóvember 2009 , aðeins tvö kíló eða átta merkur , eftir 34 vikna meðgöngu , en Lima fékk meðgöngueitrun .
ingarun@mbl.is 