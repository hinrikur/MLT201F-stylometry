Þetta sagð ' ann Þórsmerkurfarinn við hana Maríu eftir að hafa brýnt hana til að troða sér inn í tjaldið .
Hann var alveg undirlagður af birkinu sem ilmaði allt í kringum hann og jú , það var kominn galsi í mannskapinn .
Allir helvímaðir af náttúrunni eins og gengur og gerist í íslenskum útilegum .
Nú þegar fyrsta stóra ferðahelgi sumarsins kallar fólk út úr húsum sínum má gera ráð fyrir að útilegufiðringurinn láti á sér kræla .
Svefnpokar og tjöld verða dregin fram úr geymslum og næsta víst að það eitt kallar fram ótal minningar og skrautlegar myndir .
Og rómantíkin , Drottinn minn dýri .
Iðjagræn náttúran hefur þessi áhrif á fólk að hún vekur í því brennandi þörf til mökunar .
En hún getur verið kúnstug listin að njóta ásta þegar fólk deilir tjaldi með öðrum .
Fyrir það fyrsta er ekki mikið pláss til að vera með miklar leikfimiæfingar , sérstaklega ekki ef fólk treður sér saman ofan í svefnpoka .
En það getur líka haft sinn sjarma , snertiflöturinn er mikill í þéttri samloku .
Öll húðin við alla húð hins .
Hún getur vissulega verið truflandi vitundin um að einhver sefur þétt upp við hliðina , nú eða þykist sofa .
En sumum finnst það barasta þrælörvandi að hafa andardrátt sofandi vinar eða vinkonu í öðru eyranu en stynjandi másið í maka sínum í hinu .
Það er ákveðin tilbreyting í því að þurfa að hemja sig í samförunum , láta sem minnst fyrir sér fara , hreyfa sig hægt og hafa hljótt .
Þótt fólk þurfi kannski ekki að deila tjaldi með einhverjum öðrum á meðan það eðlar sig , þá er hljóðeinangrun tjaldveggja takmörkuð ( engin ) og ef stutt er í næsta tjald eða fólk á stjákli fyrir utan er eins gott að halda hvort fyrir annars munn og láta ekki fullnægingarópið sleppa út .
Allt er þetta skemmtileg tilbreyting fyrir okkur nútímafólk sem eigum því að venjast að athafna okkur í prívat svefnherbergjum í einbýlishúsum og getum gargað og gólað eins og okkur lystir .
Og lítum jafnvel á það sem blæti að fara út í guðsgræna og gera ' ða .
Að deila svefnstæði með öðrum leiðir hugann að gömlu baðstofunum þar sem margir sváfu saman í litlu rými og fólk varð að gera sér að góðu að stunda kynlíf í mikilli nálægð við aðra .
Ekki víst að það hafi verið neitt sérstaklega spennandi til lengdar .
Engan skal undra að fólk hafi hlaupið bakvið heysátur eða skellt sér milli þúfna um leið og veður leyfði .
Mikið held ég það hljóti að hafa verið kærkomið næði að hafa óravíddir himinsins yfir sér og fuglana eina sem vitni , nú eða hestana , sem báru turtildúfur langt frá bæ .
