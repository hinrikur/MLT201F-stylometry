Myntbandalag Evrópu er í uppnámi .
" Tíu dagar til að bjarga evrunni og ESB setur traust sitt á Aþenu , " sagði í fyrirsögn fréttaskýringar AFP um leiðtogafund Evrópusambandsins á föstudag .
Alain Juppe , utanríkisráðherra Frakklands , sagði að verið væri að " bjarga 50 ára starfi " og gaf til kynna að Evrópusambandið allt væri í húfi .
Angela Merkel , kanslari Þýskalands , sagði að í Brussel hefði náðst " mikilvægt pólitískt samkomulag um að koma á stöðugleika evrunnar " .
En er það um seinan ? Það er niðurstaða þýska vikuritsins Der Spiegel sem birti á forsíðu í vikunni mynd af líkkistu , sem búið var að breiða gríska fánann yfir og ofan á henni var mynd af evru með sorgarborða .
" Skyndilega og viðbúið , " sagði í fyrirsögn og undir henni stóð : " Í minningu sameiginlegrar myntar .
" Sama hugsunin býr í raun að baki forsíðu breska blaðsins The Economist þar sem er mynd af jakkafataklæddum manni með skjalatösku sem horfir ofan í niðurfall .
" Ef Grikkland fellur ...
, " segir í fyrirsögninni og nærtækast að bæta við , " ...
fer allt í vaskinn " .
Þeir sem þekkja Ilíonskviðu vita að rétt er að varast gjafir Grikkja .
Þeir eru greinilega einnig varasamir í myntsamstarfi .
Ár er síðan byrjað var að reyna að bjarga grískum efnahag og ekkert gengur .
Í vikunni var samþykkt að koma Grikklandi til bjargar öðru sinni og hétu leiðtogar ESB því að gera " allt sem þyrfti " til að veita gjaldmiðlinum skjól .
Áætlunin á þó eftir að fara í gegnum tvær atkvæðagreiðslur á gríska þinginu fyrir 30. júní og þykir fimm atkvæða meirihluti Georgiosar Papandreous forsætisráðherra heldur naumur .
Annars vegar þarf hann að fá þingið til að kyngja 28 milljarða evra niðurskurði á fimm árum og hins vegar knýja í gegn sölu ríkiseigna , sem vonast er til að skili 50 milljörðum evra .
Nokkrir þingmenn stjórnarflokks sósíalista eru á báðum áttum og það er spurning hvaða áhrif það mun hafa á þá þegar mótmælakór grísks almennings hefur upp raust sína fyrir utan þingið á næstu dögum .
Ben Bernanke , yfirmaður bandaríska seðlabankans , sagði að það " myndi ógna fjármálakerfum Evrópu , fjármálakerfi heimsins og pólitískri einingu Evrópu " ef björgunaraðgerðirnar brygðust .
Í allri þessari umræðu er reynt að horfa fram hjá hinni undirliggjandi spurningu : Geta Grikkir greitt skuldir sínar ? Flest bendir til þess að þeir geti það ekki og því verði einfaldlega að hætta afneituninni og afskrifa hluta af skuldum þeirra .
Skuldir þeirra nema nú um 160% af vergum þjóðartekjum og telur The Economist að með því að minnka þær um helming yrðu þær Grikkjum viðráðanlegar .
Vandinn er hins vegar sá að Þjóðverjum hugnast ekki að borga brúsann fyrir skuldir annarra evruríkja .
Í Þýskalandi var mikil andstaða við að leggja niður þýska markið og það var aðeins pólitískt gerlegt með fögrum fyrirheitum um að ríki evrusvæðisins yrðu að standa á eigin fótum .
Evrusvæðið yrði myntbandalag , en ekki tilfærslubandalag þar sem peningar flæddu frá vel stæðum ríkjum til illra stæðra .
Nú er hið gagnstæða að verða raunin þrátt fyrir að pólitískir leiðtogar reyni að láta líta út fyrir að svo sé ekki .
Spádómur Friedmans Milton Friedman spáði því að evran myndi ekki standast sína fyrstu prófraun áður en hún var tekin upp .
2002 bætti hann í og sagði : " Evrulandið leysist upp eftir fimm til 15 ár .
" Hann var ekki einn um að benda á að í samstarfi ólíkra hagkerfa myndi skapast spenna , og pólitískur vilji til myntsamstarfs dygði skammt .
Reiðialda ungs fólks með lélegar horfur í Evrópu Ungt fólk í Evrópu er óánægt og trú þess á Evrópusambandið fer þverrandi .
Þessi óánægja hefur komið fram í mótmælum á götum helstu stórborga Evrópu undanfarið , frá Barcelona til Dyflinnar , frá Lissabon til Aþenu .
Meginástæðan er slæmar framtíðarhorfur .
Atvinnuleysi er meira meðal ungs fólks en eldra fólks í ríkjum Evrópusambandsins og sums staðar er ástandið geigvænlegt .
Á Spáni er atvinnuleysi meðal fólks á aldrinum 15 til 24 ára 44,4% og 36,1% hjá sama aldurshópi á Grikklandi .
Á Spáni er menntun engin ávísun á atvinnu .
Í nýjasta tölublaði Der Spiegel er talað við ungan mann , Oleguer Sagarra , sem gripið hefur til aðgerða .
" Bjargi sér hver sem betur getur , " segir Sagarra þegar hann er spurður um hugarfar jafnaldra sinna .
Hann var í hópi um 50 manna sem útskrifuðust með háskólagráðu í eðlisfræði í Barcelona fyrir ári : " Einn fann vinnu .
Einn af yfir 50 .
" Unga fólkið vill ekki byltingu , það vill beint lýðræði , umbætur atkvæðisréttarins og draga úr völdum fjármálafyrirtækja .
Áletrun á mótmælaspjaldi segir sína sögu : " Við erum ekki á móti kerfinu , kerfið er á móti okkur .
" 