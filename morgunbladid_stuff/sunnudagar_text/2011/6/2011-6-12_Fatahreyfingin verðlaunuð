Verðlaunahátíð Samtaka fatahönnuða í Bandaríkjunum ( CFDA ) var haldin í New York í vikunni en þar voru fatahönnuðir heiðraðir og fyrirfólk úr tískuheiminum lét sjá sig .
Þetta eru stærstu tískuverðlaunin í Bandaríkjunum , ef ekki heiminum öllum .
Poppdrottningin Lady Gaga var verðlaunuð en hún var valin tískutáknmynd ársins , enda hefur hún verið mest áberandi einstaklingurinn í poppheiminum síðastliðið ár og hafa áreiðanlega fáir skipt jafn oft um föt og hún .
Til viðbótar nálgast klæðnaður Lady Gaga oftast það að vera hreinlega búningur .
" Múnderingin " sem hún var í við athöfnina var kjóll frá Thierry Mugler við himinháa hæla ( 30 sentimetrar ! ) og svo var hún með grænbláa hárkollu .
Ruglaðist á Önnum Í þakkarræðu sinni sagðist hún ekki trúa því " að henni væri hleypt þarna inn " .
Svo sagði hún söguna af því hvernig hún frétti af verðlaununum .
" Anna Wintour [ ritstjóri bandaríska Vogue ] sendi mér skilaboð en ég hélt að þetta væri Anna Trevelyan sem er ein af bestu vinkonum mínum , " sagði hún en vinkonan er jafnframt aðstoðarkona stílista söngkonunnar .
" Ég svaraði : " Já , tíkin þín , okkur tókst það ! " en svarið sem ég fékk var : " En indælt ! " " Fyrrverandi fyrirsætan Iman ( og eiginkona Davids Bowie ) var valin tískutáknmynd ársins í fyrra .
Fyrri verðlaunahafar eru m.a. Kate Moss ( 2005 ) , Sarah Jessica Parker ( 2004 ) og Nicole Kidman ( 2003 ) .
Fjölmargar stjörnur voru mættar á staðinn , meðal annars til þess að afhenda verðlaun , af þeim má nefna Jessicu Alba , sem er kasólétt , Gerard Butler , Kanye West , Karolinu Kurkova og Naomi Watts .
Það er ekki ókeypis að mæta á þessa verðlaunahátíð en sætið kostaði um 1,1 milljón króna og söfnuðust um 150 milljónir króna fyrir samtökin , sem þau eyða í ýmis uppbyggileg verkefni í tískuheiminum .
Kynnir á hátíðinni var hinn silfurhærði fjölmiðlamaður Anderson Cooper .
Aðrir verðlaunahafar eru meðal annars Marc Jacobs , sem fékk sérstök heiðursverðlaun , Hilary Alexander frá breska blaðinu Daily Telegraph fékk fjölmiðlaverðlaun kennd við Eugeniu Sheppard , Alexander Wang var valinn fylgihlutahönnuður árins , Phoebe Philo fékk alþjóðleg verðlaun , Michael Bastian var valinn herrafatahönnuður ársins og kvenfatahönnuðir ársins eru Jack McCollough og Lazaro Hernandez , frá tískuhúsinu Proenza Schouler .
