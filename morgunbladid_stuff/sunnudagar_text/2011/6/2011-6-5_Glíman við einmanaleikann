Á sinni tíð var bandaríski rithöfundurinn David Foster Wallace risinn meðal ungra rithöfunda þar vestan hafs .
Hann var mælskur og hugmyndaríkur , gagnrýninn og djarfur og kallaður " rödd X-kynslóðarinnar " .
Það kemur því ekki á óvart að bandarískur bókmenntaheimur hafi fengið áfall þegar Wallace hengdi sig á heimili sínu í Claremont í Kaliforníu í september 2008 .
Þó það hafi verið á margra vitorði að Wallace væri þunglyndur , enda ræddi hann það opinskátt , vissu fáir hve veikur hann var og hann skrifaði aldrei um það .
Helsjúkt samfélag David Foster Wallace var ekki bara snjall rithöfundur , heldur var hann líka afburða námsmaður og efnilegur stærðfræðingur þegar hann ákvað að gerast frekar rithöfundur .
Hann lauk námi við Amherst-skólann í Massachusetts og síðan meistaraprófi frá Arizona-háskóla .
Að því loknu hélt hann í heimspekinám við Harvard-háskóla , en lauk því ekki .
Fyrsta skáldsaga hans , The Broom of the System , kom út 1987 og smásagnasafnið Girl with Curious Hair 1989 , en vöktu ekki mikla athygli .
Infinite Jest , sem kom út 1996 , vakti aftur á móti mikla athygli , en í bókinni segir hann meðal annars frá eiturlyfjaneyslu og glímunni við fíkn , en líka frá helsjúku samfélagi .
Bókin gerist í heimi þar sem ríkið Norður-Ameríka nær yfir Bandaríkin , Kanada og Mexíkó , en stór hluti landsvæðisins er svo mengaður af eitur- og spilliefnum að ekkert fær þrifist þar .
Allt er falt í þeim heimi , sem sést meðal annars af því að fyrirtæki kaupa réttinn á heiti ára og bókin gerist á ári Depend-nærfata .
Markmiðið að hjálpa fólki Infinite Jest er mikil að vöxtum , ríflega þúsund síður , en næstu bækur Wallace voru smásagnasöfn , Brief Interviews with Hideous Men , sem kom út 1999 og 2004 kom út Oblivion : Stories .
hann var með aðra skáldsögu í smíðum þegar hann féll frá , The Pale King , sem hann hafði unnið að í um áratug .
Sú bók kom út í síðasta mánuði og hefur mjög verið rædd vestan hafs .
Handritið að bókinni kom í ljós þegar eiginkona Wallace fór í gegnum pappíra hans , en einnig voru uppköst að bókinni á tölvu hans .
Vinur Wallace , Michael Pietsch , tók svo að sér að búa verkið til prentunar .
Afraksturinn er ríflega fimmhundruð síðna bók í fimmtíu köflum .
Wallace byrjaði á The Pale King 2007 , en nafnið á bókinni er ekki frá honum komið , hann kallaði hana " fyrirbærið langa " ef hann nefndi það við félaga sína .
Bókin segir frá skattaeftirlitsmönnum í Illinois og því hvernig þeir glími við leiðindi hversdagsins .
Það var og markmið Wallace að hjálpa fólki að eiga við einmanaleika , " skáldskapur er um það hvað það er að vera maður og góðar bókmenntir eiga að leiða til þess að við séum ekki eins einmana " .
