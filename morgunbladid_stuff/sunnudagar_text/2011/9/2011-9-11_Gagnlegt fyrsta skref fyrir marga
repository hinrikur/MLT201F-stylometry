" Símtölin sem okkur berast eru misjafnlega alvarleg .
Stundum hringir fólk með sjálfsvígshugsanir en stundum eru símtölin mun alvarlegri en það , " segir Karen Theodórsdóttir , verkefnastjóri Hjálparsíma Rauða krossins , 1717 .
" Við hjá Hjálparsímanum veitum virka hlustun , sem er að mínu mati úrræði sem gagnast mörgum mjög vel ; það að á fólk sé hlustað og að það fái upplýsingar um þau úrræði sem eru í boði .
Að geta tjáð sig í svona símtali er mörgum mjög gagnlegt fyrsta skref .
" Karen segir að í sumum tilvikum geti starfsmenn Hjálparsímans fylgst með fólki sem þangað hefur hringt því það láti vita hvernig gengur .
" Það er ofboðslega ánægjulegt .
Við erum að segja fólki satt , að hlutirnir geti orðið betri og það styrkir okkur enn frekar þegar við fáum að heyra frá fyrstu hendi að fólk sé komið í góð mál .
" Svarað er í Hjálparsímann allan sólarhringinn , af starfsfólki Rauða krossins eða sjálfboðaliðum .
Þangað hringdu alls 287 í fyrra og í ár hafa þegar 176 hringt í númerið 1717 .
" Við veltum því auðvitað fyrir okkur hvers vegna svo mikið er hringt og ósjálfrátt tengir maður fjölda hringinga við hrunið , sérstaklega í ljósi þess að flest símtölin árið 2008 fengum við á haustmánuðum .
En við getum ekki fullyrt um slíka tengingu , á bak við hana er engin rannsókn .
En manni dettur það helst í hug .
" 