Jason Segel er skemmtilegur leikari sem hefur vakið mikla athygli fyrir leik sinn í gamanþáttaröðinni How I Met Your Mother en þar er hann í hlutverki hins viðkunnalega en stundum kjánalega Marshalls Eriksen .
Hann er líka öflugur á hvíta tjaldinu og hefur leikið í myndum á borð við Knocked Up , Forgetting Sarah Marshall , I Love You , Man og nú síðast Bad Teacher , þar sem hann lék á móti Cameron Diaz .
Góður körfuboltamaður Segel er líkt og Diaz borinn og barnfæddur Kaliforníubúi .
Hann fæddist 18. janúar 1980 í Los Angeles og er því 31 árs .
Hann ólst hins vegar upp á stað sem heitir Pacific Palisedes og gekk í skólann Harvard-Westlake þar sem hann var í körfuboltaliðinu enda er hann 193 cm á hæð .
Liðið varð meira að segja ríkismeistari árið 1996 .
Segel dreymdi hins vegar ekki um feril í NBA heldur í leiklist og tók hann þátt í uppsetningum í leikhúsi í bænum þar sem hann ólst upp á menntaskólaárunum .
Hann er þekktur fyrir hlutverk sitt í þættinum Freaks and Geeks , sem var sýndur um skeið á NBC-sjónvarpsstöðinni .
Hann lék Nick Andopolis og samdi lag fyrir karakter sinn í þáttunum sem hann söng fyrir aðalkvenpersónuna .
Segel er nefnilega líka hæfileikaríkur tónlistarmaður .
Það kemur til dæmis glöggt í ljós í myndinni Get Him to the Greek , þar sem hann samdi með öðrum meirihluta tónlistarinar sem var flutt af tilbúnu sveitinni Infant Sorrow , hljómsveit aðalsöguhetjunnar sem Russell Brand leikur .
Hefur áhuga á leikbrúðum Í myndinni Forgetting Sarah Marshall semur karakter Segel söngleik um Drakúla sem leikinn er með brúðum .
Í atriðinu endurspeglast ekki aðeins áhugi leikarans á tónlist heldur líka á brúðum .
Segel er nefnilega búinn í félagi við Nicholas Stoller , leikstjóra tveggja síðastnefndu myndanna , að semja handrit að nýrri mynd um prúðuleikarana .
Hann leikur jafnframt stórt hlutverk í myndinni sem verður frumsýnd þann 23. nóvember á þessu ári í Bandaríkjunum .
Samstarfið lofar góðu en aðrir leikarar í myndinni , fyrir utan brúður Jims Henson , sem fólk þekkir svo vel , eru Amy Adams , Mila Kunis , Selena Gomez , Jack Black , Neil Patrick Harris , Zach Galifianakis og Katy Perry .
Á næsta ári lítur annað samstarf Stoller og Segel dagsins ljós en það er gamanmyndin The Five-Year Engagement .
Eins og aðrar myndir sem þeir hafa gert saman er meistari Judd Apatow ( leikstjóri Knocked Up og The 40 Year Old Virgin ) þarna í hlutverki framleiðanda og lofar því þessi mynd mjög góðu .
Ljóst er að Jason Segel er búinn að stimpla sig inn sem einhver allra næmasti og hæfileikaríkasti gamanleikari sinnar kynslóðar .
