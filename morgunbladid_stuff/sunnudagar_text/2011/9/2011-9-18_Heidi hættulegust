Ofurfyrirsætan og sjónvarpsþáttastjórnandinn Heidi Klum er hættulegasta stjarnan á netinu , að sögn netöryggisfyrirtækisins McAfee .
Ef leitað er að niðurhlaði og skjámyndum tengdum Klum eru líkurnar einn á móti tíu á því að lenda á vondri vefsíðu með njósnahugbúnaði og fleiri vírusum .
Netglæpamenn nota oft nöfn fræga fólksins til að lokka fólk inn á vafasamar vefsíður .
" Það er aðeins öruggara en í fyrra að leita að helstu stjörnunum en gefur ennþá hættulegar niðurstöður , " sagði Paula Greve yfirmaður netöryggismála hjá McAfee við Reuters .
Cameron Diaz var í fyrsta sæti í fyrra en skipar nú annað sætið .
Þar á eftir koma Piers Morgan ( sem er eini karlmaðurinn á topp fimm ) , Jessica Biel og Katherine Heigl .
