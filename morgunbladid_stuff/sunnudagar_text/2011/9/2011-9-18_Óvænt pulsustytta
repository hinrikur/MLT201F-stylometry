Stytta af pulsumanni birtist skyndilega í bænum Council Bluffs í Iowa í Bandaríkjunum .
Íbúi bæjarins hringdi í lögregluna þegar hann taldi sig hafa séð mann í pulsubúningi nálægt strætisvagnastöð þar sem börn eru jafnan fjölmenn .
Þegar lögregla mætti á staðinn kom í ljós að þetta var ekki maður heldur stytta , um 180 cm á hæð , af manni sem er eins og pulsa með öllu .
Reyndar vantar hendurnar á hana að hluta og þegar hún fannst var hún með bandaríska fánann á bakinu .
Styttan hafði áður sést annars staðar í borginni en enginn veit hvaðan hún kemur .
Pulsustyttan er í geymslu hjá lögreglunni þangað til einhver vitjar hennar .
