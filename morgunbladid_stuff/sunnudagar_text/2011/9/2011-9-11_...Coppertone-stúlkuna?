Eitt af frægustu auglýsingaspjöldum 20. aldarinnar er af ungri stúlku og hundi , sem bítur í bikiníbuxurnar hennar , fyrir sólarvarnarmerkið Coppertone .
Stúlkan sem er fyrirmynd auglýsingarinnar heitir Cheri Irwin og var þriggja ára þegar myndin var teiknuð .
Móðir hennar , Joyce Ballantine Brand , gerði auglýsinguna eftir hugmyndum Coppertone .
Hún leitaði ekki langt yfir skammt heldur notaði dóttur sína sem fyrirmynd .
Dagblaðið St .
Petersburg Times í Flórída í Bandaríkjunum tók nýverið viðtal við Irwin , sem er flutt til ríkisins og rekur núna ferðaþjónustu .
Hún er með skoðunarferðir um sögufræga hverfið Ybor City í Tampa .
Ferðin , sem tekur einn og hálfan tíma , er sérstök að því leyti að Irwin og þeir sem fara í ferðina , ferðast allir á Segway-hjólum , sem er sérstakur vélknúinn fararskjóti á tveimur hjólum .
Hún segir að flestir vinir hennar hafi vitað að hún hafi verið Coppertone-stúlkan og það hafi ekki endilega verið af hinu góða .
" Fólk verður alltaf svo spennt þegar það fréttir þetta .
Fólk getur verið pirrandi í sambandi við þetta .
Stundum spyr það um bikinífarið mitt , " segir hún en það er spurning sem hún ítrekar að henni finnist ekki sniðug enda hefur hún heyrt hana margoft .
" Árið 1993 virtist vera aukinn áhugi á þessari staðreynd .
Ég fór í spjallþátt Sally Jessy og Entertainment Tonight , " segir hún en athyglina má rekja til þess að sólarvörnin átti 40 ára afmæli þetta herrans ár og var ýmislegt gert af því tilefni .
Móðir hennar lést í svefni 88 ára gömul árið 2008 og starfaði alla tíð að list sinni og lifði áhugaverðu lífi .
Irwin segist kannski ekki hafa lifað eins spennandi lífi og móðir hennar en hana hafi langað að gera eitthvað sem skipti máli með stofnun ferðaþjónustufyrirtækisins .
" Þegar fólk fer í þessa ferð með mér er það að skapa minningar .
Það á eftir að muna alla tíð eftir deginum sem það fór í ferðalag á Segway .
Ég segi alltaf öllum að ég sé í minningabransanum .
" Af Coppertone-teikningunni er það að frétta að hún hefur nú tekið breytingum .
Í frumgerðinni sást mun meira í rasskinnarnar en nú þykir það skiljanlega ekki lengur vera við hæfi .
ingarun@mbl.is 