Myndin Skorað á ómöguleikann ( Challenging Impossibility ) sem fjallar um andlega friðarleiðtogann Sri Chinmoy verður sýnd í dag , laugardaginn 24. september , klukkan 20.00 í Norræna húsinu .
Hún verður síðan sýnd í Iðnó á sunnudaginn klukkan 19.00 og aftur í Norræna húsinu föstudaginn 30. september .
Varla er hægt að hugsa sér meiri andstæður en andlega leiðtoga á borð við Sri Chinmoy og síðan kraftlyftingafólk .
Þetta tvennt rann saman í eitt í leiðtoganum Chinmoy .
Hann ákvað 54 ára gamall að fara að lyfta lóðum .
Hann sýndi fram á að aldur er ekki endilega hindrun í vegi líkamsstyrkingar .
Þvert á móti setti hann sín mestu met þegar hann var 76 ára .
Tveir fylgjendur kenninga Sri Chinmoy eru komnir til landsins til að fylgja myndinni eftir .
En Chinmoy lést árið 2007 þá 76 ára gamall .
Þetta eru leikstjórinn Natabara Rollosson og framkvæmdastjórinn Bishwas Polissar .
Þeir hafa flutt með sér til landsins lyftingatæki og tól meistarans og stillt þeim upp í anddyri Bíó Paradísar .
Þar eru einnig ljósmyndir sem sýna frá öðrum afrekum hans en eitt af mikilvægustu þemum í því sem hann boðaði var að ekkert væri ómögulegt .
Hann var höfundur sem skrifaði 1.500 bækur , orti 115.000 ljóð , samdi 20.000 lög og málaði 200.000 málverk .
Hann byrjaði einnig að setja met í 100 metra hlaupi og hljóp margsinnis maraþonhlaup á gamals aldri .
" Í raun hefðum við getað tekið fyrir sérhvern af þessum þáttum í lífi hans og gert heimildarmynd um þá því allt var þetta gert til að sýna og sanna kenningar hans , " segir leikstjórinn Natabara Rollosson .
" Það er ekkert ómögulegt ! En ástæðan fyrir því að kraftlyftingarnar urðu fyrir valinu er sú að það var svo mikið fjallað um þær í sjónvarpinu að það var til mikið af efni til að vinna úr .
" Andleg vellíðan Rollosson hafði leitað lengi að lífsfyllingu og stundað nám í heimspeki og listasögu en það var ekki fyrr en hann fór að stunda hugleiðslu í Sri Chinmoy-miðstöðinni að honum fór að líða vel .
" Ég vissi að það var eitthvað dýpra til , eitthvað sem gat fyllt mann andlegri vellíðan , eitthvað sem skipti máli , " segir hann .
Inni á milli tækjanna og tólanna í anddyri Bíó Paradísar eru útprentaðar setningar úr verkum Chinmoy sem búið er að hengja upp á vegg .
Setningar eins og .
" Ef við lifum í hjartanu er ómöguleikinn ekki til .
" Í lífi þeirra er andleg hugleiðing númer eitt en eins og þeir orða það : " en við erum ekki að fara að ganga í klaustur " .
Kenningar hans ganga út á að þau takmörk sem við þekkjum eru bara eitthvað sem manneskjan hefur búið sér sjálf til .
Mennirnir eigi að nota það sem þeim er gefið og vera sífellt að bæta það .
Menn verði stærri fyrir vikið og að það sé full þörf á þessari hugsun í heiminum í dag .
Rollosson segir það hafa verið einstaklega gefandi að gera þessa mynd og ferðast með hana um heiminn .
" Með fullri virðingu fyrir þessari kvikmyndahátíð sést samt á prógramminu hvað myndirnar eru svartar og lítt upplífgandi , " segir Rollosson .
" Það er lítið um andlegt efni á boðstólum sem er raunin á flestum kvikmyndahátíðum heimsins .
Á hátíðinni sem við vorum á í Bandaríkjunum kom ein stúlka á þrítugsaldri hágrátandi af sýningunni og sagði þetta hafa verið fallegustu mynd sem hún hefði séð .
Það er yndislegt að upplifa slík augnablik .
Það er von okkar að þegar fólk sjái svona andlegar myndir vakni það til lífsins .
Það er afskaplega erfitt að gera svona myndir því það er hætta á að þetta verði bara talandi höfuð myndina á enda .
En við reyndum að brjóta það mikið upp með því að kljúfa rammana og síðan notast við það myndefni af honum sem var til .
Allir sem unnu að myndinni gáfu vinnuna sína , enda hvatti Sri Chinmoy til þess háttar hugsunar .
Hann vildi að við lærðum að hugleiða og kenndum síðan öðrum að hugleiða og tækjum enga borgun fyrir það .
" Hugmyndir Chinmoy eru ögrandi og það er áhugavert að sjá myndina .
Á köflum er hún stórfyndin , því það er eitthvað svo skemmtilegt við að sjá þessa ólíklegu menn í söfnuði Sri Chinmoy sem kraftlyftingamenn og vöðvatröllin eru .
