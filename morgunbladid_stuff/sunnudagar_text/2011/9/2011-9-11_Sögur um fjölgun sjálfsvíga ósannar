Talið er að í heiminum svipti sig einhver lífi á 40 sekúndna fresti .
Mun algengara er að karlar séu þar að verki en konur , en þær gera reyndar töluvert fleiri sjálfsvígstilraunir sem enda ekki með dauða .
Staðreyndin er sú að á Íslandi taka tveir til þrír eigið líf í hverjum mánuði .
Sjálfsvígum hefur samt fækkað að meðaltali hér á landi á síðustu þrjátíu árum en vert er að geta þess að tölur fyrir árið 2010 liggja enn ekki fyrir .
" Mikið er horft til þess hver áhrif efnahagshrunsins hafa orðið , " segir Högni Óskarsson , geðlæknir og formaður fagráðs Landlæknisembættisins um forvarnir gegn þunglyndi og sjálfsvígum .
" Af Norðurlöndunum hafa Íslendingar orðið langverst úti efnahagslega og að einhverju leyti félagslega .
Í samfélaginu hafa undanfarið verið fantasíur í gangi um mjög mikla fjölgun sjálfsvíga en þær sögur eru sem betur fer ekki réttar .
Vissulega hafa þau komið í bylgjum , til dæmis á Reykjanesi á síðastliðnum vetri en af því er ekki hægt að draga afgerandi ályktanir , " segir Högni við Sunnudagsmoggann .
Eitt sjálfsvíg þykir að sjálfsögðu einu of mikið , því er stöðugt unnið að forvörnum á þessu sviði og Hjálparsími Rauða krossins , 1717 , hefur komið mörgum til góða .
Mjög margir hringja árlega þangað , bæði fólk í sjálfsvígshugleiðingum og þeir sem telja aðra í sjálfsvígshættu .
Fagráðið sem áður var nefnt var stofnað 2003 en starfsemi þess hefur verið minni síðustu þrjú ár en áður vegna fjárskorts .
Dráttur hefur orðið á að tölur um tíðni sjálfsvíga fyrir árið 2010 liggi fyrir , en óyggjandi tölur fyrir það ár verða mikilvægur mælikvarði á þróunina .
" Segja má að í lok árs 2009 séu áhrif kreppunnar ekki alveg komin fram , maður heldur því niðri í sér andanum og krossar fingur .
" Fjárhagserfiðleikar fólks hafi aukist og örvænting þeirra sem leita eftir hjálp sé meiri en áður .
Hann hafi þó á tilfinningunni að tíðni sjálfsvíga hafi ekki aukist á milli ára .
Högni hefur unnið með öðrum sérfræðingum , bæði annars staðar á Norðurlöndunum og annars staðar í Evrópu .
Sífellt er reynt að draga lærdóm af þróun mála .
Tölur yfir sjálfsvíg karla 15 ára og eldri voru lægri að meðaltali á Íslandi árið 1980 en annars staðar á Norðurlöndunum og enn árið 2009 .
Sjálfsvígum fjölgaði að vísu hérlendis í tvígang , árin í kringum 1990 og aftur 2000 , en Högni segir að það hafi verið innan tilviljunarmarka .
Sjálfsvíg voru næstum tvöfalt algengari í Danmörku og Finnlandi en hér heima árið 1980 , ástandið var sambærilegt í Noregi og á Íslandi en meðaltalið hærra í Svíþjóð .
Sjálfsvíg hafa lengi verið mun algengari í Finnlandi en annars staðar á Norðurlöndum .
Flest voru þau í byrjun tíunda áratugarins , í efnahagshruninu þar í landi , en næstu ár á eftir dró verulega úr .
Í árslok 2009 voru tölur yfir sjálfsvíg í Finnlandi samt sem áður um 60% hærri en í hinum löndunum .
" Finnar eru af annarri ætt en við , sbr. tungumálið ; Það er talið að þeirra ættstofn komi meira að austan , og það er merkilegt að hjá þjóðum og þjóðarbrotum sem eru erfðafræðilega skyldar þeim – til dæmis Ungverjum og hluta Slóvena – er töluvert hærri sjálfsvígstíðni en hjá öðrum nágrönnum þeirra allra .
" Þegar tölfræði yfir sjálfsvíg kvenna er skoðuð kemur í ljós að tíðni er líka lægst á Íslandi áratugina þrjá .
Mun meiri sveiflur eru annars staðar ; tölur að vísu sambærilegar hér og í Noregi við upphaf tímabilsins en hærri bæði í Finnlandi og Svíþjóð og miklu hærri í Danmörku .
Í árslok 2009 voru tölur lítt breyttar í Finnlandi , íslenskar tölur fyrir konur voru áfram með þeim lægstu .
Mjög dró úr sjálfsvígum kvenna í Danmörku á tímabilinu .
" Ef við lítum á þetta sem keppni eru Danir ótvíræðir sigurvegarar því sjálfsvígstíðnin þar hefur lækkað mjög mikið , " segir Högni .
Hann segir erfitt að benda á eitthvað sérstakt sem skýrir þessar breytingar .
Hér á landi séu þunglyndislyf vissulega notuð í meiri mæli en annars staðar , en forvarnir gegn sjálfsvígum séu öflugar í Danmörku .
Engar einhlítar skýringar eru á þessum góða árangri .
" Það er hægt að tína margt til , en staðreyndirnar í málinu eru tölurnar .
" www.sjalfsvig.is 