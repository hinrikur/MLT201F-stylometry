Kerti Gleymum ekki að njóta skammdegisins sem færist nú yfir okkur smám saman .
Það er svo kósí að kveikja á kertum og um að gera að nota þau sem mest .
Þegar þú kemur heim úr ræktinni og ferð í heita og góða sturtu er t.d. tilvalið að spila notalega tónlist og kveikja á ilmkerti .
Þá ertu næstum því komin / n í þína eigin heilsulind heima fyrir .
Jákvæðni Stundum er sagt að jákvæðni sé allt sem þarf og er vissulega mikið til í því .
Við verðum að muna eftir að brosa .
Suma daga er það erfiðara en annars en ef okkur tekst það þá líður okkur svo miklu betur .
Hrökkbrauð Hrökkbrauð er fíneríis-fæða í dagsins önn .
Til eru ýmiskonar tegundir og um að gera að prófa sig áfram .
Með osti , smurosti , túnfisksalati eða bara til að narta í .
Það er meira að segja hægt að finna hrökkbrauð með chilíkrydduðu súkkulaði utan um ! Vertu ætíð með hrökkbrauð í seilingarfjarlægð .
Hrökkbrauðspakkinn á skrifborðinu eða í bílnum mun ekki bregðast þér á ögurstundu ! 