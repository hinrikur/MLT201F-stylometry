Fræg er sagan af því þegar Íkarus blessaður flaug á vængjum sem faðir hans gerði úr vaxi og fjöðrum .
Kappinn hirti hins vegar ekki um aðvaranir og flaug of nálægt sólinni .
Fyrir vikið bráðnaði vaxið og aumingja Íkarus hrapaði til bana .
Sennilega hefur ástralski rugbyleikmaðurinn Adam Ashley-Cooper litið á örlög Íkarusar sem víti til varnaðar , alltént hélt hann sig nálægt jörðinni þegar hann flaug inn í endamarkið í leik gegn Bandaríkjunum á HM á Nýja-Sjálandi á föstudaginn .
Ástralía vann leikinn örugglega , 67-5 .
