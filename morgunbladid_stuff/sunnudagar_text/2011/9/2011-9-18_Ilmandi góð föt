Ilmreyr og reyrgresi Sá er heppinn sem lært hefur að þekkja reyrgresi og veit um stað þar sem það vex og þá oft í stórum breiðum .
Þrátt fyrir nafnið ilmar reyrgresið sterkar en hinn eiginlegi ilmreyr .
Lyktin kemur fyrst fram við þurrkun .
Besta ráðið til að þekkja grösin er að merkja hvar þau finnast , taka myndir eða teikna og skrifa í vasabókina sína .
Síðan er hægt að fara ár eftir ár , safna í visk og leggja í uppáhaldsskúffuna sína og taka svo fram ilmandi föt allan veturinn eins og langömmur okkar gerðu .
Natturan.is , 48 góð ráð fyrir þig og umhverfið .
Hildur Hákonardóttir og Hörður Kristinsson .
