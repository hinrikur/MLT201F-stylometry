Ber fólki í sambandi skilyrðislaust að stunda kynlíf með makanum ? Dómari nokkur í Nice í Frakklandi virðist vera á þeirri skoðun en hann sektaði 51 árs gamlan mann um rúmar 1,5 milljónir króna fyrir að stunda ekki kynlíf með nú fyrrum konu sinni .
Úrskurð sinn byggði dómarinn á lagagrein sem segir að gift hjón skuli lifa " samlífi .
" Túlkun dómarans er sú að kynlíf sé órjúfanlegur hluti hjónabandsins .
Á tímum þegar löggjafinn víða um heim er loks farinn að meðhöndla nauðganir og kynferðisofbeldi innan hjónabands eða sambands sem glæpi , þá hringir þessi túlkun dómarans viðvörunarbjöllum .
Þrátt fyrir að fólk hafi venjulega þær væntingar þegar það gengur í hjónaband að kynlíf sé partur af pakkanum , ef ekki nema til að fjölga kyninu , þá er það ekki endilega sjálfsagður hlutur .
Það er ekki samningsbundin kvöð og er sannarlega ekki að finna í þeim heitum sem farið er með á brúðkaupsdaginn .
Þess vegna virðist það ekki bara gamaldags að vera fundinn sekur um að hafa ekki stundað kynlíf með makanum , heldur villimannslegt , sérstaklega þegar litið er til þess að kynverund fólks breytist á hinum ýmsu ævistigum .
Áhugi fólks og löngun eftir kynlífi getur minnkað hvenær sem er af ýmsum ástæðum , líkamlegs , tilfinningalegs og andlegs eðlis .
( Eiginmaðurinn sem sóttur var til saka sagði lítinn áhuga sinn á kynlífi mega rekja til þreytu og heilsufarsvandamála .
) Fyrirætlanir fólks , þegar það gengur í hjónaband , geta einnig breyst og kynlífið lent neðarlega á forgangslistanum .
Niðurstaða dómarans og sú réttlæting sem hann gefur fyrir henni : " Við það að ganga í hjónaband samþykkir parið að deila saman lífinu og í því felst greinilega að stunda kynlíf hvort með öðru , " er truflandi .
Ákvörðunin og réttlætingin bergmála sjónarmið Michaels Hale , yfirdómara á Englandi á 17. öld , sem lýsti því yfir að ekki væri hægt að finna mann sekan um að nauðga eiginkonu sinni , " því fyrir gagnkvæmt samþykki og sáttmála hjónabandsins hefur konan að þessu leyti gefið sig eiginmanninum svo ekki verður aftur tekið .
" Þessar tilvitnanir virðast benda til þess að þú eigir engra kosta völ þegar kemur að kynlífi innan hjónabands .
Þú hefur engan rétt á að segja nei .
Beiti maki þinn þig kynferðislegu ofbeldi og / eða nauðgi þér , átt þú enga vernd undir lögunum .
Og nú getur hann lögsótt þig ! Það er auðvelt að finna til með eiginkonunni , sem sótti um skilnað vegna skorts á kynlífi í 21 árs löngu hjónabandi .
Að vera neitað um slíka nánd , ástúð og snertingu má , á margan hátt , túlka sem tilfinningalegt ofbeldi , sérstaklega þegar viðkomandi hefur augljóslega tjáð kynferðislegar þarfir sínar .
Á sama tíma er það hreint út sagt óskiljanlegt að hægt sé að draga fyrrum maka fyrir dómstóla fyrir að hafa ekki viljað lifað kynlífi .
Hvort sem hjón hafa verið gift í tvö ár eða tuttugu , ráða báðir einstaklingar yfir sínum líkama og þar með hvort þeir stundi kynlíf eða ekki .
