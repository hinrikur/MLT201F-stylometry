Niðurstaðan er yfirleitt málamiðlun – annaðhvort er keypt myndavél í vasa eða hlunkur til að hafa um hálsinn .
Smám saman nálgast þó litlu vélarnar þær stóru , eins og til að mynda með að hægt sé að skipta um linsur .
Árni Matthíasson arnim@mbl.is Vélin fer vel í hendi , dálítið þung þó , og hönnunin er fyrir augað , mjög nett og skemmtileg .
Stillingar á baki eru ekki á nógu góðum stað , en þvælast þó ekki fyrir að ráði .
Hægt er að sýsla með allar stillingar og meðal annars skipta algerlega yfir í handstillingar .
Myndflagan í vélinni er 12,1 milljóna díla og úrvinnslan á myndunum góð .
Hún tekur líka fyrirtaks HD myndskeið ( 1080 ) .
Linsan sem fylgir er 14 mm , mjög fín linsa með ljósopi 1:2 , 5 .
Á bakinu er 3 " snertiskjár , bjartur og skemmtilegur – snertiskjárinn gerir einkar auðvelt að stýra vélinni og stilla .
Upplausnin á skjánum er góð .
Fókusinn á vélinni er sjálfvirkur og búið að herða heldur betur á honum ; vélin greinir fókusinn 120 sinnum á sekúndu og svörun í henni er gríðargóð fyrir vikið .
Hægt er að velja fókusinn með því að smella á skjáinn á þann stað sem á að vera í fókus , sem er fáránlega þægilegt .
Vélin getur tekið 3,8 ramma á sekúndu og er þrælsnögg að vista myndirnar á JPG-sniði með mestu gæðum .
Það er líka hægt að taka myndirnar RAW fyrir þá sem vilja vinna þær sjálfir eftir á , en þá nær hún ekki að taka myndir svo hratt .
Ljósnæmi á vélinni , ISO , er 160-6400 .
Lumix-linsur í úrvali Má bjóða þér þrívíddarlinsu ? Þegar hægt er að skipta út linsum opnast allskonar möguleikar ; hægt er að fá sér öfluga zoom-linsu , til að mynda 47-175 mm linsu ( Lumix G X Vario PZ 47-175 ) , eða enn öflugri : 100-300 mm ( Lumix G Vario 100-300 ) .
Makrólinsur á vélina er einnig hægt að fá frá Leica , Leica DG Macro-Elmarit 45 mm , eða fiskauga ( Lumix FG Fisheye 8 mm ) , nú eða linsu sem er F1.4 til að ná sem skýrustum og bestum myndum .
Svo er hægt að stíga skref inn í framtíðina og fá sér þrívíddarlinsu , LUMIX G 12,5 mm linsu .
Eins og sjá má á myndinni hér fyrir ofan eru tvö ljósop á þeirri linsu og teknar myndir fyrir hægra og vinstra auga samtímis og vistaðar þannig á minniskortinu .
Myndirnar eru síðan skoðaðar í þrívídd í viðeigandi tæki , til að mynda þrívíddarsjónvarpi frá Panasonic , en hægt er að tengja vélina beint við þrívíddarsjónvarp með HDMI-tenginu .
