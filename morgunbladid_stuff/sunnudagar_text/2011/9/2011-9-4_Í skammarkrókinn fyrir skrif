Philipp Lahm verður seint kallaður ólátabelgurinn í þýskri knattspyrnu .
Eftir uppnáminu , sem nýútkomin sjálfsævisaga hans hefur vakið mætti hins vegar ætla að hann væri einhver ófyrirleitnasti rógberi , sem þýskur fótbolti hefur alið .
Lahm er fyrirliði félagsliðsins Bayern München og hefur verið fyrirliði þýska landsliðsins frá því í fyrra og leiddi liðið þegar það náði þriðja sæti í heimsmeistarakeppninni í Suður-Afríku .
Bókin heitir Der feine Unterschied , sem mætti útleggja Hinn hárfíni munur .
Lahm segir í formála bókarinnar að fyrir sér vaki að sýna hvernig hlutirnir gangi fyrir sig í fremstu röð í fótboltanum .
Í umfjöllun um bókina kemur hins vegar fram að þar sé aðallega fjallað um ýmis atvik úr fótboltanum og hvernig hlutirnir gengu fyrir sig síðasta keppnistímabil hjá Bayern München .
Í grein í Der Spiegel um málið segir að Lahm sé " tengdasonarmanngerðin , eðlilegur , vingjarnlegur , meinlaus " .
Hann tali um slæman anda í búningsklefanum á Evrópumeistaramótinu 2008 , en nefni engan á nafn .
Hann gagnrýni heldur ekki Rudi Völler , fyrrverandi þjálfara landsliðsins , eins og margir telji , heldur lýsi hvernig landslið í þá daga ( 2004 ) undirbjó sig .
Menn skoðuðu ekki myndir , drógu ekki upp áætlanir um leikskipulag né lögðust í tölfræði .
Í bókinni sé skýrt tekið fram að þá hafi verið aðrir tímar og Völler hafi ekki skorið sig úr í þessum efnum .
Völler hefur engu að síður gagnrýnt Lahm harðlega .
Mikið hefur verið gert úr ummælum Lahms um þjálfaratíð Jürgens Klinsmanns hjá Bayern , en þar segir Lahm þó ekkert nýtt og ekkert umfram það , sem Uli Hoeness , æðsti ráðamaður félagsins , hefur þegar sagt .
Þáttur Bild í að blása bókina upp Bók Lahms kom út hjá frekar litlu forlagi , sem hefur sérhæft sig í skáldsögum og fræðiritum og hét einu sinni kvennaforlag .
Við kynningu á bókinni veitti forlagið dagblaðinu Bild forbirtingarrétt á efni úr henni .
Þar á bæ tóku menn saman allt , sem eitthvert púður þótti í , og slógu bókinni upp sem þar væru gerð " reikningsskil " .
Aðrir miðlar gripu boltann á lofti og úr varð írafárið , sem nú hefur gengið yfir Lahm .
Svo virðist þó vera sem háværustu gagnrýnendurnir hafi látið sér nægja að lesa Bild og látið vera að plægja í gegnum bókina .
Hún varð hins vegar til þess að þýska knattspyrnusambandið kallaði Lahm á teppið og á mánudag átti landsliðsþjálfarinn , Joachim Löw , fund með fyrirliðanum til þess að " hreinsa andrúmsloftið " og kom í ljós að hann fær að halda fyrirliðabandinu .
Daginn eftir komu þeir báðir fram á blaðamannafundi í Dusseldorf .
" Í gærkvöldi ræddum við málið til að átta okkur á hvers vegna ákveðnir hlutir hefðu verið skrifaðir , " sagði Löw .
" Ég sagði honum að ég væri ekki ánægður með að hann hefði gert opinberar upplýsingar um leikmenn og þjálfara .
En það kom aldrei til greina að taka af honum fyrirliðatitilinn .
" Áður hafði Lahm beðist innilega afsökunar og gefið út yfirlýsingu : " Auðvitað ætlaði ég hvorki að ráðast á né móðga Rudi Völler , Jürgen Klinsmann , né annað fólk , " sagði hann í yfirlýsingunni .
" Fremur vildi ég , eins og verður ljóst við lestur bókarinnar , setja fram hreinskilnislega skoðun mína á því hvernig hefði verið að vinna með ólíkum þjálfurum á ólíkum tímum .
" Írafárið út af bókinni vekur einnig furðu vegna þess að ýmsir fengu að sjá bókina áður en hún kom út .
Einn þeirra er Oliver Bierhoff , sem heldur utan um landsliðið .
Hann gaf grænt ljós , en sagði engu að síður þegar bókin var komin út að þar hefði Lahm " farið yfir mörkin " .
Antje Kunstmann , útgefandi bókarinnar , segist vorkenna Lahm .
Hann hefði ekki átt von á slíku uppnámi .
Menn áttu greinilega ekki heldur von á því á ritstjórn Der Spiegel að farið yrði með Lahm eins og hann hefði framið morð .
Í blaðinu segir að þar hafi upphaflega átt að birtast stutt umsögn um bókina með svohljóðandi niðurlagi : " Eftir situr tilfinning eins og eftir fótboltaleik , sem hefur verið blásinn af vegna þoku .
" " Í fyrsta lagi er ég ekki hommi " Ýmsir hafa velt því fyrir sér hvers vegna Philipp Lahm , sem er 27 ára gamall , hafi séð sig knúinn til þess að skrifa ævisögu sína .
Athygli vekur að hann sér sérstaka ástæðu til þess að taka fram að hann sé ekki samkynhneigður og ákveður reyndar líka að vara knattspyrnumenn við að koma út úr skápnum .
" Í fyrsta lagi er ég ekki hommi , " segir Lahm .
" Ég er ekki kvæntur Claudiu konunni minni til þess eins að sýnast og ég á ekki vin í Köln sem ég bý með í raun .
" Hann segir að þessar vangaveltur skipti sig ekki máli og bætir við : " Ég hef ekkert á móti hommum og finnst ekkert vera athugavert við samkynhneigð .
" Hafið þið ekkert mikilvægara að gera ? Síðan segir hann : " Það kemur mér stöðugt á óvart hvað þessar einangruðu manngerðir , sem segja svona sögur , geta haft mikil áhrif á almenningsálitið .
" Philipp Lahm hommi " ...
hafið þið ekkert mikilvægara til að tala um ? " Lahm gefur til kynna að orðrómurinn hafi komist á kreik eftir að ókunnugur maður bankaði upp á hjá honum í München , játaði honum ást sína og skildi eftir hjá honum bréf .
Lahm ráðleggur hins vegar knattspyrnumönnum að koma ekki út úr skápnum .
Nefnir hann þar sérstaklega mál Johns Fashanus , fyrsta atvinnumannsins á Bretlandi , sem gerði grein fyrir því að hann væri hommi .
Fashanu sagði að hann hefði orðið fyrir djúpstæðum fordómum gegn samkynhneigð eftir yfirlýsingu sína .
Fashanu svipti sig lífi 1998 .
Fleiri hafa hneykslað Þýskir fótboltamenn hafa áður valdið usla með skrifum .
Markmaðurinn Toni Schumacher kallaði yfir sig harða gagnrýni þegar hann skrifaði um lyfjanotkun í knattspyrnu og Lothar Matthäus sparaði ekki stóryrðin í garð gamalla félaga .
Philipp Lahm hefur nú fengið á sig sama stimpil , en ýmsum þykir það ómaklegt .
Skrif hans séu í raun saklaus .
Leiðrétting 6. september - Nafnaruglingur Nafnaruglingur Í vikuspegli um nýja bók þýska knattspyrnumannsins Philipps Lahms í Sunnudagsmogganum um helgina var farið rangt með nafn knattspyrnumannsins Justins Fashanus og honum ruglað saman við bróður sinn , John .
Beðist er velvirðingar á því .
