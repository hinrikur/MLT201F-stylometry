" Við höfum verið með mikla fræðslu síðastliðin sjö ár fyrir faghópa , ekki síst þá sem vinna með ungu fólki , því það er mjög mikilvægt að þekkja einkennin .
Ungt fólk í sjálfsvígshugleiðingum er oft mjög hvatvíst og hugsar það ekki til enda að dauðinn sé endanlegur , " segir Salbjörg Bjarnadóttir , geðhjúkrunarfræðingur og verkefnisstjóri Þjóðar gegn þunglyndi hjá Landlæknisembættinu .
Árið 2000 féllu níu ungmenni á aldrinum 15-19 ára fyrir eigin hendi hér á landi .
" Það var mikil blóðtaka en fræðsla fyrir þá sem vinna með unglingum var aukin svo að krakkar fái aðstoð fyrr en áður .
" Mjög hefur dregið úr sjálfsvígum ungs fólks síðan .
" Eitt sjálfsvíg er þó einu of mikið og fræðslan skiptir miklu máli .
" Salbjörg nefnir einnig forvarnir fyrir aðstandendur , því syrgjendur ásaki oft sjálfa sig um að þeir hafi gert eitthvað rangt .
" Við höfum verið í samstarfi við Nýja dögun um fræðslu fyrir fagfólk og hópavinnu fyrir syrgjendur því eftir sjálfsvíg heldur harmleikurinn áfram .
Skilnaðartíðni er há hjá foreldrum , sérstaklega þeim sem missa börn á aldrinum 15-25 ára , því þeir virðast eiga erfiðara með að fara samtaka í gegnum sorgarferlið og meira er um ásakanir á milli þeirra en annarra foreldra .
" 