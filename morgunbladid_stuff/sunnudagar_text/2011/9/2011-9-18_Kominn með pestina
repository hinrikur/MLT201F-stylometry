6.30 Hrafnhildur er vöknuð .
Mamma hennar er búin að hósta í alla nótt og er á fjórða degi í veikindum .
Þetta var ekki planið en hún er eins og hálfs og finnst góð hugmynd að fara yfir málin með pabba sínum .
7.15 Eftir þrjú kortér af samræðum við Hrafnhildi og Skoppu og Skrítlu er komið að því að vekja Val , stjúpson minn .
Hann er vanalega fljótur á lappir en ekki í dag .
Hann er semsagt kominn með pestina .
Frábært .
8.00 Búinn að koma smá graut í Hrafnhildi og kominn tími til að skutla henni til Þórunnar , bestu dagmömmu í heimi .
Við erum ótrúlega heppin að vera með svona góða dagmömmu og Hrafnhildur er alltaf spennt á morgnana .
Stendur í dyrunum og segir krakkar , krakkar .
8.30 Brynhildur fimm ára vaknar .
Hún vill aðeins ræða þá hugmynd sína að binda lausu framtönnina sína við hurðarhún og hoppa fram af pallinum .
Ég fæ hana til að bíða aðeins með það , kem smá mat oní hana og skutla henni á leikskólann .
Ég íhuga það smá stund að skella mér aftur undir sæng en ekki í dag .
Í næstu viku byrja ég með nýjan þátt , Spurningabombuna , og það er ýmislegt sem þarf að gera til að koma honum á koppinn .
9.05 Mættur í vinnuna .
Veit ekki alveg hvar ég á að byrja svo ég fæ mér bara tvo bolla af kaffi áður en ég kem mér að verki .
Sit svo og fer yfir spurningar og gestalista .
Markmiðið er skemmtilegar spurningar , skemmtilegir gestir , skemmtilegur þáttur .
Fyrsti þáttur á föstudaginn .
Það væri skandall að missa af honum ! 10.10 Kaffitár í Bankastræti .
Hitti elstu dóttur mína .
Reyni að toga uppúr henni hvað hún vilji fá í afmælisgjöf í næstu viku .
Hún vill helst fá ryksugu ! Jæja .
Það er eitthvað .
11.00 Fundur í Saga Film til að fara yfir fyrsta þátt .
Renni yfir spurningar með hópnum sem samanstendur af miklu toppfólki sem hefur meira og minna fylgt mér síðan ég byrjaði á Stöð 2 fyrir tæpum sex árum .
( Alltaf jafn ótrúlegt að það skuli vera liðinn svona langur tími .
) 12.30 Hársmiðjan í Kópavogi .
Lára klippir mig í skrilljónasta sinn .
Hún hefur klippt mig í 25 ár og er enga stund að bjarga mér .
13.30 Kem við heima og færi Svanhildi vistir úr Melabúðinni .
Hún er á símafundi og að horfa á Alþingisrásina .
Stundum hef ég áhyggjur af henni .
Að horfa á Alþingi er eins og að horfa á fótboltaleik sem fer allur fram við hornfánann þar sem menn eru að bíða eftir að leikurinn verði flautaður af .
14.00 Aftur í vinnuna .
Hitti þar Pétur , vin minn , sem er að færa mér nýju Ecco Street golfskóna sem ég pantaði hjá honum .
Mesta bylting í golfinu síðan menn hættu að nota bambuskylfur .
16.00 Sæki Hrafnhildi og Brynhildi .
17.00 Sigurður Kári , nágranni okkar og Kári sonur hans koma niður .
Hrafnhildur leikur sér við Kára og ég ræði pólitíkina og golf við Sigga .
19.00 Baða börnin og reyni að hjúkra eiginkonu minni .
Smám saman fellur allt í ljúfa löð og gríslingarnir sofna .
22.00 Reyni að ná viðtalsbili við Svanhildi sem er mikið í símanum og svo horfum við á eitthvað .
Bara eitthvað annað en Alþingi .
00.30 Klára að gera upp daginn og kem mér í bólið .
O , hvað ég vona að sú stutta sofi út .
7-9- 13 .
