Stuttlisti Booker-verðlaunanna var kynntur á fimmtudag og kom fáum á óvart að sjá að Julian Barnes var á listanum , enda spá flestir því að hann muni hreppa verðlaunin .
Þetta er í fjórða sinn sem Barnes er tilnefndur til verðlaunanna , en í umsögn sögðu dómnefndarmenn að bókin , The Sense of an Ending , væri " tæknilega frábær " og hún hefur líka fengið fína dóma í pressunni .
Áður hafði Barnes verið tilnefndur fyrir bækurnar Flaubert ' s Parrot , England , England og Arthur & George , en hann hefur verið gagnrýninn á verðlaunin og verðlaunanefndina .
Í Bretandi tíðkast að veðja um hvaðeina og líka um bókmenntaverðlaun .
Hjá veðbönkum eru líkurnar á því að Barnes fái verðlaunin metnar 13/8 , en þar næst koma Carol Birch með Jamrach ' s Menagerie og A.D .
Miller með Snowdrops með líkurnar 7/2 .
Aðrar bækur á listanum eru Pigeon English eftir Stephen Kelman , The Sisters Brothers eftir Patrick deWitt og Half Blood Blues eftir Esi Edugyan .
Edugyan og deWitt eru kanadísk en hin ensk .
Þess má geta að bækurnar eftir Stephen Kelman og A.D .
Miller eru fyrstu bækur höfundanna .
