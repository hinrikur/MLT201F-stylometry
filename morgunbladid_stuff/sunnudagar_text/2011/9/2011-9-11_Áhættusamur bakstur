Síðustu vikur hef ég setið límd við skjáinn og horft á Love Bites .
Ekki eru þetta bara skemmtilegir þættir heldur líka fræðandi .
Það ku t.d. alls ekki vera góð hugmynd að baka fyrir gaur sem þú ert bara búin að fara með á nokkur stefnumót .
Já , þú heyrðir rétt .
Bananabrauð gæti hrætt hann svo mikið að hann hleypur í burtu á harðaspretti .
Ég er svo sem enginn Dr. Love en það er eitthvað til í þessu , býst ég við .
Nostur við bakstur sendir augljóslega út skilaboð um staðfestu , langanir til hreiðurgerðar og dugnaðar á heimilinu .
Er nema von að blessaður maðurinn verði skelfingu lostinn ? Úff , bananabrauð segir greinilega meira en milljón orð .
Maður gæti allt eins mætt bara í brúðarkjól á deit fimm samkvæmt þessu .
Ég er farin heim að henda hveitinu og lyftiduftinu ...
