Þegar það spurðist út að Friðrik Ólafsson hygðist taka þátt í Norðurlandamóti öldunga urðu skipuleggjendur varir við stóraukinn áhuga á mótinu .
Friðrik hefur ekki teflt á opinberu móti hér á landi síðan á minningarmótinu um Jóhann Þór Jónsson sem fram fór haustið 2001 og síðast tefldi hann á Skákþingi Norðurlanda fyrir 40 árum , sem fram fór í Norræna húsinu .
Þar vann hann öruggan sigur .
Fyrir marga keppendur mótsins hefur það áreiðanlega verið gamall draumur að tefla við Friðrik .
Nokkrir íslensku skákmannanna mættu honum margsinnis hér á árum áður , t.a.m. Magnús Sólmundarson og Gunnar Gunnarsson og í þeirra hópi er einn sem náði að leggja hann að velli í kappskák , Jóhann Örn Sigurjónsson vann það afrek á Skákþingi Reykjavíkur veturinn 1975 og þóttu mikil tíðindi .
Hvað varðar erlendu gestina þurfum við gamlir aðdáendur Friðriks ekki annað en að slá upp í bókinni Við skákborðið í aldarfjórðung – 50 valdar sóknarskákir til að sjá að þeir skákmenn sem taldir eru ganga Friðrik næstir að styrkleika , Finnarnir Westerinen og Rantanen , riðu ekki feitum hesti frá viðureignum sínum við Friðrik um miðjan áttunda áratug síðustu aldar .
Friðrik hefur farið fremur rólega af stað en er engu að síður í námunda við efstu menn þegar fimm umferðir hafa verið tefldar .
Staðan er þessi : 1.- 4 .
Bragi Halldórsson , Yrjo Rantanen , Jörn Sloth og Bent Sörensen 4v .
5 .
– 7 .
Friðrik Ólafsson , Heikki Esterinen og Gunnar Kr. Gunnarsson 3 ½ v .
Bragi Halldórsson getur rifjað upp Norðurlandamótið 1971 í Norræna húsinu með nokkru stolti því ef greinarhöfund misminnir ekki varð hann þar hraðskákmeistari Norðurlanda .
Hann hefur teflt af mikilli hörku á öldungamótinu enda vel undirbúinn eftir þátttöku í afmælismóti Hellis á dögunum .
Hann vann þrjár fyrstu skákirnar , lenti síðan í þekktri byrjanagildru gegn Jörn Sloth og tapaði .
Fékk síðan að beita uppáhaldsbyrjun sinni , Caro-Kann vörninni , í fimmtu umferð : NM öldunga 2011 : Jóhann Örn Sigurjónsson – Bragi Halldórsson Caro-Kann vörn 1. e4 c6 2 .
Re2 d5 3. e5 c5 Hér ber að varast að leika 3 .
...
Bf5 vegna 4 .
Rd4 ! eins og Bent Larsen sýndi fram endur fyrir löngu .
4. d4 Rc6 5. c3 Bg4 6. f3 Bf5 7. a3 e6 8 .
Be3 c4 9. b4 f6 Gott var einnig 9 .
...
cxb3 19 .
Dxb3 Dd7 en Bragi kýs að halda stöðunni lokaðri .
10. exf6 gxf6 11 .
Rf4 Dd7 12 .
Kf2 Bd6 13 .
Ha2 Dc7 14. g3 O-O-O 15 .
Bh3 Bxh3 16 .
Rxh3 Rge7 Svartur hefur komið mönnum sínum á framfæri á þann hátt sem best verður á kosið .
Það sama verður hinsvegar ekki sagt um liðsafla hvíts .
17 .
He2 Rf5 18. f4 ? Reynir að sporna við framrás e-peðsins en veikir um of hvítu reitina .
18 .
...
h5 ! 19 .
Bd2 e5 20. b5 Rce7 21. fxe5 fxe5 22. dxe5 Bxe5 23 .
Bf4 Bxf4 24 .
Rxf4 h4 25 .
Re6 Db6 + 26 .
Kf3 Hd6 27 .
Hhe1 hxg3 28. hxg3 ( STÖÐUMYND ) 28 .
...
Hh3 ! ( Eftir þennan leik fær hvítur ekki neitt við ráðið .
Lok þessara skákar teflir Bragi af miklum krafti .
) 29 .
Rd4 Hxg3 + 30 .
Kf2 Hd3 31 .
Hd2 Rxd4 32 .
Hxd3 Hf6 + 33 .
Kg2 cxd3 og hvítur gafst upp .
Framhaldið gæti orðið 34. cxd4 Dxd4 ! 35 .
Hxe7 Df2 + 36 .
Kh3 Hh6 + 37 .
Kg4 Hh4 + og mátar .
Norðurlandamótinu lýkur um helgina .
Helgi Ólafsson helol@simnet.is 