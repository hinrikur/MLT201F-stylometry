Það er mjög gott að nota hnetusmjör í ýmsa matargerð .
Satay-sósa væri til að mynda ekki söm án hnetusmjörs og það er líka hægt að nota í bakstur .
Svo er hnetusmjör líka gott ofan á hafrakex eða ristað brauð með smábanana .
Hnetusmjörið má meira að segja nota í smoothie og blanda þá saman við ab-mjólk eða skyr , banana og klaka .
Fínasta blanda á letilegum helgarmorgni .
Fyrir alla þá sem unna hnetusmjöri má benda á vefsíðu hnetusmjörselskenda , www.peanutbutterlovers.com .
Þar er til að mynda að finna uppskriftir að girnilegum hnetusmjörs- og súkkulaðismákökum og hnetusmjörsostaköku .
Það er ekki erfitt að fá vatn í munninn yfir slíku góðgæti .
