Harmur aðstandenda er mikill , þegar fólk sviptir sig lífi .
Þá skiptir gríðarlega miklu máli að þeir sem eftir standa hafi eyru til þess að tala í , eins og séra Sigurður Pálsson , fyrrverandi sóknarprestur í Hallgrímskirkju , orðar það .
Sigurður og eiginkona hans , Jóhanna Guðný Möller , þekkja það af eigin reynslu ; dóttir þeirra tók eigið líf fyrir tveimur áratugum .
Séra Sigurður rifjar upp setningu sem höfð var eftir manni sem missti bróður í sjálfsvígi .
" Hann var spurður úr hverju bróðir hans hefði dáið og svaraði : hann dó úr angist .
Ég held það lýsi þessu býsna vel .
Ég hef stundum sagt að krabbamein sé ekki alltaf banvænt heldur stundum og eins er það með þunglyndið ; það er ekki alltaf banvænt en getur verið það og mikilvægt er að fólk geri sér grein fyrir því að ástandið er sjúklegt , " segir Sigurður í samtali við Sunnudagsmoggann .
Að fólk geti virkilega fyllst svo mikilli angist að það sér enga leið út aðra en taka eigið líf .
" Sjálfsvíg fylgir oft þunglyndi eða öðrum krísum og sjaldnar en ekki gerist það ófarvarindis .
En oftast nær held ég að nánir ættingjar geri sér grein fyrir að eitthvað er að , " segir Sigurður .
Oft fást engin svör Hann bendir þó á að fólk mjög sjúkt af þunglyndi taki jafnvel eigið líf þótt það sé undir eftirliti á sjúkrahúsi þannig að erfitt getur verið fyrir almenning að átta sig nægilega vel á aðstæðum .
" Þegar sjúkdómurinn er kominn á það stig að vera lífshættulegur er erfitt að grípa til einhverra ráða .
Í mínu tilviki var ég búinn að fylgjast með dóttur minni í mörg ár og styðja og hún var undir læknishendi .
" Ættingjar þeirra sem taka eigið líf sitja uppi með spurningar sem aldrei fást svör við , segir Sigurður .
" Og sitja uppi með sektarkennd sem oftast nær á sér enga raunverulega stoð .
Og svo er það þessi hrikalega höfnunartilfinning sem grípur fólk ; þeir sem eftir standa upplifa að sá sem fór hafi hafnað þeim .
Tilfinningin er raunveruleg og kvölin vegna þess arna er raunveruleg þó hún sé ekki rétt .
Svo ber við þegar fólk veit að andlát hafi borið að með þessum hætti , að jafnvel nánir vinir aðstandenda verða vandræðalegir og leggja ósjálfrátt á flótta .
" Það segir Sigurður ekki góð viðbrögð fyrir syrgjendur því missi fylgi mikil einsemd .
" Þegar nokkuð er frá liðið og atvikið orðið gamalt í augum sumra eru átök syrgjandans í raun og veru að byrja ; þegar allt er afstaðið sem þessu fylgir og hvunndagurinn hefst á ný þá hellist sorgin gjarnan yfir .
Þá er vont að hafa ekki eyru til að tala í .
Og mikilvægt að fólk hafi þolinmæði til að hlusta , jafnvel þó að syrgjandinn endurtaki það sem hann hefur að segja .
" Sorgin tekur jafnvel aldrei enda Sigurður segir vanmetið varðandi alla sorg hve lengi hún varir .
" Sumir kenningar um sorgarferli , sérstaklega áður fyrr , gerðu ráð fyrir að ferlinu lyki og syrgjandinn skildi endanlega við þann sem farinn er , en ég las nýlega í norsku tímariti grein eftir sálfræðing sem segir að sorgin taki í raun aldrei enda .
" Sorgin sé ekki sjúklegt ástand eins og margir haldi .
Og þó að hún geri menn ekki óvirka , því margir virka vel í daglegu lífi , sé sorgin engu að síður fyrir hendi og það skiptir máli fyrir fólk að viðurkennt sé að það syrgi .
Sorgin getur verið langvarandi og jafnvel varað ævina út .
" Sigurður hefur miklu reynslu af starfi sem sálusorgari , sem prestur í áratugi .
" Ég hef reynt að vera eyru fyrir þá sem ég hef sálusorgað og lent í þessum hremmingum .
Sjálfum fannst mér mig vanta eyru til að tala í þegar dóttir okkar lést .
Maður hefur líka lítið frumkvæði að leita þau uppi og það skiptir alla syrgjendur miklu máli að til þeirra sé leitað að fyrrabragði .
Að vinir fari í felur er vont fyrir þann sem missir .
" Einangrun " Okkur hjónum fannst við einangrast mjög fljótt , " segir Sigurður og bætir við aðspurður , að líklega hafi hvort tveggja komið til ; að fólk héldi að þau vildu fá að vera í næði með sína sorg en líka að fólk vissi ekki hvernig það ætti að nálgast þau .
" Kærkomnustu heimsóknirnar voru ekki endilega frá fólki sem kom til þess að segja eitthvað heldur þeim sem faðmaði okkur og grét með okkur .
Það var gott að fá fólk í heimsókn sem hafði heilsu til að gráta með okkur og gerði það af einlægni .
Það var miklu dýrmætara en mörg huggunarorð .
" Séra Sigurður segir að þetta eigi við eftir öll dauðsföll .
" Það er sama hvernig fólk deyr , hafi tilfinningatengslin verið sterk er sársauki þess sem eftir lifir svo mikill að fólk þarf á því að halda að einhver geti fundið til með manni .
" Hann telur ekki rétt að fara í feluleik eftir að fólk tekur eigið líf og það hafi þau hjón ekki gert .
Sigurður segir að ef sá sem fellur fyrir eigin hendi eigi börn skipti það afar miklu máli að þeim sé sagt satt frá því hvernig dauðann bar að .
" Börnin skynja alltaf að eitthvað er að .
Það skiptir miklu máli að börnin séu hluti af fjölskyldunni að því leyti að þau fái að syrgja og fái að tjá sína sorg .
Stundum er talað um að börnum sé velt upp úr sorginni með þessum hætti en þau fá örugglega einhvern tíma að vita hvernig var , jafnvel frá þeim sem síst skyldi .
" Börn okkur ofarlega í huga Séra Sigurður skrifaði á sínum tíma bók um börn og sorg .
Fór þá víða og ræddi við syrgjendur , sem hann segir hafa verið afskaplega lærdómsríkt .
" Börn hafa verið okkur hjónum ofarlega í huga því dóttir okkar átti þrjá unga drengi þegar hún dó .
" Svo nefnir hann reiðina , ein viðbrögð eftirlifenda .
" Reiði út í þann sem fyrirfór sér , reiði út í sjálfan sig og svo framvegis .
Þeir sem eru nálægt þeim sem syrgja eiga oft erfiðast með að vita hvernig bregðast skuli við þessari reiði .
Mikilvægt er að hún fái að koma fram með einhverjum hætti , sem hvorki skaðar syrgjandann né aðra .
Taka verður reiðina alvarlega sem eðlileg viðbrögð í þessum aðstæðum , en þagga hana ekki niður og þeir sem næstir eru syrgjandanum umberi hana en fordæmi ekki eða taki að verja þann sem reiðin beinist að .
Reiði er eðlileg viðbrögð í óeðlilegum aðstæðum sem þessum , " segir séra Sigurður Pálsson .
