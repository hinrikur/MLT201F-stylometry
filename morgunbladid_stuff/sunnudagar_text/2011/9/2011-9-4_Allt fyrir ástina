Ástin er falleg , spennandi , ögrandi , flöktandi og flögrandi .
Ástin er límið sem heldur öllu saman .
Ástin er dansgólfið þar sem við sleppum okkur lausum í trylltum dansi og gleymum okkur .
Ást er ekki það sama og tilfinningasemi og ást er ekki það sama og að vera góð við hvort annað .
Ást er loforð þess að vera algjörlega til staðar fyrir aðra manneskju , opna sig fyrir henni og virða hana í alla staði .
Ástin gefur og nærir stundum , hún tætir og særir .
Ástin getur hrætt okkur en um leið glatt okkur svo mikið meira um leið og við ákveðum að bjóða hana velkomna .
Galopna fyrir henni dyrnar og bjóða henni að ganga í bæinn .
Ástin þarf frjóan jarðveg til að vaxa í og dafna og til að rækta hana þarf tvo til .
Það er ekki nóg að annar reyti illgresið og hinn setji niður fallegar plöntur .
Við verðum að vera samstiga í garðyrkjunni því aðeins þannig mun ástin blómstra og bera falleg blóm .
Setjum blómin síðan í vasa og njótum þess saman að draga að okkur sætan ilminn .
Einmitt þannig virkar ástin .
