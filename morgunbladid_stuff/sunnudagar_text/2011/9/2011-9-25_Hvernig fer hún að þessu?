Sarah Jessica Parker er auðvitað best þekkt fyrir hlutverk sitt í Beðmálum í borginni ( Sex and the City ) en þar lék hún rithöfundinn og blaðakonuna Carrie Bradshaw .
Þættirnir voru geysivinsælir ( á dagskrá á árunum 1998-2004 ) og hreppti Parker m.a. fern Golden Globe-verðlaun og tvenn Emmy-verðlaun.Til viðbótar voru gerðar tvær Beðmála-kvikmyndir .
Parker er líka hæst launaða leikkona í heimi , ásamt Angelinu Jolie , en báðar hafa þær um 3,5 milljarða króna í árstekjur samkvæmt Forbes.com .
Mikið af tekjunum kemur frá endursýningum á Beðmálunum en Parker var ekki aðeins aðalleikona í þáttunum heldur líka framleiðandi .
Hún halar ennfremur inn tekjur af fleiru en leik en hún þénar heilmikið á ilmvötnum sínum og alls kyns auglýsingasamningum .
Parker fæddist 25. mars árið 1965 og er því 46 ára .
Hún er gift leikaranum Matthew Broderick .
Saman eiga þau þrjú börn , soninn James Wilkie Broderick , f. 28. október 2002 , og tvíburadæturnar Marion Lorettu Elwell og Tabithu Hodge , f. 22. júní 2009 , en þær komu í heiminn með staðgöngumæðrun .
Móðir í hjáverkum Nýjasta mynd Parker , sem er sýnd um þessar mundir í íslenskum bíóhúsum , heitir I Don ' t Know How She Does It , bein þýðing : Ég veit ekki hvernig hún fer að þessu .
Myndin er gerð eftir metsölubók með sama heiti , eftir Allison Pearson , sem hefur verið þýdd á íslensku undir nafninu Móðir í hjáverkum .
Parker leikur Kate Reddy , konu sem hefur náð langt í viðskiptaheiminum , en á jafnframt eiginmann og tvö börn og lýsir myndin átökunum á milli þess að hugsa um hjónaband , börn og vinnu .
Myndin hefur ekki fengið góða dóma og þykir taka heldur yfirborðskennt á vandanum sem leitin að hinu gullna jafnvægi er .
Parker hefur ferðast um að undanförnu til að kynna myndina og hefur þurft að svara mörgum spurningum um jafnvægi milli einkalífs og vinnu af þessu tilefni .
Henni er jafnan stillt upp eins og " ofurkonunni " í myndinni en hún reynir þó ekki að ýta undir þessa ímynd .
Talar við sjálfa sig og gerir lista Tímaritið People spurði hana á frumsýningunni í New York hvað hún gerði þegar hún hefði mikið að gera .
" Ég tala við sjálfa mig .
Stöðugt .
Ég og barnapían tölum báðar við sjálfar okkur og erum alltaf að biðjast afsökunar á því .
" Hún segir það ekkert merkilegra en hjá öðrum að hún vinni og ali upp börn .
" Það eru milljónir kvenna í landinu sem gera þetta betur en ég með mun minni stuðningi en ég , " er haft eftir henni á People.com .
Hún er líka mikið fyrir það að gera lista af ýmsu tagi til að hjálpa sér að takast á við verkefnin framundan , segir hún á annarri vefsíðu .
Parker sagði í samtali við breska dagblaðið The Mirror að kjólarnir sem hún klæddist á rauða dreglinum endurspegluðu ekki hverju hún klæddist venjulega og pössuðu ekki vel inn í líf hennar sem móður með næg verkefni .
Kjólarnir væru sendir til hennar , hún ætti þá ekki heldur þyrfti að skila þeim .
Í viðtalinu sagði hún líka að tíska væri ekki stór hluti af heimi hennar í dag , nokkuð sem Carrie-aðdáendur voru ekki ánægðir með að lesa .
" Ég er ekki í neinu sérstöku heima og ég er oftast bara í hentugum fötum .
Ef ég er að fara með son minn í skólann sting ég bara eins miklu og ég get í úlpuvasann minn , það er heili sannleikurinn .
" 