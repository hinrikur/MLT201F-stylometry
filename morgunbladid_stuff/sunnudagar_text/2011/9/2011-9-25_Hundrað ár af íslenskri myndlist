Íslensk listasaga kom út í vikunni á vegum Forlagsins og Listasafns Íslands .
Verkið er mikið að vöxtum , sem vonlegt er , fimm bindi sem spanna tímabilið frá síðari hluta 19. aldar til upphafs 21. aldar , um 1.500 síður alls og með liðlega 1.000 ljósmyndum af listaverkum .
Ólafur Kvaran er ritstjóri verksins , en höfundar þess eru fjórtán ; Júlíana Gottskálksdóttir og Ólafur Kvaran skrifa fyrsta bindið , Hrafnhildur Schram , Gunnar J. Árnason og Æsa Sigurjónsdóttir annað bindið , Jón Proppé , Hanna Guðlaug Guðmundsdóttir og Ásdís Ólafsdóttir það þriðja , Dagný Heiðdal , Halldór Björn Runólfsson og Laufey Helgadóttir fjórða og loks skrifa Eva Heisler , Gunnar B. Kvaran , Harpa Þórsdóttir og Jón Proppé fimmta bindið .
Mikil vinna lögð í myndatöku Ólafur segir að á Listasafni Íslands hafi menn tekið að velta því fyrir sér upp úr aldamótum að þörf væri á því að taka saman yfirlitsrit um íslenska myndlist .
Fjárveiting fékkst síðan frá menntamálaráðuneytinu til að hefja undirbúning að verkinu á fjárlögum 2006 og í framhaldi af því var undirritaður útgáfusamningur við Eddu sem Forlagið tók síðan við .
Ólafur var ráðinn ritstjóri verksins 2007 og síðan voru gerðir samningar við höfundana .
Myndataka hófst svo í ársbyrjun 2009 , en val verkanna tók eðlilega mið af textanum og unnið í samráði við höfunda textans .
Ólafur segir að gríðarleg vinna hafi verið lögð í að vanda myndatöku og alla myndvinnslu , sem var mjög tímafrekt ferli , enda skipti höfuðmáli að gæðum sé sinnt þegar ljósmyndun fyrir listasögu er annars vegar .
Spurður hvort hann sem ritstjóri hafi lagt einhverja tiltekna línu fyrir höfunda segir Ólafur að frá upphafi hafi verið lögð áhersla á ákveðnar rannsóknarspurningar eins og hvað það sé sem einkenni hvert tímabil íslenskrar listasögu .
Við leggjum líka áherslu á að skoða hana í alþjóðlegu samhengi og að skoða listasöguna í tengslum við íslenskt samfélag og menningu .
Viðfangsefnin öðrum fremur í öllum bindunum eru listaverkin sjálf og í túlkun höfundanna er jafnframt fjallað um umhverfi þeirra og samhengið sem mótar merkingu þeirra og hlutverk .
Staða og merking listaverksins er ekki sjálfgefin heldur ræðst hún af rannsókn höfundarins og þeim spurningum sem hann leitast við að svara .
Þannig eru ýmsar sameiginlegar spurningar sem leitað er svara við en jafnframt eru áherslur höfunda ólíkar , því viðfangsefnin eru um margt ólík á ólíkum tímum sögunnar .
" Samtaka hópur og samkennd Í ljósi þess hvað verkið er mikið að vöxtum má segja að það hafi í raun verið unnið býsna hratt .
Ólafur segir að það ráðist að einhverju leyti af því að gerð var stíf framkvæmdaáætlun þar sem menn skiluðu verkinu í ákveðnum áföngum , sem stóðst mjög vel .
" Verkið hefur því verið í ákveðnu skipulagi frá því við hófum það , en svo vorum við líka með sameiginlegan grunn þar sem við settum inn textana á ólíkum stigum og hver höfundur gat að miklu leyti fylgst með hvernig gekk hjá hinum , lesið það sem komið var inn og komið með athugasemdir og ábendingar og svo héldum við reglulega fundi .
Fyrir vikið skapaðist samtaka hópur og samkennd í kringum verkefnið .
" Listasagan er skrifuð fyrir alla eins og Ólafur lýsir henni , og hann segir að þótt verið sé að segja í og með fræðilega sögu hafi aðstandendur hennar þann metnað að þetta sé rit sem sé aðgengilegt fyrir almenning án þess að slakað sé á faglegum kröfum .
" Sjálf listsögulega frásögnin er ætluð fyrir almenning , að vera aðgengileg fyrir almenning .
Það er ekki verið að skrifa inn í þröngt akademískt samhengi og það er eitt af þeim fyrirmælum sem höfundar fengu , að skrifa aðgengilegan og skiljanlegan texta .
" Ólafur tók að sér að velja meðfylgjandi myndir sem fulltrúa fyrir hvert tímabil listasögunnar .
Tímabil listasögu Íslensk listasaga er í fimm bindum og gefin út í sérstakri ösku .
Verkið er um 1.500 síður og með liðlega 1.000 ljósmyndir af listaverkum .
Höfundar verksins eru fjórtán , eins og getið er um hér til hliðar , og ritstjóri Ólafur Kvaran .
Hver bók spannar tiltekið tímabil og skiptist svo : I. bindi Landslag , rómantík og symbólismi ( frá seinni hluta 19. aldar fram til um 1930 ) .
Höfundar Júlíana Gottskálksdóttir og Ólafur Kvaran .
II. bindi Þjóðerni , náttúra og raunveruleiki ( 1930 – 1945 ) .
Höfundar Gunnar J. Árnason , Hrafnhildur Schram og Æsa Sigurjónsdóttir .
III. bindi Abstraktlist ( 1945 – 1960 ) .
Höfundar Ásdís Ólafsdóttir , Hanna Guðlaug Guðmundsdóttir og Jón Proppé .
IV .
bindi Popplist , raunsæi og hugmyndalist ( 1960 – 1980 ) .
Höfundar Dagný Heiðdal , Halldór Björn Runólfsson og Laufey Helgadóttir .
V. bindi Nýtt málverk , gjörningar og innsetningar ( 1980 og fram yfir aldamótin 2000 ) .
Höfundar Eva Heisler , Gunnar B. Kvaran , Harpa Þórsdóttir og Jón Proppé .
