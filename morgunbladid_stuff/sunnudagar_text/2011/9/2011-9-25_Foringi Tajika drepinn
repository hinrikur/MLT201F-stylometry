Í vikunni var foringi Tajika í Afganistan og fyrrv .
forseti landsins , Burhanuddin Rabbani , myrtur .
Tajikar hafa frá upphafi verið aðalandstæðingar talibana .
Þegar talibanar komu fyrst fram á sjónarsviðið í Afganistan árið 1994 var hálfgerð lögleysa í landinu .
Kommúnistarnir höfðu verið sigraðir en bandalagið sem varð ofan á var laustengt og laut engri stjórn .
Spilltir héraðshöfðingjarnir réðu því sem þeir vildu ráða á sínum svæðum og óstjórn og glæpamennska varð víða ráðandi .
Hin harða afstaða talibana gagnvart glæpamönnum og hvernig þeir komu lögum á í sínum héruðum var mjög vinsæl , þótt síðar myndi harka þeirra við að framfylgja mjög ómannúðlegum lögum leiða til nokkurra óvinsælda .
Á nokkrum árum náðu þeir öllum völdum í landinu nema í norðurhluta Afganistans .
Þar hafði aldrei verið nein lögleysa enda héruðin undir styrkri stjórn Massouds og Rabbani .
Ahmad Shah Massoud var gríðarlega vinsæll leiðtogi mujahideen-skæruliðanna í stríðinu við kommúnistana .
Þegar talibanarnir brutust til valda urðu Massoud og Rabbani fljótt eina ógnin við stjórn þeirra .
Massoud var svo sterkur leiðtogi að Osama bin Laden lét launmorðingja drepa hann tveimur dögum áður en flugvélarnar flugu á tvíburaturnanna , eða 9.9. 2001 .
Tveimur blaðamönnum sem sögðust vera frá Belgíu , en voru líklega frá Túnis , var veitt viðtal við Massoud .
Opinberlega er talið að morðingjarnir hafi haft sprengju í kamerunni en félagi minn , Mohammad Fahim Dashty , sem særðist í árásinni hefur sagt mér að hann telji að sprengjan hafi verið í belti eins blaðamannsins .
Við fráfall Massouds var Rabbani einn eftir .
Eftir árásina á tvíburaturnana ákváðu Bandaríkjamenn að ráðast inn í Afganistan og brjóta talibanana á bak aftur enda vernduðu þeir Osama bin Laden .
Mjög virtur Í innrás Bandaríkjanna í Afganistan í október árið 2001 spiluðu Tajikar lykilhlutverk .
Við fall talibananna var Rabbani gerður að fyrsta forseta hins nýja ríkis .
Hann gegndi þeirri stöðu tímabundið á meðan verið var að leita að manni í embættið sem ætti möguleika á að ná víðtækri viðurkenningu og Hamid Karzai varð loks fyrir valinu og hefur gegnt embættinu síðan 22. desember árið 2001 .
Rabbani náði aldrei jafn víðtækum vinsældum og Massoud hafði haft .
En hann naut mikillar virðingar og hún var bara að aukast þegar hann var myrtur .
Eftir að hann lét af embætti forseta vann hann mörg störf fyrir ríkisstjórn Karzai .
Hann var í senn andlegur og veraldlegur leiðtogi Tajika og í héruðum þeirra hefur stjórn mála verið án vandræða .
Þar sem virðing hans nær út um allt land var hann notaður í metnaðarfullri áætlun Karzai um að fá talibanana til liðs við ríkisstjórnina og koma þannig á friði í landinu .
Það er kannski til marks um að honum hafi orðið eitthvað ágengt að menn ákváðu að myrða hann .
En ekkert er í raun vitað um ástæður morðsins enda hafa talibanar þvertekið fyrir að þeir eigi hlut að þessu illvirki .
Þannig að hugsanlega munu friðarviðræðurnar við þá halda áfram .
Áhrifasvæði Tajika Tajikar hafa alltaf verið einráðir í norðausturhluta Afganistans þótt áhrif þeirra hafi náð mun víðar .
Miðsvæðis í héruðum Tajika er risastór dalur sem nefnist Pansjir-dalurinn .
Kommúnistar náðu honum aldrei á sitt vald og ekki komust talibanar heldur inn í hann .
Foringi Friðarráðsins Burhanuddin Rabbani var myrtur á heimili sínu á þriðjudaginn þegar hann fékk í heimsókn tvo menn sem þóttust vera að semja fyrir hönd talibana .
Forseti Afganistan , Hamid Karzai , hafði verið vongóður fyrir fundinn og gefið yfirlýsingar um friðartilraunir þeirra .
En þessir menn komu ekki til Rabbani með frið í huga .
Annar þeirra var með sprengju í túrbaninum og hann drap sig og fyrrverandi forseta landsins .
Rabbani leiddi tilraunir stjórnvalda til að ná friðarsamkomulagi við talibana og er morð hans áfall fyrir þær tilraunir .
Miklar vonir voru bundnar við friðarráðið sem Karzai stofnaði til árið 2010 .
En Karzai lét þau orð falla að ráðið væri mesta von Afganistans .
En talibanar hafa gefið út yfirlýsingu um að þeir hafi ekki staðið að tilræðinu , þannig að hugsanlega verður viðræðunum haldið áfram .
Nokkrir frægir foringjar í röðum stjórnarliða hafa verið drepnir á árinu .
Hershöfðinginn Daud Daud og bróðir Hamids Karzai , Ahmed Wali Karzai , féllu hvor í sinni sjálfsmorðssprengjuárás og nú Rabbani .
