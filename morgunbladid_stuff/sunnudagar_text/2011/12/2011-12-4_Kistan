Smákökur Það verða að vera til smákökur á aðventunni .
Sama hvort þú prófar þig sjálf / ur áfram við baksturinn eða nærð þér í smakk .
Aðventukaffi með heitu súkkulaði og kúfuðum diski af smákökum bregst ekki á aðventunni .
Það er fínt að baka bara hæfilega og vera búin / n með kökurnar á jólunum sjálfum .
Enda er þá svo margt annað í boði sem mann langar að borða .
Jólasnjór Það eru ekki allir jafn hrifnir af snjónum .
Sumum finnst algjört vesen að þurfa sífellt að skafa og keyra um í sköflum .
Ekki skal mælt á móti því en um leið lýsir snjórinn upp skammdegið .
Svo er hann líka fallegur í trjánum þegar jólaljósin eru komin upp .
Rauð jól eða hvít , nú er spurning hvernig veðurfarið verður um jólin og margir sem spá og spekúlera í því .
Jólatónlist Mörg gömul , væmin og sykurhúðuð jólalög eru í uppáhaldi hjá mér .
Það tilheyrir árstímanum að breima falleg lög á meðan maður skreytir og bakar .
Ég fyllist alvöru jólagleði þegar ég get rifið fram alla jóladiskana og byrjaði að skemmta mér og nágrönnunum með jólatónlist stillta á hæsta styrk .
