Öryggisverðir Walmart áttu ekki í erfiðleikum með að ná manni sem ákvað að það væri góð hugmynd að stela þrátt fyrir að það væru 50 lögreglumenn í búðinni .
Lögregla í Maryland handtók Timothy Randall Clark , sem reyndi að stela tölvuleikjum , að andvirði 60.000 krónum , á sama tíma og lögregla hélt viðburðinn " Verslaðu með lögreglumanni " í versluninni .
Átakið er á landsvísu þar vestra og á að byggja upp sterkari tengsl lögreglu og ungmenna .
Maðurinn sem er 22 ára hefur verið ákærður fyrir þjófnað .
