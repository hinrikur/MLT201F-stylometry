Ég heiti Elísabet Jökulsdóttir , " segir höfundurinn og ávarpar gesti í eldhúsinu heima .
Móðir hennar Jóhanna Kristjónsdóttir stenst ekki mátið : " Það kemur á óvart ! " " Þetta datt upp úr mér , " útskýrir Elísabet brosandi og heldur áfram tölunni : " Þetta er fjölmennasta partí sem hefur verið haldið hér .
" Garpur sonur hennar maldar í móinn : " ...
sem þú veist um .
" Elísabet hefur boðið fjölskyldu og vinum heim til sín í bakhúsið við Framnesveg , þar sem skrifað er á gluggann : " Mundu draumana .
" Tilefnið er 20 ára höfundarafmæli Elísabetar , sem hefur gefið út 18 bækur á því tímabili , þar á meðal Kattahirðinn í Trékyllisvík nú fyrir jólin , eins og fram kemur í viðtali Einars Fals Ingólfssonar við hana í Sunnudagsmogganum í dag .
En þennan laugardag í desember veitti hún verðlaun þeim sem hafa stutt hana dyggilegast í gegnum tíðina .
Snoturlega var gengið frá verðlaununum í litlar ferðatöskur og þegar hún lýsti tildrögunum , þá var sem heiminum væri pakkað í ljóð .
En þannig er þessi fjölskylda .
Eins og þegar Unnur systir hennar hvatti hana til að setja punktinn og senda verkið í prentun .
Þá var bankað á Framnesveginum og þegar Elísabet opnaði dyrnar var henni afhent skeyti .
Í því stóð ekkert nema punktur .
Pétur Blöndal pebl@mbl.is 