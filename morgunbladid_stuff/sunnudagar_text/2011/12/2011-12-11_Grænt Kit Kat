Kit Kat-súkkulaðið kannast nú flestir við og hafa jafnvel fengið sér eitt eða tvö slík um ævina .
Sögu Kit Kat má rekja aftur til ársins 1935 þegar Rowntree ' s-fyrirtækið í York á Englandi setti á markað box af súkkulaði sem hét þessu nafni .
Það form sem við þekkjum á Kit Kat í dag , fjórir súkkulaðifingur í bréfi , var hugmynd manns sem vann í Rowntree ' s-verksmiðjunni og fannst hentugt að búa til sælgæti sem þægilegt væri að taka með í nestispakkann .
Kom Kit Kat í fyrsta sinn á markað í þessu formi árið 1935 .
Síðan þá hefur súkkulaðið verið meira og minna eins en Japanir hafa þó framleitt Kit Kat með grænu tei .
Það er skærgrænt á lit og fékkst aðeins í takmörkuðu upplagi .
Græna Kit Katið ku þó vera lítið hollara heldur en hið hefðbundna .
Ekkert minna sé af sykri í því þó það sé grænt á litinn og með tebragði .
