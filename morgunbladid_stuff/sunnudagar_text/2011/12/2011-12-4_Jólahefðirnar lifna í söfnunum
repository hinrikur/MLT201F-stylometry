Það verður líf og fjör á Þjóð-minjasafninu á aðventunni .
Boð-ið verður upp á fjölbreytta jóla-dagskrá og fróðleik um þjóðlega jólasiði þar sem byggt er á heim-ildum um íslenska þjóðmenn-ingu .
Jóladagskrá Þjóðminjasafnsins hefur áunnið sér hefð og með árunum eignast fjölmarga aðdáendur í hópi yngri gesta safnsins .
Þar ber hæst heimsókn jólasveinanna en senn líður að komu þeirra Grýlu og Leppalúða í Þjóðminjasafnið .
Þrettán dögum fyrir jóladag mætir Stekkjarstaur , og síðan bræður hans koll af kolli á hverjum degi fram að jólum .
Þá er von á áhugasömum börnum í Þjóðminjasafnið , sem ólm vilja heyra sögur af hinni hrikalegu fjölskyldu úr fjöllunum sem þekkt hefur verið í íslenskum kvæðum og sögum í aldir .
Samkvæmt heimildum eru íslensku sveinarnir af kyni trölla og voru ógnvænlegir í hugum barna enda synir illvættanna Grýlu og Leppalúða .
Grýlu er fyrst getið á 13. öld og minnst er á hana sem tröllkvendi í Snorra-Eddu .
Það er þó ekki fyrr en á 17.-18. öld sem sögur af Grýlu tengjast jólunum .
Hún var sögð heyra í óþekkum börnum gegnum holt og hæðir og hóta því að skella þeim í pokann sinn .
Í frásögum af Grýlu hefur hún oftast ekki erindi sem erfiði .
Fyrsta ritaða heimildin þar sem minnst er á jólasveinana sem syni Grýlu er frá 17. öld .
Það er Grýlukvæði séra Stefáns Ólafssonar frá Vallanesi .
Þar segir um þau skötuhjú Grýlu og Leppalúða : Börnin eiga þau bæði saman , brjósthörð og þrá .
Af þeim eru jólasveinar , börn þekkja þá .
Af þeim eru jólasveinar jötnar á hæð .
Öll er þessi illskuþjóðin ungbörnum skæð .
Jólasveinar voru ýmist sagðir koma af fjöllum eða af hafi .
Áður fyrr tíðkaðist að hræða börn til hlýðni með tröllasögum af Grýlu og Leppalúða og síðar jólasveinunum .
Það þótti þó ekki tilhlýðilegt því að með húsagatilskipun frá árinu 1746 var bannað að hræða börn með óvættum á borð við jólasveinana .
Jólasveinanna er getið sem illþýðis í elstu sögunum , en ímynd þeirra mildast á 19. öld hugsanlega vegna áhrifa húsagatilskipunarinnar .
Þeir voru þó áfram álitnir vera hrekkjóttir þjófar og tröllslegir .
Það á þó ekki við um ímynd Grýlu , sem enn er ógnvekjandi í hugum barna enda ekki frýnileg lýsingin á tröllkonunni í þjóðsögum Jóns Árnasonar : " Grýlukvæðin segja að hún hafi ótal ( 300 ) hausa og þrenn augu í hverju höfði ...
kartnögl á hverjum fingri , helblá augu í hnakkanum og horn sem geit , eyrun lafi ofan á axlir og séu áföst við nefið að framan .
Hún var og skeggjuð um hökuna og fór skeggið ekki betur en hnýtt garn á vef og hékk þar við bót eða flóki , en tennurnar voru sem grjót ofnbrunnið .
" Grýla hefur sterk þjóðleg einkenni .
Eftir aldamótin 1900 urðu hinir íslensku sveinar smám saman fyrir miklum áhrifum frá erlendum jólasveinum , klæddust rauðu , urðu gjafmildir og gáfu góðgæti í skóinn .
Íslensku jólasveinarnir voru þó upphaflega alls óskyldir hinum alþjóðlega rauðklædda Santa Claus sem kominn er af dýrlingnum Nikulási biskupi , verndara barna og sæfarenda í kaþólskum sið .
Þrátt fyrir að hafa orðið fyrir erlendum áhrifum héldu jólasveinarnir þó alltaf í séríslensk einkenni sín .
Þeir voru margir og báru mismunandi nöfn í samræmi við grallaraskapinn og áttu heima í fjöllunum með Grýlu og Leppalúða .
Reyndar var það um tíma nokkuð á reiki hversu margir íslensku jólasveinarnir væru , en þeir voru oftast taldir níu eða þrettán .
Mun fleiri jólasveinanöfn hafa þó þekkst eða rúmlega 70 .
Nöfnin sem birtast í þjóðsagnasafni Jóns Árnasonar komast næst því að vera þau sömu og nú tíðkast .
Þar eru nefndir þeir þrettán jólasveinar sem við þekkjum nema hvað í stað Hurðaskellis er þar nefndur sveinninn Faldafeykir .
Í þjóðkvæðinu " Jólasveinar einn og átta " voru þeir ekki nema níu .
Í kvæði Jóhannesar úr Kötlum um jólasveinana sem birtist í bókinni Jólin koma árið 1932 eru hinir þrettán jólasveinar sem við þekkjum nú nefndir til sögunnar og má segja að menn hafi nú sammælst um þá þrettán hrekkjalóma .
Nauðsynlegt er að halda á lofti hinum séríslensku hefðum og kynna þann áhugaverða heim sem birtist í heimildum um íslenska jólasveina og tröll .
Á liðnum áratugum hefur það verið mikilvægur þáttur í miðlunarstarfi Þjóðminjasafns Íslands að kynna íslenska jólasiði .
Það hefur mælst vel fyrir og hjá mörgum fjölskyldum er það orðinn ómissandi þáttur jólaundirbúnings að hitta íslensku jólasveinana í Þjóðminjasafninu og njóta annarra jólaviðburða sem í boði eru í safninu .
Í Bogasal safnsins er sýningin Guðvelkomnir , góðir vinir ! Útskorin íslensk horn , en þess má geta að í heiðnum sið var talað um , , að drekka jól " og þá má hugsa sér að skálað hafi verið í drykkjarhornum .
Á sýningunni eru einstök íslensk drykkjarhorn frá miðöldum .
Á sýningunni Sérkenni sveinanna býðst börnum að snerta gripi tengda jólasveinunum , fjölskyldur geta farið í jólaratleiki og fyrirlestrar eru haldnir um íslenska jólasiði .
Einnig eru til sýnis gömul jólatré og jólakort frá ýmsum tímum .
Á jólavefsvæði Þjóðminjasafnsins má finna ýmsan fróðleik um gamla jólasiði .
Í safnbúðinni er jólalegt og á kaffihúsi safnsins má njóta jólalegra veitinga .
Í Þjóðminjasafninu eins og öðrum söfnum á landinu er vert að njóta aðventunnar og huga að íslenskum jólahefðum og þjóðsögum með fjölskyldu og vinum .
