09:15 Vakin af herbergisfélaganum Hönnu Guðrúnu sem er alltaf vöknuð á undan símavakningunni , það er annað en ég sem er með svefnhjarta fyrir allan peninginn .
: - ) 09:30 Morgunmatur á hótelinu .
Á yfirleitt erfitt með að borða á morgnana en fékk mér morgunkorn og fullt af vítamínum .
10:30 Lagt af stað á æfingu með rútu .
11:00 Æfing í keppnishöllinni .
Frjáls æfing sem hentaði " gömlu konunni " vel .
Ég skokkaði smá og teygði ásamt nokkrum öðrum á meðan aðrar æfðu meira .
Mikilvægt að spara orkuna fyrir átök kvöldsins .
: - ) 13:00 Hádegismatur .
Maturinn er alls ekki búinn að vera neitt til að hrópa húrra fyrir og var sérstaklega slæmur þetta hádegi að mínu mati .
Endaði með að borða helling af hvítum brauðbollum og smjöri ásamt einhverjum litlum hrísgrjónabollum .
Er búin að vera dugleg að halda mér gangandi á næringar- og próteindufti ásamt orkustykkjum .
13:45 Fundur þar sem farið er yfir leik andstæðinga ásamt því að skoða vel okkur sjálfar .
Hvað við getum gert betur í taktík og í varnarleik .
Góður fundur og allir einbeittir á verkefni kvöldsins .
14:30 -17 : 00 Frjáls tími sem á að nýta í hvíld og sjúkraþjálfun .
Ég fór í nudd til Elínar sjúkraþjálfara og tók svo góða hvíld með snoozinn minn .
Verð að leggja mig á leikdegi : - ) 17:00 Léttur matur , fékk mér smá spaghetti og ávexti .
17:30 Vídeó .
Peppvídeó sem Jói ásamt fleiri snillingum leggur mikla vinnu í .
Þetta vídeó var algjör snilld þar sem búið var að finna myndir af öllum nánustu og myndband með dætrum mínum í landsliðsbúningnum syngjandi lagið okkar " Hetjurnar " eftir Guðmund Marísson .
Auk þess sem Sveppi krull fór á kostum í myndbandinu .
Svo er auðvitað búið að klippa inn fullt af flottum mörkum og flottum " action " -myndum .
17:45 Lagt af stað í leik .
18:00 Allir gera sig klára og stemningin frábær inni í klefa , upphitun sem var mjög sérstök vegna rafmagnsleysis og hituðum við markmennina okkar upp í ljósleysinu .
Svo var farið inn í klefa þar sem spakmæli dagsins eru lesin upp ( foreldrarnir sem eru með hérna úti láta okkur hafa spakmæli fyrir hvern leik ) , þjöppum okkur enn betur saman og tökum hringinn .
Allir klárir í slaginn ...
19:30 Leikur á móti Þjóðverjum sem við urðum að fá stig úr til að eiga möguleika á að komast áfram í 16 liða úrslit og ná markmiðum okkar .
Frábær leikur eftir erfiða byrjun en varð enn sætara fyrir vikið .
Þessi leikur verður lengi í minnum hafður hjá okkur leikmönnum enda fögnuðum við eins og heimsmeistarar í annað sinn á nokkrum dögum .
: - ) 22:00 Kvöldmatur á hótelinu .
Svo var bara að reyna að ná sér niður eftir stórkostlegan sigur en það reyndist nú ekki svo auðvelt .
Sofnaði ekki fyrr en að verða 4 um nóttina eftir að hafa horft á þætti og lesið til að reyna að þreytast .
En sem betur fer hvíldardagur framundan og ekki mikið mál að bæta upp svefnleysið .
: - ) 