Það er ekki síður munur á milli spjaldtölva en fartölva hvað varðar búnað og frágang .
Þannig virðist ný spjaldtölva frá Lenovo , Lenovo ThinkPad Tablet 1838 , frekar sniðin fyrir fyrirtæki en almenning .
Lenovo ThinkPad 1838 er með áþekkan vélbúnað um margt og aðrar spjaldtölvur , til að mynda er í henni 1 GHz tveggja kjarna NVIDIA Tegra-örgjörvi , vinnsluminnið er 1 GB og geymsluminni 32 eða 64 GB .
Það er líka rauf fyrir minniskort ef vill .
Skjárinn er mjög góður , 10,1 " IPS TFT skjár með 1280 x 800 díla upplausn .
Á henni er HDMI-tengi .
Nýstárlegt , þegar spjaldtölvur eru annars vegar , er að með henni fylgir sérstakur penni sem nota má til að skrifa beint á skjáinn og tölvan snýr því svo í tölvutækan texta .
Þetta gefur eðlilega ýmsa möguleika í skráningu og eins ef maður þarf að hripa eitthvað niður á fundum .
Pennanum er svo smellt í viðeigandi rauf aftan á tölvunni .
Hún er nokkru þykkari og þyngri en sumir keppinautarnir , en annars er snúið að tala um keppinauta því hún er til að mynda talsvert frábrugðin iPad frá Apple eða Galaxy Tab frá Samsung .
Mikið er lagt upp úr öryggi hvað varðar tölvupóst og einnig er hægt að kveikja á dulritun á gögnum á vélinni og læsa henni rækilega .
Koma má því svo fyrir að hún verður ónothæf ef henni er stolið .
Hún er með hefðbundna tengimöguleika , gerð fyrir 3G-kort , 802.11 b / g / n þráðlaust netkort og Bluetooth og með innbyggt gps .
Rafhlaðan dugir í rúma átta tíma að sögn , en fer vitanlega eftir því hvað maður er að gera og þannig er til að mynda skynsamlegt að slökkva á sem mestu til að kreista svo mikinn tíma út úr henni .
Örþunnar fartölvur Þynnri , léttari og öflugri fartölvur Slagurinn er harður á spjaldtölvumarkaði og á eftir að harðna enn .
Fartölvan er þó ekki búin að syngja sitt síðasta , en stefnir í að verða þynnri og léttari en nokkru sinni , annars vegar fyrir áhrif af spjaldtölvuþróuninni – fólk vill fartölvur sem eru fartölvur ( meðfærilegar og léttar ) – og svo hafa menn magnaða fyrirmynd þar sem er MacBook Air .
Ytra nota menn merkimiðann Ultrabook yfir slíkar tölvur og keppast við að hafa þær sem þynnstar og léttastar en líka verða þær að vera sparneytnar á rafmagn , fljótar að ræsa sig og hraðvirkar .
Þær eru ekki með geisladrif , sem flestir eru hættir að nota hvort eð er , yfirleitt með SSD-diska sem þurfa minna rafmagn , eru hljóðlátari og hitna ekkert ( ekkert sem snýst í þeim ) en líka dýrari og rúma ekki eins mikið .
Apple hefur forskot á markaðnum sem stendur , er með flottustu vélina , en aðrir eru ekki langt undan og nýkomnar á markað eða væntanlegar örþunnar fartölvur frá Acer , Samsung , Lenovo , LG , Toshiba , Asus og HP .
Slagurinn stendur um að vera með flottustu vélina , en ekki síst að bjóða þá ódýrustu , því þar er líka hart barist .
