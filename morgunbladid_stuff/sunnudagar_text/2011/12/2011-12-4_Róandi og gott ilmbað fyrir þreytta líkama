Það er róandi og þægilegt að fara í heitt og gott bað nú þegar tekur að kólna í veðri .
Eftir langan vinnudag er gott að koma heim , láta renna í bað og finna þreytuna líða úr sér .
Hér er smá fróðleikur um ilmböð tekinn úr hreystibók Mariu Constantino .
Böð geta ýmist verið til slökunar eða örvunar , það fer allt eftir því hvaða olíur og jurtir við setjum í vatnið .
Ef gera á baðvatninu til góða er einfaldast að setja í það poka af jurtum .
Jafnvel mætti hugsa sér að setja í það 2-3 tepoka af hreinu jurtatei .
Jurtirnar geta verið ýmist ferskar eða þurrkaðar og þeim má koma fyrir í gömlum en hreinum sokk sem bundinn er á kranann svo að vatnið nái að streyma í gegnum hann .
Best er að baðvatnið sé sem næst líkamashita ; ef það er of heitt svitnar þú í baðinu og húðin nær ekki að njóta góðs af því sem bætt hefur verið í vatnið .
Leggstu í baðkarið og slakaðu á í einar 10 mínútur og njóttu ilmsins sem stígur upp úr vatninu .
Jurtirnar má kaupa í heilsubúðum eða öðrum verslunum og jafnvel er hægt að rækta sumar þeirra .
Hreystin kemur innan frá , Maria Costantino , bls 194 , Salka .
