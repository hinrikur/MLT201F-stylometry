Jólafrumsýning Þjóðleikhússins í ár er engin önnur en Heimsljós eftir þjóðskáldið Halldór Laxness .
Þetta er ein ástsælasta saga nóbelsskáldsins og eins og segir í tilkynningu frá leikhúsinu , " heillandi verk um fegurðarþrána , veraldlega fátækt og andleg auðæfi " .
Verkið verður frumsýnt á annan í jólum og er nú sett á svið í nýrri leikgerð Kjartans Ragnarssonar leikstjóra , en leikgerðinni til grundvallar liggur skáldsagan í heild sinni .
Fátækur , smáður og utanveltu Heimsljós , sem kom út í fjórum hlutum á árunum 1937 til 1940 , er saga fátæka alþýðuskáldsins Ólafs Kárasonar Ljósvíkings .
Í æsku er hann niðursetningur á bænum Fæti undir Fótarfæti en síðar flytur hann til þorpsins Sviðinsvíkur .
" Alla ævi er hann fátækur , smáður og utanveltu .
En engu að síður er skáldið " tilfinníng heimsins , og það er í skáldinu sem allir aðrir menn eiga bágt , " segir í tilkynningu .
Í sýningunni munu þeir Hilmir Snær Guðnason og Björn Thors túlka persónu Ljósvíkingsins samtímis .
Aðrir leikarar eru Arnar Jónsson , Guðrún Snæfríður Gísladóttir , Jóhannes Haukur Jóhannesson , Lára Sveinsdóttir , Lilja Guðrún Þorvaldsdóttir , Ólafía Hrönn Jónsdóttir , Ólafur Egill Egilsson , Pálmi Gestsson , Stefán Hallur Stefánsson , Svandís Dóra Einarsdóttir , Vigdís Hrefna Pálsdóttir , Þorsteinn Bachmann , Þórunn Arna Kristjánsdóttir og Ævar Þór Benediktsson .
Um leikmynd sér Gretar Reynisson en skapari búninganna er Helga I. Stefánsdóttir .
Um tónlistina sér Kjartan Sveinsson og um lýsingu Halldór Örn Óskarsson .
Eins og fyrr segir er leikstjórn og leikgerð í höndum Kjartans Ragnarssonar .
