Vefur sem greinarhöfundur lítur inná annað veifið og alþjóðaskáksambandið FIDE heldur úti ber nafnið www.olimpbase.org .
Þar er hægt að finna úrslit og skákir úr öllum helstu flokkakeppnum síðustu aldar .
Nýjasta viðbótin á vefnum er umfjöllun um ólympíumót stúdenta en þau hófust snemma á sjötta áratugnum og runnu sitt skeið á endaundir lok þess áttunda .
Á fyrstu stúdentamótunum voru Friðrik Ólafsson , Guðmundur Pálmason , Ingvar Ásmundssson , Þórir Ólafsson og Jón Einarsson duglegastir að tefla fyrir Íslands hönd .
Í umfjöllun um mótið 1956 , sem fram fór í Uppsala í Svíþjóð , er þess getið að hinir geðþekku íslensku skákmenn hafi naumlega misst af sæti í A-úrslitum en engu að síður hafi Friðrik og Guðmundur verðlaun fyrir frammistöðu sína á 1. og 2. borði .
Svo skemmtileg þóttu þessi mót að Íslendingar , með þá Jón Böðvarsson og Bjarna Felixson í broddi fylkingar , sóttu um og héldu stúdentamótið árið 1957 .
Tveir framtíðarheimsmeistarar mættu til leiks í Sjómannaskólann í Reykjavík , Mikhael Tal og Boris Spasskí og aðrir þekktir skákmenn voru t.d. Bent Larsen og William Lombardy .
Guðmundur Pálmason , sem síðar varð einn kunnasti jarðvísindamaður okkar , tefldi aldrei mikið en hélt engu að síður furðu miklum styrkleika alla tíð .
Á ferlinum gerði hann jafntefli við þrjá heimsmeistara : Euwe , Tal og Spasskí .
Hann tók þátt í fjórum stúdentamótum og tefldi á 1. borði þegar Íslendingar náðu hvað bestum árangri , 6. sæti í Lyon 1955 .
Þar mætti hann heimsmeistaraefni Júgóslava , Andrija Fuderer , sem um það leyti var ein skærasta stjarna skákarinnar á alþjóðavettvangi .
Þegar Fuderer lést á dögunum var hans minnst fyrir tilþrif sem minntu á Tal og snilldarskákir rifjaðar upp þar sem hann lék sér að því að vinna meistara á borð við Najdorf og Bronstein .
Skákin í viðureign Íslendinga og Júgóslava í Lyon árið 1955 sýnir hversu öflugur Guðmundur var , áreynslulaus stíllinn minnir á Smyslov : Guðmundur Pálmason – Andrija Fuderer Hollensk vörn 1. d4 d5 2. c4 e6 3 .
Rc3 c6 4. e3 f5 " Grjótgarðurinn " var vinsæl byrjun á þessum árum .
5 .
Bd3 Rf6 6 .
Rf3 Bd6 7 .
O-O O-O 8 .
Dc2 Re4 9 .
Re5 Rd7 10. f3 Bxe5 11. dxe5 Rec5 12. f4 Rxd3 13 .
Dxd3 b6 14. b4 ! a5 15. b5 Rc5 16 .
Dd4 cxb5 17. cxb5 Hf7 18 .
Ba3 Hc7 19 .
Hfc1 Bd7 20 .
Bxc5 Hxc5 21. a4 ! Teflir upp á að halda biskupinum frá , þekktum vandræðagrip í hollensku vörninni .
Riddarinn er betri þar sem hann hefur aðgang að d4-reitnum .
21 .
...
Hc4 22 .
Dd1 Hac8 23 .
Re2 ! De7 24 .
Hxc4 Hxc4 25 .
Hc1 He4 26 .
Rg3 ! -Sjá stöðumynd- 26 .
...
Hb4 Af hverju hirti Fuderer ekki e3 peðið ? Sennilega út af eftirfarandi afbrigði : sér : 27 .
Dd4 ! Da3 28 .
Hc7 ! Be8 og nú 29 .
Dxb6 ! ( betra en 29 .
Rxf5 exf5 30. e6 He1 +31 .
Kf2 Da1 ! 32 .
Hxg7 Kh8 og svartur sleppur ) Kf8 30 .
Dd6 + ! Dxd6 31. exd6 og svartur ræður ekki við d6-peðið .
27 .
Hc7 Dd8 28 .
Hc3 Be8 29. h3 ! Góður fyrirbyggjandi leikur .
29 .
...
g5 30 .
Re2 Bf7 31 .
Dc2 Kg7 32 .
Hc8 De7 33 .
Hc7 Hb2 34 .
Dc6 Dc5 34 .
....
Dd8 stoðaði lítt .
Eftir 35 .
Rd4 ! getur svartur enga björg sér veitt .
35 .
Dd7 ! Dxc7 36 .
Dxc7 Hxe2 37 .
Dxb6 g4 38 .
Kh2 h5 39. h4 Ha2 40 .
Dxa5 Ha3 – og Fuderer gafst upp .
Helgi Ólafsson helol@simnet.is 