Alexa Chung er sjónvarpsþáttastjórnandi og fyrirsæta , sem hefur notið mikillar velgengni .
Hún er bresk , fædd 5. nóvember 1983 og er því 28 ára .
Hún fékk stílverðlaunin á Bresku tískuverðlaunahatíðinni í ár og einnig í fyrra , sem segir margt um vinsældir hennar en það er almenningur sem sér um valið á verðlaunahöfum .
Hún þykir enda sérstaklega smekkleg og hefur rækilega mótað sér sinn eigin stíl .
Það er því ekki skrýtið að bandaríska fatamerkið Madewell hafi fengið hana til að hanna línu fyrir sig .
Chung ætlaði sér að fara í enskunám en fyrirsætuferillinn breytti því .
Storm-skrifstofan sá hana á Reading-tónlistarhátíðinni þegar hún var sextán ára gömul og gerði við hana samning .
Hún var fyrirsæta fyrir táningablöð á borð við Elle Girl og CosmoGIRL ! og vann fyrir fyrirtæki á borð við Fanta , Sony Ericsson , Sunsilk , Urban Outfitters og Tampax .
Hún kom líka fram í fjölmörgum tónlistarmyndböndum , m.a. fyrir The Streets og Westlife .
Hún hætti fyrirsætustörfum eftir fjögur ár og segir að hún hafi þjáðst af brenglaðri líkamsímynd og litlu sjálfstrausti .
Hún hefur síðan þá ekki haft þetta að aðalstarfi heldur tekið að sér einstaka auglýsingaherferðir og er m.a. andlit fatakeðjunnar Vero Moda um þessar mundir .
Nýr hönnunarþáttur Hún hefur getið sér gott orð sem þáttastjórnandi í Bretlandi og starfaði líka um tíma sem kynnir hjá MTV í Bandaríkjunum .
Hún hefur ekki aðeins komið mikið fram í sjónvarpi heldur líka skrifað í dagblöð .
Hún var með fastan dálk í tímaritinu Company 2007-8 og síðan vikulegan dálk fyrir The Independant 2008 þar til í júní 2009 en þá fékk hún stöðu hjá breska Vogue og hefur m.a. tekið viðtöl við hönnuði á borð við Karl Lagerfeld og Christopher Kane fyrir blaðið .
Nýjasta verkefnið hennar er að stjórna þættinum 24 Hour Catwalk á sjónvarpsstöðinni Lifetime en þátturinn hefur göngu sína í janúar .
Í þættinum keppa fjórir hönnuðir sín á milli að því að búa til heila línu og skipuleggja tískusýningu á aðeins sólarhring .
Það verður gaman að sjá hvernig hann kemur út .
