Ef þú ert alveg búin / n að ofkeyra þig á jólastressi og heldur að þú eigir eftir að sofna ofan í jólamatinn er kannski kominn tími til að hugsa sinn gang .
Þú hefur enn daginn í dag til að slappa af og snúa dæminu við .
Hér koma góð ráð við þreytu í augum annars vegar og hins vegar streitulosandi eldamennsku , tekin úr bókinni 1001 Leið til að slaka á , eftir Susannah Marriott , gefinni út af Sölku .
Ef þú þjáist af augnþreytu eftir vinnu er gott að leggja fingurgóma baugfingurs við augun , rétt við nefið og þrýsta léttilega .
Færðu síðan fingurinn jafnt og þétt til hliðar og þrýstu laust stöku sinnum þar til þú kemur að gagnaugunum og gerðu þá hringlaga hreyfingar stutta stund .
Dansandi kokkur Það er ómissandi að hlusta á tónlist við eldamennskuna og enn betra að dansa með .
Veldu ástríðufulla tónlist eins og t.d. með Ninu Simone eða Mary J. Blige eða með sjóðheitu gleðisveitinni Jagúar .
( Nú eða bara þitt uppáhald úr geisladiskarekkanum til að hrista þig við yfir jólamatnum .
Það er algjörlega endurnærandi að hrista kroppinn sinn við og við í trylltum dansi .
) Eftir þetta allt saman ætti afslöppunin nú að fara að gera vart við sig .
Annars má líka fá sér eitt rauðvínsglas og smá konfekt með .
Það dugar ágætlega á stressið í hófi .
