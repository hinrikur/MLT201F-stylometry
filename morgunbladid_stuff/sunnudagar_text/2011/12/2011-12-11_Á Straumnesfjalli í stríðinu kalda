Ætli það séu ekki þrjú ár frá því að ég hóf alvarlega tilburði til að koma þessu saman .
Hernaðarsaga Íslendinga hefur verið mér hugleikin og herbröltið var raunar mjög nálægt í allri minni æsku , en sjálfur telst ég til lýðveldiskynslóðarinnar sem nefnd hefur verið , " segir Finnbogi Hermannsson rithöfundur og í áratugi tíðindamaður Ríkisútvarpsins á Vestfjörðum .
Út er komin bók Finnboga Virkið í vestri ; heimildaskálsaga þar sem ratsjárstöð Bandaríkjamanna á Straumnesfjalli er miðdepill sögu .
Um 1950 litu Ameríkanar til þess að setja upp ratsjárstöðvar á öllum landshornum og reistu þá virki á Straumnesfjalli hvar hermenn stóðu vaktina í um það bil tíu ár .
Sögumaður í bókinni er skáldsagnapersónan Guðlaugur Reimarsson ; túlkur Bandaríkjamanna og Íslendinga .
Undu vistinni illa " Þessi herstöð var ekkert rugl af hálfu Ameríkana í uppgangandi köldu stríði og miðað við þeirra hagsmuni , en Rússarnir bara komu ekki .
Rússneskar flugvélar sáust ekki fyrr en þær fóru að fljúga til Kúbu eftir 1960 eða svo .
En þarna snóptu strákagreyin yfir radarnum dag út og dag inn án þess að sjá nokkurn skapaðan hlut nema ef vera skyldi bjargfogl , " segir Finnbogi og heldur áfram : " Hermennirnir undu vistinni lla en þó samt nokkrir sem kunnu bara vel við sig og hertust .
Árið 1960 var stöðin lögð niður því kostnaður við þessa hít norðursins var rosalegur .
Samgöngur ómögulegar og hermenn lutu sömu kjörum og Íslendingar , Katalínuflugbátur til Ísafjarðar , þaðan með vélbáti til Aðalvíkur og á land með innrásarpramma .
" Gamlir karlar í Ameríku Við ritun bókarinnar komst Finnbogi á slóð fyrrverandi hermanna á Straumnesfjalli .
" Ég fann þá á Netinu .
Þetta eru gamlir karlar vestur í Ameríku sem tóku við sér þegar tíðindi bárust af því að Ólafur Ragnar Grímsson átti að hafa boðið Rússum afnot af Keflavíkurflugvelli eftir að Kaninn fór og skrifuðu Friðþóri Eydal upplýsingafulltrúa herliðsins í hvert óefni væri komið .
Þeir nefnilega þekktu Friðþór sem var lítill drengur í Aðalvík á dögum herstöðvarinnar , sonur Kristbjörns Eydals sem þar vann og bjó með fjölskyldu sinni .
" Eins og rithöfundar er háttur hefur Finnbogi aflað efnis í bókina .
Sumt hefur honum lagst til á áralöngum ferli í blaðamennsku .
" Úlfur Gunnarsson sjúkrahúslæknir á Ísafirði , sonur Gunnars Gunnarssonar rithöfundar , hafði amerískt lækningaleyfi og mátti því bjarga lífi manna á herstöðinni .
Í Virkinu í vestri greinir frá hrikaför sjúkraflugvélar frá Aðalvík til Ísafjarðar að vetrarlagi .
Ég tók á sínum tíma viðtal við Úlf og þar sagði hann mér frá þessari ferð .
Íslendingur sem þarna var að vinna hrundi niður úr koju og höfuðkúpubrotnaði .
Úlfur fór með báti norður og jafnframt var Beavervél send frá Keflavíkurflugvelli í fylgd Skymastervélar .
Áraskipti hafa vafalaust verið á milli þess hve mönnum leið illa á Straumnesfjalli .
" Stílfærð saga með tilbrigðum Í virkinu í vestri segir frá því , þá undir formerkjum skáldsögu , að á sínum tíma hafi í íbúðarhúsi á Ísafirði verið komið upp loftskeytastöð þar sem hermenn höfðust við og héldu uppi samskiptum við Straumnesfjall þegar aðrir möguleikar voru ekki til staðar .
Finnbogi segir þetta undarlega sögu og ekki sé nema skammt um liðið síðan hann fregnaði þetta .
" Þetta absúrd en dagsatt að gömul ekkja á Ísafirði skuli hafa skotið skjólshúsi yfir hermenn svo herveldið gæti haldið uppi samskiptum við radarstöðina .
Ég heyrði þessa sögu hér á förnum vegi á Ísafirði og það er einmitt á stöðum eins og bensínstöðvum og hjólbarðaverkstæðum sem maður heyrir af merkilegum hlutum og stórsagan greinir hvergi frá. , " segir Finnbogi sem telur að lesendur greini jafnvel að sögupersóna hans sé ef til vill ekki sérlega stolt af verkum sínum og vetrardvöl á Straumnesfjalli .
" Það má ef til vill segja að þetta sé uppgjör hans og hans líka við lýðveldistímann með ýmsum tilbrigðum .
Ekki nein stórmæli en hugsuninni smokrað inn með sagnabrotum og samskiptum við fólk .
Íslendingum er afskaplega illa við uppgjör hvers konar og það að horfast í augu við skammarlega hluti .
Því fer stundum illa og það er hollt og heilsusamlegt að horfa í baksýnisspegilinn , " segir Finnbogi að síðustu .
