Eins og allir þeir sem sótt hafa háskólanám við Ríkisháskólann í Pennsylvaníu , eða Penn State , er ég gjörsamlega miður mín yfir ásökunum á hendur Jerry Sandusky , fyrrum varnarþjálfara í amerískum fótbolta við skólann , um kynferðislegt ofbeldi á börnum .
Ég finn til hryllings og viðbjóðs yfir því hversu margar fréttir er hægt að skrifa um kynferðisofbeldi á börnum .
Í hvert sinn sem ég les fréttir af þessu tagi hugsa ég , eins og margir aðrir , hvað er hægt að gera til þess að koma í veg fyrir kynferðisofbeldi gagnvart börnum í framtíðinni ? Hvort sem samfélagið vill koma í veg fyrir kynferðislegt ofbeldi á börnum , eða er að kljást við það að vinna úr slíkum glæpum sem þegar hafa verið framdir , er fjölmargt sem við getum öll gert til þess að taka jákvæð skref fram á við .
1 .
Gefðu fjárframlag til samtaka sem vinna að því að binda enda á kynferðislegt ofbeldi á börnum með vitundarvakningu og fræðslu .
2 .
Talaðu við börnin þín .
Ef þú ert foreldri , taktu þér tíma til þess að fræða börnin þín um muninn á snertingu sem er í lagi og snertingu sem er ekki í lagi , um fólk sem vekur með þeim óþægilegar tilfinningar , fólk sem gefur þeim " sérstakar " gjafir og um það hvernig það er stundum ekki í lagi að halda leyndarmál , jafnvel þótt maður hafi lofað því .
3 .
Notaðu tækifærið þegar fjallað er um kynferðisbrotamál í fjölmiðlum .
Foreldrar gera sér ekki alltaf grein fyrir því að börnin þeirra eru ekki ónæm fyrir því sem þau heyra og sjá í fjölmiðlum .
Þau þurfa leiðsögn frá foreldrum sínum og þurfa að læra hvernig þau geta tjáð sig um kynlíf og óviðeigandi kynferðislega tilburði frá öðrum .
4 .
Styddu kynfræðslu í skólunum .
Meðal þess sem börnum er kennt á slíkum námskeiðum er að enginn annar megi sjá eða snerta kynfæri þeirra og þar er þeim einnig kennt að segja fullorðnum einstakling sem þau treysta frá ef þau verða fyrir misnotkun .
5 .
Gerstu talsmaður .
Fræddu þig um hvað þú getur gert til að hjálpa þeim sem hafa verið beittir kynferðislegu ofbeldi .
Settu þig í samband við samtök sem berjast fyrir því að vernda börn gegn kynferðislegu ofbeldi .
6 .
Sýndu fórnarlömbum stuðning .
Einstaklingar sem hafa deilt því með mér að þeir hafi verið beittir kynferðislegu ofbeldi segja viðbrögð annarra oft jafnslæm og ofbeldið sjálft .
Þegar fólk bregst við með undrun , hneykslan eða viðbjóði getur það valdið sektarkennd hjá fórnarlambinu , því gæti liðið eins og það væri " óhreint " á einhvern hátt og ekki öðrum samboðið .
Reyndu að sýna ekki hversu hræðilegar þér finnast fréttirnar og gerðu allt sem þú getur til þess að styðja og hjálpa þeim sem hefur verið brotið á .
7 .
Kynntu þér hvað þú átt að gera .
Leitaðu þér upplýsinga um hvern þú átt að setja þig í samband við ef þú verður einhvern tímann var við kynferðisofbeldi .
Þegar fólk grípur ekki til aðgerða og / eða lætur vita , er það oft vegna þess að það veit ekki hvað skal gera eða hvern á að hafa samband við .
8 .
Hugsaðu vel um sjálfan þig .
Kynferðislegt ofbeldi er tilfinningalega hlaðinn og hörmulegur hlutur að fást við og vinna úr .
Hvort sem þú ert fórnarlamb eða partur af samfélagi þar sem kynferðislegt ofbeldi hefur átt sér stað , þá er engin skömm í því að leita sér aðstoðar og tala við einhvern , hvort sem það er trúarleiðtogi , ráðgjafi eða stuðningshópur .
Vonandi finna flestir leið til þess að vinna úr slíkum málum á uppbyggilegan hátt .
Að gera eitthvað jákvætt við hræðilegar aðstæður , getur á endanum orðið til þess að við leggjum okkar af mörkum til þess að vernda börnin okkar .
