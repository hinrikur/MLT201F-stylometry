Þegar Kim Jong-Il fæddist fagnaði náttúran og spruttu fram regnbogar .
Þegar hann féll frá rak náttúran upp harmakvein .
Óvenju háir brestir heyrðust í ísnum á Chon-vatni á Paektu-fjalli , sem á sérstakan sess í Norður-Kóreu vegna þess að þar barðist Kim Il-Sung með skæruliðum sínum gegn Japönum .
Síðan brast á blindbylur .
Þegar veðrinu slotaði sáust skilaboð í fjallshlíðinni í bjarma morgunsólarinnar : " Paektu , heilagt fjall byltingar .
Kim Jong-Il .
" Í bænum Hamhung sást mansjúríutrana hnita þrjá hringi umhverfis styttu af Kim Jong-IL og setjast síðan á trjágrein " þar sem hún sat langa stund og drúpti höfði ...
jafnvel tranan virtist syrgja fráfall Kims Jong-Ils , fædds af himnum , eftir að hafa flogið þangað mitt um kalda nótt , og ekki geta gleymt honum " .
Þannig frásagnir heyrast í norðurkóreskum ríkisfjölmiðlum vegna fráfalls Kims Jong-Ils , sem að líkindum lést á laugardag fyrir viku .
Ótrúlegar myndir hafa verið sýndar af harmi slegnum Norður-Kóreumönnum .
Fólk sést skjálfa og titra , kasta sér niður og lemja jörðina með hnefunum .
Ríkisfjölmiðlar í Norður-Kóreu sögðu að himinn og jörðu skylfu undan harmagrátnum .
Fólk , sem hefur flúið frá Norður-Kóreu , segir að ekki sé allt sem sýnist .
" Sá , sem grætur ekki fyrir framan sjónvarpsmyndavélarnar , á á hættu að verða stimplaður afturhaldssinnað úrhrak , " sagði Hong Sun , sem flúði til Suður-Kóreu frá Norður-Kóreu árið 2000 .
" En heima fyrir munu færri gráta og kveina út af andláti leiðtogans .
" Í Norður-Kóreu er allt gert til að ýta undir leiðtogadýrkun .
Hin hugmyndafræðilega innræting hefst við fæðingu .
Kim Seung-Eun , prestur í Suður-Kóreu , hefur hjálpað mörgum flóttamönnum frá norðri .
" Það er skylda Norður-Kóreumanna að taka þátt í mikilvægum þjóðarviðburðum á borð við minningarathafnir vegna Kims , " segir hann .
" Ef þeir hlýða ekki eiga þeir á hættu að verða sendir í hugmyndafræðilega innrætingu eða jafnvel fangelsi .
" Hann segir að sorg háttsettra embættismanna í stjórnkerfinu , flokknum og hernum kunni að vera raunveruleg , sem og forréttindastéttarinnar í höfuðborginni Pyongyang , sem makað hefur krókinn á samböndum sínum við stjórnina , en meðal almennings sé hollustan lítil .
Svipað ástand ríkti í Norður-Kóreu þegar Kim Il-Sung lést árið 1994 .
Þá var almenningi sagt að hver og einn þyrfti að sýna sorg sína á stöðum þar sem hans væri minnst í það minnsta einu sinni á dag .
Nú hafa stjórnvöld sagt fólki að það þurfi að sýna sorg sína þrisvar á dag .
Ber þetta að sögn sérfræðinga óvissu stjórnvalda um ítök sín vitni .
Kim Young-Soo , sérfræðingur við Sogang-háskóla í Seúl í Suður-Kóreu , segir að íbúum Norður-Kóreu hafi verið innrætt að þeir þurfi að sýna mikla sorg þegar leiðtogi falli frá til þess að ekki vakni grunsemdir um óhollustu .
" Þeir hafa lært af reynslunni að þeim mun meiri sorgarviðbrögð , því betra , " sagði hann og bætti við að þegar myndavélar væru annars vegar kepptust menn um að vera hver öðrum dramatískari .
Nú er norðurkóreska áróðursvélin tekin til við að hlaða undir persónudýrkun arftakans , Kims Jong-uns , yngsta sonar Kims Jong-Ils .
Ekkert spyrst í landi leyndarhyggjunnar Kim Jong-Il , leiðtogi Norður-Kóreu , lést á laugardegi .
Lát hans var ekki tilkynnt fyrr en á mánudegi .
Hann var því látinn í tvo daga án þess að nokkuð spyrðist .
Ekki einu sinni orðrómur komst á kreik .
Sennilega ríkir hvergi meiri leyndarhyggja en í Norður-Kóreu .
Íbúar landsins mega ekki ferðast úr landi og vel er fylgst með gestum og passað upp á að þeir fari ekki út fyrir höfuðborgina .
Þess er vandlega gætt að íbúar landsins hafi ekki aðgang að alnetinu , en einhvers konar innra net mun á boðstólum fyrir þá fáu , sem hafa aðgang að tölvum .
Erlend ríki geta aðeins notast við gervihnetti til að fylgjast með gangi mála í Norður-Kóreu og það hefur sína annmarka .
Yfirmaður suðurkóresku leyniþjónustunnar , Won Sei-Hoon , notaði þó gervihnattamyndir til að bera brigður á frásögn norðurkóreskra stjórnvalda af andláti Kims Jong-ils .
Sagt var að hann hefði dáið úr hjartaslagi í lest á landsbyggðinni .
Sagði hann að myndir sýndu hins vegar að lestin hefði verið kyrrstæð í Pyongyang þegar andlátið bar að .
Won hefur verið harðlega gagnrýndur fyrir að hafa ekki vitað af andlátinu .
Kim Il-Sung er sólin " Í örbirgðar- og kúgunarríki framtíðarinnar , sem George Orwell lýsti í bók sinni 1984 , sagði hann að eini liturinn yrði á áróðursspjöldum , " skrifar Barbara Demick í bók sinni Engan þarf að öfunda um daglegt líf í Norður-Kóreu .
" Þannig er veruleikinn í Norður-Kóreu ....
[ Kim Il-Sung ] er sólin .
" 