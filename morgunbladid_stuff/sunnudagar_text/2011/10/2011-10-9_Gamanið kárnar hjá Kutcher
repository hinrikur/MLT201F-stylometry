Leikarinn Ashton Kutcher er aldeilis búinn að vera í sviðsljósinu að undanförnu en orðrómur um að hann hafi haldið framhjá eiginkonunni , leikkonunni Demi Moore , hafa tröllriðið öllu í slúðurmiðlunum .
Leikarinn Christopher Ashton Kutcher fæddist hinn 7. febrúar árið 1978 og er því 33 ára .
Nokkur aldursmunur er því á honum og eiginkonunni en hún er 48 ára gömul .
Þau gengu í hjónaband árið 2005 .
Moore var áður gift harðjaxlinum Bruce Willis og eiga þau þrjú börn saman , svo Kutcher er stjúpfaðir .
Meint framhjáhald Kutcher er sagt hafa farið fram á hótelsvítu í San Diego með hinni 23 ára Söru Leal .
Hann er sagður hafa skemmt sér með fjórum ungum stúlkum í heitum potti á svölum svítunnar og eftir það sængaði hann hjá Leal .
Því er ekki að furða að tal um skilnað fari hátt .
Starfaði sem fyrirsæta Kutcher starfaði í nokkurn tíma sem fyrirsæta áður en hann varð þekktur í sjónvarpi .
Hann lenti í öðru sæti í alþjóðlegri fyrirsætukeppni árið 1997 en sigurvegari keppninnar er líka orðinn þekktur í Hollywood , Josh Duhamel .
Eftir það sat hann fyrir hjá m.a. Calvin Klein .
Hann er hinsvegar þekktastur fyrir hlutverk sitt sem Michael Kelso í hinum vinsælu þáttum That ' 70s Show .
Hann naut líka mikilla vinsælda í sjónvarpshrekkjaþættinum Punk ' d þar sem hann spann flókna blekkingarvefi á kostnað hrekklausra Hollywood-búa .
Grínarinn Kutcher hefur nú tekið við mögulega stærsta hlutverki sínu hingað til en hann tók við af vandræðagemsanum Charlie Sheen í hinum ofurvinsæla gamanþætti Two and a Half Men .
Þátturinn hefur aldrei verið vinsælli en fyrsti þáttur Kutcher en á hann horfðu 27,7 milljónir Bandaríkjamanna .
Kutcher leikur netmilljónamæringinn Walden Schmidt , sem rekur í orðsins fyllstu merkingu á fjörur feðganna Alans og Jakes Harper .
Schmidt þessi hefur gaman af því að spranga nakinn um húsið og slást því aðdáendur þáttanna um að fá miða í sjónvarpssal .
Fær hann Emmy-verðlaun ? Leikur Kutcher hefur fengið ágæta dóma og veltir dagblaðið Los Angeles Times því fyrir sér hvort Kutcher geti nælt í fyrstu Emmy-verðlaun þáttarins fyrir leik í aðalhlutverki .
James Spader sem tók við af Dylan McDermott í The Practice fékk Emmy-verðlaunin fyrir hlutverkið árið 2004 og tvenn í viðbót þegar persóna hans í þáttunum fékk sér þátt , Boston Legal .
Charlie Sheen hefur líka upplifað að vera ekki hent úr þætti heldur taka við af leikara sem hættir .
Hann fékk Golden Globe-verðlaun fyrir leik sinn í Spin City eftir að hafa tekið við af Michael J. Fox .
Hingað til hefur Kutcher ekki verið að raka inn verðlaununum , nema kannski Razzie-verðlaununum , sem eru skammarverðlaun en hann hefur oft verið tilnefndur .
Hann hreppti meira að segja eitt í ár , sem versti leikarinn fyrir Valentine ' s Day og Killers .
Áhorfið á Two and a Half Men með Kutcher innanborðs hefur haldist hátt og verður það ábyggilega áfram á meðan umræðan um einkalíf hans heldur áhuganum gangandi .
Svo er bara spurning um hvort hann standi undir þessu til frambúðar .
