Það er auðvelt að ímynda sér að maður sé súkkulaðifíkill miðað við hversu mikið hægt er að borða af því .
Hvort hægt sé að tala fræðilega um súkkulaðifíkn ku þó ekki vera komið alveg á hreint .
Mörgum finnst þeir " háðir " súkkulaði en það er ekkert skrýtið þar sem í því eru ýmiss konar efni sem hafa sæluaukandi áhrif á heilann .
Eru þau víst ekki svo ósvipuð þeim áhrifum sem eiturlyf hafa á hann .
Áður en þú ferð að íhuga alvarlega að láta leggja þig inn einhvers staðar sökum súkkulaðifíknar er þó vert að hafa í huga að oft hafa fræðimenn bent á þá staðreynd að þau efni sem finna má í súkkulaði er líka að finna í mat sem okkur langar ekki nærri jafnmikið í og súkkulaði .
Auk þess er ólíklegt að geta borðað það mikið af þeim að maður yrði háður þeim .
En hvað sem því líður er vafalaust eitthvað í súkkulaði sem lætur okkur sífellt langa í meira .
Sama hvort ástæðan á bak við það er líkamleg eða huglæg .
Enda er ástæðan kannski ekki það mikilvægasta heldur miklu frekar að njóta þess að borða súkkulaði þegar okkur langar til þess .
