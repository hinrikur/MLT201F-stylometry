Hin vellauðuga hertogaynja af Alba gekk í þriðja sinn í hjónaband í vikunni en athöfnin vakti mikla athygli í heimalandi hennar , Spáni , og víðar .
Hertogaynjan er 85 ára gömul og giftist á miðvikudaginn opinbera starfsmanninum Alfonso Diez Carabantes , sem er 25 árum yngri en hún .
Athöfnin fór fram í kapellu við höll hennar frá 15. öld , Palacio de las Duenas í Sevilla .
Stór hópur almennings fagnaði brúðhjónunum að athöfninni lokinni og tók hertogaynjan nokkur flamenco-dansspor fyrir fólkið .
Gekk erfiðlega að kasta brúðarvendinum Brúðarkjóllinn var ljósbleikur blúndukjóll eftir andalúsísku hönnuðina Victorio & Lucchino .
Ekki gekk hins vegar vel hjá brúðinni að kasta brúðarvendinum til hópsins en hún dreif ekki nógu langt í fyrstu tvö skiptin en í þriðja skiptið gekk það og ung stúlka greip blómin .
Aðeins nánum vinum og fjölskyldu var boðið til athafnarinnar og veislunnar á eftir .
Þar var meðal annars boðið upp á kalda gazpacho-súpu og hrísgrjón með vel krydduðum humri .
Fyrsta brúðkaup hertogaynjunnar fór hins vegar fram í október árið 1947 .
Þá var brúðurinn 21 árs , gestirnir um þúsund talsins og hún bar skartgripi að andvirði um 180 milljóna króna á þeim tíma .
Spænskir fjölmiðlar veittu athöfninni núna mikla athygli og voru nokkrar sjónvarpsstöðvar með beina útsendingu utan við höllina á meðan á athöfninni stóð .
Eignir hennar metnar á 550 milljarða króna Börn hertogaynjunnar voru hjónabandinu mótfallin , allavega í fyrstu , og óttuðust að Alfonso Diez Carabantes væri aðeins á eftir peningum móður þeirra .
Nóg er að minnsta kosti til að elta því eignir hennar eru metnar á um 550 milljarða króna .
Til að leysa málin skipti hertogaynjan upp stórum hluta af búi sínu fyrir brúðkaupið á milli fimm sona sinnar og einnar dóttur og barnabarnanna en þar á meðal voru fjölmargar hallir og hús auk listaverka eftir heimsfræga listamenn á borð við Goya , Velazques , Rembrandt og Rubens .
Tvö barnanna mættu ekki Hertogaynjan er strangtrúaður kaþólikki og segist því ekki hafa átt annarra kosta völ en að gifta sig til að geta haldið sambandinu áfram en hún hefur tvisvar orðið ekkja .
Hún segir að börn hennar hafi mótmælt þar til þau hafi áttað sig á því hvernig mann hann hefði að geyma .
Tvö börn hennar mættu ekki í brúðkaupið sem veltir upp þeirri spurningu hvort ekki hafi tekist að leiða málin til lykta .
Eugenia , einkadóttir hennar , var reyndar á sjúkrahúsi með hlaupabólu .
Einn sona hennar , Jacobo , sem fréttir herma að hafi ekki verið ánægður með sinn hlut , var í viðskiptaferð í París á meðan brúðkaupið fór fram .
Lengi lifi hertogaynjan ! Fyrir utan höllina beið stór hópur fólks á meðan brúðkaupið fór fram , margir biðu klukkustundum saman í steikjandi sólinni í þeirri von að líta hjónin nýgiftu augum og lýsa yfir stuðningi sínum .
" Lengi lifi hertogaynjan ! " kallaði fólkið þegar hún kom út .
" Þetta er svo fallegt hjónaband og mikil ást og alúð þarna .
Ég elska þig svo mikið hertogaynja , " sagði hinn fertugi Enrique Jimenez , íklæddur bol með mynd af hertogaynjunni .
Röðin komin að konunum að yngja upp " Áður voru það bara menn sem kvæntust yngri konum , núna er röðin komin að eldri konum að giftast yngri mönnum , " sagði Encarna Alcazar , sem hefur eins og hertogaynjan tvisvar orðið ekkja .
Mjög margir íbúar Sevilla styðja ákvörðun hertogaynjunnar um að gifta sig í þriðja sinn .
" Þetta snýst ekki um aldur .
Það skiptir langmestu máli að ástin sé fyrir hendi , " sagði einn bæjarbúa , Conception Arrincon , við fréttastofu AFP .
Langt nafn og flestir titlar Hertogaynjan heitir fullu nafni Maria del Rosario Cayetana Alfonsa Victoria Eugenia Francisca Fitz-James Stuart y de Silva .
Samkvæmt Heimsmetabók Guinness hefur hertogaynjan fleiri titla sem viðurkenndir eru af ríkisstjórn sem nú er við lýði en nokkur önnur aðalsmanneskja .
