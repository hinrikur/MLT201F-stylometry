Dúkka bjargaði fjölskyldu í Tennessee í Bandaríkjunum frá því að brenna inni í vikunni .
Dúkkan var skólaverkefni hjá stúlkunni á heimilinu , sem átti að sinna öllum hennar þörfum því dúkkan fer annars að gráta .
Verkefnið á að sýna unglingum hversu mikil ábyrgð það er að sinna ungbarni .
Húsið brann til grunna en fjölskyldan bjargaðist .
" Stelpan segir að hún sofi venjulega mjög fast en ekki eftir að hún tók dúkkuna heim .
Það heyrðist eitthvað í dúkkunni og stelpan vaknaði við það , " sagði talsmaður lögreglu Kathy Tyson við dagblað í bænum La Vergne .
" Hún fór fram til að kanna það sem henni heyrðist vera diskur að brotna .
Þegar hún opnaði dyrnar mætti hún reykjarmekkinum , " sagði Tyson .
Það var þó enginn diskur sem brotnaði heldur var þetta hljóðið í rúðu sem sprakk baka til í húsinu .
Stelpan fór strax og vakti móður sína og kærasta hennar og þeim tókst að komast út heilum á húfi .
" Stelpan vildi fara aftur inn að sækja bíllyklana sína en það var ekki hægt , " sagði slökkviliðsstjórinn Victor Woods .
" Mínútu eða tveimur síðar hefði þessi saga fengið annan endi .
" 