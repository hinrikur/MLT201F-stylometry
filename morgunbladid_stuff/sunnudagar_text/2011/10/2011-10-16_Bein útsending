Flestir eru eflaust komnir með flest í 8tölvuna ; músík bíómyndir og útvarpið .
Vandinn er bara að hljómurinn er yfirleitt lélegur ef ekki ömurlegur .
Það er þó hægt að sneiða hjá hljóðkortinu og streyma músíkinni beint í græjurnar .
Borð- og fartölvur fyrir heimilið eru alla jafna ekki merkileg tæki þegar kemur að því að miðla hljóði .
Þessi græja , NAD DAC 1 Wireless , fer þá frumlegu leið að tengja framhjá , ef svo má segja , því hún tekur stafræn gögn beint af tölvunni og sendir í móttakara sem varpar þeim svo í hliðrænt form fyrir heimagræjurnar .
Margir eru með heimatölvuna tengda við græjur , en þegar ég prófaði þetta skilaði það mun betri hljómi .
Eins og getið er varpar tækið stafrænum straumi yfir í hliðrænan og notar til þess tvo 24/192 DAC og BurrBrown OP magnara – topp græjur eins og NAD er siður .
Kannski dálítið dýrt , en skilar sér líka rækilega í betri hljómi .
Græjan notar sérstakt gagnasnið frá NAD til að senda gögnin á milli , þ.e. hún notar ekki þráðlaust net heimilisins og slíkt þarf ekki að vera til staðar .
Fyrir vikið er ekki hætta á truflunum vegna álags og eins getur hún sent gögnin á milli óþjöppuð til að tryggja gæðin .
Fer þó eftir hljóðgæðum á upprunalegri músík eða mynd – rusl inn = rusl út .
Sendinum er stungið í USB tengi á tölvunni , en á móttakaranum eru tvö tengi , annars vegar tvö RCA tengi og svo Coaxial RC-stafrænn útgangur ef menn geta nýtt slíkt .
Það er sáareinfalt að setja græjuna upp , bara stinga í USB-tengi á tölvunni og kveikja á móttakaranum – svínvirkar .
Ég prófaði tækið ekki í Makka , en að sögn framleiðanda er það ekkert mál .
Tækið er gefið upp fyrir 35 metra drægni og ríflega 20 metra á milli herbergja .
Samsung Galaxy Ace Samsung sækir áfram í allar áttir Sem stendur virðist Samsung vera eini framleiðandinn sem keppir af viti við Apple – aðrir standa þessum tveim fyrirtækjum nokkuð að baki , eða eru ýmist í startholunum , á krossgötum eða einfaldlega sprungnir á limminu .
Samsung Galaxy Ace S5830 er gott dæmi um það hvernig Samsung ætlar ekki bara að keppa við Apple í efsta verðflokki heldur sækir það fram í ódýrari símum líka , eins og til að mynda Samsung Ace S5830 .
Samsung Ace er einskonar litli bróðir Galaxy S og minnir ekki svo lítið á hann í útliti , þó að minni sé , er með nýjustu útgáfu Android ( Froyo ) og svörun í honum fín þó örgjörvinn í honum sé ekkert sérlega öflugur .
Hann er með 5 Mdíla myndavél , GPS og WiFi stuðningi , nema hvað , og flest það sem prýða má einn síma .
Bakið á honum er skemmtilega stamt , það er engin hætta á að maður missi símann úr höndunum , skjárinn mjög fínn og styrkt gler í honum .
Hátalarinn er ekkert sérstakur en hann er annars í góðu meðallagi sem sími .
