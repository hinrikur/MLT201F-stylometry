Leikarinn , leikstjórinn og síðar kvikmyndagerðarmaðurinn Orson Welles var aðeins 23 ára að aldri þegar hann gerði svo raunverulegan útvarpsþátt eftir Innrásinni frá Mars ( The War of the Worlds ) , sögu H.G .
Wells , að fólk taldi í raun og veru að heimurinn hefði orðið fyrir árás Marsbúa .
Þátturinn var á dagskrá CBS-útvarpsins í sviðsetningu Mercury Theatre on the Air .
Þátturinn var gerður í tilefni hrekkjavökunnar og var klukkustundarlangur .
Welles leikstýrði og var sögumaður í leikritinu , sem var að stórum hluta sett upp eins og röð fréttainnskota , vel þekkt form á þeim tíma .
Það sem gerði þetta enn trúverðugara var að engar auglýsingar voru í þættinum .
Uppsláttur blaðanna á hræðslu almennings var mikill dagana eftir flutning útvarpsleikritsins .
Þau gagnrýndu mjög að leikritið hefði líkt eftir fréttaflutningi og ýmsar opinberar persónur tóku undir þennan söng .
Útvarpsleikritið var vissulega sannfærandi frásögn og ennfremur var búið að flytja sögusviðið frá Englandi eins og í bókinni til bæjarins Grover ' s Mill í New Jersey .
Til að leikararnir næðu rétta tóninum í fréttaflutningnum lét Welles þá hlusta á útvarpsmanninn Herbert Morrison flytja fréttir af Hindenburg-slysinu .
Leikritið innsiglaði frægð Welles , eftir þetta varð ekki aftur snúið .
Undrabarn og frægðarsólin reis hratt Orson Welles var fæddur 6. maí árið 1915 í Wisconsin í Bandaríkjunum .
Móðir hans var píanóleikari og faðir hans uppfinningamaður .
Welles , sem var munaðarlaus frá 15 ára aldri , byrjaði að leika 16 ára .
Tvítugur vakti hann athygli fyrir að setja sviðsetja Macbeth eingöngu með svörtum leikurum .
Hann var 22 ára þegar hann lék vinsælustu útvarpshetju Bandaríkjana , Lamont Cranston eða Skugga , og ári síðar var komið að Innrásinni frá Mars .
Eftir það var honum boðið að koma til Hollywood og gera nánast það sem hann vildi og hóf kvikmyndaferilinn á því að búa til eitt af meistaraverkum aldarinnar ekki orðinn 26 ára gamall .
Það er myndin Citizen Kane , sem iðulega prýðir efsta sætið í kosningum um bestu myndir sem gerðar hafa verið enda byltingarkennd tímamótamynd .
Welles lést í Los Angeles sjötugur að aldri , hinn 10. október 1985. ingarun@mbl.is 