Þegar Sindri Freysson tók við verðlaunum Tómasar Guðmundssonar fyrir ljóðabókina Í klóm dalalæðunnar fyrir stuttu snerist ræða hans að miklu leyti um bóklestur , og þá hve dregið hefði úr bóklestri meðal ungmenna , aðallega meðal ungra pilta , sem honum þótti slæm þróun og ógnvænleg .
Í rannsókninni kom nefnilega fram að tæplega fjórðungur pilta gæti ekki lesið sér til gagns að lokinni grunnskólagöngu .
Í síðustu Lesbók ræðir Halldóra Björt Ewen um sama mál og veltir upp þeirri tilgátu að eitt af því sem skýri þennan lestrarhalla sé það viðhorf að það sé strákum eðlislægt að ærslast og hamast sem birtist meðal annars í eftirfarandi tilvitnun í Morgunblaðið frá 1995 " ...
rangt sé að krefjast þess að strákar leiki sér eins og stilltar stelpur .
Það sé misskilin jafnréttishugsun að álíta að strákar hafi gott af að vera skikkaðir til að leika sér á þann hátt .
" Þó að þessi texti úr Morgunblaðinu sé ekki alveg nýr , eru þó ekki nema sextán ár síðan hann birtist og ég held að flestir taki undir það að það viðhorf sem birtist í honum sé enn við lýði allvíða .
Við sjáum það ekki síst í því hvaða orðum fyrirmyndir ungra stráka fara um bóklestur , hann er talinn hallærislegur í besta falli .
Þegar við kvörtum yfir minni lestri verðum við þó að gæta okkur á því að byggja ekki kvartanir okkar á þrá eftir því sem var eða á rómantískri minningu um eigin lestur .
Allt eins má spyrja hvað sé að því að börn hætti að lesa bækur , enda er almennur lestur skáldsagna ekki gamalt fyrirbæri í mannkynssögunni .
Kanski erum við að verða vitni að þjóðfélagsbreytingu sem ekki verður spornað við , jafnvel þótt okkur hugnist ekki það þjóðfélag sem mun birtast .
