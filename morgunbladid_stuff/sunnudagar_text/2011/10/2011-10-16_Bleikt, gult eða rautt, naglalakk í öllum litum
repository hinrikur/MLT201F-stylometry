Það getur gert heilmikið að kaupa sér nýtt naglalakk .
Það er kannski ekki alveg jafn skemmtilegt og að kaupa sér t.d. nýjan jakka eða fallegt par af skóm .
En það er í það minnsta eitthvað nýtt og líklegast á mun lægra verði en fyrrnefnt .
Naglalakk er líka eitt það heitasta í dag og sú tískuafurð sem selst hvað mest af .
Já , það selst meira af naglalakki en varalitum í dag og sífellt er reynt að koma með nýjar og spenanndi gerðir og liti .
Sé maður dökkklæddur frá toppi til táar er smart að vera t.d. með eldrautt naglalakk eða skærbleikt .
Það poppar upp svarta litinn og er hægt að fá þessa liti í ótal litaafbrigðum .
Eitthvað fyrir alla .
Sumir taka sig til og mála neglurnar í tveimur litum , t.d. dökk- og ljósbleikt til skiptis .
Eða jafnvel svart naglalakk til móts við skæran lit .
Á mínum unglingsárum fór ég svo langt að mála hverja nögl til helminga .
Þá var kannski helmingurinn blár og hinn gulur .
Eða grænn og bleikur .
Ég man að þetta kostaði heljarmikla vinnu og oft þurfti ég aðstoðarkonu mér við hlið .
Enda er ég bæði fremur klaufsk og skjálfhent þegar kemur að því að setja á sig naglalakk .
Ég held ég myndi nú ekki gera þetta í dag en ég á heilan lager af mismunandi lituðum naglalökkum heima .
Það setur einhvern veginn punktinn yfir i-ið að lakka neglurnar í fallegum lit áður en haldið er út á lífið .
