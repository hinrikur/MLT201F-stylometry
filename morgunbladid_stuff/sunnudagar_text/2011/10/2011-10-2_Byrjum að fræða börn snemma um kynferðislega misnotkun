Hversu snemma er of snemmt þegar kemur að því að fræða börn um kynferðislega misnotkun ? Þetta er umdeilt málefni , þar sem sumir halda því fram að þegar kemur að forvörnum gildi " því fyrr því betra " , á meðan aðrir telja að hlífa eigi ungmennum algjörlega við slíkum umræðum .
Nú er hugsanlegt að nýleg rannsókn sem gerð var í Ástralíu geti loksins bundið enda á deilurnar og svarað foreldrum og uppfræðurum á hvaða aldri sé viðeigandi að hefja fræðslu barna um kynferðislegt ofbeldi .
Könnun , sem framkvæmd var meðal 500 skjólstæðinga Braveheart-barnaverndunarsamtakanna , leiddi í ljós að það að fræða börn um kynferðislega misnotkun er ein áhrifaríkasta leiðin til að bera kennsl á tilfelli kynferðislegrar misnotkunar .
Samtökin hafa fundið bein tengsl milli skólafræðslu á þeirra vegum og fjölgunar tilkynninga sem þeim berast um kynferðislega misnotkun .
Niðurstaða þeirra er þessi : Að fara í skólana og fræða ungmenni um kynferðislegt ofbeldi getur gert gríðarlega mikið til að lágmarka skaðann .
Fræðslukerfi Braveheart byggist á lifandi tónlistarsýningu og hverjir eru aldurshóparnir sem samtökin reyna að ná til ? Jú , þriggja til átta ára börn .
Fræðslan felur meðal annars í sér að endurtaka einföld skilaboð um þá líkamsparta sem eru manns eigið einkamál : enginn annar má snerta , enginn annar má sjá , ég á þá sjálf / ur .
Þúsundir grunnskólabarna í Ástralíu hafa þegar verið uppfræddar á þennan hátt og mörg þeirra barna sem hafa orðið fyrir misnotkun hafa reynst viljug til að segja frá því , jafnvel þótt sá sem beitti þau ofbeldinu hafi reynst vera einhver sem þau þekktu , treystu og elskuðu .
Fræðsla af þessu tagi , ásamt forvarnarstarfi sem beint er að fullorðnum , er talin afar nauðsynleg til þess að fækka tilfellum kynferðislegrar misnotkunar gegn börnum .
Hún hefur einnig víðtækari áhrif á velferð ungmenna og minnkar t.d. tíðni vandamála eins og alkóhólisma , sjálfsmorða , þunglyndis og eiturlyfjafíknar .
Að tala við börn , á máli sem þau skilja , um læknisfræðilega réttar upplýsingar sem eru viðeigandi fyrir þroskastig þeirra , gerir meira gagn en ógagn þegar baráttan gegn kynferðislegu ofbeldi er annars vegar .
Og þetta á við um næstum öll mál sem snerta kynlíf og kynlífshegðun – sama um hvaða aldurshóp er að ræða .
