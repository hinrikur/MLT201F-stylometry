07.30 Vekjaraklukkan hringir hressilega á slaginu hálfátta .
Þetta er að verða eins og í kvikmyndinni Groundhog Day , því sama hugsunin kemur upp í hugann á hverjum einasta degi : , , Oh , ég verð að skipta út hringingunni .
" En ekkert gerist og sama hringing vekur mig daginn eftir .
Hvernig í ósköpunum varð eitís-rokklag fyrir valinu sem hringing í fyrsta lagi ? Jæja , ég er allavega vöknuð .
08.00 Eftir góða sturtu ( og auðvitað eftir að ég er búin að blása hárið og þetta helsta ) sest ég niður með kaffibolla , hafragraut og les blöðin .
Ekkert er jafn yndislegt og ljúf stund í morgunsárið .
08.40 Mætt upp í vinnu .
Dóra í mótttöku Ríkisútvarpsins er alltaf jafn yndisleg , og tekur á móti manni með fallegri kveðju .
Ómetanlegt .
08.55 Eftir annan kaffibolla með vinnufélögum , prenta ég út handritið mitt og tek bunkann af geisladiskum með stríðsáratónlist með mér .
Ég var búin að garfa í safni Ríkisútvarpsins af gömlum lakkplötum með skemmtilegri stríðsáratónlist .
Fyrir grúskara eins og mig er safn Ríkisútvarpsins algjör gullnáma .
Stefnan er tekin á stúdíó 4 þar sem Egill , tæknimaður og snillingur , tekur á móti mér .
Við ætlum að taka upp þáttinn Það er draumur að vera með dáta sem fjallar um ástandið .
Eftir að ég las bókina Úr fjötrum eftir Herdísi Helgadóttur mannfræðing ofbauð mér hryllilega sú meðferð sem hinar svokölluðu ástandskonur urðu fyrir á stríðsárunum .
Þær konur sem tóku þátt í ástandinu voru dæmdar og úthrópaðar í samfélaginu .
Meira að segja voru uppi hugmyndir um að krúnuraka þær og tjarga til þess að þær myndu skera sig enn betur úr hópnum , sem betur fer varð það ekki að veruleika .
Íslensk stjórnvöld bönnuðu – með bráðabirgðalögum árið 1941 – samskipti íslenskra kvenna og hermanna .
Ungmennadómstóll var settur á fót til þess að bregðast við banninu .
Stúlkur voru handteknar , þær settar í læknisskoðun , fluttar nauðugar af heimilum sínum og margar hverjar vistaðar á Kleppjárnsreykjum .
Satt best að segja , sættu þessar konur hrikalegri meðferð sem varð innblástur útvarpsleikritsins Ástand eftir Ásdísi Thoroddsen leikstjóra .
Hún kemur sögunni vel til skila í leikritinu en seinni hluti útvarpsleikritsins verður fluttur nk. sunnudag .
Við Egill í stúdíói 4 gerum okkar besta til þess að miðla sögu þessara svokölluðu ástandsára .
11.55 Við Egill vistum þáttinn og gerum hann kláran til útsendingar .
Alltaf jafn góð tilfinning þegar þátturinn er tilbúinn til útsendingar .
12.10 Hádegismatur uppi í Bláfjallasal Ríkisútvarpsins .
Það er ekki amalegt að sitja í þessum fallega sal með útsýni til allra átta .
Svo er félagsskapurinn ekki af verri endanum því hádegisklúbburinn svokallaði samanstendur af sjúklega skemmtilegu RÚV-fólki eins og Guðfinni , Sigurlaugu Margréti , Guðrúnu Gunnars , Hrafnhildi Halldórs og Ragnhildi Thorsteins .
Alltaf mikið hlegið , það klikkar ekki .
Þetta er mannbætandi félagsskapur og algerlega ómissandi í hádeginu .
13.00 Eftir yndislegt hádegishlé heldur vinnan áfram .
Ég skelli heyrnartólunum á mig og set af stað I ' ll be seeing you með Billie Holliday sem er alltaf jafn yndisleg og lagið líka .
Ég er glöð að vikan sé á enda þar sem hún hefur heldur betur tekið á , bæði á sál og líkama .
Lífið minnir á sig , heldur betur – og mikilvægi þess að njóta hverrar mínútu með sínum nánustu .
Einnig stendur eftir einlægt þakklæti fyrir góðar minningar um ástkæra ömmu mína og nöfnu , Erlu Tryggvadóttur .
15.10 Trítla yfir á fréttastofuna og trufla liðsmenn síðdegisútvarpsins , þá sérstaklega Guðfinn með blaðri um allt og ekkert .
17.30 Nú á að taka á því , einkaþjálfun í World Class er það heillin .
Enda er ég annars eins og fífl í tækjasalnum .
Ég mæli mér mót við Signýju Jónu systur mína sem dregur mig áfram á hárinu .
Pískar gömlu áfram .
Ég veit ekki hvar ég væri án hennar ; hún er alger himnasending .
19.00 Blaðra í símann við Helgu vinkonu , ræðum um allt milli himins og jarðar , líkt og við gerum á hverjum degi .
20.00 Hátíð ljóssins er fagnað á Austur-Indíafélaginu og þar sem ég hitti systkini mín , Óla og Signýju Jónu .
Við njótum félagsskapar hvert annars og úðum í okkur indverskum mat .
23.00 Kíki á Facebook fyrir svefninn en bókin á náttborðinu heillar meira .
Tek þungu bókina í fangið , Franska svítu eftir Irène Némirovsky , sem er algjörlega frábær , og les þangað til augnlokin fara að þyngjast .
Ekki líður á löngu þar til ég slekk ljósið því draumalandið er framundan .
