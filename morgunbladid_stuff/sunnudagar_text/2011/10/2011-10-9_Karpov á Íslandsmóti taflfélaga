Fyrri hluti Íslandsmóts taflfélaga fer fram í Rimaskóla þessa helgina og dregur að sér mikinn fjölda skákáhugamanna hvaðanæva af landinu .
Mótið hefur verið talsvert í fréttum undanfarið , ekki síst vegna þess að Taflfélag Reykjavíkur hefur skráð fjölmarga nafntogaðra stórmeistara í lið sitt og fara þar fremst í flokki skákdrottningin Judit Polgar og heimsmeistarinn fyrrverandi , Anatolí Karpov en styrtaraðilar TR fengu þá ágætu hugmynd að bjóða honum hingað til lands .
Hann er í reynd hættur að tefla en verður heiðursgestur við opnun Íslandsmóts taflfélaga og hefur þegar sett mark sitt á keppni þar sem Bolvíkingum er spáð öruggum sigri .
Bolvíkingar tefla fram A- og B-liði í efstu deild og af þeirri ástæðu einni er ekki nokkur leið til þess að keppnin geti farið fram á jafnréttisgrundvelli .
Þó örlar ekki á vilja til breyta þessu fyrirkomulagi sem þekkist vart í öðrum flokkakeppnum .
Í aðdraganda Íslandsmóts taflfélaga hefur mótsstjórn SÍ fengið mál til sín sem varðar skráningu einstakra skákmanna í lið en síðasti dagur skráningar var af hálfu SÍ upp gefinn 16. september sl. en samkvæmt túlkun mótsstjórnar gildir 17. september einnig sem skráningardagur .
Mál Alexei Dreev er mönnum enn í fersku minni en það snerist einnig um tímasetningu skráningar .
Hann var dæmdur ólöglegur í liði TV .
Fjarri vangaveltum af þessu tagi héldu lið Bolvíkinga og Hellis á Evrópumót taflfélaga sem hófst hinn 25. september og lauk um síðustu helgi í Rogaska Slatina í Slóveníu .
Margt er hægt að lesa út úr frammistöðu liðanna og einstakra liðsmanna .
Bolvíkingar höfnuðu í 14. sæti af 62 liðum en Hellismenn í 25. sæti .
Bæði liðin áttu erfitt uppdráttar gegn sterkari liðunum , Bolar töpuð t.d. 0:6 í næstsíðustu umferð en átt svo góðan lokadag og unnu sterkt spænsk lið , Gros Xake Taldea , 4½ : 1½ .
Sigurbjörn Björnsson , bóksali og starfsmaður Actavis , sem tefldi á 4. borði fyrir Helli náði sínum fyrsta áfanga að alþjóðlegum meistaratitli og aðrir sem stóðu sig vel voru Stefán Kristjánsson , Guðmundur Gíslason og Bjarni Jens Kristinsson .
Ísfirðingurinn Guðmundur Gíslason teflir allra manna skemmtilegast þegar honum tekst upp og Evrópukeppni taflfélaga virðist eiga vel við hann sbr. eftirfarandi skák sem tefld var um miðbik mótsins : EM taflfélaga , 4. umferð : Domingues Metras – Guðmundur Gíslason Grunfelds vörn 1. d4 Rf6 2. c4 g6 3 .
Rc3 d5 4. cxd5 Rxd5 5 .
Rf3 Bg7 6 .
Db3 Rb6 7 .
Bf4 Be6 8 .
Dc2 Rc6 9. e3 0-0 10. a3 ? Hvítur hefur teflt byrjunina fremur ómarkvisst .
Hér var mun betra að leika 10 .
Bb5 .
10... .
Hc8 ! ? Upphafið að áætlun sem hvítur áttar sig ekki alveg á – fyrr en um seinan ! 11 .
Bd3 Ra5 12. b4 Rb3 ! 13 .
Hb1 c5 Rífur upp stöðuna á drottningarvæng .
Nú er 14 .
Hxb3 svarað með 15 .
Bxb3 16 .
Dxb3 c4 o.s.frv. 14. bxc5 Rxc5 15 .
De2 Rxd3 16 .
Dxd3 Bc4 17 .
Dd2 Ba6 18 .
Re2 Rd5 19 .
Hb2 Ekki gekk 19 .
0-0 vegna 19... .
Bxe2 20 .
Dxe2 Rc3 og vinnur skiptamun .
19... .
Bxe2 ! 20 .
Kxe2 Rc3 + 21 .
Kf1 Da5 22. g3 Dd5 23 .
Kg2 ( STÖÐUMYND ) 23... .
g5 ! Vinnur mann .
Hvítur taldi sig kominn í skjól með kónginn en þessi leikur gerir út um þær vonir , 24 .
Bxg5 er svarað með 24... .
Re4 .
Hörfi drottningin kemur 25... .
Rxg5 .
Metras gafst því upp .
Helgi Ólafsson helol@simnet.is 