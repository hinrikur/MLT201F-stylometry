Selena Gomez fæddist 22. júlí árið 1992 og er því 19 ára gömul .
Hún er bæði vinsæl söngkona og leikkona auk þess að vera í sviðsljósinu fyrir að vera kærasta hins ofurvinsæla unglingapoppara Justins Biebers .
Gomez er þekktust fyrir hlutverk sitt sem Alex Russo í Disney-þáttunum Wizards of Waverly Place .
Hún hefur leikið í kvikmynd um galdrafólkið og líka sem dæmi í sjónvarpsmyndinni Princess Protection Program við nokkrar vinsældir .
Í ár lék hún í rómantísku gamanmyndinni Monte Carlo , m.a. á móti Leighton Meester úr Gossip Girl .
Hún varð þó fyrst fræg fyrir leik sinn í barnaþáttunum Barney & Friends þar sem segir frá ævintýrum vinalegrar fjólublárrar risaeðlu .
Tvær gullplötur Hún er aðalsöngvari hljómsveitarinnar Selena Gomez & the Scene , sem hún stofnaði en sveitin hefur gefið út tvær plötur , Kiss & Tell og A Year Without Rain , sem báðar hafa náð gullplötusölu .
Lögin " Naturally " og " Who Says " hafa hins vegar bæði náð platínusölu .
Gomez leggur sitt af mörkum til góðgerðarmála en árið 2008 var hún gerð að velgjörðarsendiherra Barnahjálpar Sameinuðu þjóðanna ( UNICEF ) .
Það var tilkynnt í vikunni að Gomez yrði kynnir á Tónlistarverðlaunahátíð MTV í Evrópu , sem haldin verður 6. nóvember í Belfast .
Víst er að Bieber verður líka á staðnum en hann er tilnefndur til verðlauna í þremur flokkum .
Hún hefur áður verið í hlutverki kynnis á tónlistarhátíð en hún afhenti kærastanum verðlaun á slíkri hátíð í Toronto í Kanada á dögunum .
Óvænt stefnumót í Staples Center Rómantíkin blómstrar hjá parinu en Bieber skipulagði alveg einstakt stefnumót við Gomez , sem var óvænt í þokkabót .
Hann hvorki meira né minna en leigði Staples Center , heimavöll Los Angeles Lakers-körfuboltaliðsins , og höfðu þau leikvanginn alveg fyrir sig .
Bieber var búinn að panta mat fyrir þau af þekktum veitingastað á leikvanginum og svo bauð hann líka upp á bíómynd , hina gömlu góðu Titanic .
Hann er sagður hafa fengið hugmyndina frá myndinni Mr. Deeds þar sem Adam Sandler kemur Winonu Ryder á óvart með stefnumóti í Madison Square Garden .
Bieber kom Selenu á óvart eftir tónleika með Demi Lovato í Nokia-tónleikahúsinu , sem er þarna nærri og fóru þau eftir neðanjarðargöngum á leikvanginn .
Hann þénar sannarlega næga peninga til að borga fyrir svona glæsilegt stefnumót en hann fékk samt sem áður Staples-völlinn ókeypis því hann hafði fyrir skemmstu haldið þrenna troðfulla tónleika á staðnum .
Fór í dýragarðinn með fjölskyldunni Þrátt fyrir alla frægðina er Gomez líka bara venjuleg 19 ára stelpa og í vikunni komst það í blöðin að hún hefði heimsótt dýragarðinn í Los Angeles með foreldrum sínum .
Það þótti vera gott fordæmi fyrir þá unglinga sem finnst ekki töff að sjást með foreldrunum og sýnir að það geti sannarlega verið gaman að eyða tíma með fjölskyldunni .
