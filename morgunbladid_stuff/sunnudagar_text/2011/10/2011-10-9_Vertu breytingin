Í tilefni af aldarafmæli Háskóla Íslands var efnt til hátíðarmálþings föstudaginn 7. september í Háskólabíói þar sem Kofi Annan , fyrrverandi framkvæmdastjóri Sameinuðu þjóðanna var heiðursgestur og fyrirlesari .
Guðrún Nordal , forstöðumaður Stofnunar Árna Magnússonar var fundarstjóri málþingsins og sagði áður en Kofi Annan steig á svið að hann væri maður sem vart þyrfti að kynna .
Kofi Annan brosti í kampinn þegar hann steig í pontu þar sem hann sagðist ekki endilega vera einstaklingur sem ekki þyrfti að kynna .
Hann sagði áhorfendum sögu af því að þegar hann hætti hjá Sameinuðu þjóðunum ákvað hann að taka sér örlitla hvíld og fara til Ítalíu .
Þar hugðist hann dvelja án nokkurs áreitis í þrjá mánuði .
Eftir aðeins sex vikur tók honum að leiðast og hann fékk sér því göngutúr í þorpið til að ná sér í dagblað .
Tveir menn stóðu út í horni og horfðu á hann .
" Ég held að þeir hafi þekkt okkur , " sagði þá Annan við konu sína og varð svekktur yfir því að upp hefði komist hvar hann væri þar sem töluvert væri í að fríinu væri lokið .
Annar maðurinn færði sig nær Annan , rétti honum höndina og sagði Morgan Freeman .
Annan varð mjög ánægður með þetta og undirritaði eiginhandaráritunina Morgan Freeman , afhenti hamingjusömum manninum og gat enn dulið fyrir fjölmiðlum um dvalarstað sinn .
Gestir Hátíðarmálþingsins skelltu upp úr og Annan hafði með þessari upphafssögu sinni náð athygli hverrar einustu sálu sem á hann hlýddi .
Að gamansögunni lokinni fór Annan beint í alvarlegri málefni .
Annan skýrði frá því að hann telur að fjármálakreppan sé samfélagslegt vandamál , í kjölfar hennar hafi almenningur misst alla trú og allt sitt traust á stjórnmálamönnum og fyrirrennurum alþjóðlegra stofnana .
Þetta traust þurfi að endurheimta og byggja upp .
Annan fjallaði um nauðsyn þess að stjórnvöld kæmu jafnvægi á milli þeirra sem sköpuðu tekjurnar og þeirra sem minna mega sín og að bil milli þeirra ríku og fátæku sé brúað .
Hann telur það hættulega þróun að atvinnuleysi sé að flytjast upp með kynslóðum en hann sagði það kaldhæðnislegt að unga fólkið sem býr yfir þeirri tæknikunnáttu sem við þurfum á að halda er fyrst látið fara í uppsögnum .
Mikilvægi þess að mennirnir læri að lifa með náttúrunni er Annan hugleikið en hann ítrekaði að hugsun mannsins og lifnaðarhættir þurfi að verða grænni til að unga fókið eigi einhverja framtíð .
Hann sagði áhrif slíkra breytinga gætu verið eins mikil og iðnbyltingin á sínum tíma .
" Við getum ekki haldið áfram að lifa eins og enginn sé morgundagurinn , " sagði Annan .
Í lok ræðu sinnar sagði Annan : " Ég vanmet ekki hversu stór og yfirgripsmikil verkefni eru fyrir höndum en við verðum að koma á trausti fyrir sameiginlega framtíð okkar .
Við sjáum nú þegar að unga fólkið stígur fram og hefur umtalsverð áhrif .
Unga fólkið veit að það mun erfa heiminn og ákvarðanirnar í dag munu hafa meiri áhrif á það en aðra .
Ég segi því : vertu breytingin sem þú vilt sjá .
Ekki standa hjá og horfa á .
Ábyrgðin á þátttöku er þín .
Unga fólkið spyr , hvað á ég að gera ? Ég svara : það byrjar í þínu eigin samfélagi , á þínu heimili .
Ef þú sérð eitthvað rangt , gerðu þá eitthvað í því og leiðréttu það .
Ef allir leggja sitt af mörkum verður framlagið ansi stórt .
Svo farið út og verið hin nauðsynlega breyting .
" Þjáning einhvers staðar varðar fólk alls staðar Kofi A. Annan er fæddur 8. apríl 1938 í Gana .
Hann er tvíburi og er mikil virðing borin fyrir því í menningu Gana .
Annan er af aðalsætt en báðir afar hans og frændur voru ættarhöfðingjar .
Á árunum 1954-1957 gekk Annan í heimavistarskóla fyrir meþódista og þar kvaðst hann hafa lært það " að þjáning einhvers staðar varðar fólk alls staðar " .
Þessa setningu hefur hann lengi haft að leiðarljósi .
Árið 1984 giftist hann núverandi eiginkonu sinni Nane Maria Lagergren , saman eiga þau eitt barn og af fyrra hjónabandi á Annan tvö börn .
Annan lauk prófi í hagfræði árið 1961 og meistaragráðu í raunvísindum árið 1972 .
Annan var sjöundi aðalritari Sameinuðu þjóðanna og gegndi því hlutverki frá 1. janúar 1997 til 31. desember 2006 .
Kofi Annan og Sameinuðu þjóðirnar fengu sameiginlega friðarverðlaun Nóbels árið 2001 fyrir framlag sitt í baráttunni gegn alnæmi .
Annan hefur verið ötull talsmaður hvers kyns mannréttinda bæði á meðan hann sinnti starfi aðalritara og eins að því loknu .
Hann berst fyrir breyttum stefnumálum til að mæta þörfum hinna fátæku og þeirra sem minna mega sín og þá sérstaklega í Afríku .
Eins hefur hann nýtt reynslu sína til að miðla málum og útkljá ýmiss konar ágreining .
100 ára afmæli Það var viðhafnarmikil dagskrá í Háskólabíói föstudaginn 7. september í tilefni af aldarafmæli Háskóla Íslands .
Að lokinni setningu Kristínar Ingólfsdóttur , rektors , steig aðalfyrirlesari málþingsins á svið , Kofi Annan .
Fyrirlesarar voru að auki Carol Carmichael , Freysteinn Sigmundsson og Ole Petter Ottersen .
Að lokum tók Ólafur Ragnar Grímsson , forseti Íslands , saman helstu niðurstöður málþingsins .
