Eru þau ...
? Ætla þau ...
? Oh .
Nei , þau gerðu það ekki .
Slík var eftirvænting , og vonbrigði , margra áhorfenda fyrstu kynlífshjálpartækjaauglýsingarinnar sem birtist í bresku sjónvarpi fyrr í þessum mánuði .
Lovehoney , stærsti söluaðili kynlífshjálpartækja í Bretlandi , varð fyrsta fyrirtæki sinnar tegundar til þess að auglýsa vörur sínar í sjónvarpi þar í landi , en í 30 sekúndna auglýsingunni sást hvergi í sjálfa vöruna .
Talandi um ósexý .
Auglýsingin sýnir fullklædd hjón kela , rétt áður en maðurinn þarf að fara í vinnuna og auglýsingin er sannarlega heit og upplífgandi .
En maður þarf að sjálfur að nota ímyndunaraflið til að sjá fyrir sér vöruna sem verið er að selja og túlka sjálfur það sem rödd les í enda auglýsingarinnar : " Lovehoney.co.uk .
The sexual happiness people .
" Þeim til varnar má reyndar benda á að Halo Media , auglýsingastofan sem keypti birtingu fyrir auglýsinguna kl. 22.15 , á meðan verið var að sýna bandaríska raunveruleikaþáttinn " The Real Housewives of New York " , hefur þurft að vinna herferðina fyrir Lovehoney með báðar hendur bundnar .
Þrátt fyrir að kynlíf gegnumsýri næstum allar tegundir auglýsingamiðla hafa þeir þurft að hafa skilaboð sín siðleg og dulbúin .
Samgönguyfirvöld í London hafa til að mynda látið Halo Media hoppa yfir hverja hindrunina á fætur annarri og hafa m.a. bannað þeim að birta auglýsingaskilti þar sem par er að kyssast í neðanjarðarlestunum .
Þau gáfu aðeins græna ljósið eftir að skiltinu var breytt þannig að parið er að kyssast í stórvörumarkaði og hönd mannsins var ekki lengur á mitti konunnar .
Á skiltinu mátti enn fremur ekki standa " kynlífsleikföng " heldur var því breytt í " fullorðinsleikföng " .
Hræsnin í þessu ætti að gera alla neytendur hoppandi reiða .
Af hverju er það ósiðlegt að nota kynlíf til þess að selja kynlífshjálpartæki en fullkomlega eðlilegt að selja aðrar vörur með kynlífshlöðnum auglýsingum ? Af hverju er í lagi að láta okkur þola hverja hallærislegu auglýsinguna á fætur annarri , þar sem kynlíf er notað til þess að selja allt frá mótorolíu til símaskráa , en banna að auglýsingar , þar sem auglýstar eru vörur sem hjálpa til við að stuðla að kynheilbrigði , séu kynæsandi ? Og ef út í það er farið , af hverju er í lagi að tónlistarmyndbönd sýni fjötraleiki , eftirhermt hópkynlíf og aðrar grófar kynlífsathafnir en að birta kynlífshjálpartækjaauglýsingu þykir ósiðlegt ? Það er vit í því að nota kynæsandi auglýsingar til að selja kynlífsleikföng .
Það er ekkert vit í því að auglýsingar sem notaðar eru til að selja allt annað fái að vera mun hispurslausari .
Hvort sem verið er að selja gallabuxur , áfengi eða kynlífshjálpartæki , eiga sömu reglur að gilda fyrir alla .
Við sem neytendur , eigum að fara fram á það .
