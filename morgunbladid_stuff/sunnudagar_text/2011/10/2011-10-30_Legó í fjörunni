Risastór legókall fannst í fjörunni í Sarasota í Flórída í Bandaríkjunum .
Jeff Hindman fann gripinn en hélt í fyrstu að hann væri strandað sjávardýr en svo reyndist alls ekki vera .
" Ég botna ekkert í þessu , " sagði hann við Herald Tribune .
Þetta er ekki í fyrsta sinn sem legókalli skolar á land en svipaður kall fannst á strönd í Hollandi 2007 og Englandi 2008 .
Í þau skipti tengdist atburðurinn listamanninum Ego Leonard og svo virðist sem þessi kall sé líka kominn frá honum .
Hann er að minnsta kosti merktur að aftan Ego Leonard 8 .
Kona í Sarasota var þrátt fyrir þetta viss um að kallinn kæmi úr geimskipi og aðrir voru vissir um að þetta væri hluti kynningarherferðar fyrir nýjan Legoland-skemmtigarð í Flórída .
Garðurinn var opnaður 15. október , aðeins tíu dögum áður en kallinn fannst .
Leonard sendi frá sér þessi skilaboð fyrir hönd kallsins : " Ég er feginn að ég komst alla þessa leið .
Gott veður og vingjarnlegt fólk .
Ég held ég verði hér um tíma .
" Lögreglan er með legókallinn í sinni vörslu og eigandinn hefur 90 daga til þess að sækja hann .
