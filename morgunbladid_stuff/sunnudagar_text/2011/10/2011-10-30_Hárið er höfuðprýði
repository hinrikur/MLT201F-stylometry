Hending réð því að við fórum út í þessa starfsemi , " segir Ásdís Arnbjörnsdóttir sem nú stundar MBA-nám við Háskólann í Reykjavík en annaðist rekstur Ilter Clinic frá upphafi og fram á síðasta ár .
" Kunningi okkar Demirs , sem starfaði á þeim tíma sem læknir við Karolinska sjúkrahúsið í Stokkhólmi , hitti okkur eftir að hafa farið í hárígræðslu og árangurinn var í einu orði sagt skelfilegur .
Maðurinn var miður sín .
Hárið stóð beint upp í loft eins og á dúkku .
Eftir þann fund eyddi Demir heilli nótt framan við tölvuna í leit á netinu að góðri aðferð til að lagfæra það sem aflaga hafði farið .
Þá datt hann niður á aðferð hjá kanadískum lækni sem hann hefur síðan náð frábærri þjálfun í að beita og haldið áfram að þróa .
" Aðferðin nefnist FUE ( Follicular Unit Extraction ) og á uppruna sinn að rekja til Japans .
Hún felst í flutningi á klösum af hársekkjum sem hárið vex úr , einum í einu , án þess að skorin sé ræma úr hársverðinum með skurðarhnífi þannig að til verði sár sem nauðsynlegt reynist að sauma saman .
Stungurnar í húðina eru agnarsmáar , nánast eins og títuprjónshaus , og gróa fljótt án þess að skilja eftir sig merkjanlegt ör , jafnvel þótt þau geti verið mörg .
" Í stuttu máli snýst þetta um að flytja hárstrá aftan af höfðinu , sem annars yxu þar til æviloka , og gróðursetja þau , ef svo má að orði komast , á bersvæði þar sem vantar hár , annaðhvort ofan á hvirflinum eða í kollvikunum og hárlínunni að framan , " segir Ásdís .
" Hárið vex svo á hinu svonefnda ígræðslusvæði eins og ekkert hafi ískorist .
Það fellur ekki eins og hárið sem var þar fyrir , því að það heldur eiginleikum sínum frá gamla staðnum þar sem skalli myndast ekki .
Þetta er hár sem er erfðafræðilega uppbyggt á þann hátt að menn missa það ekki , það er ekki viðkvæmt fyrir þeim áhrifum sem valda hárlosi .
" Raðað upp með öðrum hætti Aðgerðin fer fram með aðstoð sérsmíðaðra stækkunargleraugna og fíngerðra læknistóla sem Ilter Clinic hefur látið hanna fyrir sig ; af því kemur viðbótin IM ( FUE-IM ) , þetta er Ilter-meðferðin , hin endurbætta FUE-aðferð .
" Þetta er allt sama hárið , við röðum því bara upp með öðrum hætti .
" Lítil hætta er á að hársekkjaklasar verði fyrir skakkaföllum þegar þeir eru fjarlægðir með svo smáum læknistólum af þeim stað sem viðkomandi hefur nóg hár aflögu til að flytja þá þangað sem hár vantar á höfuðið og til stendur að " rækta upp " .
Hársekkjunum stafaði aftur á móti hætta af grófum læknistólum og groddalegu handbragði .
" Ég segi það oft að listrænt auga og flinkir og þrautþjálfaðir fingur læknisins geri gæfumuninn .
Nauðsynlegt er að sérsníða lausnir fyrir hvern og einn og veitir FUE meira svigrúm til þess en aðrar aðferðir .
Við kostum kapps um að hárvöxturinn líti eðlilega út eftir aðgerð .
Læknirinn leggur sig þess vegna fram um að stinga hverjum hársekk niður á nýja staðnum þannig að hárið vaxi í rétta stefnu með hliðsjón af þeim hárvexti sem er fyrir .
Þetta er tímafrekt verk og þess vegna gerum við ekki fleiri aðgerðir en eina á dag .
" Á heimasíðu Ilter Clinic ( www.ilterclinic.co m ) segir að Demir Ilter hafi persónulega gert næstum 1.500 FUE-IM aðgerðir sem svarar til þess að hann hafi flutt um það bil tvær milljónir hársekkja eða ígræðslna .
" Huga þarf að samfellu og hlutföllum og þótt ég segi sjálf frá er Demir afburðasnjall á sínu sviði og hreinn listamaður .
Hann býr til óreglulega og þar af leiðandi náttúrulega hárlínu sem líkist þeirri upprunalegu .
Sama á við um hvirfilinn þar sem líkt er eftir sveipum og valin vaxtarstefna í því augnamiði að nýja hárið þeki sem mest .
" Giska þéttur brúskur Með því að götin eða stungurnar sem búin eru til í húðinni , þar sem hárinu er framvegis ætlað að vaxa , eru svo smáar sem raun ber vitni er hægt að raða þeim þéttar en ella og þannig fá giska þéttan brúsk .
Oft nægir ein aðgerð en þar sem FUE IM-aðferðin hefur í för með sér minna inngrip en aðrar aðferðir má einnig endurtaka hana með skemmra millibili .
Takmörk eru samt fyrir því hvað hægt er að ganga langt .
" Til dæmis má ekki flytja svo mikið hár burt af gjafasvæðinu aftan á höfðinu að það verði gisið á eftir .
Fólk verður að gera sér raunhæfar væntingar því að þetta veltur allt á því hve miklu hári menn mega sjá af og hve stórt svæði ætlunin er að þekja .
" Flestir viðskiptavina Ilter Clinic eru karlmenn en þangað leita líka konur sem eiga um sárt að binda út af hárlosi .
Tæplega helmingurinn hefur gengist undir aðgerð annars staðar áður , sumir vilja láta græða í ör eða hylja önnur lýti , aðrir vilja láta laga augabrúnir og enn aðrir þétta skeggvöxt en hann getur haft félagslega þýðingu í sumum samfélögum .
Þeir sem leggjast í stólinn hjá Demir Ilter koma hvaðanæva og margir frá Íslandi .
" Meðfram náminu í HR veiti ég ráðgjöf og tek viðtöl við Íslendinga sem hafa hug á að fara í hárflutning , þeim að kostnaðarlausu , " segir Ásdís .
" Þór Jónsson fór í hárflutning hjá Ilter Clinic og sýndi það í sjónvarpinu á Stöð 2 .
Hann hefur oft verið með mér í viðtölunum því að margir vilja sjá árangurinn með eigin augum .
Þeim nægir ekki að horfa á myndir af fólki fyrir og eftir aðgerð .
Þeir vilja í mörgum tilvikum fá að þreifa á hárinu til að sannreyna að það hangi fast , " segir hún og hlær .
Íslendingarnir skipta mörgum tugum sem hafa lagt land undir fót til að endurheimta hárvöxt sinn á Ilter Clinic sem er til húsa í glæsilegu tvílyftu húsi á fögrum stað í útjaðri Stokkhólmsborgar .
Þeim fækkaði þó eftir bankahrunið 2008 .
Gengi íslensku krónunnar gagnvart þeirri sænsku varð svo óhagstætt .
" Við gerum okkur grein fyrir því og þar sem Íslendingar hafa alltaf verið mikilvægir viðskiptavinir okkar reynum við hvað við getum til að hagræða fyrir þá og bjóða afslátt frá reglulegri gjaldskrá .
" Gjaldfrjáls ráðgjöf Ásdís Arnbjörnsdóttir er reglulega með gjaldfrjáls viðtöl og ráðgjöf hér á landi fyrir þá sem óska eftir hárflutningi .
Hægt er að senda henni tölvupóst á netfangið asdis@ilterclinic.se .
Besta ákvörðun lífs míns Göran Schillström veitti Sunnudagsmogganum góðfúslegt leyfi til að fylgjast með aðgerð sinni hjá Ilter Clinic og umbreytingu úr sköllóttum manni í hárprúðan .
Eins og sjá má á myndaröðinni á fyrstu opnu , þar sem fyrst má sjá árangurinn eftir flutning á rúmlega 2500 hársekkjaklösum og síðan eftir flutning á 2000 klösum í viðbót , alls um 9000 hárstráum , hefur hann snúið náttúrulegri þróun við .
" Af hverju fór ég í aðra aðgerð eftir þá fyrri ? " svarar Göran .
" Af því að ég mundi halda áfram að missa hárið og aftur verða þunnhærður og við því segi ég bara nei .
" Hann telur það hafa verið einhverja bestu ákvörðun sem hann hefur tekið að fara í hárflutning .
" Ég get ekki hugsað mér að hafa ekki þann hárvöxt sem ég endurheimti .
Ég skildi það ekki áður hve miklu máli hárið skiptir og hvað ég í raun saknaði þess .
Þegar ég horfi á ljósmyndir af mér frá því skömmu fyrir aðgerðina finnst mér ég líta út fyrir að vera tíu árum eldri en ég er .
Hárið hefur svo ótrúlega mikið að segja , miklu meira en ég gat ímyndað mér .
" Tíu mánuðir eru liðnir frá því að Göran fór í aðgerðina síðast .
Hann er að mestu hættur að hugsa um hárið á sér og finnst hvíld í því .
" Ég er afar ánægður með árangurinn .
Staðreyndin er sú að þetta hefur gengið framar væntingum og hver veit nema fleiri hársekkir eigi eftir að vakna af dvala , " segir hann og bætir við : " Ég verð ekki var við neinar aukaverkanir , hef óskerta tilfinningu , engar bólur í hársverðinum , engin spenna í húðinni eða óþægindi og umfram allt engin ör .
Ég er enn með þykkt hár í vöngum og það getur enginn séð að búið sé að fjarlægja 4500 hársekki .
Mér finnst hárið á mér minna á hvernig það var áður en ég fór að missa það og sú tilfinning er mjög góð .
" Svona fer FUE-IM fram Hársekkjaklasarnir eru eins og stansaðir úr hársverðinum með flugbeittum hníf eða bor sem er ekki nema 0,6 mm í þvermál .
Áður er búið að raka hárið mjög stutt .
Sjúklingurinn hefur þá fengið róandi lyf og staðdeyfingu auk þess sem hann hefur ákveðið í samráði við Demir Ilter útlínurnar fyrir hárígræðsluna .
Svo eru klasarnir tíndir upp hver af öðrum og lagðir í litlar skálar og flokkaðir eftir því hvort þeir geyma eitt , tvö eða þrjú hárstrá .
Raunar er hægt að kljúfa slíkar einingar og láta þær þekja stærra svæði en þær gerðu upphaflega .
Með því að stungurnar eru örsmáar er blæðing lítil og sárin fljót að gróa .
Sjúklingurinn matast meðan á aðgerðinni stendur , spjallar við lækninn og starfsfólk læknastofunnar , hlustar á tónlist eða horfir á myndbönd .
Oft dottar hann á bekknum sem minnir helst á nuddbekk .
Nú tekur við önnur lota aðgerðarinnar , það er ígræðslan sjálf .
Demir Ilter gerir smá göt þar sem stinga á hársekkjunum niður og gætir að því að hornið sé rétt svo að legan verði náttúruleg og vöxturinn eðlilegur .
Hjúkrunarfræðingarnir annast sjálfa ígræðsluna og eru fljótar að því .
Sjúklingur sem kemur á Ilter Clinic klukkan sjö að morgni getur búist við að aðgerðin verði búin milli fimm og sex síðdegis .
Nauðsynlegt er að verja koddann fyrstu nóttina með ábreiðu sem Ilter Clinic útvegar þar sem vessar svolítið úr sárunum og blæðir fyrst í stað .
Margir kjósa að ganga um með derhúfu fyrstu dagana á meðan sárin gróa .
FUE tekur öðrum aðferðum fram Demir Ilter , læknir með 25 ára reynslu af skurðlækningum , gerir allar aðgerðirnar á Ilter Clinic sjálfur .
" Við erum enn sú læknastofa sem gerir flestar eða næstflestar aðgerðir og notum fíngerðustu tólin , " segir hann .
" Ilter Clinic er þekkt nafn í greininni og hingað kemur fólk í hárflutning frá Bretlandi , Mið-Austurlöndum , Austurlöndum fjær , Bandaríkjunum – og Íslandi auðvitað .
" Hann segir að FUE-tæknin taki ekki bara öðrum aðferðum fram , hún verði sífellt algengari þar sem hún hafi sannað gildi sitt .
" Það koma nær aldrei upp vandamál , aukaverkanir eru fáar , batatími skammur , sérstaklega eftir að við fórum að nota eins lítil tól og ég tel að mannshöndin ráði við , og árangurinn framúrskarandi góður .
Það gefur þessu starfi gildi .
Hármissir er feimnismál og hvílir þungt á mörgum .
Mér finnst stórkostlega að sjá einstaklinga öðlast sjálfstraust sem þeir hafa misst og taka gleði sína á ný .
Þegar ég stundaði hjartalækningar snerist starf mitt að miklu leyti um að lina þjáningar fólks sem komið var við aldur .
Nú eyk ég lífsgæði fólks sem fer að lifa lífinu lifandi .
" Demir og aðrir fulltrúar Ilter Clinic taka reglulega þátt í ráðstefnum og málþingum um víða veröld í þeirri viðleitni að vera í forystuhlutverki á þessu sviði aðgerða .
" Við erum nýkomin frá stærstu ráðstefnunni í Bandaríkjunum á þessu ári og stefnum á Bahamaeyjar næsta ár .
" Segir Demir Ilter Clinic smám saman vera að færa út kvíarnar og gera fegrunar- og lýtaaðgerðir sem ekki krefjist svæfingar " svo sem hrukku- og húðmeðferðir , til dæmis með Restylane eða bótox , aðgerðir á augnlokum og minni háttar inngrip ýmiss konar " .
Demir Ilter fæddist í Tyrklandi en hefur búist stærstan hluta ævi sinnar í Svíþjóð .
Hann er skráður læknir þar í landi auk þess að hafa leyfi í Noregi , Íslandi , Tyrklandi og Belgíu .
Hann er félagi í International Society of Hair Restoration Surgery og European Society of Hair Restoration Surgery .
Hársekkirnir leggjast í dvala Almennt þarf sá sem fer í FUE-IM-hárflutningsaðgerð að búa sig undir að allt hárið verði rakað af áður .
Viðkomandi er ekki svæfður heldur nægir staðdeyfing .
Aðgerðin tekur yfirleitt heilan dag .
Gjafarsvæðið er yfirleitt um fjóra daga að jafna sig eftir aðgerð en ígræðslusvæðið grær á 7-10 dögum .
Hárið vex síðan á nýja staðnum í 2-3 vikur en þá dettur það af og hársekkirnir fara í eðlilegan hvíldarfasa .
Hann varir í 4-6 mánuði .
Eftir það fer hárið að taka við sér á nýjan leik og vaxa eðlilega .
Einn af stóru kostunum við FUE er að aðgerðin skilur ekki eftir sig ör .
