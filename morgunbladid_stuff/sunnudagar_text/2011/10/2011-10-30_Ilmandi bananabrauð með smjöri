Það eru bananar í ísskápnum hjá mér sem eru orðnir brúnir og ógeðslegir .
Örugglega svo ógeðslegir að það væri réttast að henda þeim .
En nei .
Það er algjör óþarfi því banana má nota bæði í fíneríis bananabrauð eða smella þeim í blandarann með jógúrt og frosnum ávöxtum .
Þannig tekur enginn eftir því þó að bananarnir séu eitthvað farnir að láta á sjá .
Talandi um að geyma bananana í ísskápnum þá veit ég að það telja flestir hina mestu vitleysu þar sem þeir verða jú brúnir svo fljótt .
En ég get bara ekki hugsað mér að borða volgan banana .
Svo ég tek frekar áhættuna og hef mína banana brúna og kalda .
Það er lítið mál að baka bananabrauð og uppskrift að slíku að finna í flestum almennum matreiðslubókum eða bara á netinu .
Bananabrauð er einhvern veginn fullkomið til að baka seinnipart á sunnudegi eða með morgunkaffinu á laugardegi .
Svo á maður afgangana fram eftir helgi sem er alls ekki slæmt .
Bananabrauð er gott með smásmjöri en það getur líka verið gott að búa til súkkulaðiglassúr og smyrja ofan á .
Þá breytist brauðið eiginlega í bananaköku .
Nærri ónýta banana er líka hentugt að nota í muffinsbakstur með súkkulaði og öðru góðgæti .
Kannski bæta við hnetusmjörsafganginum sem þú hefur velt fyrir þér hvað ætti að gera við .
