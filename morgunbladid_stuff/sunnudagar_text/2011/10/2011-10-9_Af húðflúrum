Tattú ja eða húðflúr .
Ávanabindandi segja sumir .
Þegar þú færð þér eitt þá bara heldurðu áfram að safna .
Húðflúr er áhugaverð leið fólks til að skreyta líkama sinn .
Sumir vilja koma skilaboðum á framfæri .
Aðrir velja sér persónulegt tákn eða mynd .
Nokkrir vakna upp við vondan draum með " aparass " skrifað í kínverskum táknum á handleggnum .
Ég hef stundum velt þessu fyrir mér .
Bara að fá mér eitt lítið á lítt áberandi stað .
Svo fer ég að hugsa um mig sem ömmu og barnabörnin benda og segja : " Hey amma , ertu með tattú ? ! " Er ég svona ferköntuð að láta það stoppa mig ? Það væri jú dálítið töff að geta sagt börnunum svona " sjóarasögu " .
Ég held að frekar sé ég svona mikill væskill og óttast að hrína eins og stunginn grís af sársauka .
Ætla að skoða málið .
