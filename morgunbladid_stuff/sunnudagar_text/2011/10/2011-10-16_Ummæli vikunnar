" Ef ég ætti stóra og fallega konu myndi ég ekkert skammast mín þótt hún væri hærri en ég .
" Gissur Sigurðsson fréttamaður á Bylgjunni í umræðum um smæð Nicolasar Sarkozys Frakklandsforseta .
" Mér leið svolítið eins og ég hefði háttað mig í röngum búningsklefa .
" Guðrún Ebba Ólafsdóttir um fund sinn með Kirkjuráði .
" Við erum alls ekki að tala um skattahækkanir .
" Steingrímur J. Sigfússon fjármálaráðherra um 3,5% hækkun fjárhæðarmarka tekjuskattsstofns .
" Fólk sem kaupir plötur í dag gerir það vegna þess að það vill kaupa þær , ekki vegna þess að það getur ekki fengið þær frítt .
" Ólafur Arnalds tónlistarmaður .
" Efri hæðin hefur verið eins og næturklúbbur sem er opinn allan sólarhringinn , alla daga .
" Karlmaður í Vesturbæ Reykjavíkur um partí ( út ) hald nágranna síns .
" Ekkert tuð – bara stuð .
" Jökull Sigurðsson framkvæmdastjóri um fertugsafmæli sitt .
" Ég vil miklu frekar eldast heldur en að yngjast .
" Ólafur Flosason tónlistarmaður og bóndi , sem fagnaði 55 ára afmæli í vikunni .
" Satt best að segja þoli ég þetta ekki lengur .
Ég sit og ligg á víxl og má hvorki reykja né drekka lengur .
Ég get ekki beðið eftir að þessu ljúki .
" Carla Bruni , forsetafrú í Frakklandi , um þungun sína .
" Ég held að við höfum báðir séð himnaríki , við sáum birtu framundan og þá leið okkur báðum vel .
" Sigurður Guðmundsson háseti á Goðafossi sem svamlaði um tíma í sjónum eftir að skipinu var sökkt 1944 áður en honum var bjargað .
