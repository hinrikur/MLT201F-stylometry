Ég segi það og skrifa .
Dökkt súkkulaði er eitt það besta sem ég smakka þessa dagana .
Það er bara svo unaðslega gott og einhvern veginn þarf maður minna af því en hinu .
Bara nokkrir molar með kvöldkaffinu slökkva sykurþorstann .
Um daginn benti samstarfskona mín mér á að Green and Black ' s súkkulaðið með myntu væri dásamlegt .
Svo að þar sem ég stóð við kassann í búðinni ( nýkomin úr ræktinni ) þá stóðst ég bara ekki mátið .
Ég keypti mér eitt stykki og hef ekki séð eftir því í eina sekúndu síðan .
Hvert einasta kvöld sem ég hef komið heim til mín með ánægð eyru eftir gott Airwaves-kvöld hef ég þakkað fyrir súkkulaðistykkið sem kúrir í ísskápnum .
Yfirleitt er maður orðinn mjög svangur eftir þvæling kvöldsins .
Þá er ekkert betra en að fá sér smásnarl og fullkomna það með tveimur súkkulaðibitum og mjólkurglasi .
Hver segir svo að maður geti sofað illa af því að borða súkkulaði rétt fyrir svefninn ? ( var það kannski ostur og súkkulaði í bland ...
) Ég hef alla vega sofið afar vært og rótt síðustu nætur með súkkulaðihúðað bros á vör .
