Amazon kom rafbókum á kortið svo um munar þegar fyrirtækið kynnti fyrstu Kindle-lestölvuna fyrir fjórum árum .
Fyrsta tölvan kostaði um 46.000 krónur en seldist þó upp á fjórum tímum og fyrirtækið átti í erfiðleikum með að anna eftirspurn , og seinni útgáfur , sem hafa verið mun ódýrari , hafa líka selt mjög vel .
Í vikunni kynnti Amazon svo fjórar nýjar útgáfur af Kindle og þar á meðal eina sem kostar innan við 10.000 krónur .
Meðal þeirra lestölva sem fyrirtækið kynnti eru tvær gerðir með snertiskjá og ein með litaskjá sem er frekar spjaldtölva en lestölva , enda hægt að nota hana sem spjaldtölvu sem notar nýja útgáfu af Android-stýrikerfinu .
Henni fylgir áskrift að kvikmyndasafni Amazon og aðgangur að tónlistarsafni fyrirtækisins .
Tölvan , sem markaðssett er undir nafninu Amazon Fire , kostar um 23.000 kr. ytra , en til samanburðar kostar iPad-spjaldtölva um 60.000 kr. , en hún er með stærri skjá .
