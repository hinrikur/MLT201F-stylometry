Bítillinn Paul McCartney gekk í hjónaband með Nancy Shevell um síðustu helgi .
Shevell , nú Lady McCartney , er 51 árs ( eiginmaðurinn er 69 ára ) og er frá Edison í New Jersey í Bandaríkjunum .
Samband hennar og McCartney hóst skömmu eftir erfiðan skilnað hans við aðra eiginkonu hans , Heather Mills , en þau sáust fyrst saman í Hamptons í New York árið 2007 .
Foreldrar Nancy eru Myron og Arlene Shevell en móðir hennar er nú látin .
Hún tvö systkini , Jon og Susan .
Fjölskyldan á virt og jafnframt ábatasamt fyrirtæki í flutningabransanum sem heitir New England Motor Freight .
Hún er því erfingi mikilla auðæfa og ekki á flæðiskeri stödd frekar en Sir Paul þannig að peningar ættu ekki að vera deiluefni í þessu sambandi .
Shevell giftist lögfræðingnum Bruce Blakeman árið 1984 og þau eiga saman soninn Arlen , sem er nú 19 ára .
Hún skildi við Blakeman eftir 23 ára hjónaband og fer sögum af því að skilnaðurinn hafi verið í góðu .
Nancy og Bruce höfðu hitt á árum áður Paul og Lindu , fyrstu eiginkonu hans , sem lést úr krabbameini 1998 .
Þau heimsóttu nefnilega Hamptons-svæðið oft og þar bjó fjölskylda Lindu .
Shevell er frænka fjölmiðlakonunnar Barböru Walters .
The New York Observer greindi frá því að hún hefði hjálpað þeim að ná saman og haldið mörg matarboð þar sem þau fengu tækifæri til að kynnast nánar .
" Mér þykir mjög vænt um þessa frænku mína .
Mamma hennar og ég vorum systkinabörn en hún er núna látin og ég hef alla tíð verið náin þessari ungu konu , " sagði Walters .
Shevell gegnir stjórnunarstöðum í fjölskyldufyrirtækjunum Shevell Group of Companies , LLC og The Shevell Croup / Carrier Indurstries INC .
Hún hefur líka verið í stjórn nefnda New York-borgar sem tengjast samgöngumálum .
Gengu í hjónaband á fæðingardegi Lennons Sjálf hefur hún fengið brjóstakrabbamein og sigrast á því .
Sögusagnir hafa verið uppi um að hún og Linda hafi verið góðir vinir en það hefur ekki enn verið staðfest .
Shevell fékk krabbamein á svipuðum tíma og Linda og móðir hennar lést jafnframt úr þessu skelfilega meini .
McCartney bað Shevell hinn 6. maí í ár en giftingin fór fram sunnudaginn fyrir viku , 9. október , í Ráðhúsinu í Marylebone í London en Bítillinn gekk í hjónaband með Lindu á sama stað árið 1969 .
9. október er jafnframt fæðingardagur Johns Lennons .
Ringo Starr , félagi hans úr Bítlunum , var á meðal þeirra sem mættu í brúðkaupið og sömuleiðis Ronnie Wood , gítarleikari úr Rolling Stones .
Shevell hefur sagt fjölmiðlum að þau muni að mestu búa í Englandi en ennfremur halda heimili í New York-borg og Hamptons .
