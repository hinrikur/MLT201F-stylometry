Bókafélagið Ugla gaf út bókina Síðasta vörnin eftir Óla Björn Kárason í síðustu viku .
Óli Björn hefur verið blaðamaður í yfir tuttugu ár , fyrst á Morgunblaðinu .
Síðar stofnaði hann Viðskiptablaðið og ritstýrði því og var ritstjóri DV .
Hann gaf áður út bækurnar , Valdablokkir riðlast ( 1999 ) , Stoðir FL bresta ( 2008 ) og Þeirra eigin orð ( 2009 ) .
Undirtitill þessarar nýju bókar er Hæstiréttur á villigötum í eitruðu andrúmslofti .
Í samtali við Morgunblaðið segir Óli Björn að kveikjan að bókinni hafi verið sú að það hafi vakið eftirtekt hans að í hinni ítarlegu rannsóknarskýrslu Alþingis var lítið sem ekkert vikið að dómstólunum .
" Umræðan á Íslandi um ástæður hruns fjármálakerfisins hafa verið mjög einhæfar , " segir Óli Björn .
" Það vakti athygli mína að rannsóknarnefnd Alþingis veltir því ekki fyrir sér með neinum hætti hvort dómaframkvæmd hér á Íslandi hafi haft áhrif á þróunina .
Rannsóknarnefndin skoðaði fjölmiðla , háskólasamfélagið , eftirlitsstofnanir en vék ekki með neinum hætti að dómstólum .
Það hefur lítil sem engin umræða verið um það hér á landi hvort dómaframkvæmd hafi verið með þeim hætti sem æskilegt er .
" Dómstólarnir brugðust Í bókinni eru rakin dæmi um óheilbrigða viðskiptahætti sem þrifust í skjóli dómanna í Baugsmálinu .
Höfundur leiðir líkur að því að dómarnir hafi orðið til þess að sumt sem áður var talið ólöglegt í viðskiptum var nú talið löglegt .
Auk þess gerðu dómstólarnir við meðferð Baugs − málsins mjög ríkar og óvæntar kröf − ur til ákæruvaldsins .
Ýmislegt bendir til þess að það hafi dregið mátt úr þeim sem unnu að rannsókn hugsanlegra efnahagsbrota .
Óli Björn kemst að þeirri niðurstöðu að dómstólarnir beri mikla ábyrgð á þeim viðskiptaháttum sem tíðkuðust hér í aðdraganda bankahrunsins .
" Í frjálsum þjóðfélögum hafa dómstólarnir gríðarleg áhrif .
Eftir að hafa skoðað þetta kemst ég að því að dómstólarnir hafi brugðist í veigamiklum málum .
Fræðasamfélag og starfandi lögfræðingar hafa ekki , af ýmsum ástæðum , veitt dómstólum það aðhald sem nauðsynlegt er að veita þeim .
Fjölmiðlar hafa ekki verið í stakk búnir til að gera það .
Þess vegna er kannski ágætt að maður sem er ólöglærður taki það að sér .
" Fréttablaðið gekk erinda eigenda sinna Bókinni er skipt í þrennt .
Í fyrsta hluta hennar er farið yfir þau pólitísku og viðskiptalegu átök sem voru í gangi frá árinu 2002 og fram að hruni .
Aðdragandi Baugsmálsins er reifaður og einnig farið í tilraunir fjölmiðla til að hafa áhrif á dómstóla .
Hvernig Fréttablaðið gekk erinda eigenda sinna og gerði sitt til að hafa áhrif á dómstóla í Baugsmálinu .
Einnig er bent á tilraun Morgun − blaðsins til að hafa áhrif á dómstóla eins og þegar þeir birtu ljósmyndir á forsíðu blaðsins af þeim dómurum sem milduðu dóm yfir kynferðisbrotamanni í Hæstarétti .
Tilraunir fjölmiðla til að hafa áhrif á dómstóla er hins vegar ekki séríslenskt fyrirbæri .
Í öðrum hluta bókarinnar er farið yfir dóma í Baugsmálinu og þá sérstaklega þrjá ákæruliði sem Óli Björn telur hafa vegið þyngst í ljósi þess sem síðar gerðist .
Í þriðja hluta bókarinnar er farið yfir þær afleiðingar sem niðurstaða dómstóla hafði fyrir íslenskt samfélag og starfshætti viðskiptalífsins .
" Það versta sem fyrir kemur í réttarríkinu er að dómstólarnir sveiflist eftir almenningsálitinu , " segir Óli Björn .
" En dómstólarnir brugðust með tvennum hætti ; þeir viku sér undan því að taka efnislega afstöðu til mikilvægra ákæruliða .
Í öðru lagi teygðu þeir sig ótrúlega langt í lögskýringum til að komast að niðurstöðu sem ég held fram að sé röng .
Þá er ég ekki að taka afstöðu til sektar eða sýknu þeirra sem sættu ákæru .
Dómaframkvæmd hefur áhrif á samskipti einstaklinga og fyrirtækja .
Í þessu tilviki var það okkur ekki til góðs .
Það leiddi til verri niðurstöðu en annars .
Hluti af skýringunum er vegna skipulags dómsmála sem er fráleitt sem stendur .
Það hvernig staðið er að skipun dómara eftir lagabreytingarnar árið 2010 er jafnvel verra en það var .
Núna er nefnd sem metur þá einstaklinga sem sækja um að verða dómarar .
Við erum ennþá með þaðkerfi að lokaður klúbbur örfárra manna ræður því í raun hverjir eru skipaðir og hverjir ekki til setu í Hæstarétti .
Í gömlu lögunum var skylt að leita umsagnar Hæstaréttar á umsækjendum en dómarar tóku sér vald og röðuðu umsækjendum í sérstaka hæfnisröð .
Engin lagastoð var fyrir því að Hæstiréttur væri með huglægt mat á hæfi og hæfni .
En með þessu var rétturinn einfaldlega að reyna að tryggja völd sín og áhrif .
Lagabreytingin árið 2010 gerir sérstakri dómnefnd skylt að taka afstöðu til þess hvaða umsækjandi er hæfastur .
Nýju lögin styrkja því stöðu þessa fámenna hóps manna innan dómskerfisins .
Það er ekki eðlilegt að svona fámennur hópur ráði því hverjir sitji í æðsta dómstól ríkisins .
Afleiðingin er sú að lögfræðingar halda að sér höndum við gagnrýnina og aðhaldið verður lítið , því margir þeirra gera sér kannski vonir um að hljóta náð og vera skipaðir í Hæstarétt .
" Opnar yfirheyrslur í Alþingi Aðspurður hvort fyrirkomulagið hafi verið eitthvað betra þegar ráðherra gat ráðið valinu einn segir hann að það hafi ekki heldur verið gott , en þó skárra .
" Hvorttveggja er slæmt en ráðherra ber þó pólitíska ábyrgð og sækir umboð sitt til kjósenda , " segir Óli Björn .
" En auðvitað á þetta ferli að vera opnara .
Opnar yfirheyrslur í Alþingi þar sem skoðuð er afstaða umsækjenda til stjórnarskrárinnar og aðrar skoðanir hans og svo væri það bara Alþingi sem annaðhvort myndi samþykkja eða synja .
Það væri miklu heilbrigðara kerfi .
Almenningur getur fylgst með og myndað sér sjálfstæðar skoðanir .
Og það er mikilvægt þegar kemur að æðsta dómstóli landsins .
Það er örugglega hægt að finna enn aðrar leiðir en eins og er þá er þetta kerfi mjög slæmt .
Þetta er fimm manna dómnefnd sem sér um valið og Dómsmálaráðherra er bundinn af niðurstöðu þessarar nefndar .
" Aðspurður hvort hann hafi þegar fengið einhver viðbrögð frá lögfræð − ingum segir hann að bókin sé svo ný − komin út .
" En ég er samt búinn að fá viðbrögð frá nokkrum starfandi lögfræðingum sem virðast vera í flestu sammála því sem ég er að skrifa .
Nú verða lagðar fram ákærur í umfangsmiklum málum og ég hef ástæðu til að óttast að réttindi þeirra sem sæta ákæru séu ekki jafn varin og menn vilja halda .
Staða hugsanlegra sakborninga sé veikari núna en við gerum kröfu til í réttarríki vegna andrúmsloftsins í samfélaginu .
Ég er að hvetja til að dómstólarnir láti ekki hrekja sig út í eitthvert fen .
Að ekki sé verið að nota almenningsálitið til að hafa áhrif á dómstólana , " segir Óli Björn .
