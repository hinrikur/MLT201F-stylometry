Og er makinn þinn þér trúr ? Ef þú svarar afdráttarlaust " já " ættir þú kannski að hugsa þig tvisvar um .
Nýleg rannsókn sem gerð var við Oregon State University leiddi í ljós að í samböndum 40% giftra og ógiftra para á aldrinum 18-25 ára hélt annar aðilinn því fram að samið hefði verið um einkvæni á meðan hinn hélt því fram að slíkur samningur hefði aldrei verið gerður .
Í annarri könnun , þar sem úrtakið var 434 gagnkynhneigð pör , kom í ljós að í 30% tilfella hafði a.m.k. annar aðilinn í sambandinu einhvern tímann stigið hliðarspor þrátt fyrir að hafa heitið trú og tryggð .
Það að parið væri gift og ætti börn saman jók ekki líkurnar á því að það hefði ákveðið að stunda einkvæni .
Raunar sýndi tölfræðin að þau pör sem áttu börn höfðu í færri tilfellum samið um einkvæni .
En hverju er um að kenna ? Skorti á tjáskiptum og mismunandi meiningum um hvernig skilgreina beri einkvæni .
Pör ræða það ekki hvað einkvæni nákvæmlega felur í sér .
Og það er skortur á þessum samræðum sem leiðir til svikinna tilfinninga og aukinnar heilsufarslegrar áhættu , t.d. kynsjúkdóma .
Það er því vert að spyrja sig : " Get ég sagt með fullri vissu að ég sé í traustu sambandi ? " Það er auðvelt að leiða hjá sér rannsóknarniðurstöður af þessu tagi og hugsa sem svo : " Þetta á ekki við um mig .
" Fólk á það til að halda að samband þess sé að einhverju leyti öðruvísi en samband annarra og einstakt , sérstaklega ef skipst hefur verið á ástarjátningum og jafnvel brúðkaupsheitum .
( Og augljóslega eru margir sem líta á það seinna sem innsiglun á einkvæni , nema um annað hafi verið samið ) .
En í mörgum samböndum , sérstaklega meðal ungs fólks , er það það sem ekki er sagt sem veldur vandamálum .
Til þess að geta verið viss um að þú sért í þess konar sambandi sem þú vilt vera í , þarftu að fá staðfestingu á því að þú og maki þinn séuð á sömu blaðsíðu þegar kemur að einkvæni – hvort sem það er það sem þið sækist eftir eða ekki .
Ég hef persónulega átt frumkvæðið að slíkum tjáskiptum með því að segja : " Ég vil ekki deila með öðrum , " þegar sambandið er komið á ákveðið stig .
Vísbendingin er síðan smám saman gerð afdráttarlausari þegar rætt er um langanir , þarfir og þrár , m.a. einkvæni .
Það er nauðsynlegt að hafa þessi mál á hreinu þegar litið er til kynheilbrigðis , sérstaklega með það í huga að mörg pör sem stunda einkvæni sleppa því að nota vörn .
Og það er ekki síður mikilvægt þegar kemur að því að vernda sjálfa / n sig tilfinningalega .
