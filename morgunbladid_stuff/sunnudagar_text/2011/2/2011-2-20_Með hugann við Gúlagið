Stemningin á Alþingi þegar Icesave kom til afgreiðslu í vikunni minnti á Gúlagið , þrælkunarbúðir sem starfræktar voru í 60 ár í Sovétríkjunum , en þar voru 30 milljónir fanga um lengri eða skemmri tíma .
Ástæðan var ekki sú að Gúlagið kæmi til tals í umræðunum í þinginu , heldur vakti það athygli árvökuls ljósmyndara að Össur Skarphéðinsson utanríkisráðherra var niðursokkinn í lestur á bókinni " Gulag : A History " eða Sögu Gúlagsins eftir Anne Applebaum .
" Kristján Guy Burgess , aðstoðarmaður minn , gaf mér hana í Varsjá þegar við komum af merkilegu safni um uppreisnina í Varsjá 1944 , " sagði Össur er þetta var borið undir hann .
" Ég hafði þá fyrr um daginn hitt eiginmann höfundarins , Rados & lstrok ; aw Sikorski , utanríkisráðherra Póllands .
Þetta er ofboðslega vel skrifuð bók , sú allra besta af þeim sem ég hef lesið um Gúlagið .
" – Eitthvað sem kom á óvart ? " Þetta er saga af ólýsanlegum hörmungum og ég hafði ekki gert mér grein fyrir því , að á sínum tíma voru næstum 500 slíkar vinnubúðir og að þar var framleiddur þriðjungur af öllu gulli og helmingur af kolum í Sovétríkjunum .
Þeir sem þrælað var út og oft til dauðs í þessum búðum voru greinilega mikilvægari í efnahagslífi Sovétríkjanna en ég hafði gert mér í hugarlund .
Og það flökraði að mér að mönnum hefði verið hrúgað af þessu miskunnarleysi í Gúlagið af Stalín , beinlínis til þess að vera notaðir sem vinnudýr .
Það er sláandi að í sömu viku og hann dó , árið 1953 , var byrjað að leggja niður Gúlögin .
Þó að þau væru opnuð aftur í sama tilgangi á sjöunda og áttunda áratugnum til að brjóta niður mótstöðuafl frelsisbaráttunnar .
" – Er eitthvað næði til að lesa þarna í þinginu ? " Það er sagt um mig að enginn ráðherra sé eins mikið í þinginu og ég .
Það er rétt , því ég hef fyrir löngu komið mér upp þeim vinnumáta að geta unnið undir ræðum og þegar ég þarf að lesa skýrslur og setja mig inn í efni , þá fer ég oft í þingið – hið uppbyggilega skvaldur þingmanna veitir mér skjól og næði til að lesa .
Ég er ekki eins og einn fyrrverandi forseta Bandaríkjanna , sem sagt var að gæti ekki gert tvo hluti í einu .
Ég get bæði lesið og hlustað .
" Pétur Blöndal pebl@mbl.is 