Á öldum áður má segja að borgarastéttin hafi að vissu leyti óttast sveitafólkið .
Það er að segja það óttaðist óhreinindi þess og hið frjálslega líf sem hlyti að tíðkast í sveitum .
Það væri jú allt svo náttúrulegt og óbeislað í sveitinni .
Það er að segja , sveitafólkið fjölgaði sér eins og dýrin , kunni ekki að þrífa sig né umhverfi sitt og mataðist fremur ópent .
Borgarastéttin naut engu að síður sveitasælunnar og sótti þangað til að fara í lautarferð með glæsilegt nesti .
Sat pent á grænum bala og skemmti sér á réttan hátt .
Öllu verra var ef í kringum það var sveitafólk sem söng og hló og var með hin örgustu læti .
Að þeim fannst .
Ýmislegt forvitnilegt af þessu tagi má lesa í bókinni Culture Builders : A Historical Anthropology of Middle Class Life eftir þá Jonas Frykman og Orvar Löfgren .
Þar segir frá myndun borgarastéttarinnar í Svíþjóð og hennar helstu hugðarefnum eins og sveitinni , uppeldi barna , hreinlæti og fleira álíka .
