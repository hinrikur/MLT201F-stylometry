Það gleymist stundum þegar mikil uppskipti verða og drottningar fljúga í kassann , að í endataflinu leynast oft möguleikar á snarpri kóngssókn og jafnvel peðin geta reynst öflugir sóknarmenn .
Þegar við bætist sá algengi misskilningur að mislitir biskupar gefi stöðunni alveg sérstaklega jafnteflislegt yfirbragð er ekki von á góðu .
Á Norðurlandamótinu í skólaskák sem fram fór í Osló um síðustu helgi fór Hjörvar Steinn Grétarsson mikinn , laus við gamlan erkifjanda Svíann Nils Grandelius , og vann allar skákir sínar í A-flokki , hlaut 6 vinninga af 6 mögulegum .
Hann tefldi eina skák þar sem allir þessir þættir komu við sögu .
Í skákinni hefði hvítur betur hugað að þróun peðastöðunnar en hefst þess í stað þegar handa við að tefla með þungu mönnunum og svartur á tiltölulega auðvelt með að hrinda atlögu hans : NM 2011 : Kristofer Madland – Hjörvar Steinn Grétarsson Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bg5 e6 7. f4 Db6 8 .
Dd2 Rc6 9 .
0-0-0 Rxd4 10 .
Dxd4 Dxd4 11 .
Hxd4 Be7 12 .
Be2 Bd7 13 .
Hhd1 Bc6 14 .
Bf3 0-0-0 15 .
Bxf6 gxf6 16. g4 Kc7 17 .
H4d3 b5 18. a3 Bb7 19 .
Re2 Kd7 20 .
Hb3 Hb8 21 .
Rd4 Ba8 22 .
Hdd3 Hhc8 23 .
Hdc3 Hc5 Eftir þennan einfalda leik nær svartur frumkvæðinu .
Peð hvíts á f4 á eftir að reynast alvarlegur veikleiki .
24 .
Kd2 Bf8 25. h4 Bh6 26. g5 Bg7 27 .
Hd3 fxg5 28. hxg5 Hbc8 29. c3 h6 30. gxh6 Bxh6 31 .
Ke3 f5 Peðin bætast nú í sóknina .
Mun sterkari leikur var þó 31... .
He5 ! sem hótar 32... .
f5 , 32... .
d5 eða jafnvel 32... .
Bxe4 .
32. exf5 e5 33 .
Bxa8 exd4 34. cxd4 He8 35 .
Kf3 Hxf5 36 .
Bb7 Bxf4 37 .
Kg4 Hf6 Hvíti kóngurinn er skyndilega kominn á bersvæði og má hafa sig allan við að verjast alögum svarts .
Hér gat hann varist með 38 .
Hh3 og hvergi er rakinn vinning að finna en uggir ekki að sér og efnishyggjan nær tökum á honum .
38 .
Bxa6 ? ? Hg8 + 39 .
Kf3 Bd2 + ! 40 .
Ke2 Hg2 + 41 .
Kd1 Hf1 + 42 .
Kc2 Hc1 mát .
Framan af virtist íslenski hópurinn ætla að veita Dönum harða keppni um það hver Norðurlandaþjóðanna sex hlytu flesta vinninga samanlagt en piltarnir gáfu eftir á lokasprettinum .
Íslendingar náð bestum árangri í elstu aldursflokkunum .
Sverrir Þorgeirsson var næstur á stigum á eftir Hjörvari í A-flokki , 18-20 ára , hlaut 3 ½ v .
og varð í 4. sæti sem er viðunandi frammistaða .
Í B-flokki , 16-18 ára , varð Nökkvi S. Sverrisson úr Vestmannaeyjum í 2.-4. sæti en var úthlutað bronsinu eftir stigaútreikning .
Hann lagði að velli sigurvegara B-flokksins og geta Eyjamenn verið stoltir af frammistöðu hans .
Örn Leó Jóhannsson fékk 50% vinningshlutfall í þessum flokki .
Í C-flokki , 14-16 ára , var Emil Sigurðsson með 50% vinningshlutfall og í D-flokki , 12-14 ára , varð Oliver Jóhannesson með 50% vinningshlutfall .
Í E-flokki , 10-12 ára fékk Vignir Vatnar Stefánsson einnig 3 vinninga af 6 mögulegum .
Vignir Vatnar , sem er átta ára , hefur vakið mikla athygli undanfarið .
Hann vann fyrstu þrjár skákir sinar en skorti keppnisreynslu til að fylgja því eftir .
Meiri breidd er í þessum Norðurlandamótum nú en var á árum áður og má geta þess að í þeim flokkum sem reiknuð voru til alþjóðlegra stiga hækkuðu flestir íslensku piltarnir .
Helgi Ólafsson helol@simnet.is 