Pétur Blöndal pebl@mbl.is Bókasöfn íslenskra heimila verða í öndvegi á bókastefnunni í Frankfurt í haust .
Ljósmyndir sem Íslendingar senda inn munu prýða veggi sýningarskálans sem Ísland fær til umráða sem heiðursgestur sýningarinnar .
Tildrögin eru þau , að snemma á þessu ári ákváðu stjórnendur verkefnisins , sem á íslensku hefur hlotið nafnið Sögueyjan Ísland , að bjóða almenningi að vera með í sýningarskálanum með því að senda inn myndir af heimilisbókasöfnum .
" Viðbrögð hafa verið mikil , mörg hundruð myndir hafa borist , " segir Halldór Guðmundsson , verkefnastjóri Sögueyjunnar Íslands .
Hann segir að sem flestar ljósmyndir verði sýndar í skálanum og að sýnd verði myndbönd með um þrjátíu söfnum þar sem rætt verður við eigendur um uppáhaldsbækurnar .
Mun þetta vera í fyrsta skipti sem almenningi er boðið að taka þátt í sýningunni með þessum hætti .
Meðfylgjandi eru nokkur sýnishorn af heimilisbókasöfnum sem landsmenn hafa sent inn , þar á meðal rafbókasafni Árna Matthíassonar blaðamanns , en myndir má senda á info@sagenhaftes-island.is eða líma beint á vegg Sögueyjunnar á facebook ( facebook.com / sogueyjan.islan d ) .
Skilafrestur er til 2. apríl og þrír heppnir þátttakendur geta unnið ferð fyrir tvo á bókasýninguna í haust .
