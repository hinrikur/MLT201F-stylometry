Það var alveg á hreinu þegar ég fermdist að það skyldi verða kransakaka .
Enda elska ég marsipan og þar með allt sem gera má úr því .
Kransakökutoppa með súkkulaði , kransakökur og kransastangirnar góðu með núggati .
Fyrir konunga og forseta Kransakökur þekkjast bæði í Noregi og Danmörku og eru þar helst settar á borð í kringum stórhátíðir , á jólum , í brúðkaupum og af fleiri slíkum tilefnum .
Margir hafa spreytt sig sjálfir við kransakökugerð en þær má líka kaupa víða .
Misjafnt er hvort fólk skreytir kransakökurnar með marsipanblómum , konfekti eða öðru góðgæti en hvíti glassúrinn er þó í það minnsta klassískur .
Eitt sinn var líka mjög vinsælt í fermingarveislum að skreyta kökurnar með Macintosh molum .
Kransakökur hafa löngum þótt sparilegar og nógu fínar til að gefa konungum og forsetum með kaffinu .
Í heimsókn Ólafs Noregskonungs árið 1961 var honum boðin kransakaka og kampavín í Þjóðleikhúskjallaranum .
Friðrik Danakonungur fékk kransaköku en hins vegar ekkert kampavín heldur kaffi þegar hann heimsótti landið 1970 .
Hvort tveggja fékk hins vegar Ronald Reagan í heimsókn hjá Vigdísi Finnbogadóttur á Bessastöðum árið 1989 .
Það má því með sanni segja að kransakakan sé konunglegt meðlæti , hvort heldur er með kaffi eða kampavíni .
