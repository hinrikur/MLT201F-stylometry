Það var þröng á þingi þegar háskóladagurinn var haldinn í Háskóla Íslands um liðna helgi , en þá var opið hús í nokkrum byggingum skólans , þar sem kynnt var bæði grunnnám og framhaldsnám .
Einnig var starsemi skólans kynnt almennt og var dagurinn sniðinn fyrir alla fjölskylduna , sem boðið var í heimsókn á aldarafmælinu .
Á meðal þess sem var í boði voru fjórar sýningar í Háskólabíói , þar sem sprengjugengið svokallaða fór á kostum , en það skipa nemendur í efnafræði .
" Það er sýning sem hefur vakið athygli jafnvel út fyrir landsteinana , " sagði Jón Örn Guðbjartsson , sviðsstjóri markaðs- og samskiptasviðs .
Og Háskóli Íslands virðist ern , þrátt fyrir háan aldur , því aldrei hafa fleiri komið á kynninguna eða á áttunda þúsund , að sögn Jóns Arnar .
– Er sprengjugengið jafnhættulegt og það hljómar ? " Þau eru að framkvæma hluti sem menn ættu ekki að reyna heima hjá sér , " svarar Jón Örn .
– Nema fólk hafi menntun til ? " Já , sumt er sárasaklaust , en áhrifaríkt , annað þannig að það eru sprengingar og mikill ljósagangur .
Það er ár efnafræðinnar í heiminum , þannig að það fór vel á því að þetta fengi svona mikla athygli .
En svo var hver bygging með sinn fókus , það eru fimm fræðasvið í skólanum .
" Pétur Blöndal pebl@mbl.is 