Fyrst voru Kínverjum settar skorður í barneignum .
Nú er komið að hundunum .
Borgaryfirvöld í Sjanghaí hafa sett í lög að ekki megi vera nema einn hundur á hverju heimili í borginni .
Lögin taka gildi 15. maí .
Ástæðan er sú að hundahald hefur færst mjög í vöxt í borginni .
Talið er að nú séu 800 þúsund hundar í borginni og aðeins fjórðungur þeirra sé skráður .
Stjórnvöld segja að herða þurfi reglurnar vegna stöðugs ónæðis af hundgá og óþrifnaði vegna hundaskíts .
Ekki er ólíklegt að aðrar borgir fylgi á eftir .
Í lok 2009 var talið að 58 milljónir hunda væru sem gæludýr í 20 stærstu borgum landsins .
Talið er að þeim fjölgi um 30% á ári .
